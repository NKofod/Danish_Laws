IV.
Frivillige 4.1 Tilvejebringelse Civilforsvars-Forbundet er et landsforbund bestående af frivilligt  

 personel i civilforsvaret, andre personlige medlemmer samt organisationer,  

 virksomheder og institutioner.
Civilforsvars-Forbundet er organiseret i  

 landsforbundet, regionsforbund og kredsforbund.
Sidstnævntes område dækker  

 normalt den pågældende kommunes område.
 DKB er en landsorganisation under Civilforsvars-Forbundet omfattende alle  

 kvinder, der melder sig frivilligt i civilforsvaret, se i denne forbindelse  

 cirkulærskrivelser af 11. november 1975 og 4. oktober 1976 om automatisk  

 medlemsskab af Danske Kvinders Beredskab.
 Senest den 23. juni 1982 er der mellem Indenrigsministeriet og  

 Civilforsvars-Forbundet, herunder DKB, indgået aftale om løsning af opgaver  

 indenfor civilforsvaret og det civile beredskab, se bilag 14.
Af denne aftale fremgår, at Civilforsvars-Forbundet påtager sig at  

 tilvejebringe frivilligt personel til civilforsvaret.
Hvervningen sker i det  

 omfang og tempo, som de respektive myndigheder fremsætter ønske om.
Det  

 kommunale civilforsvar kan dog også selv hverve frivillige, men kommunalt  

 afholdte udgifter til sådan hvervning refunderes ikke af staten.
Frivillige til politiets CF-ordenskorps hverves som hidtil af politiet.
De  

 lokale Civilforsvars-Forbundet/Danske Kvinders Beredskab kredse skal have  

 mulighed for at deltage i politiets hvervemøder/orienteringsmøder med henblik  

 på at informere om forbundets virksomhed og aktiviteter.
 Det lokale civilforsvar bygger i høj grad på det frivillige personel, og  

 det er derfor af største betydning, at antallet af frivillige er stort, og at  

 de frivillige får den bedst mulige uddannelse med henblik på såvel indsats i  

 en krigssituation som ved fredsmæssige katastrofer.
4.2 Optagelsesprocedure 4.2.1 Grunduddannelse Civilforsvarets Grunduddannelse forestås af Civilforsvars-Forbundet.
Enhver kan gennem Civilforsvars-Forbundet melde sig til grunduddannelsen,  

 som er af 24 timers varighed og fælles for mænd og kvinder.
Tilmelding skal  

 ske på en særlig tilmeldingsblanket, se bilag 28.2. Der er ikke mulighed for  

 at afvise en person, der ønsker at gennemgå grunduddannelsen.
 Under grunduddannelsen gælder den i bilag 11 anførte forfriskningsordning,  

 men eleverne har ikke krav på andre ydelser.
 Udgifterne ved grunduddannelsen afholdes af Civilforsvarsstyrelsen.
 Lov om erstatning til skadelidte værnepligtige m.fl. (se bilag 9) gælder  

 under uddannelsen.
 Efter afslutning af grunduddannelsen udleveres et kursusbevis, se bilag  

 28.3.
4.2.2. Frivillig tjeneste/kontrakt Hvis en person, der har gennemgået grundskolen, ønsker at tilslutte sig  

 civilforsvaret som frivillig, er næste skridt, at den pågældende udfylder en  

 ansøgning om optagelse som frivillig i civilforsvaret, se bilag 28.4. Denne  

 ansøgning indleveres til den myndighed eller DKB-kreds, der skal modtage  

 ansøgeren.
Dette gælder også frivillige, som ikke har gennemgået grundskolen,  

 og for hvem den ikke er obligatorisk.
 På dette tidspunkt skal der foretages en vurdering af ansøgeren.  

 Vurderingen foretages af »brugermyndigheden« på grundlag af de  

 oplysninger, der er opgivet på ansøgningsblanketten, eventuelt suppleret med  

 det indtryk, instruktørerne på grunduddannelsen måtte have af den pågældende.  

 Hvis ansøgeren på dette grundlag kan godkendes som frivillig, skal der  

 indgåes en kontrakt med den pågældende, se bilag 28.
 Kontrakt kan kun indgås med frivillige, der er fyldt 16 år, og kontrakten  

 skal godkendes af værgen indtil det fyldte 18. år.
 Ved afslag på en ansøgning henledes opmærksomheden på reglerne i  

 forvaltningsloven, lov nr. 571 af 19. december 1985, kap. 6 om begrundelse.  

 Samme bestemmelser gælder ved opsigelse af en kontrakt.
Først efter kontraktens indgåelse skal den frivillige iklædes, og de  

 regler, der gælder om de økonomiske vilkår for frivillige, jfr. bilagene 1 og  

 11, træder i kraft for den frivilliges vedkommende.
Opmærksomheden henledes  

 på, at al udrustning udleveres ved de lokale/regionale CF-myndigheders  

 foranstaltning.
 Eventuelle stamkort for de frivillige oprettes først hos den modtagende  

 myndighed.
4.3 Videre uddannelse Videre uddannelse kan komme på tale for alle, der har gennemført  

 grundskolen.
 Der henvises i øvrigt til Civilforsvarsstyrelsens uddannelsesoversigt  

 CF-form 511, hvoraf uddannelsesmulighederne m.v. fremgår.
 Hvis en frivillig ikke længere ønsker at være tilknyttet den myndighed,  

 med hvem kontrakten er indgået, må kontrakten ophæves efter de derom gældende  

 bestemmelser, og en eventuel ny kontrakt indgås med en anden myndighed eller  

 CFF/DKB.
4.3.1. Lederuddannelse Efter gennemgået meniguddannelse kan de frivillige søge optagelse på  

 videregående kurser med henblik på at gennemføre en lederuddannelse  

 (gruppeførere, delingsførere, andre ledere og stabspersonel). Der henvises  

 til Civilforsvarsstyrelsens uddannelsesoversigt med nærmere vilkår for  

 gennemførelse af en sådan uddannelse.
4.3.2. Instruktøruddannelse De frivillige kan eventuelt også søge uddannelse som instruktører.
Om  

 specielle krav og vilkår henvises ligeledes til Civilforsvarsstyrelsens  

 uddannelsesoversigt.
Se endvidere nedenfor under kapitel V.
4.4. Tjenesten Frivillige til aktiv tjeneste har i kontrakten påtaget sig pligt til at  

 forrette tjeneste af et nærmere bestemt omfang (50 timer årligt) bl.a. ved  

 deltagelse i øvelser, hvor den teoretisk erhvervede viden afprøves i praksis,  

 samt til deltagelse i fredstidskatastrofeberedskabet.
4.5. Almindelige tjenesteforhold Frivillige med kontrakt med civilforsvaret får udleveret uniform efter  

 særligt herom fastsatte bestemmelser.
 De frivillige har i kontrakten påtaget sig en lydighedspligt over for de  

 foresatte.
 Under krig eller andre extraordinære forhold gælder civilforsvarslovens  

 regler om straf og disciplinarmidler også for frivilligt personel uden for  

 CF-korpset, jfr. civilforsvarslovens § 42, stk. 2.
Det fremgår af kontraktens bestemmelser, at de frivillige er ansvarlige  

 for den udleverede udrustning efter dansk rets almindelige erstatningsregler,  

 og at de i tilfælde af skade på egne ejendele kan søge om erstatning.  

 Ansøgninger herom vil også blive afgjort efter dansk rets almindelige  

 erstatningsregler.
Der henvises til Bestemmelser om personaleadministration i  

 det lokale civilforsvar, afsnit 10.
Ved ulykkestilfælde eller lignende under tjenesten omfattes de frivillige  

 af lov nr. 80 af 8. marts 1978 om erstatning til skadelidte værnepligtige med  

 flere.
Se bilag 9.
I et vist omfang anvendes private motorkøretøjer, tilhørende værnepligtige  

 eller frivillige, under øvelser.
Dette kan dog kun ske, hvis ejeren er  

 indforstået med det, og køretøjet er kaskoforsikret.
Civilforsvaret erstatter normalt det tab, der påføres den pågældende ved  

 skade på køretøjet sket i forbindelse med øvelser, hvis dette efter  

 sædvanlige regler skulle være båret af den pågældende selv eller hans  

 forsikringsselskab.
Erstatningsspørgsmålet kan eventuelt løses, uden at  

 forsikringsselskabet inddrages i sagen, hvis der kan blive tale om bonustab  

 el.lign. for ejeren af motorkøretøjet.
4.6. Økonomi Der ydes kommunerne enhedsbeløb pr. time for uddannelse af frivillige.
I  

 det fælgende er anført nærmere vejledende regler for de ydelser, som i  

 henhold til personelbekendtgørelsen tilkommer de frivillige, og som indgår i  

 enhedsbeløbet. (Se kapitel VIII).
For politiets CF-ordenskorps er reglerne bindende.
Udgifterne afholdes  

 over de tildelte rådighedsbeløb til uddannelse.
Se også bilag 11.
4.6.1. Ved lokal civilforsvarstjeneste 4.6.1.1. Befordring Under uddannelse og øvelser kan der ydes de frivillige en  

 befordringsgodtgørelse efter samme regler, som gælder for K-værnepligtige.
 4.6.1.2. Forplejning m.v.
I forbindelse med uddannelse og øvelser kan anvendes et mindre beløb pr.  

 frivillig pr. fremmøde til servering af en forfriskning.
Beløbets størrelse  

 fremgår af bilag 11. For politiets CF-ordenskorps gælder, at beløbet  

 eventuelt i stedet kan opspares, og der kan da serveres en udvidet  

 forplejning f.eks. ved afslutningen af den egentlige uddannelsessæson.  

 Beløbet må ikke udbetales kontant eller overføres til nyt finansår.
 Ved øvelser alene med frivilligt personel kan der herudover ydes de  

 frivillige en forplejning inden for et nærmere fastsat beløb under  

 forudsætning af, at forplejningspersonellet som et led i øvelsen tilbereder  

 forplejningen.
 Ved deltagelse i større kombinerede øvelser med værnepligtigt personel  

 forplejes de frivillige efter samme regler som de værnepligtige.
4.6.1.3 Særregler vedrørende indsættelse af det fredsmæssige  

 katastrofeberedskab I henhold til Indenrigsministeriets bekendtgørelse nr. 219 af 21. maj 1982  

 om civilforsvarets katastrofebistand (se bilag 31) skal det kommunale  

 civilforsvar opstille et fredsmæssigt katastrofeberedskab.
 Ifølge Indenrigsministeriets bekendtgørelse nr. 486 af 30. august 1982 om  

 statens deltagelse i visse civilforsvarsudgifter § 3, stk. 2, afholder  

 Civilforsvarsstyrelsen udgifterne i forbindelse med frivilliges  

 rådighedstjeneste i det kommunale civilforsvar.
 Dette er uddybet i Indenrigsministeriets bekendtgørelse nr. 387 af 18.  

 juni 1989 om værnepligtige og frivillige i civilforsvaret, se § 21, stk. 1,  

 1. punktum (bilag 1).
Det kommunale fredsmæssige katastrofeberedskab kan indsættes, hvis  

 følgende 3 forudsætninger er opfyldt - der er tale om bistand i katastrofetilfælde eller andre forhold, der gør  

 offentlig indgriben nødvendig - det sædvanlige katastrofeberedskab, herunder CF-korpset er  

 utilstrækkeligt og - der er tale om indsats, som falder inden for civilforsvarets opgavesæt.
 Det personel, som indgår i det fredsmæssige katastrofeberedskab, skal  

 underskrive en kontrakt om frivillig tjeneste i civilforsvaret, se bilag 28  

 og 28.1.
 Ved indsættelse af det fredsmæssige katastrofeberedskab, kan der til det  

 indkaldte personel ydes befordringsgodtgørelse og godtgørelse for tabt  

 arbejdsfortjeneste m.v. efter de for de værnepligtige gældende regler, samt  

 gratis forplejning.
 Der afgives indberetning til Civilforsvarsstyrelsen i tilfælde, hvor det  

 fredsmæssige katastrofeberedskab har været indsat, med detaljeret opgørelse  

 over de samlede dermed forbundne udgifter, herunder mandskabsudgifter, opdelt  

 på frivillige og værnepligtige.
Er det fredsmæssige katastrofeberedskab ikke tilstrækkeligt, kan reglerne  

 om indkaldelse af værnepligtige bringes i anvendelse.
Disse bestemmelser er  

 omtalt i kapitel II, pkt. 2.3.3, 2.3.3.1 og 2.3.3.3.
4.6.2 Ved kursusophold på civilforsvarets centrale skoler 4.6.2.1 Ved deltagelse i kurser ved Civilforsvarets Højskole og  

 Civilforsvarets tekniske Skole og Fynske CF-kolonne, kursusafdelingen ydes  

 fri undervisning, indkvartering og forplejning.
 4.6.2.2 For statsansatte kursusdeltagere, som oppebærer time- og dagpenge  

 i henhold til Finansministeriets cirkulære herom, foretages der fradrag i  

 ydelserne efter de i dette cirkulære anførte satser for fradrag i tilfælde,  

 hvor tjenestemanden vederlagsfrit får fuld eller delvis kost.  

 Kursusdeltagerne vil på skolen få udleveret en specificeret opgørelse over de  

 måltider, der falder i kursusperioden.
 4.6.2.3 Offentlige transportmidler skal fortrinsvis benyttes, og  

 udgifterne hertil refunderes almindeligvis i henhold til de for statens  

 ansatte gældende regler.
Der godtgøres kursusdeltagerne - de faktisk afholdte udgifter til befordring med jernbane (evt. skib) fra  

 hjemstedet til skolen og retur på 2. klasse med reduktion af gældende  

 rabatordninger - dokumenterede udgifter til befordring af rejsegods - udgifter fra bopæl til nærmeste offentlige eller andet kollektivt  

 transportmiddel (km-godtgørelse på laveste sats/hyrevogn mod dokumentation  

 når særlige forhold taler derfor) For elever, der skal rejse fra Bornholm til Civilforsvarets tekniske Skole  

 i Tinglev gælder, at grønne afgange med fly må benyttes.
Kursusdeltagere med bopæl i den del af landet, hvor skolen er beliggende,  

 kan dog benytte eget motorkøretøj, når særlige forhold taler herfor.
Dette  

 gælder specielt, når det i det givne tilfælde er mest økonomisk for staten.  

 Der kan i så fald ydes en godtgørelse svarende til den lave sats for  

 befordringsgodtgørelse til statens tjenestemænd beregnet efter tabelafstand  

 tur/retur mellem bopæl og skolen.
4.6.2.4 Til kursusdeltagere kan der endvidere ydes en godtgørelse for tabt  

 arbejdsfortjeneste eller for udgifter til vikar.
Der er fastsat maksimal  

 godtgørelse pr. kursusdag, se bilag 11. Der henvises iøvrigt til de regler  

 herom, som er fastsat i bilag 15.
I visse tilfælde, hvor den frivillige opnår tjenestefrihed uden  

 lønafkortning til deltagelse i kurser på civilforsvarets skoler, kan der i  

 stedet ydes arbejdsgiveren en refusion af lønudgifter med et beløb som det  

 ovenfor nævnte.
Dette gælder bl.a. for folkeskolens lærere, statsansatte og  

 kommunalt ansatte.
Der henvises i øvrigt til Ministeriet for statens  

 lønnings- og pensionsvæsens cirkulære af 18. marts 1968 om tjenestefrihed for  

 statsansatte til deltagelse i hjemmeværnets eller civilforsvarets skoler og  

 kurser, se underbilag 15.1.
 Reglen tillades anvendt også på privat ansatte, som får tjenestefrihed  

 uden lønafkortning.
 4.6.2.5 Der ydes endvidere et beløb, som fremgår af bilag 11 pr. påbegyndt  

 døgn inkl. rejsedøgn til dækning af merudgifter ved fravær fra hjemmet til  

 alle kursusdeltagere, bortset fra statsansatte, der under kursusopholdet i  

 henhold til reglerne i Finansministeriets cirkulære om time- og dagpenge m.v  

 af tjenestestedet får udbetalt godtgørelse for merudgifterne ved  

 tjenesterejser, og kommunalt ansatte, som under kursusopholdet efter gældende  

 kommunale regler ligeledes får udbetalt godtgørelse for merudgifterne.
4.6.3 Krigssituation I kontrakten om frivillig tjeneste indgår en bestemmelse om, at den  

 frivillige under beredskabsforhold eller under krig vil blive aflønnet efter  

 nærmere af Indenrigsministeriet fastsatte regler.
Disse regler er ikke endnu  

 fastsat.
4.7. samarbejdsaftale med DRK og ASF-Dansk Folkehjælp Den 15. august 1965 blev der indgået en samarbejdsaftale mellem  

 Civilforsvarsstyrelsen og samariterorganisationerne Dansk Røde Kors og  

 ASF-Dansk Folkehjælp.
 Aftalen er optaget som bilag 29.
Samarbejdsaftalen tilsigter at skabe øget tilgang til civilforsvaret af  

 personel, der gennem tilknytning til samariterorganisationerne har særlige  

 forudsætninger for at løse opgaver af sanitær karakter, og derfor har en  

 naturlig plads i civilforsvaret.
Samtidig hermed søges tilvejebragt en  

 hensigtsmæssig fælles planlægning af ensartede uddannelsesområder og en  

 rationel udnyttelse af instruktøruddannet personel, jf. herved aftalens pkt.  

 3, hvorefter de medlemmer af samariterorganisationerne, der inden for en af  

 organisationerne har gennemgået en uddannelse, der svarer til den uddannelse,  

 der meddeles inden for civilforsvaret, ikke behøver at gennemgå den samme  

 uddannelse påny ved indtræden i civilforsvaret, og aftalens pkt. 5 om  

 gensidig anerkendelse af førstehjælpsinstruktører.
 Ved samarbejdsaftalen er der endvidere truffet bestemmelse om  

 tilvejebringelsen af helt ansartede regler for afholdelse af prøver inden for  

 instruktøruddannelsen og dermed skabt sikkerhed for, at instruktører i  

 civilforsvaret, i Dansk Røde Kors og i ASF-Dansk Folkehjælp vil være i stand  

 til at opfylde de krav med hensyn til teoretisk, praktisk og pædagogisk  

 kunnen inden for førstehjælpsområdet.
4.8 Særligt om civilforsvarets redningshunde 4.8.1 De hunde, der deltager i civilforsvarets redningstjeneste, er alle  

 privatejede.
Ifølge hundelovens § 8, stk. 1 (lovbekendtgørelse nr. 380 af 26.  

 juni 1969), er hundeejeren på objektivt grundlag forpligtet til at erstatte  

 den skade, hunden forvolder.
Dette gælder også skade forvoldt under  

 civilforsvarstjeneste (herunder skade på instruktører, frivillige,  

 figuranter, tilskuere m.v.) Såfremt der foreligger egen skyld hos skadelidte, kan erstatningen dog  

 nedsættes eller bortfalde.
Det påhviler den enkelte hundeejer at tegne en  

 ansvarsforsikring, jf. hundelovens § 8, stk. 2, som også dækker for skade,  

 som hunden måtte forvolde under sin tjeneste i civilforsvaret.
Hundeejeren må  

 selv afholde alle udgifter til tegning af en sådan.
4.8.2 Såfremt hunden selv kommer til skade under deltagelse i  

 civilforsvaraktiviteter, kan hundeejeren få dækket dyrlægeregninger af  

 vedkommende civilforsvarsmyndighed.
Det er dog en forudsætning, at hundens  

 tilskadekomst ikke skyldes forhold, der kan tilregnes hundeejeren.
Udgifterne  

 til dyrlægeregninger er indregnet i det enhedsbeløb, som staten betaler pr.  

 frivillig til uddannelsesformål.
Dør hunden under udførelse af  

 civilforsvarsaktiviteter, er civilforsvarsmyndigheden kun pligtig til at  

 erstatte hunden, såfremt myndigheden, ud fra almindelige erstatningsretlige  

 grundsætninger, har handlet culpøst (forsætligt eller uagtsomt).
