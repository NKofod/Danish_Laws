Om fra hvilket tidspunkt Dagpengeudvalgets afgørelser om beregning af  

 supplerende barselsdagpenge efter indførelse af arbejdsmarkedsbidrag har  

 virkning Sagen, der lå til grund for SM D- 1-96, blev afgjort af Dagpengeudvalgets  

 opmand ved afgørelse af 4. december 1995 og vedrørte omberegning af  

 supplerende barseldagpenge fra kommunen til en lønmodtager, der havde  

 modtaget halv løn fra arbejdsgiveren under barselorlov.
 Efter denne afgørelse beregnes barseldagpenge til en lønmodta-ger med halv  

 løn i orlovsperioden som forskellen mellem lønnen efter betaling af  

 arbejdsmarkedsbidrag og det maksimale dagpengebeløb.
Efter offentliggørelsen af SM D-1-96 fik Dagpengeudvalget flere klager fra  

 lønmodtagere, der havde fået afslag fra kommunen om at få omberegnet deres  

 barseldagpenge i overensstemmelse med den afgørelse, som Dagpengeudvalget  

 havde truffet ved opmand.
Begrundelsen for afslagene var, at  

 Dagpengeudvalgets afgørelse først fik virkning for fremtiden.
Klagefristen på  

 4 uger i disse sager var overskredet.
 Dagpengeudvalgets opmand traf den 15. august 1996 afgørelse om, at den  

 tidligere afgørelse af 4. december 1995 havde virkning fra datoen for  

 indførelse af arbejdsmarkedsbidrag den 1. januar 1994.
 Begrundelsen for afgørelsen, der er udsendt som SM-D-28-96, var, at der  

 ikke betales arbejdsmarkedsbidrag af dagpenge og blandt andet derfor kunne  

 arbejdsmarkedsbidragets indflydelse på beregning af de supplerende  

 barseldagpenge til lønmodtagere på halv løn ikke give anledning til en sådan  

 tvivl, at opmandskendelsen af 4. december 1995 først skulle have virkning fra  

 kendelsens dato.
 Opmanden udtalte, at klagen efter sagens karakter ikke var omfattet af  

 lovens almindelige klagefrist på 4 uger.
