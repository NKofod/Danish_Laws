A.7 Antidumpingtold og udligningstold A.7.1 Administration af ordningen A.7.2 Information om iværksættelse A.7.3 Nettopris, frit EF's grænse, ufortoldet A.7.4 Varens oprindelse Formål Antidumpingtold og/eller udligningstold pålægges varer for at forhindre,  

 at eksportlandets varer indføres i EF til priser, der er lavere end varernes  

 normale værdi.
Ved varernes normale værdi forstås værdien for den samme vare  

 i den sædvanlige handel, når den er bestemt til forbrug i det eksporterende  

 land.
 Antidumpingtold eller udligningstold for konkrete varer indføres ved  

 forordninger eller henstillinger.
Der er almindeligvis tale om en bestemt vare fra et eller flere lande, som  

 pålægges en told, der er gældende for al import af den pågældende vare fra  

 det/de nævnte lande.
I visse tilfælde anvendes dog forskellige satser for  

 varer fra forskellige virksomheder i de pågældende lande.
 Antidumpingtold eller udligningstold opkræves ud over den almindelige  

 tarifmæssige told på varerne.
Det legale grundlag Beskyttelse mod dumpingsalg er behandlet i GATT og optaget i artikel VI i  

 Den almindelige overenskomst om told og udenrigshandel.
 For EF's vedkommende er det generelle legale grundlag udmøntet i Rådets  

 forordning (EØF) nr. 2423/88 af 11. juli 1988 om beskyttelse mod  

 dumpingimport eller subsidieret import fra lande, der ikke er medlemmer af  

 Det Europæiske Økonomiske Fællesskab, og i Kommissionens beslutning nr.  

 2424/88/EKSF af 29. juli 1988 om beskyttelse mod dumpingimport eller  

 subsidieret import fra lande, der ikke er medlemmer af Det Europæiske Kul- og  

 Stålfællesskab.
A.7.1 Administration af ordningen Når undersøgelser gennemført af EF-Kommissionen har godtgjort et behov for  

 pålæggelse af antidumpingtold eller udligningstold, udstedes en forordning om  

 en midlertidig told.
 En midlertidig ordning har som hovedregel en gyldighedsperiode på 4  

 måneder med mulighed for forlængelse i yderligere 2 måneder.
Ved midlertidige ordninger betragtes toldbeløbet som et depositum.
Der kan  

 stilles kontant sikkerhed for hver enkelt sending, og sikkerheden svarer  

 således til det beregnede toldbeløb for sendingen.
Der kan også stilles anden  

 form for sikkerhed, fx bankgaranti.
Told- og skatteregionerne kan oplyse  

 nærmere om disse muligheder.
Ved udløbet af en midlertidig ordning besluttes det, om der er grundlag  

 for at indføre definitive foranstaltninger.
Er dette tilfældet, udstedes der  

 forordninger herom.
Forordningerne indeholder desuden bestemmelser om i  

 hvilket omfang, den midlertidige antidumping- eller udligningstold skal  

 opkræves.
A.7.2 Information om iværksættelse Antidumpingordninger iværksættes oftest til ikrafttræden dagen efter  

 offentliggørelsen i EF-Tidende.
 Told- og Skattestyrelsen informerer ved annoncering i Statstidende om  

 ikrafttrædelsen af nye ordninger med oplysning om bl.a. vare- og landeområde,  

 toldsats og ikrafttrædelsestidspunkt.
Ikrafttrædelsestidspunkt Fortoldningstidspunktet og ikke godsregistreringstidspunktet er afgørende  

 for beregningen af antidumpingtold og udligningstold.
A.7.3 Nettopris, frit EF's grænse, ufortoldet Denne pris anvendes ofte som en del af beregningsgrundlaget.
 Herved forstås den pris, der er betalt eller skal betales ved den  

 pågældende indførsel, inkl. påløbne omkostninger indtil det sted, hvor  

 varerne indføres til EF's toldområde, og ekskl. told og afgifter, som  

 forfalder ved indførslen til EF, se EF-Domstolens dom af 27. marts 1990.
Priserne frit EF's grænse anses som nettopriser, hvis betaling i henhold  

 til salgsbetingelserne skal finde sted højst 30 dage efter  

 afsendelsestidspunktet.
De forhøjes med en nærmere angivet procent for hver  

 måned, betalingsfristen forlænges.
I notebilaget til Brugstariffens bind 3,  

 bilag 1, er angivet procentsatsen for de konkrete varer.
A.7.4 Varens oprindelse Med mindre andet er fastsat, gælder reglerne for den fælles definition af  

 begrebet varer med oprindelsesstatus, se afsnit A.8.9.5.
