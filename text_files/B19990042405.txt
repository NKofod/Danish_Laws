Bekendtgørelse om dokumentation for  

 medlemsanciennitet m.v. ved udstedelse af et efterlønsbevis og ved  

 overgang til efterløn I medfør af § 91, stk. 8, i lov om  

 arbejdsløshedsforsikring m.v., jf. lovbekendtgørelse nr. 587 af  

 10. august 1998, som ændret ved lov nr. 276 af 12. maj 1999,  

 fastsættes efter forhandling med Landsarbejdsrådet:
Personkreds § 1. Denne bekendtgørelse gælder for  

 alle medlemmer, uanset om de fylder 60 år før eller efter 1.  

 juli 1999.
Dokumentationskrav § 2. Før et medlem får et  

 efterlønsbevis eller overgår til efterløn, skal a-kassen  

 sikre sig fornøden dokumentation for, at medlemmet opfylder  

 anciennitetskravene, jf. lovens § 74 a, stk. 1, nr. 2, og  

 stk. 2 og 3, § 74 j, stk. 1 og 2, § 75 b, stk. 1,  

 nr. 2 og stk. 2, § 75 d, stk. 1, og § 75 e,  

 stk. 1.
 Stk. 2. A-kassen skal samtidig sikre sig fornøden  

 dokumentation for, at medlemmet opfylder kravet om indbetalt  

 efterlønsbidrag, jf. lovens § 74 a, stk. 1, nr. 3, og  

 stk. 2 og 3.
Dokumentationens art § 3. A-kassernes edb-registreringer kan bruges som  

 dokumentation for, at kravene i § 2 er opfyldt, hvis edb-systemet har  

 oplysninger om, 1)	hvornår (dato og år) medlemmet er optaget i en  

 a-kasse, 2)	hvornår (dato og år) medlemmet har indbetalt  

 efterlønsbidrag, 3)	hvorvidt efterlønsbidrag er tilbagebetalt, 4)	hvornår et tidligere medlemskab eventuelt er ophørt og  

 om årsagen hertil (kontingentrestance, slettelse for svig, udmeldelse  

 eller andet), 5)	medlemmets forsikringskategori i medlemsperioden (heltids- eller  

 deltidsforsikret), herunder dato og år for eventuelle  

 ændringer.
Stk. 2. Edb-systemet og a-kassens forretningsgange ved  

 optagelse skal være indrettet således, at et medlem, der bliver  

 genoptaget, ikke kan genoptages på gamle data.
Systemet skal ved  

 genoptagelse også opbevare de data, der vedrører den tidligere  

 medlemsperiode.
 Stk. 3. Hvis a-kassens statsautoriserede revisor overfor DfA  

 skriftligt erklærer, at a-kassens edb-system og forretningsgange  

 opfylder betingelserne i stk. 1 og 2, kan et edb-udskrift anvendes som  

 dokumentation for, at kravene i § 2 er opfyldt.
 § 4. Hvis a-kassens edb-system ikke opfylder  

 betingelserne i § 3, skal der som dokumentation for opfyldelse af  

 kravene i § 2, registreres følgende oplysninger til brug for  

 udstedelse af et efterlønsbevis og ved medlemmets overgang til  

 efterløn (AR 287):
 1)	Tidspunkt (dato og år) for medlemmets optagelse i en  

 a-kasse.
 2)	Tidspunkt for, hvornår (dato og år) medlemmet har  

 indbetalt efterlønsbidrag.
 3)	Om efterlønsbidrag er tilbagebetalt.
 4)	Tidspunkt (dato og år) for, hvornår et tidligere  

 medlemskab eventuelt er ophørt samt årsagen hertil  

 (kontingentrestance, slettelse for svig, udmeldelse eller andet).
 5)	Medlemmets forsikringskategori, herunder dato og år for  

 eventuelle skift af forsikringskategori.
 Stk. 2. Ved genoptagelse af et medlem skal oplysninger efter  

 stk. 1 opbevares.
 § 5. DfA kan i særlige tilfælde  

 godkende andre former for dokumentation end de, der er nævnt i  

 §§ 3 og 4.
 Stk. 2. Det er en betingelse for godkendelse efter  

 stk. 1, at a-kassens statsautoriserede revisor skriftligt  

 erklærer, at dokumentationen opfylder den samme grad af sikkerhed, som  

 de dokumentationsformer, der er nævnt i §§ 3 og 4, er udtryk  

 for.
Andre bestemmelser § 6. De oplysninger, der er nævnt i  

 §§ 3-5, skal registreres fra og med medlemmets fyldte 30. år.
Stk. 2. Oplysningerne skal opbevares i 5 år efter  

 udgangen af det regnskabsår, hvori medlemmet fylder 65 år.
For  

 medlemmer, der er fyldt 60 år før den 1. juli 1999, skal  

 oplysningerne opbevares i 5 år efter udgangen af det regnskabsår,  

 hvori medlemmet fylder 67 år.
De nævnte oplysninger skal dog  

 højst opbevares i 5 år efter udgangen af det regnskabsår,  

 hvori medlemmet er afgået ved døden.
 § 7. Hvis et medlem efter sit 30. år  

 overflyttes til en anden a-kasse, skal dokumentationen, jf. §§ 3-5, ikke  

 automatisk sendes til den nye a-kasse.
 Stk. 2. Den fraflyttede a-kasse skal opbevare dokumentationen  

 i overensstemmelse med det i § 6 anførte.
 § 8. Bekendtgørelsen træder i kraft  

 den 1. juli 1999.
 Stk. 2. Samtidig ophæves bekendtgørelse nr. 897  

 af 9. november 1992 om dokumentation for medlemsanciennitet ved overgang til  

 efterløn og overgangsydelse.
