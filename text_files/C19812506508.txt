UDDANNELSESDIREKTIV Erstatter: HJVBST U.180-217 af NOV 1980.
FORMÅL 1. Denne bestemmelse fastsætter retningslinier for  

 frivilligt hjemmeværnspersonels adgang til at følge uddannelsen ved  

 forsvarets myndigheder og enheder samt ved civile institutioner.
GENERELT 2. Deltagelse i uddannelse/øvelser ved enheder m.fl.  

 uden for respektive hjemmeværnsregioners/marinehjemmeværnsdistrikters/-  

 luftmeldedistrikters områder vil kunne forekomme i ganske særlige tilfælde og  

 kun efter indhentet bemyndigelse fra Hjemmeværnskommandoen i hvert enkelt  

 tilfælde.
ØVELSESAKTIVITET VED VÆRNENE 3. Personelforvaltende myndighed bemydiges til, efter  

 aftale med enheder af Hæren, Søværnet og Flyvevåbnet af lade  

 underafdelingschefer og næstkommanderende følge uddannelsen ved en afdeling  

 eller underafdeling inden for eget område.
 Deltagelse skal normalt ske i forbindelse med øvelsesvirksomhed, der har  

 relation til egen enheds virke.
 Perioden, må normalt ikke strække sig ud over en uges varighed.
KURSUSVIRKSOMHED VED VÆRNENES SKOLER 4. Ansøgning eller indstilling om deltagelse i  

 kursusvirksomhed ved Forsvarets Brevskole sker efter de i  

 Hjemmeværnsbestemmelse U.180-218 angivne retningslinier.
 Ønske om anden kursusvirksomhed, som skønnes hensigtsmæssig for  

 bestridelse af en funktion, fremsendes til afgørelse ved  

 Hjemmeværnskommandoen.
ØVELSES- ELLER KURSUSVIRKSOMHED VED CIVILFORSVARET 5. Indstilling om deltagelse i funktionsbestemt  

 uddannelse fremsendes til afgørelse ved Hjemmeværnskommandoen.
UDDANNELSESVIRKSOMHED VED CIVILE INSTITUTIONER 6.
a.
Kurser ved Selvforsvarsmærket (SFM-kurser). Chefer for distrikter,  

 tilsvarende eller højere niveau kan lade aktive selvforsvarsinstruktører  

 deltage i vedligeholdelsesuddannelse under de i pkt. 7. anførte vilkår.  

 Tilmelding sendes direkte til Selvforsvarsmærket.
b.
Kursus til yachtskippereksamen af 3. grad ved aftenskole eller  lign.  

 Chefer for marinehjemmeværnsdistrikter kan for personel af  

 Marinehjemmeværnet, der skal anvendes i overensstemmelse med uddannelsen  

 refundere udgifterne efter de i pkt. 7. b. anførte retningslinier, såfremt  

 det ved eksamensbevis dokumenteres, at uddannelsen er bestået.
c. Øvrig uddannelsesvirksomhed ved civile institutioner.
Indstilling om  

 deltagelse i funktionsbestemt uddannelse fremsendes til afgørelse ved  

 Hjemmeværnskommandoen.
ØKONOMI 7. Udbetaling af ydelser sker efter samme  

 retningslinier, som er gældende for elever på hjemmeværnets skoler og kurser.
 Udgifterne afholdes inden for myndighedens tildelte rådighedsbeløb.
a.
Til personel nævnt under pkt. 6.a. kan udbetales - kostpenge for  

 kursusperioden (evt. standardkostpris i cafeteria m.v. på det omhandlede  

 uddannelsessted), - godtgørelse for befordringsudgifter, - udgifter til  

 overnatning (SFM-priser), - kursusafgift.
b.
Til personel nævnt under pkt. 6.b. kan refunderes/udbetales - udgifter  

 til lærebøger, - kursusafgift, - udgifter til synsprøve, - godtgørelse for  

 befordringsudgifter.
 6. Til personel, der deltager i uddannelsen uden for  

 hjemmeværnet (./. de under pkt. 6.a og 6.b nævnte) udbetales - evt.  

 godtgørelse for tabt arbejdsfortjeneste efter Hjemmeværnskommandoens  

 afgørelse i det enkelte tilfælde, - almindelig godtgørelse, kostgodtgørelse  

 og frit logi eller time- og dagpenge, - godtgørelse for befordringsudgifter.
