1.1. På finansloven for 1987 er den nødvendige hjemmel til at udføre IDV  

 for specialarbejderskoler anført.
Tilladelsen gælder både statsskoler og  

 selvejende specialarbejderskoler.
 1.2. Den indtægtsdækkende virksomhed henhører under institutionens  

 ansvarlige daglige ledelse, d.v.s. for de selvejende skoler: skolebestyrelsen  

 og for statsskoler: forstanderen, efter nærmere aftale med AMU-direktoratet.
1.2. Overskud og underskud i et finansår ved IDV kan overføres til forbrug  

 eller udligning i et senere finansår.Der kan dog ikke overføres underskud fra  

 to på hinanden følgende finansår.
Hvis der 2 år i træk er underskud på IDV,  

 skal IDV-aktiviteten ophøre, og underskuddet dækkes af skolens sædvanlige  

 tildelte driftsbevilling.
 1.4. IDV er ikke omfattet af budgetteringsrammer, personalelofter eller  

 lønsumsrammer.
1.5. IDV skal bogholderimæssigt udskilles fra den ordinære aktivitet. 2.  

 Prisfastsættelse ved IDV 2.1. Prisen for den enkelte IDV-aktivitet skal fastsættes således, at der  

 ikke sker konkurrenceforvridning over for private eller offentlige  

 konkurrenter, og således at de langsigtede totale gennemsnitsomkostninger  

 dækkes.
 Dette medfører følgende prisfastsættelsesregler:
--------------------------------------------------------------------- a + b = samlet pris for aktiviteten Overheadtillægget er fastsat til 150 pct. af de direkte lønudgifter (incl.  

 alle løndele samt over- og merarbejde).
2.2. Løn til medarbejdere for arbejde, der udføres ved den indtægtsdækkede  

 virksomhed, regnes med som en direkte produktionsomkostning.
Hvis en faglærer  

 f.eks. underviser 1 uge på et IDV-kursus, beregnes 1/40 af hans faste løn  

 plus evt. overarbejde eller lign. i forbindelse med IDV-kurset som en direkte  

 produktionsomkostning.
 Løn til stabs- og servicefunktioner medregnes kun til de direkte  

 produktionsomkostninger, hvis de konkret og utvetydigt kan henføres hertil.  

 Løn til ledelsesgruppen medregnes ikke som direkte produktionsomkostning.
 2.3. Materialer, der benyttes ved en IDV-aktivitet, medregnes som en  

 direkte produktionsomkostning - også selv om de leveres fra skolens lager.
 2.4. Anskaffelsesprisen på udstyr medregnes kun som direkte  

 produktionsomkostning, hvis der er tale om mindre udstyrssuppleringer og  

 dette udstyr er anskaffet til brug for IDV-aktiviteten.
 Hovedreglen er, at udgifter til maskiner og udstyr betragtes som dækket  

 via overheadtillægget.
 2.5. Husleje betragtes kun som en direkte produktionsomkostning, hvis der  

 i forbindelse med en IDV-aktivitet lejes lokaler udenfor skolen.
2.6. OH-tillægget behøver ikke at være ens i alle IDV-situationer.
F.eks.  

 kan man sætte OH-tillægget højere (dog ikke over 200 pct.) ved udlejning af  

 lokaler eller ved konsulentbistand end ved kursusaktivitet.
Tilsvarende kan  

 OH-tillægget være mindre ved andre aktiviteter (dog ikke under 100 pct.).  

 Gennemsnitligt skal OH-tillægget være 150 pct. 3. Personaleansættelse i  

 forbindelse med IDV 3.1. Til IDV må der kun ansættes personale i et sådant omfang og på  

 sådanne vilkår, at udgifterne hertil vil kunne dækkes af IDV-indtægterne.  

 Ansættelser til IDV skal altså være tids/opgave-begrænsede.
 Allerede ansat personale, der anvendes til IDV, følger i øvrigt de for  

 socialarbejderskolernes personale sædvanligt gældende løn- og  

 ansættelsesvilkår.
 Personale, der ansættes som erstatningspersonale for medarbejdere ved den  

 ordinære virksomhed (mens disse er beskæftiget ved IDV), skal også ansættes  

 tids/opgave-begrænset.
 Også i disse tilfælde vil de tidsbegrænset ansatte skulle følge de for  

 specialarbejderskolernes personale sædvanligt gældende løn- og  

 ansættelsesvilkår.
Personale ansat ved institutionens ordinære virksomhed er pligtigt at  

 udføre arbejde ved den indtægtsdækkede virksomhed.
I sådanne tilfælde  

 konteres de pågældendes løn på hovedkontoen for den indtægtsdækkede  

 virksomhed.
Der kan i disse tilfælde ansættes erstatningspersonale ved den  

 ordinære virksomhed i overensstemmelse med reglerne for personale ansat  

 direkte til den indtægtsdækkede virksomhed.
Løn til erstatningspersonale  

 konteres under den pågældende institutions ordinære virksomhed.
3.2. Det personale, der antages direkte til den indtægtsdækkede  

 virksomhed, ansættes på de for skolerne almindeligt gældende vilkår for den  

 pågældende personalekategori.
Af ansættelsesbrevene for personale, der er  

 ansat direkte til indtægtsdækket virksomhed eller som erstatningspersonale  

 ved den ordinære virksomhed, skal det udtrykkeligt fremgå, at de pågældende  

 er ansat i forbindelse med sådan virksomhed, og at de som følge heraf ikke er  

 omfattet af finansministeriets cirkulære af 28. september 1983 om  

 genbeskæftigelsestilbud til ledigtblivende ikke-tjenestemandsansat personale  

 i staten. 4. Hvad kan skolerne sælge under IDV 4.1. IDV-arrangementerne skal fortrinsvis være baseret på den viden og  

 erfaring, som skolerne har inden for sit virke under AMU og skal typisk rette  

 sig mod teknisk/faglig uddannelse af AMU's målgrupper.
 4.2. Alle AMU-kurser kan sælges som IDV-kurser (altså ikke blot  

 specialarbejderuddannelsens kurser). Dette gælder også certifikat-kurser.
4.3. Der kan også - ligsom ved VTP - sælges kurser der afviger fra  

 godkendte plankurser.
Det eneste krav må være, at kurserne falder inden for  

 lovens formål og målgrupper.
4.4. Endelig kan der sælges en række andre ydelser så som  

 konsulentbistand, salg af know-how, udlejning af undervisningslokaler eller  

 -arealer (til undervisning el.lign.), osv. 5. Procedure-regler i forbindelse  

 med IDV 5.1. En skole udarbejder som sædvanlig en kursusplan for et halvt eller et  

 helt år og tager i denne forbindelse naturligvis i videst muligt omfang  

 hensyn til erhvervslivets behov.
De kurser, der gennemføres efter planen, er  

 gratis som sædvanlig.
Hvis en virksomhed får et pludseligt opstået behov for  

 uddannelse, eller hvis kurusplanen betyder for land ventetid for  

 virksomheden, kan denne via IDV købe sig frem i køen (både med kurser, der  

 helt fyldes af virksomhedens medarbejdere eller ledige, der skal ansættes  

 efter kursus, eller med indplacering af enkelt-kursister på normale hold).  

 Som hovedregel må det, at nogen køber sig ind, ikke medføre ændringer i den  

 kursusplan, der er udarbejdet med hensyntagen til hele (regionens)  

 erhvervslivets behov.
Allerede givne tilsagn om kursusdeltagelse må  

 naturligvis heller ikke fortrænges af IDV.
Skolen må ikke  

 »spekulere« i IDV.
Man må altså ikke forsøge at udnytte en  

 vanskelig situation for en virksomhed.
 5.2. Visitation af kursister foregår på normal vis med skyldig hensyntagen  

 til erhvervslivets behov, men de virksomheder, som på grund af stor  

 personaleomsætning igen og igen har et uddannelsesbehov, eller som ønsker at  

 flere medarbejdere end nødvendigt for produktonens normale forløb skal være i  

 besiddelse af bestemte færdigheder, tilbydes IDV.
 5.3. Typiske IDV-kunder vil være store offentlige kunder, virksomheder med  

 helt specielle uddannelsesbehov, virksomheder, der ønsker at afvige fra den  

 fastlagte kursusplan - enten for at få et kursus hurtigere eller for at få en  

 særlig tidsmæssig placering uden for normal undervisningstid samt i øvrigt  

 andre med særlige ønsker.
5.4. Grænsefladen mellem IDV og VTP vil være flydende.
Som hovedregel  

 benyttes IDV, når der er tale om helt atypiske kurser, der gennemført som VTP  

 forudsætter en uacceptabel belastning af skolernes driftsmidler, forudsætter  

 væsentlige ændringer i planlægningen af skolens normale aktivitet eller  

 medfører ekstraordinære omkostninger på grund af tidspunktet for  

 gennemførelsen (f.eks. kurser i Weekenden).
 5.5. IDV-procedure:
 I alle tilfælde, hvor IDV agtes anvendt, skal skolen sikre sig, at der  

 forud udfærdiges skriftlige aftaler med rekvirenten om betalingen.
5.6. Der udstedes kursusbeviser eller certifikater, hvis kursusindholdet  

 svarer helt til et plankursus, ellers ikke. 6. Budget, regnskab og bogføring  

 m.v. vedrørende IDV 6.1. For indtægtsdækket virksomhed gælder den såkaldte frigærelsesklausul,  

 hvorefter standardkontospecifikation og anmærkningerne hertil er af  

 orienterende art og ikke binder styrelsen med hensyn til anvendelse af de i  

 budgettet opførte beløb.
D.v.s. at der kan flyttes beløb fra øvrige  

 driftskonti til lønkonti og omvendt.
 6.2. På revideret budget justeres udgifts- og indtægtsrammen for den  

 indtægtsdækkede virksomhed i overensstemmelse med de seneste forventninger  

 til årets resultat.
 I revideret budget oplyses årets forventede aktivitet, gennemsnitlige  

 overheadprocent, overheadtillæg og personaleforbrug samt resultatet, der kan  

 overføres til næste år.
 Institutionen kan opgøre det forventede resultat, der kan overføres til  

 næste år, på følgende måde:
Forventede indtægter i alt - ikke-disponibel 1/5 af overheadtillæg (20 pct.) - forventede udgifter (incl. anlæg) i alt + overskud fra forrige år eller - undreskud fra forrige år + opregning af overskud eller - opregning af underskud + diverse TB-bevillinger (f.eks. udløst af statens selvforsikring) --------------------------------------------------------------------- = Forventet resultat at overføre til næste år.
På grundlag af det afsluttede regnskab for et finansår skal årets endelige  

 resultat for den indtægtsdækkede virksomhed opgøres med den ovenfor anførte  

 beregningsmåde.
Det således opgjorte resultat kan overføres til næste  

 finansår.
6.3. Indtægtsdækket virksomhed er omfattet af statens  

 selvforsikringsordning.
Da forsikring inden for kontraktsforhold ikke er  

 omfattet af selvforsikringsordningen, må der i disse tilfælde tegnes de  

 sædvanlige forsikringer for de pågældende kontraktsforhold.
 6.4. Udgifter/indtægter i forbindelse med IDV konteres efter SCR's  

 standardkontoplan, artskriteriet, på den til formålet oprettede institution.  

 9543.4xxC, Indtægtdækket virksomhed.
6.5. Af overheadtillægget skal 20 pct. overføres til arbejdsministeriet.  

 30 pct. afsættes til dækning af udgifter til reparation, vedligeholdelse,  

 rengøring o.lign. af de dele af skolen og dens udstyr, der anvendes til IDV.  

 Resten kan anvendes inden for skolens ordinære drift eller IDV-aktivitet  

 efter skolens eget valg, idet der dog ikke uden direktoratets godkendelse må  

 iværksættes aktiviteter (f.eks. byggeri), der senere vil kunne belaste det  

 ordinære driftsbudget.
Der tilgår ikke egenkapitalen nogen del af et  

 eventuelt overskud ved IDV. 7. Løntabsgodtgørelse m.v.
 7.1. Der ydes ikke løntabsgodtgørelse, befordringsgodtgørelse eller kost-  

 og logi-tilskud i forbindelse med IDV-aktivitet.
