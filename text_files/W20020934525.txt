Medlemmet og hans ægtefælle blev ansat hos køberen i  

 henholdsvis 6 og 4 uger Kassen og direktoratet anerkendte ophør fra det tidspunkt, hvor  

 medlemmet ophørte, for begges vedkommende og pålagde medlemmerne  

 en karensperiode på fire uger fra denne dato.
 Ved oversendelse af sagerne til ankenævnet bemærkede  

 direktoratet, at ægtefællerne ved beskæftigelsen i  

 virksomheden havde en sådan tilknytning til, indflydelse på og  

 interesse i virksomhedens drift, at deres personlige arbejde i virksomheden  

 først var ophørt, da medlemmet sluttede, og derfor var hans  

 hustru heller ikke ophørt før denne dato.
 På møde den 23. maj 2002 traf ankenævnet  

 afgørelse om, at medlemmerne var ophørt med drift af  

 selvstændig virksomhed fra den dato, hvor virksomheden blev solgt.  

 Medlemmerne skulle pålægges fire ugers karenstid fra denne dato  

 og var derfor berettigede til dagpenge ved deres respektive tilmeldinger som  

 ledige.
 Ankenævnet lagde til grund, at medlemmet solgte hele sin virksomhed  

 på den angivne salgsdato, og at han ejede ejendommen, hvor  

 virksomhedens lokaler var beliggende, og udlejede lokalerne til  

 køberen af virksomheden et halvt år frem.
 Ankenævnet fandt, at medlemmet og dermed også hans  

 ægtefælle fra salgsdatoen ikke havde retlig eller faktisk  

 rådighed over selve virksomheden eller haft mulig indflydelse på  

 virksomhedens drift, uanset at de var ansat som lønmodtagere hos  

 køberen af virksomheden, og uanset at de var ejere af ejendommen et  

 halvt år efter salget af virksomheden.
Der var ikke tale om, at medlemmet bortforpagtede eller udlejede  

 virksomheden, hvorfor ophørsbekendtgørelsens § 4 ikke fandt  

 anvendelse.
Spørgsmålet om ophør blev herefter afgjort  

 efter § 3 i bekendtgørelse om ophør med udøvelse af  

 selvstændig virksomhed som hovedbeskæftigelse.
 Ankenævnet fandt derfor efter en konkret vurdering, at betingelserne  

 i arbejdsløshedsforsikringslovens § 57, stk. 3, og i  

 Arbejdsdirektoratets bekendtgørelse nr. 165 af 13. marts 2001 om  

 ophør med udøvelse af selvstændig virksomhed som  

 hovedbeskæftigelse § 3, stk. 1, var opfyldt, da medlemmerne meldte sig  

 ledige efter henholdsvis 6 og 4 ugers beskæftigelse i den solgte  

 forretning.
 Ankenævnet ændrede således Arbejdsdirektoratets  

 afgørelse.
Ophør med selvstændig  

 virksomhed Ankenævnet har behandlet Deres klage for Xxx på møde  

 den 23. maj 2002.
Nævnet traf denne A F G Ø R E L S E Xxx kan anses for ophørt med drift af selvstændig virksomhed  

 den 1. august 2001, hvor hans selvstændige virksomhed blev solgt.
Ved  

 ophør med selvstændig virksomhed indtræder retten til  

 dagpenge fire uger efter ophøret.
 Derfor var han ikke afskåret fra ret til dagpenge på grund af  

 sin tidligere udøvelse af selvstændig virksomhed, da han  

 tilmeldte sig Arbejdsformidlingen den 17. september 2001.
 Ankenævnet lægger til grund, at Xxx solgte hele sin  

 virksomhed, som bestod i en begravelsesforretning, pr. 1. august 2001. Xxx  

 ejede ejendommen, hvor lokalerne var beliggende, indtil 1. februar 2002 og  

 udlejede virksomhedens lokaler til køberen af virksomheden indtil  

 denne dato.
 Ankenævnet finder, at Xxx og dermed også xxx fra den 1. august  

 2001 ikke har haft retlig eller faktisk rådighed over selve  

 virksomheden eller haft mulig indflydelse på virksomhedens drift,  

 uanset at de var ansat som lønmodtagere hos køberen af  

 virksomheden, og uanset at de var ejere af ejendommen indtil den 1. februar  

 2002.
 Der var ikke tale om, at Xxx bortforpagtede eller udlejede virksomheden,  

 hvorfor ophørsbekendtgørelsens § 4 ikke finder anvendelse.  

 Spørgsmålet om ophør skal herefter afgøres efter §  

 3 i bekendtgørelse om ophør med udøvelse af  

 selvstændig virksomhed som hovedbeskæftigelse.
 Ankenævnet finder derfor efter en konkret vurdering, at  

 betingelserne i arbejdsløshedsforsikringslovens § 57, stk. 3, og i  

 Arbejdsdirektoratets bekendtgørelse nr. 165 af 13. marts 2001 om  

 ophør med udøvelse af selvstændig virksomhed som  

 hovedbeskæftigelse § 3, stk. 1, var opfyldt, da Xxx meldte sig ledig  

 den 17. september 2001.
 Ankenævnet ændrer således Arbejdsdirektoratets  

 afgørelse af 21. november 2001.
På ankenævnets vegne xxx xx De kan læse om afgørelsens faktiske og retlige grundlag  

 på de følgende sider.
 Kopi til:
Xxx xxx Arbejdsdirektoratet 1. Sagsforløb Arbejdsdirektoratet fremstillede sagen på denne måde i  

 afgørelse stilet til Xxx:
Det fremgår af sagen, at De og Deres ægtefælle har  

 drevet selvstændig virksomhed som hovedbeskæftigelse fra den 15.  

 februar 1971. Den 1. august 2001 overdrog De Deres begravelsesforretning  til  

 xxx.
Ejendommen, hvorfra begravelsesforretningen drives, blev udlejet til Xxx  

 for perioden 1. august 2001 til 1. februar 2002, hvorefter Xxx også  

 overtager ejendommen.
 Af ledighedserklæring af 8. august 2001 fremgår det, at De har  

 solgt/overdraget virksomheden pr. 1. august 2001, at Deres sidste arbejdsdag  

 i virksomheden var den 14. september 2001, og at De tilmeldte Dem  

 arbejdsformidlingen den 17. september 2001.
 På ledighedserklæring af 4. oktober 2001 har De oplyst, at  

 Deres sidste arbejdsdag var den 16. september 2001.
 A-kassen har truffet afgørelse i sagen den 8. oktober 2001. Det  

 fremgår heraf, at a-kassen tidligst kan anerkende Deres ophør  

 som selvstændig erhvervsdrivende med virkning fra den 17. september  

 2001, hvorefter De skal gennemgå en karensperiode på 4 uger,  

 før De får ret til at modtage dagpenge.
De har klaget over a-kassens afgørelse ved brev af 11. oktober  

 2001.  De har til støtte for Deres synspunkter anført, at De  

 har solgt Deres virksomhed pr. 1. august 2001, og at der hverken er tale om  

 bortforpagtning eller udlejning af virksomheden.
Begrundelsen for, at  

 køber først kan overtage lokalerne pr. 1. februar 2002, er, at  

 De selv først fra dette tidspunkt har en anden bolig.
De har arbejdet  

 som lønmodtager i den solgte virksomhed i perioden fra den 1. august  

 2001 til den 16. september 2001, hvorfor De mener, at De skal have udbetalt  

 dagpenge fra den 17. september 2001.
 A-kassen har sendt Deres klage og sagens øvrige bilag til  

 direktoratet den 26. oktober 2001, med bemærkning om, at a-kassen  

 fastholder den trufne afgørelse.
 De har den 30. oktober 2001 kontaktet direktoratet telefonisk og gjort  

 direktoratet opmærksom på, at a-kassen i oversendelsesbrevet til  

 direktoratet ikke har anført den korrekte ophørsdato for Deres  

 ægtefælle, idet hendes sidste arbejdsdag i virksomheden var den  

 28. august 2001, hvilket også fremgår af de øvrige bilag i  

 sagen.
 Sekretariatet er enig i fremstillingen.
2. Arbejdsdirektoratets afgørelse Direktoratet traf den 21. november 2001 denne afgørelse stilet til  

 Xxx:
 De kan først anses for endeligt ophørt med Deres  

 selvstændige virksomhed den 17. september 2001.
 De har herefter  ret til dagpenge efter en 4 ugers karensperiode, som  

 udløber den 13. oktober 2001.
Begrundelse Ad ophør For at være dagpengeberettiget er det et krav, at De er ledig.
En  

 selvstændig erhvervsdrivende er ledig, når det personlige arbejde  

 i virksomheden er ophørt mere end midlertidigt, jf. § 57, stk. 3, jf.  

 stk. 1, i lov om arbejdsløshedsforsikring m.v.
 Som hovedregel anses en selvstændig erhvervsdrivende for  

 ophørt mere end midlertidigt, når hele virksomheden endeligt er  

 overdraget eller lukket, jf. § 3, stk. 1, i bekendtgørelse nr. 165 af  

 13. marts 2001 om ophør med udøvelse af selvstændig  

 virksomhed som hovedbeskæftigelse.
Ophør ved bortforpagtning er en undtagelse fra hovedreglen om, at  

 hele virksomheden skal være endeligt overdraget eller lukket,  

 før et medlem kan anses for ophørt mere end midlertidigt.
Der  

 stilles derfor særlige betingelser, når et medlem helt eller  

 delvist ophører ved bortforpagtning/udlejning.
 De er delvist ophørt ved bortforpagtning/udlejning, idet De alene  

 har overdraget selve forretningen pr. 1. august 2001, men udlejet lokalerne  

 frem til den 1. februar 2002, jf. § 3, stk. 1, og § 4, stk. 1, i  

 ophørsbekendtgørelsen.
 Et medlem, der - helt eller delvist - er ophørt ved  

 bortforpagtning/udlejning af sin selvstændige virksomhed, vil ikke  

[kunne, AMAs tilføjelse] anses for endeligt ophørt med sin  

 selvstændige virksomhed, hvis han fortsat har beskæftigelse i den  

 overdragede virksomhed, jf. § 4, stk. 4, i  

 ophørsbekendtgørelsen.
 De vil derfor først kunne anses for ophørt mere end  

 midlertidigt med Deres selvstændige virksomhed den 17. september 2001,  

 hvor De ophørte med Deres personlige arbejde i  

 begravelsesforretningen.
Ad karensperiode Med virkning fra den 1. januar 2000 er der i  

 arbejdsløshedsforsikringslovens § 63, stk. 3, indført en  

 karenstid på 4 uger efter endeligt ophør med drift af  

 selvstændig virksomhed.
 Medlemmer, der ophører med drift af selvstændig virksomhed  

 efter denne dato, skal derfor gennemgå en venteperiode på 4 uger  

 efter ophøret, før der kan udbetales dagpenge til dem.  

 Ophører virksomheden på grund af konkurs, betalingsstandsning  

 eller tvangsauktion, er medlemmet berettiget til dagpenge efter 1 uges  

 venteperiode.
Direktoratet har lagt til grund, at Deres ophør med drift af  

 selvstændig virksomhed skete ved lukning.
De skal derfor gennemgå  

 en karenstid på 4 uger, før De er berettiget til dagpenge.
3. Klagen til ankenævnet De skrev den 28. november 2001:
 Som advokat for xxx og Xxx, xxx, xxx påklager jeg Deres  

 afgørelser af 21. ds. - Deres j.nr. xxx og xxx - til Arbejdsmarkedets  

 Ankenævn.
 I afgørelserne har De bestemt, at mine klienter først kan  

 modtage arbejdsløshedsdagpenge fra den 13. oktober 2001.
 I afgørelsen vedrørende Xxx er det lagt til grund, at denne  

 kun delvis er ophørt ved bortforpagtning/udlejning, idet han alene har  

 overdraget forretningen den 1. august 2001, men udlejet lokalerne frem til 1.  

 februar 2002.
 I afgørelsen vedrørende xxx er oplyst, at Xxx kun delvist er  

 ophørt ved bortforpagtning/udlejning, idet hun alene har overdraget  

 selve forretningen den 1. august 2001, men udlejet lokalerne frem til den 1.  

 februar 2002.
 Det bemærkes, at Xxx ikke har overdraget nogen forretning, idet hun  

 ikke personligt har været ejer af bedemandsforretningen eller den faste  

 ejendom.
 Det hviler således på et forkert grundlag, når det i  

 afgørelsen vedrørende Xxx anføres, at hun skulle  

 være ophørt ved bortforpagtning/udlejning.
Dernæst bemærkes, at fra 1. august 2001, hvor Xxx har solgt  

 bedemandsforretningen, har ingen af mine klienter gjort nogen som helst  

 erhvervsmæssig brug af den faste ejendom.
Derimod har min klient  

 fortsat privat bopæl i en mindre del af ejendommen.
Mine klienters  

 lejlighed er fuldstændig separeret fra de erhvervslokaler, som den nye  

 ejer af bedemandsforretningen disponerer over.
 Dernæst bemærkes, at salget af bedemandsforretningen i  

 kombination med købers overtagelse af ejendommen er sket som en samlet  

 overdragelse, men med forskudt overtagelsesdag vedrørende  

 ejendomsretten, som først indtræder for køber den 1.  

 februar 2002.
 Det ligger imidlertid fast, at overtagelse da vil finde sted i  

 overensstemmelse med købekontrakten med køber Xxx.
 Begge mine klienter er herefter reelt ophørt på  

 arbejdsmarkedet den 1. august 2001 bortset fra den korte  

 indkøringsperiode, hvor Xxx arbejdede, dvs. frem til 28. august 2001,  

 og Xxx arbejdede, dvs. frem til 16. september 2001.
Begge klagerne har været til rådighed for arbejdsmarkedet  

 efter de respektive datoer.
Det bestrides, at der er grundlag for at  

 identificere ægtefællerne, således at Xxx først  

 skule være berettiget til dagpenge fra 13. oktober 2001.
 Det gøres gældende, at afgørelsen vedrørende  

 Xxx hviler på et forkert grundlag, når det i afgørelsen  

 lægges til grund, at der kun foreligger delvist ophør, blot med  

 henvisning til, at lokalerne er udlejede frem til 1. februar 2002.
4. Arbejdsdirektoratets bemærkninger til klagen Direktoratet skrev den 5. december 2001:
 Direktoratet sender klage over afgørelse af 21. november 2001.
 Der er ikke kommet nye oplysninger, der giver direktoratet anledning til  

 at ændre afgørelsen.
 Til advokat xxxs klage skal dog bemærkes, at en virksomhed efter  

 direktoratets opfattelse omfatter inventar, driftsmidler, varelager,  

 kundekartotek m.v. og lokaler.
 Den omstændighed, at Xxx og Xxx har udlejet lokalerne fra deres  

 tidligere virksomhed til køber Xxx, bevirker efter direktoratets  

 opfattelse, at man skal vurdere, om Xxx og Xxx kan anses for ophørt  

 både efter § 3 og § 4 i bekendtgørelse om ophør med drift  

 af selvstændig virksomhed som hovedbeskæftigelse  

 (ophørsbekendtgørelsen).
Hovedreglen er, at en selvstændig erhvervsdrivende kan anses for  

 ledig, når hans personlige arbejde i virksomheden er ophørt mere  

 end midlertidigt.
Det fremgår af arbejdsløshedsforsikringslovens  

 § 57, stk. 3.
 Ud over at det personlige arbejde i virksomheden skal være  

 ophørt, må den pågældende heller ikke længere  

 have hverken hel eller delvis retlig eller faktisk rådighed over  

 virksomheden.
 Direktoratet finder, at Xxx og Xxx i kraft af lejekontrakten  

 vedrørende en del af virksomheden (nemlig lokalerne) har delvis retlig  

 og faktisk rådighed over virksomheden.
Det er direktoratets opfattelse, at Xxx og Xxx ved beskæftigelse i  

 virksomheden vil have en sådan tilknytning til, indflydelse på og  

 interesse i virksomheden, at de ikke kan anses for endeligt ophørt med  

 det personlige arbejde i virksomheden, før de helt er ophørt  

 med beskæftigelse i virksomheden.
Direktoratet finder således, at  

 Xxxs og xxxs personlige beskæftigelse i bedemandsforretningen  

 først er endeligt ophørt, efter at Xxx har haft sin sidste  

 arbejdsdag i virksomheden den 16. september 2001.
For så vidt angår xxx, anses hun således også  

 først for ophørt med den selvstændige virksomhed,  

 når hendes ægtefælles personlige arbejde i virksomheden er  

 endeligt ophørt.
Advokat xxxemærkning om, at Xxx ikke har  

 overdraget forretningen, idet hun ikke har været personlig ejer af  

 bedemandsforretningen eller den faste ejendom, finder direktoratet ikke kan  

 føre til en anden vurdering af forholdet.
Xxx anses i kraft af sin  

 beskæftigelse i ægtefællens virksomhed for værende  

 selvstændig erhvervsdrivende, jf. § 4, jf. § 2 i bekendtgørelse  

 nr. 1142 af 20. december 1995 om optagelse i en arbejdsløshedskasse  

 for selvstændige erhvervsdrivende.
Xxx skal derfor også  

 ophøre med den selvstændige virksomhed efter bestemmelserne i  

 ophørsbekendtgørelsen.
 Spørgsmålet, om et medlem er endeligt ophørt med at  

 drive selvstændig virksomhed, afgøres ikke alene på  

 grundlag af, om vedkommende rent faktisk ikke længere beskæftiger  

 sig med virksomhedens drift, men også på grundlag af, om de  

 formelle betingelser i lovens § 57, stk. 3, og i bekendtgørelse om  

 ophør med drift af selvstændig virksomhed som  

 hovedbeskæftigelse er opfyldt.
 Bilagsfortegnelse og alle bilag i sagen vedlægges.
 Kopi af brevet er sendt til medlemmet og a-kassen.
5. Nyt efter klagen - 6. Regler Lov om arbejdsløshedsforsikring, jf.
Arbejdsministeriets  

 lovbekendtgørelse nr. 603 af 25. juni 2001 § 57. Dagpenge kan kun udbetales til et medlem, som er ledigt, jf.  

 dog kapitel 11 b. ...
Stk. 3. En selvstændig erhvervsdrivende anses for ledig,  

 når hans personlige arbejde i virksomheden er ophørt mere end  

 midlertidigt.
Nærmere regler om, hvornår en selvstændig  

 erhvervsdrivendes personlige arbejde i virksomheden anses for ophørt  

 mere end midlertidigt, fastsættes af direktøren for  

 Arbejdsdirektoratet efter forhandling med Landsarbejdsrådet.
§ 63. Dagpenge må ikke udbetales til et medlem, hvis ledighed  

 skyldes, Stk. 3. Bestemmelsen i stk. 1, nr. 2, finder ikke anvendelse ved  

 ophør af selvstændig virksomhed, jf. § 57, stk. 3. I disse  

 tilfælde udbetales dagpenge ikke for de første fire uger efter  

 ophøret.
Dog udbetales dagpenge efter den første uge i  

 følgende tilfælde:
Arbejdsdirektoratets bekendtgørelse nr. 165 af 13. marts 2001 om  

 ophør med udøvelse af selvstændig virksomhed som  

 hovedbeskæftigelse § 2. Det personlige arbejde anses for ophørt mere end  

 midlertidigt, når medlemmet opfylder en af betingelserne i §§ 3 - 14.  

 Medlemmet skal være afmeldt offentlige registre som selvstændig  

 erhvervsdrivende, medmindre det godtgøres, at registreringen ikke  

 skyldes fortsat udøvelse af selvstændig virksomhed.
 § 3. Et medlem anses for ophørt mere end midlertidigt med  

 det personlige arbejde i virksomheden, når medlemmet dokumenterer, at  

 virksomheden endeligt er overdraget eller lukket. ...
§ 4. Er en virksomhed ikke endeligt overdraget eller lukket efter §  

 3, kan et medlem kun anses for ophørt mere end midlertidigt med det  

 personlige arbejde i virksomheden, hvis medlemmet dokumenterer, Stk. 4. Det er en forudsætning, at medlemmet ikke i  

 forpagtnings- eller lejeperioden er beskæftiget i virksomheden.
 Vejledning nr. 27 af 13. marts 2001 til bekendtgørelsen  

 udtaler blandt andet:
Til § 3 Overdragelse eller lukning af virksomheden Hovedreglen er, at et medlem anses for ophørt mere end  

 midlertidigt, når virksomheden endeligt er overdraget eller lukket.
 Et medlem kan imidlertid i forbindelse med overdragelsen eller lukningen  

 være afskåret mere end midlertidigt fra at videreføre  

 virksomheden på et tidligere tidspunkt end den endelige  

 overdragelsesdag eller lukning.
Der kan ikke opstilles faste, generelle dokumentationskrav til,  

 hvornår et medlem kan anses for ophørt efter bestemmelserne i §  

 3, stk. 1 og 2. Kravene til dokumentationen afhænger af den konkrete  

 virksomhed.
Afgørelsen vil derfor altid bero på en konkret  

 vurdering af den fremlagte dokumentation.
Ved overdragelse anses medlemmet for ophørt mere end midlertidigt  

 fra den dato, hvor virksomheden ifølge en retligt bindende  

 overdragelsesaftale er overtaget af køber.
Medlemmet må  

 således ikke længere hverken helt eller delvist have retlig eller  

 faktisk rådighed over virksomheden.
§ 4, stk. 4 Er selve virksomheden overdraget eller lukket, og har medlemmet blot  

 bortforpagtet bygningerne eller lokalerne, vil der som udgangspunkt  

 være tale om, at forpagteren driver en ny selvstændig virksomhed.  

 Det betyder, at medlemmets eventuelle beskæftigelse i en sådan  

 virksomhed er uden betydning for ophøret, selv om den drives fra  

 medlemmets bortforpagtede lokaler.
Det er en forudsætning, at der er  

 tale om en anden type virksomhed.
