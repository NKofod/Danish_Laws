Da behandlingen kun medførte få gener, ønskede  

 patienten tillige at blive opereret på venstre ben, hvilket blev aftalt  

 til den 20. juli 2000. Ved en undersøgelse den 20. juli 2000 fandt  

 speciallægen et enkelt rødt og væskende sår, som  

 blev renset, påført antibiotisk pudder og bandageret.
Den  

 planlagte operation af det venstre ben blev udskudt, og der blev aftalt  

 kontrol af det betændte sår til mandag den 24. juli 2000.
Den 23. juli 2000 blev patienten imidlertid indlagt akut på et  

 hospital med blodforgiftning og sat i massiv antibiotisk behandling på  

 grund af såkaldt septisk chok.
Ved dyrkning den 25. juli 2000 blev der  

 påvist hæmolytiske streptokokker gruppe A i væv fra  

 højre læg, og det blev nødvendigt at amputere patientens  

 højre ben.
I efterforløbet udvikledes tarmstop med  

 påfølgende operation og svær nyrepåvirkning.
Trods  

 intensiv behandling forværredes tilstanden, og døden  

 indtrådte den 10. august 2000.
 Der blev klaget over, at speciallægen ikke henviste patienten til  

 sygehus, idet der var tale om en omfattende operation for åreknuder.  

 Endvidere blev der klaget over, at speciallægen ikke foretog en korrekt  

 behandling efter der var konstateret betændelse i sårene,  

 herunder at han ikke informerede om hvilke symptomer patienten skulle  

 være opmærksom på.
Klage over manglende henvisning til sygehus  

 til åreknudeoperation Patientklagenævnet fandt anledning til at kritisere  

 speciallægen for at have opereret patienten for åreknuder i juli  

 2000 i sin klinik, i stedet for at have henvist hende til sygehus til  

 behandling.
Nævnet lagde blandt andet vægt på, at det af  

 Sundhedsstyrelsens referenceprogram "Behandling af åreknuder" fra 1998  

 fremgår, at patienter, som tidligere er opererede for åreknuder,  

 og som har gendannelse (recidiv), bør udredes med farve-Doppler og  

 eventuelt kontrastundersøgelse af blodårene (phiebografi)  

 før der reopereres.
Reoperation i lyske og knæhase bør  

 foretages på venekirurgisk afdeling/specialafsnit eller karkirurgisk  

 afdeling.
Nævnet lagde vægt på, at patienten tidligere  

 havde været opereret i knæhasen, og hun burde derfor - efter  

 nævnets opfattelse - være henvist til sygehus til reoperation for  

 insufficiens af den lille låbensvene (parvainsufficiens).
 Patientklagenævnet fandt imidlertid ikke anledning til at kritisere  

 speciallægen for behandlingen den 20. juli 2000, idet det var  

 nævnets opfattelse, at der på det foreliggende grundlag ikke var  

 indikation for systemisk antibiotikabehandling, idet såret blev  

 beskrevet veldrænet uden reaktion i omgivelserne.
 Patientklagenævnet fandt ikke anledning til at kritisere  

 speciallægens journalføring, idet det var nævnets  

 opfattelse, at journalen indeholdt relevante data om undersøgelse og  

 behandling af patienten fra den 3. til den 20. juli 2000.
