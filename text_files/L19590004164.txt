Ved en i København den 17. januar 1959 mellem  

 udenrigsministeren og den britiske ambassadør stedfunden noteveksling er  

 overenskomsten af 27. marts 1950 mellem Danmark og Det forenede Kongeri ge  

 Storbritannien og Nordirland til undgåelse af dobbeltbeskatning og  

 forhindring af beskatningsunddragelse, jfr. bekendtgørelse nr. 44 af 13. juli  

 1950, Lovtidende C, blevet udvidet til at omfatte Kenya, Føderationen  

 Rhodesia og Nyasaland, Tanganyika, Uganda og Zanzibar.
Notevekslingen har  

 følgende ordlyd:
 Den britiske Ambassade.
 København, den 17. januar 1959.
Hr.
Minister, Jeg har modtaget instruktion fra Hendes Majestæts udenrigsminister om at  

 henvise til overenskomsten mellem Det forenede Kongerige Storbritannien og  

 Nordirlands regering og den danske regering til undgåelse af  

 dobbeltbeskatning og forhindring af beskatningsunddragelse for så vidt angår  

 indkomstskat, undertegnet i London den 27. marts 1950.
På Det forenede Kongeriges regerings vegne har jeg den ære at foreslå, at  

 den nævnte overenskomst, i overensstemmelse med bestemmelserne i art.
XX,  

 udvides til at omfatte de i tillægget til nærværende note nævnte områder,  

 således at udvidelsen finder sted på den måde og med de modifikationer, som  

 angives i tillæget samt med virkning fra de deri angivne datoer.
 Hvis foranstående forslag kan godkendes af den danske regering, har jeg  

 den ære at foreslå, at nærværende note med dens tillæg og Deres Excellences  

 bekræftende svar skal betragtes som udgørende de to regeringers overenskomst  

 om dette spørgsmål.
TILLÆG I.
Fortegnelse over områder, til hvilke overenskomsten af 27. marts 1950  

 til undgåelse af dobbeltbeskatning og forhindring af beskatningsunddragelse,  

 for så vidt angår indkomstskat, i overensstemmelse med overenskomstens art.  

 XX skal udvides under iagttagelse af de i afsnit II og III i dette tillæg  

 angivne vilkår:
II.
ANVENDELSE.
a.
Den nævnte overenskomst finder, med de ændringer, der fremgår af  

 nærværende tillæg, anvendelse med hensyn til hvert i rubrik 1. i foranstående  

 fortegnelse nævnt område, b.
Når alle de foranstaltninger, som er nødvendige for at give nærværende  

 udvidelse gyldighed henholdsvis i Danmark og i hvert i foranstående  

 fortegnelse nævnt område, er foretaget, træder udvidelsen i kraft:
c.
Den danske regering skal skriftligt underrette Det forenede Kongeriges  

 regering, når alle nødvendige foranstaltninger, nævnt i stykke b, er  

 foretaget i Danmark.
Det forenede Kongeriges regering skal skriftligt  

 underrette den danske regering, når alle nødvendige foranstaltninger, nævnt i  

 stykke b, er truffet i alle eller noget af de i foranstående fortegnelse  

 nævnte områder.
d.
Nærværende udvidelse forbliver i kraft uden tidsbegrænsning, men hver  

 af de kontraherende parter kan senest den 30. juni i et kalenderår, dog  

 tidligst i året 1960, ad diplomatisk vej give den anden kontraherende part  

 skriftligt ophørsvarsel, med virkning for ethvert eller alle de i  

 foranstående fortegnelse omhandlede områder, og i så fald skal nærværende  

 udvidelse ophøre at have gyldighed:
for så vidt angår dansk skat fra og med det skatteår, der begynder den 1.  

 april i det kalenderår, der følger umiddelbart efter det år, i hvilket  

 meddelelsen er givet; for så vidt angår skat fra og med det år, skatteår eller indkomstår, der  

 begynder den 1. januar i det kalenderår, hvori meddelelsen er givet.
 III. ÆNDRINGER.
Den nævnte overenskomst finder, med de ændringer, der følger af nærværende  

 tillæg, anvendelse " men omfatter ikke nogen skat, som er pålignet på grund af  

 misligholdelse eller forsømmelse med hensyn til de skatter, på hvilke denne  

 overenskomst efter udvidelsen finder anvendelse, eller som repræsenterer en  

 bøde, pålagt i henhold til det omhandlede områdes lovgivning vedrørende de  

 pågældende skatter; "men omfatter ikke anden indkomst i form af udbytte, renter, leje  

 eller afgifter, bestyrelseshonorarer eller vederlag for personlige  

 tjenester"; "og den fortjeneste, der er henført til det faste driftssted, anses  

 for indkomst hidrørende fra kilder i det andet statsområde"; "såfremt et i Danmark hjemmehørende selskabs fortjeneste ved industri  

 og handel måtte blive undergivet en (i Det forenede Kongerige gældende) form  

 for beskatning, i henhold til hvilken ikke-udloddet indkomst eller indkomst,  

 der ikke kan udloddes, pålignes skat efter en lavere sats end sådanne  

 selskabers indkomst, som udloddes eller kan udloddes i tilfælde, hvor det  

 drejer sig om selskaber hjemmehørende i (Det forenede Kongerige), skal den  

 nævnte fortjeneste kun pålignes den i (Det forenede Kongerige) gældende skat  

 efter den lavere skattesats".
 Udenrigsministeriet.
 København, den 17. januar 1959.
Hr.
Ambassadør, Jeg har den ære at anerkende modtagelsen af Deres Excellences note af dags  

 dato, der lyder som følger:
 (Her følger teksten til den britiske ambassadørs note).
 I besvarelse heraf har jeg den ære at meddele, at den danske regering  

 godkender forslaget fra Hendes Majestæts regering og er enig i, at Deres  

 Excellences note med dens tillæg og nærværende svar skal udgøre en  

 overenskomst mellem de to regeringer.
J.O.
Krag.
 (* 1) Er nu Zimbabwe, Zambia og Malawi.
