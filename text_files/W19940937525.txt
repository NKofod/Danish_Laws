Ankestyrelsens principafgørelse O-102-94 om kontanthjælp - studerende - orlov - samlevende - enkeltudgifter - spædbarnsudstyr - skøn Resume:
 Der kunne ydes hjælp til anskaffelse af spædbarnsudstyr med et beløb svarende til halvdelen af udgiften.
 Der blev ved afgørelsen lagt vægt på, at ansøger samlevede med barnefaderen, at samleveren havde forsørgelsespligt overfor barnet, og at han modtog arbejdsløshedsdagpenge.
 Ankestyrelsen fandt ikke grundlag for at tilsidesætte det af kommunen og nævnet udøvede skøn, for så vidt angik vurderingen af ansøgers behov for økonomisk støtte til anskaffelse af spædbarnsudstyret.
 Kassation:
Der er kommet nye regler på området Love:
Lov om social bistand - lovbekendtgørelse nr. 829 af 1. oktober 1992 - § 15, stk. 5 og § 46 Sagsfremstilling:
 Ansøger, der var studerende, tog den 1. november 1992 orlov frauniversitetet på grund af komplikationer i forbindelse med gravidi tet.
I orlovsperioden modtog hun kontanthjælp, og i forbindelse med fødslen ansøgte hun om hjælp til betaling af spædbarnsudstyr.
Ansøger var samlevende med barnets fader, der modtog arbejdsløshedsdagpenge, svarende til højeste sats.
 Kommunen bevilgede i henhold til bistandslovens § 46 ansøger hjælp til halvdelen af udgiften, under henvisning til at barnets fader måtte forventes at afholde den anden halvdel.
 Ankenævnet fandt ikke grundlag for at tilsidesætte kommunens skøn, hvorefter hjælpen kun kunne ydes med halvdelen.
 I klagen blev det anført, at der ikke var lovhjemmel til at pålægge samleveren at afholde halvdelen af udgiften.
 Sagen blev behandlet i principielt møde med henblik på offentlig gørelse, idet en tidligere - ikke offentliggjort - afgørelse fra Ankestyrelsen gav anledning til forskelsbehandling.
 Afgørelse:
 Ankestyrelsen fandt, at ansøger var berettiget til at modtage hjælptil anskaffelse af spædbarnsudstyr med et beløb svarende til halv delen af udgiften.
Ankestyrelsen lagde ved afgørelsen vægt på, at samleveren var far til barnet, og at han som følge deraf havde forsørgelsespligt overfor det.
Ankestyrelsen lagde desuden vægt på, at han havde en indtægt svarende til maximale arbejdsløshedsdagpenge.
 Med henvisning hertil fandt Ankestyrelsen ikke grundlag for at tilsidesætte det af kommunen og nævnet udøvede skøn, for så vidtangik vurderingen af ansøgers behov for økonomisk støtte til an skaffelse af spædbarnsudstyret.
