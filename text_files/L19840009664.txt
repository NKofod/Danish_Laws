I henhold til kgl. resolution af 19. november 1980 har Danmark tiltrådt en  

 i London den 17. februar 1978 udfærdiget protokol om forebyggelse af  

 forurening fra skibe.
Ved at tiltræde protokollen forpligtede Danmark sig i  

 henhold til protokollens artikel 1, stk. 1 b, til at gennemføre  

 bestemmelserne i den internationale konvention af 2. november 1973 om  

 forebyggelse af forurening fra skibe.
 Konventionens og protokollens ordlyd er som følger:
INTERNATIONAL KONVENTION om forebyggelse af forurening fra skibe, 1973 DELTAGERNE I DENNE KONVENTION, SOM ER KLARE OVER nødvendigheden af at bevare det menneskelige miljø i  

 almindelighed og havmiljøet i særdeleshed, SOM ERKENDER, at forsætlig, uagtsom eller hændelig udtømning af olie og  

 andre skadelige stoffer fra skibe udgør en alvorlig kilde til forurening, SOM OGSÅ ERKENDER betydningen af den internationale konvention til  

 undgåelse af forurening af havet med olie, 1954, som den første multilaterale  

 aftale, der er blevet indgået med det hovedmål at beskytte miljøet, og som er  

 klare over det betydende bidrag, som den konvention har ydet til bevarelse af  

 havene og kystmiljøet mod forurening, SOM ØNSKER at nå til en fuldstændig eliminering af forsætlig forurening af  

 havmiljøet med olie og andre skadelige stoffer og en begrænsning af hændelig  

 udtømning af sådanne stoffer til det mindst mulige, SOM ER AF DEN OPFATTELSE, at dette mål bedst kan nås ved at opstille  

 regler, som har global gyldighed, og som ikke er begrænset til kun at omfatte  

 olieforurening, ER BLEVET ENIGE om følgende:
Artikel 1 Almindelige forpligtelser i henhold til konventionen 1. De kontraherende parter forpligter sig til at  

 gennemføre bestemmelserne i denne konvention og de bilag til den, som de er  

 bundet af, for at forebygge forurening af havmiljøet ved udtømning af  

 skadelige stoffer eller udløb med indhold af sådanne stoffer i strid med  

 konventionen.
 2. Medmindre andet udtrykkeligt er bestemt, er en  

 henvisning til denne konvention samtidig en henvisning til dens protokoller  

 og til dens bilag.
Artikel 2 Definitioner Medmindre andet udtrykkeligt er bestemt, betyder i denne konvention:
 1. Regler' - de regler, som er indeholdt i bilagene  

 til denne konvention.
 2. Skadeligt stof' - et hvilket som helst stof, som,  

 hvis det tilføres havet, kan fremkalde fare for den menneskelige sundhed,  

 være skadeligt for levende ressourcer og livet i havet, volde skade på  

 rekreative værdier eller være til gene for anden retmæssig udnyttelse af  

 havet, og omfatter ethvert stof, som er underkastet kontrol i henhold til  

 denne konvention. 3. a) »Udtømning«, for så vidt angår skadelige  

 stoffer eller udløb med indhold af sådanne stoffer - enhver udledning fra et  

 skib uanset årsag og omfatter ethvert tilfælde af udstrømning, bortskaffelse,  

 slid, lækage, pumpning, emission eller tømning.
 4. Skib' - et fartøj af en hvilken som helst type, som  

 bruges i havmiljøet, og omfatter hydrofoilbåde, luftpudefartøjer,  

 undervandsfartøjer, flydende fartøjer og faste eller flydende platforme.
5. Administration' - den stats regering, under hvis  

 myndighed skibet drives.
For et skib, som er berettiget til at føre en  

 hvilken som helst stats flag, er administrationen denne stats regering.
For  

 faste eller flydende platforme, som er beskæftiget med undersøgelse og  

 udnyttelse af den del af havbunden og dennes undergrund, som støder op til en  

 kyststrækning, over hvilken kyststaten udøver højhedsret med hensyn til  

 undersøgelse og udnyttelse af deres naturressourcer, er administrationen  

 denne kyststats regering.
 6. Hændelse' - en begivenhed, der indebærer faktisk  

 eller sandsynlig udtømning i havet af et skadeligt stof eller af udløb, der  

 indeholder et sådant stof.
 7. Organisation' - Den mellemstatlige rådgivende  

 Søfartsorganisation, (IMCO).
Artikel 3 Anvendelse 1. Denne konvention finder anvendelse på:
 2. Intet i denne artikel skal tolkes som en  

 indskrænkning eller en udvidelse af de kontraherende parters suveræne  

 rettigheder i henhold til international ret med hensyn til undersøgelse og  

 udnyttelse af naturressourcerne i den del af havbunden og dennes undergrund,  

 som støder op til deres kyster.
3. Denne konvention finder ikke anvendelse på noget  

 krigsskib, marinehjælpeskib eller andet skib, som ejes eller drives af en  

 stat, så længe det udelukkende benyttes i ikke-kommerciel statstjeneste.
Hver  

 kontraherende part skal imidlertid gennem vedtagelse af egnede  

 forholdsregler, som ikke forringer sådanne af den ejede eller anvendte skibes  

 drift eller driftssikkerhed, sikre, at sådanne skibe handler på en måde, som,  

 så vidt det er rimeligt og muligt, er i overensstemmelse med denne  

 konvention.
Artikel 4 Overtrædelser 1. Enhver overtrædelse af bestemmelserne i denne  

 konvention er forbudt, og der skal af det pågældende skibs administration ved  

 lov gennemføres straffebestemmelser herom, uanset hvor overtrædelsen sker.  

 Hvis administrationen modtager oplysning om en sådan overtrædelse og finder  

 det godtgjort, at der foreligger tilstrækkeligt bevismateriale til at  

 retsforfølge gerningsmanden til den påståede overtrædelse, skal den drage  

 omsorg for, at sådan retsforfølgning indledes så hurtigt som muligt i henhold  

 til dens egen lovgivning.
2. Enhver overtrædelse af bestemmelserne i denne  

 konvention inden for en kontraherende parts højhedsområde er forbudt, og der  

 skal i den pågældende parts lovgivning gennemføres straffebestemmelser herom.  

 Når som helst en sådan overtrædelse finder sted, skal den pågældende  

 kontraherende part enten 3. Såfremt oplysninger eller bevismateriale vedrørende  

 et skibs overtrædelse af denne konvention tilstilles det pågældende skibs  

 administration, skal administrationen straks underrette den part, som har  

 fremsendt oplysningerne eller bevismaterialet, og organisationen om de trufne  

 foranstaltninger.
 4. Straffebestemmelserne i en kontraherende parts  

 lovgivning i medfør af denne artikel skal være tilstrækkelig strenge til at  

 modvirke overtrædelse af denne konvention og skal være lige strenge, uanset  

 hvor overtrædelserne sker.
Artikel 5 Certifikater og særlige regler om inspektion af skibe 1. Med forbehold af bestemmelserne i denne artikels  

 stk. 2 skal et certifikat, som er udstedt af en kontraherende part i  

 overensstemmelse med reglerne, godkendes af de andre kontraherende parter og  

 for alle formål, som omfattes af denne konvention, anses for at have samme  

 gyldighed som et certifikat udstedt af dem.
2. Et skib, for hvilket der kræves certifikat i  

 overensstemmelse med bestemmelserne i reglerne, er, medens det befinder sig i  

 havne eller offshore-terminaler under en kontraherende parts jurisdiktion,  

 undergivet inspektion af personer, som er behørigt bemyndiget af denne  

 kontraherende part.
Ethvert sådant eftersyn skal være begrænset til en  

 konstatering af, at der forefindes et gyldigt certifikat om bord, medmindre  

 der findes klare grunde til at tro, at skibets eller dets udstyrs stand ikke  

 i alt væsentligt svarer til oplysningerne i certifikatet.
I så fald, eller  

 hvis skibet ikke er forsynet med gyldigt certifikat, skal den part, som  

 udfører eftersynet, træffe foranstaltninger, der sikrer, at skibet ikke  

 afsejler, før det kan gå til søs uden at frembyde en urimelig trussel om  

 skade på havmiljøet.
Denne part kan imidlertid meddele et sådant skib  

 tilladelse til at forlade havnen eller offshore-terminalen med det formål at  

 sejle til nærmeste egnede reparationsværft, som er ledigt.
3. Hvis en kontraherende part nægter et udenlandsk  

 skib adgang til havnene eller offshore-terminalerne under dens jurisdiktion  

 eller træffer foranstaltninger mod et sådant skib, fordi skibet ikke opfylder  

 bestemmelserne i denne konvention, skal den straks underrette konsulen eller  

 den diplomatiske repræsentant for den part, hvis flag skibet er berettiget  

 til at føre, eller hvis dette ikke er muligt, det pågældende skibs  

 administration.
Inden adgang nægtes, eller sådanne foranstaltninger træffes,  

 kan den kontraherende part anmode om samråd med det pågældende skibs  

 administration.
Administrationen skal også underrettes, når et skib ikke er  

 forsynet med gyldigt certifikat i overensstemmelse med bestemmelserne i  

 reglerne.
 4. For så vidt angår skibe fra ikke-kontraherende  

 stater skal de kontraherende parter bringe bestemmelserne i denne konvention  

 i anvendelse i det omfang, som måtte være nødvendigt for at sikre, at sådanne  

 skibe ikke behandles gunstigere.
Artikel 6 Opdagelse af overtrædelser og håndhævelse af konventionen 1. De kontraherende parter skal samarbejde om  

 opdagelse af overtrædelser og håndhævelse af bestemmelserne i denne  

 konvention og herunder benytte alle egnede og anvendelige foranstaltninger i  

 efterforskningsarbejdet og til miljøovervågning, passende metoder til  

 indberetning og indsamling af bevismateriale.
2. Et skib, som omfattes af denne konvention, kan i en  

 hvilken som helst havn eller offshore-terminal under en kontraherende part  

 underkastes eftersyn af personer, som er udnævnt eller bemyndiget af den  

 pågældende part, for at undersøge, om skibet har udtømt skadelige stoffer i  

 strid med bestemmelserne i reglerne.
Hvis et eftersyn viser, at overtrædelse  

 af konventionen har fundet sted, skal en indberetning tilstilles  

 administrationen til eventuel videre foranstaltning.
3. Enhver kontraherende part skal til administrationen  

 fremsende eventuelle beviser på, at skibet i strid med bestemmelserne i  

 reglerne har udtømt skadelige stoffer eller udløb med indhold af sådanne  

 stoffer.
Hvis det er muligt, skal førstnævnte parts kompetente myndighed  

 underrette føreren af skibet om den påståede overtrædelse.
4. Efter modtagelsen af sådanne beviser skal den  

 således underrettede administration undersøge sagen og kan anmode den anden  

 part om at fremsende yderligere eller bedre bevismateriale vedrørende den  

 påståede overtrædelse.
Hvis administrationen finder det godtgjort, at der  

 foreligger tilstrækkeligt bevismateriale til, at der kan indledes  

 retsforfølgning af den påståede overtrædelse, skal den drage omsorg for, at  

 sådan retsforfølgning indledes i henhold til dens egen lovgivning så hurtigt  

 som muligt.
Administrationen skal omgående underrette den part, som har  

 indberettet den påståede overtrædelse, og organisationen om de trufne  

 foranstaltninger.
5. En kontraherende part kan også foretage eftersyn af  

 et skib, som omfattes af konventionen, når det anløber havnene eller  

 offshore-terminalerne under dens jurisdiktion, såfremt den fra en  

 kontraherende part har modtaget anmodning om en undersøgelse tillige med  

 tilstrækkelige beviser på, at skibet har udtømt skadelige stoffer eller udløb  

 med indhold af sådanne stoffer.
Rapporten vedrørende en sådan undersøgelse  

 skal sendes til den kontraherende part, som anmodede om undersøgelsen, og til  

 administrationen, således at passende foranstaltninger kan træffes i henhold  

 til denne konvention.
Artikel 7 Unødig forsinkelse af skibe 1. Alle mulige bestræbelser skal gøres for at undgå,  

 at et skib tilbageholdes eller forsinkes unødigt i henhold til artikel 4, 5  

 eller 6 i denne konvention.
 2. Såfremt et skib tilbageholdes eller forsinkes  

 unødigt i henhold til artikel 4, 5 eller 6 i denne konvention, er det  

 berettiget til erstatning for eventuelt tab eller skade.
Artikel 8 Indberetninger om hændelser i forbindelse med skadelige stoffer 1. En indberetning om en hændelse skal uden ophold  

 foretages så fyldestgørende som muligt i overensstemmelse med bestemmelserne  

 i protokol I til denne konvention.
 2. Hver kontraherende part skal:
 3. Når som helst en kontraherende part modtager en  

 indberetning i henhold til bestemmelserne i denne artikel, skal den  

 pågældende part uden ophold videresende indberetningen til:
4. Enhver kontraherende part forpligter sig til at  

 udstede instrukser til sine søinspektionsskibe og -luftfartøjer og til andre  

 relevante tjenestegrene om til deres myndigheder at indberette en hvilken som  

 helst hændelse, som angivet i protokol I til denne konvention.
Den pågældende  

 part skal, såfremt den finder det hensigtsmæssigt, indberette på tilsvarende  

 vis til organisationen og alle andre relevante parter.
Artikel 9 Andre traktater og fortolkninger 1. Denne konvention afløser ved sin ikrafttræden den  

 internationale konvention til undgåelse af forurening af havet med olie  

 (1954) med senere ændringer for så vidt angår forholdet mellem denne  

 konventions parter.
 2. Intet i denne konvention skal præjudicere den i  

 medfør af De forenede Nationers generalforsamlings resolution 2750 C (XXV)  

 sammenkaldte havretskonferences kodificering og udformning af havretten eller  

 af nogen stats nuværende eller fremtidige krav og juridiske synspunkter  

 vedrørende havretten og kyst- og flagstatsjurisdiktionens art og udstrækning.
 3. Betegnelsen »jurisdiktion« i denne  

 konvention skal fortolkes på baggrund af den internationale ret, som gælder  

 på det tidspunkt, hvor denne konvention bringes i anvendelse eller fortolkes.
Artikel 10 Bilæggelse af tvister Enhver tvist mellem to eller flere kontraherende parter vedrørende  

 fortolkningen eller anvendelsen af denne konvention skal, hvis en bilæggelse  

 ikke har været mulig ved forhandling mellem de berørte parter, og hvis de  

 ikke på anden måde bliver enige, på begæring af en af dem henvises til  

 voldgift som anført i protokol II til denne konvention.
Artikel 11 Kommunikation af oplysninger 1. De kontraherende parter forpligter sig til at  

 meddele organisationen:
 2. Organisationen skal underrette de kontraherende  

 parter om modtagelsen af enhver meddelelse i henhold til denne artikel og  

 videresende til alle kontraherende parter enhver oplysning, som er tilstillet  

 den i henhold til stk. 1, pkt. b)-f), i denne artikel.
Artikel 12 Søulykker 1. Enhver administration forpligter sig til at  

 foretage en undersøgelse af enhver ulykke, som tilstøder et hvilket som helst  

 af dens skibe, der er omfattet af bestemmelserne i reglerne, såfremt sådan  

 ulykke har fremkaldt alvorlig skadelig virkning på havmiljøet.
 2. Enhver kontraherende part forpligter sig til at  

 forsyne organisationen med oplysninger vedrørende resultatet af en sådan  

 undersøgelse, såfremt den mener, at sådanne oplysninger kan bidrage til at  

 afgøre, hvilke ændringer i denne konvention, der måtte være ønskelige.
Artikel 13 Undertegnelse, ratifikation, accept, godkendelse og tiltrædelse 1. Denne konvention skal stå åben for undertegnelse i  

 organisationens hovedsæde fra 15. januar 1974 indtil 31. december 1974 og  

 skal derefter stå åben for tiltrædelse.
Stater kan blive kontraherende parter  

 ved:
 2. Ratifikation, accept, godkendelse eller tiltrædelse  

 skal ske ved deponering hos organisationens generalsekretær af et instrument  

 herom.
 3. Organisationens generalsekretær skal underrette  

 alle stater, som har undertegnet eller tiltrådt denne konvention, om enhver  

 undertegnelse eller om deponeringen af ethvert nyt ratifikations-, accept-,  

 godkendelses- eller tiltrædelsesinstrument og datoen for dets deponering.
Artikel 14 Fakultative bilag 1. En stat kan, når den undertegner, ratificerer,  

 accepterer, godkender eller tiltræder denne konvention, erklære, at den ikke  

 accepterer et af eller alle bilagene III, IV og V (i det følgende benævnt  

 »fakultative bilag«) i denne konvention.
Med forbehold af  

 ovenstående skal de kontraherende parter være bundet af ethvert bilag i sin  

 helhed.
 2. En stat, som har erklæret, at den ikke er bundet af  

 et fakultativt bilag, kan når som helst acceptere et sådant bilag ved hos  

 organisationen at deponere et instrument af den i artikel 13, stk. 2,  

 omhandlede art.
 3. En stat, som afgiver erklæring i henhold til stk. 1  

 i denne artikel med hensyn til et fakultativt bilag, og som ikke siden har  

 accepteret det pågældende bilag i overensstemmelse med stk. 2 i denne  

 artikel, skal i spørgsmål vedrørende et sådant bilag, ikke have nogen  

 forpligtelser eller kunne påberåbe sig rettigheder i henhold til denne  

 konvention, og alle henvisninger i denne konvention til kontraherende parter  

 omfatter ikke den pågældende stat for så vidt angår spørgsmål vedrørende et  

 sådant bilag.
 4. Organisationen skal underrette de stater, som har  

 undertegnet eller tiltrådt denne konvention, om enhver erklæring i henhold  

 til denne artikel og om modtagelsen af ethvert instrument, som deponeres i  

 overensstemmelse med bestemmelserne i denne artikels stk. 2.
Artikel 15 Ikrafttræden 1. Denne konvention træder i kraft tolv måneder efter  

 den dato, hvor mindst 15 stater, hvis handelsflåder tilsammen udgør mindst  

 halvtreds procent af verdenshandelsflådens bruttotonnage, er blevet  

 kontraherende parter i overensstemmelse med artikel 13.
 2. Et fakultativt bilag træder i kraft tolv måneder  

 efter den dato, hvor de i denne artikels stk. 1 fastsatte betingelser er  

 blevet opfyldt for så vidt angår det pågældende bilag.
 3. Organisationen skal underrette de stater, som har  

 undertegnet eller tiltrådt denne konvention, om den dato, på hvilken den  

 træder i kraft, og om den dato, på hvilken et fakultativt bilag træder i  

 kraft i henhold til stk. 2 i denne artikel.
 4. For stater, der har deponeret et ratifikations-,  

 accept-, godkendelses- eller tiltrædelsesdokument vedrørende denne konvention  

 eller et af dets fakultative bilag, efter at kravene for ikrafttræden er  

 opfyldt men før ikrafttrædelsesdatoen, skal ratifikationen, accepten,  

 godkendelsen eller tiltrædelsen have virkning fra datoen for konventionens  

 eller et sådant bilags ikrafttræden eller tre måneder efter datoen for  

 instrumentets deponering, hvis dette sker senere.
 5. For stater, der har deponeret et ratifikations-,  

 accept-, godkendelses- eller tiltrædelsesinstrument efter datoen, på hvilken  

 konventionen eller et fakultativt bilag trådte i kraft, træder konventionen  

 eller det fakultative bilag i kraft tre måneder efter datoen for  

 instrumentets deponering.
 6. Efter den dato, hvor alle de i artikel 16 krævede  

 betingelser for ikrafttræden af en ændring til denne konvention eller et  

 fakultativt bilag er blevet opfyldt, gælder ethvert ratifikations-, accept-,  

 godkendelses- eller tiltrædelsesinstrument konventionen eller bilaget som  

 ændret.
Artikel 16 Ændringer 1. Denne konvention kan ændres i overensstemmelse med  

 en hvilken som helst af de fremgangsmåder, som er fastsat i de følgende  

 stykker.
 2. Ændringer efter behandling i organisationen:
 4. a) Når det drejer sig om en ændring til et  

 fakultativt bilag, skal en henvisning i denne artikel til »en  

 kontraherende part« anses for at betyde en henvisning til en  

 kontraherende part, som er bundet af det pågældende bilag.
 5. Vedtagelsen og ikrafttrædelsen af et nyt bilag skal  

 være undergivet de samme fremgangsmåder som vedtagelsen og ikrafttrædelsen af  

 en ændring til en artikel i konventionen.
 6. Medmindre andet udtrykkeligt er bestemt skal enhver  

 ændring i denne konvention foretaget i henhold til denne artikel, som  

 vedrører et skibs konstruktion, kun gælde for skibe, for hvilke byggekontrakt  

 oprettes, eller såfremt byggekontrakt ikke foreligger, hvis køl lægges på  

 eller efter den dato, da ændringen træder i kraft.
 8. Organisationens generalsekretær skal underrette  

 alle kontraherende parter om alle ændringer, som træder i kraft i henhold til  

 denne artikel, sammen med datoen, på hvilken hver sådan ændring træder i  

 kraft.
9. Enhver erklæring om accept eller om indsigelse mod  

 en ændring i henhold til denne artikel skal meddeles skriftligt til  

 organisationens generalsekretær.
Denne skal underrette de kontraherende  

 parter om sådan meddelelse og om datoen for modtagelsen.
Artikel 17 Fremme af teknisk samarbejde De kontraherende parter skal i samråd med organisationen og andre  

 internationale organer, med bistand fra og under samordning af den  

 administrerende direktør for De forenede Nationers miljøprogram, arbejde for  

 støtte til de kontraherende parter, der anmoder om teknisk bistand til:
 fortrinsvis i de pågældende lande og således fremme denne konventions  

 hensigt og formål.
Artikel 18 Opsigelse 1. Denne konvention eller et hvilket som helst  

 fakultativt bilag kan opsiges af enhver kontraherende part når som helst  

 efter udløbet af fem år fra den dato, hvor konventionen eller et sådant bilag  

 træder i kraft for den pågældende kontraherende part.
 2. Opsigelse sker ved skriftlig meddelelse til  

 organisationens generalsekretær, som skal underrette alle de andre  

 kontraherende parter om enhver sådan meddelelse, der modtages, og om datoen  

 for modtagelsen såvel som datoen, hvor en sådan opsigelse får virkning.
 3. En opsigelse får virkning tolv måneder efter, at  

 organisationens generalsekretær har modtaget opsigelsen, eller efter udløbet  

 af ethvert andet længere tidsrum, som måtte være angivet i meddelelsen.
Artikel 19 Deponering og registrering 1. Denne konvention skal deponeres hos organisationens  

 generalsekretær, som skal tilstille alle stater, som har undertegnet eller  

 tiltrådt denne konvention, bekræftede genparter deraf.
 2. Så snart denne konvention træder i kraft, skal  

 teksten af organisationens generalsekretær tilstilles De forenede Nationers  

 generalsekretær til registering og offentliggørelse i overensstemmelse med  

 artikel 102 i De forenede Nationers Pagt.
Artikel 20 Sprog Denne konvention er udfærdiget i et eksemplar på engelsk, fransk, russisk  

 og spansk, hvis tekster er af lige gyldighed.
Officielle oversættelser til  

 arabisk, tysk, italiensk og japansk skal udarbejdes og deponeres sammen med  

 det undertegnede originaleksemplar.
 TIL BEKRÆFTELSE HERAF har undertegnede, der af deres respektive regeringer  

 er behørigt bemyndiget dertil, underskrevet denne konvention.
 UDFÆRDIGET I LONDON den anden november nittenhundrede og treoghalvfjerds.
PROTOKOL I Bestemmelser vedrørende indberetninger om hændelser i forbindelse med  

 farlige stoffer (i henhold til konventionens artikel 8) Artikel I Indberetningspligt 1. En skibsfører eller en anden person, som har  

 kommando over et skib, der er impliceret i en hændelse som anført i artikel  

 III i denne protokol, skal straks og så fyldestgørende som muligt indberette  

 hændelsen som angivet i denne protokol.
 2. Såfremt det i denne artikels stk. 1 omhandlede skib  

 forlades, eller såfremt en indberetning fra et sådant skib er ufuldstændig  

 eller ikke kan fremskaffes, skal skibets reder, befragter, korresponderende  

 reder eller den, der har ledelsen af skibets drift, eller disses agenter, i  

 så vid udstrækning som muligt overtage de forpligtelser, som i henhold til  

 denne protokol er pålagt skibsføreren.
Artikel II Indberetningsmåde 1. Enhver indberetning skal ske over radio, når dette  

 er muligt, men i alle tilfælde ad den vej, som er hurtigst på tidspunktet for  

 indberetningen.
Indberetninger, som sendes over radio, skal gives højest  

 mulig prioritet.
 2. Indberetninger skal adresseres til vedkommende  

 person eller myndighed som anført i konventionens artikel 8, stk. 2 a).
Artikel III Hændelser, som skal indberettes Der skal foretages indberetning, når en hændelse medfører:
Artikel IV Indberetningens indhold 1. Enhver indberetning skal i almindelighed indeholde  

 følgende oplysninger:
 3. Enhver indberetning skal tydeligt angive, om det  

 farlige stof, som er udtømt, eller som sandsynligvis vil blive udtømt, er  

 olie, et skadeligt flydende stof, et skadeligt fast stof eller et skadeligt  

 luftformigt stof, og om stoffet blev ført eller føres i bulk eller i  

 emballeret form, containere, transportable tanke, automobiltankvogne eller  

 jernbanetankvogne.
 4. Enhver indberetning skal om nødvendigt suppleres  

 med enhver anden relevant oplysning, som modtageren af indberetningen anmoder  

 om, eller som af indberetningens udfærdiger skønnes relevant.
Artikel V Supplerende indberetning Enhver, som i henhold til bestemmelserne i denne protokol er forpligtet  

 til at indsende indberetning, skal, når det er muligt:
PROTOKOL II Voldgift (i henhold til konventionens artikel 10) Artikel I Medmindre parterne i konflikten træffer anden bestemmelse, skal proceduren  

 ved voldgift være overensstemmende med de regler, der er angivet i denne  

 protokol.
Artikel II 1. Efter begæring herom fra en kontraherende part til  

 en anden skal der nedsættes en voldgiftsdomstol i henhold til artikel 10 i  

 denne konvention.
Begæringen om voldgift skal bestå af en redegørelse for  

 sagen sammen med eventuelle dokumenter til støtte herfor.
2. Den part, der begærer voldgift, skal underrette  

 organisationens generalsekretær om, at den har begæret en domstol nedsat,  

 samt meddele navnene på parterne i konflikten og de artikler i konventionen  

 eller de regler, om hvis fortolkning eller anvendelse der efter dens  

 opfattelse er uoverensstemmelse.
Generalsekretæren skal videresende disse  

 oplysninger til alle parter.
Artikel III Domstolen skal bestå af tre medlemmer: en voldgiftsmand, udpeget af hver  

 af parterne i konflikten, samt en tredje voldgiftsmand, som skal udpeges  

 efter aftale mellem de to først udnævnte, og som skal fungere som dens  

 formand.
Artikel IV 1. Hvis voldgiftsdomstolens formand ikke er blevet  

 udnævnt ved afslutningen af en periode på tres dage fra udnævnelsen af den  

 anden voldgiftsmand, skal organisationens generalsekretær efter begæring fra  

 en af parterne inden for en yderligere periode på tres dage foretage en sådan  

 udnævnelse og vælge ham fra en af organisationens råd i forvejen udfærdiget  

 fortegnelse over kvalificerede personer.
 2. Hvis den ene af parterne ikke inden for en periode  

 af tres dage fra modtagelsen af anmodningen har udnævnt det medlem af  

 domstolen, for hvis udnævnelse den er ansvarlig, kan den anden part  

 umiddelbart underrette organisationens generalsekretær, som skal udnævne  

 formanden for domstolen inden for en periode af tres dage og vælge ham fra  

 den fortegnelse, der er foreskrevet i stk. 1 i denne artikel.
3. Efter udnævnelsen skal formanden for domstolen  

 anmode den part, der ikke har stillet en voldgiftsmand, om at gøre dette på  

 samme måde og på samme betingelser.
Hvis den pågældende part ikke foretager  

 den krævede udnævnelse, skal formanden for domstolen anmode organisationens  

 generalsekretær om at foretage udnævnelsen på den måde og på de betingelser,  

 der er foreskrevet i foregående stykke.
 4. Hvis formanden for domstolen er udnævnt i henhold  

 til bestemmelserne i denne artikel, må han ikke være eller have været af  

 samme nationalitet som den ene af de pågældende parter, medmindre den anden  

 part billiger dette.
5. Hvis en voldgiftsmand, for hvis udnævnelse en af  

 parterne er ansvarlig, afgår ved døden eller får forfald, skal den pågældende  

 part udnævne en stedfortræder inden for en periode på tres dage fra den dato,  

 da den pågældende voldgiftsmand afgik ved døden eller fik forfald.
Skulle  

 nævnte part ikke foretage udnævnelsen, skal voldgiften fortsætte under de  

 tilbageværende voldgiftsmænd.
Hvis formanden for domstolen afgår ved døden  

 eller får forfald, skal en stedfortræder udnævnes i overensstemmelse med  

 bestemmelserne i artikel III ovenfor, eller hvis der ikke er enighed mellem  

 domstolens medlemmer inden for en periode på tres dage fra den dato, da den  

 pågældende formand afgik ved døden eller fik forfald, i henhold til  

 bestemmelserne i denne artikel.
Artikel V Domstolen kan behandle og træffe afgørelse vedrørende modkrav, der opstår  

 direkte af konfliktens genstand.
Artikel VI Hver part er ansvarlig for vederlag til sin voldgiftsmand og for udgifter  

 i forbindelse med voldgiften samt for udgifter, der hidrører fra  

 forberedelsen af dens egen sag.
Vederlaget til formanden for domstolen og  

 alle almindelige udgifter, der påløber som følge af voldgiften, skal bæres  

 ligeligt af parterne.
Domstolen skal føre regnskab over alle udgifter og skal  

 afgive en endelig opgørelse over dem.
Artikel VII Enhver kontraherende part, som har juridisk interesse i sagen, og som  

 kunne blive berørt af dens afgørelse, kan efter at have givet skriftlig  

 meddelelse til de parter, der oprindelig iværksatte proceduren, deltage i  

 voldgiftsproceduren med domstolens billigelse.
Artikel VIII Enhver voldgiftsdomstol, som er nedsat i henhold til bestemmelserne i  

 denne protokol, fastsætter selv sin forretningsorden.
Artikel IX 1. Domstolens afgørelser både med hensyn til  

 forretningsorden og mødested samt med hensyn til ethvert spørgsmål, der  

 forelægges den, skal træffes ved flertalsafgørelse af dens medlemmer; at et  

 af domstolens medlemmer, for hvis udnævnelse parterne var ansvarlige, er  

 fraværende eller undlader at stemme er ikke til hinder for, at domstolen når  

 en afgørelse.
I tilfælde af stemmelighed er formandens stemme afgørende.
 2. Parterne skal lette domstolens arbejde og i  

 særdeleshed, i overensstemmelse med deres lovgivning, samt ved benyttelse af  

 alle til deres rådighed stående midler:
 lade domstolen få adgang til deres territorium, til at afhøre vidner eller  

 eksperter og til at bese stedet for hændelsen.
 3. Hvis den ene part udebliver eller får forfald, er  

 dette ikke til hinder for sagens gennemførelse.
Artikel X 1. Domstolen afsiger sin kendelse inden for en periode  

 af fem måneder fra det tidspunkt, da den blev nedsat, medmindre den ser sig  

 nødsaget til at forlænge tidsrummet for yderligere en periode på ikke over  

 tre måneder.
Domstolens kendelse skal være ledsaget af en redegørelse for  

 dens begrundelser.
Den skal være endelig og inappellabel og skal tilstilles  

 Organisationens generalsekretær.
Parterne skal straks rette sig efter  

 kendelsen.
 2. Enhver uoverensstemmelse, der måtte opstå mellem  

 parterne med hensyn til fortolkning eller eksekution af kendelsen, kan af  

 hver af parterne forelægges den domstol, som afsagde kendelsen, til  

 afgørelse, eller hvis den ikke er til rådighed en anden domstol, som er  

 nedsat til formålet på samme måde som den oprindelige domstol.
1978-PROTOKOL til international konvention om forebyggelse af forurening fra skibe, 1973 DELTAGERNE I DENNE PROTOKOL, SOM ERKENDER det betydelige bidrag, som den internationale konvention om  

 forebyggelse af forurening fra skibe, 1973, kan yde til beskyttelse af  

 havmiljøet mod forurening fra skibe, SOM OGSÅ ERKENDER behovet for yderligere at forbedre forebyggelsen af og  

 kontrollen med havforurening fra skibe, især olietankskibe, SOM ENDVIDERE ERKENDER behovet for at gennemføre reglerne til forebyggelse  

 af olieforurening i konventionens bilag I så hurtigt og i så vidt omfang som  

 muligt, SOM IMIDLERTID ANERKENDER behovet for at udskyde iværksættelsen af den  

 pågældende konventions Bilag II, indtil visse tekniske problemer er blevet  

 løst tilfredsstillende, SOM ER AF DEN OPFATTELSE, at disse mål bedst kan nås ved at udfærdige en  

 protokol til den internationale konvention om forebyggelse af forurening fra  

 skibe, 1973, ER BLEVET ENIGE OM FØLGENDE:
Artikel I Almindelige forpligtelser 1. De kontraherende parter i denne protokol forpligter  

 sig til at gennemføre bestemmelserne i:
 2. Bestemmelserne i konventionen og denne protokol  

 skal læses og fortolkes som et enkelt instrument.
 3. Enhver henvisning til denne protokol er samtidig en  

 henvisning til dens bilag.
Artikel II Gennemførelse af konventionens bilag II 1. Uanset bestemmelserne i konventionens artikel 14  

 1), er deltagerne i denne protokol enige om, at de ikke skal være bundet af  

 bestemmelserne i Bilag II til konventionen i en periode på tre år fra datoen  

 for denne protokols ikrafttræden eller i en sådan længere periode, som i Den  

 mellemstatlige rådgivende Søfartsorganisations (i det følgende benævnt  

 »organisationen«) komite vedrørende beskyttelse af Havmiljøet (i  

 det følgende benævnt »komiteen«) besluttes af et flertal bestående  

 af to tredjedele af deltagerne i denne protokol.
 2. I den i denne artikels stk. 1 nærmere angivne  

 periode er deltagerne i denne protokol ikke forpligtet af og (heller) ikke  

 berettiget til at påberåbe sig rettigheder i henhold til konventionen for så  

 vidt angår sager vedrørende Bilag II til konventionen, og alle henvisninger  

 til »parter« i konventionen omfatter ikke deltagerne i denne  

 protokol for så vidt angår sager vedrørende det pågældende bilag.
Artikel III Kommunikationen af oplysninger Teksten til artikel 11, stk. 1, pkt. b, i konventionen erstattes af  

 følgende:
 »en fortegnelse over udnævnte synsmænd eller anerkendte  

 organisationer, som er bemyndiget til at handle på deres vegne ved  

 behandlingen af sager vedrørende udformning, konstruktion, udrustning og  

 drift af skibe, som fører skadelige stoffer i overensstemmelse med reglerne.  

 Fortegnelsen videresendes til parterne til underretning for deres embedsmænd.  

 Administrationen skal derfor underrette organisationen om de konkrete opgaver  

 og de beføjelser, som er delegeret til udnævnte synsmænd eller anerkendte  

 organisationer«.
Artikel IV Undertegnelse, ratifikation, accept, godkendelse og tiltrædelse 1. Denne konvention skal stå åben for undertegnelse i  

 organisationens hovedsæde fra 1. januar 1978 indtil 31. maj 1979 og skal  

 derefter stå åben for tiltrædelse.
Stater kan blive part i denne protokol  

 ved:
 2. Ratifikation, accept, godkendelse eller tiltrædelse  

 skal ske ved deponering af et instrument herom hos organisationens  

 generalsekretær.
Artikel V Ikrafttræden 1. Denne protokol træder i kraft tolv måneder efter  

 den dato, hvor mindst 15 stater, hvis handelsflåder tilsammen udgør mindst  

 halvtreds procent af verdenshandelsflådens bruttotonnage, er blevet parter i  

 overensstemmelse med denne protokols artikel IV.
 2. Ethvert ratifikations-, accept-, godkendelses-  

 eller tiltrædelsesinstrument, som deponeres efter den dato, hvor denne  

 protokol træder i kraft, skal have virkning fra tre måneder efter datoen for  

 deponeringen.
 3. Efter den dato, da en ændring til denne protokol  

 anses for at være blevet accepteret i overensstemmelse med konventionens  

 artikel 16, finder ethvert ratifikations-, accept-, godkendelses- eller  

 tiltrædelsesinstrument, som er deponeret, anvendelse på denne protokol som  

 ændret.
Artikel VI Ændringer De i konventionens artikel 16 anførte fremgangsmåder ved ændringer af  

 konventionens artikler, bilag og tillæg til bilag finder anvendelse på  

 ændringer til henholdsvis denne protokols artikler, bilag og tillæg til  

 bilag.
Artikel VII Opsigelse 1. Denne protokol kan opsiges af enhver part når som  

 helst efter udløbet af fem år fra den dato, hvor protokollen træder i kraft  

 for den pågældende part.
 2. Opsigelse sker ved deponering af et  

 opsigelsesinstrument hos organisationens generalsekretær.
 3. En opsigelse får virkning tolv måneder efter, at  

 organisationens generalsekretær har modtaget opsigelsen, eller efter udløbet  

 af ethvert andet længere tidsrum, som måtte være fastsat i meddelelsen.
Artikel VIII Depositar 1. Denne protokol skal deponeres hos organisationens  

 generalsekretær (i det følgende benævnt »depositaren«).
 2. Depositaren skal:
 3. Så snart denne protokol træder i kraft, skal en  

 bekræftet genpart af den af depositaren tilstilles De forenede Nationers  

 sekretariat til registrering og offentliggørelse i overensstemmelse med  

 artikel 102 i De forenede Nationers Pagt.
Artikel IX Sprog Denne protokol er udfærdiget i et originaleksemplar på engelsk, fransk,  

 russisk og spansk, hvis tekst er af lige gyldighed.
Officielle oversættelser  

 til arabisk, tysk, italiensk og japansk skal udarbejdes og deponeres sammen  

 med det underskrevne originaleksemplar.
 TIL BEKRÆFTELSE HERAF har undertegnede, der af deres respektive regeringer  

 er behørigt bemyndiget dertil, underskrevet denne protokol.
UDFÆRDIGET I LONDON den syttende februar nittenhundrede og  

 otteoghalvfjerds.
Danmarks tiltrædelsesinstrument deponeredes hos IMCO den  

 27. november 1980. Protokollen trådte i medfør af artikel 5, stk. 1, i kraft  

 den 2. oktober 1983. I forbindelse med tiltrædelsen afgav Danmark en  

 erklæring om, at protokollen indtil videre ikke vil blive bragt til  

 anvendelse på Færøerne og Grønland.
Foruden Danmark har følgende lande  

 tiltrådt protokollen: Amerikas forenede Stater, Bahama-øerne, Belgien,  

 Colombia, Finland, Frankrig, Gabon, Grækenland, Israel, Italien, Japan,  

 Jugoslavien, Kina, Libanon, Liberia, Nederlandene, Norge, Oman, Peru, De  

 socialistiske Sovjetrepublikkers Union, Det forenede Kongerige Storbritannien  

 og Nordirland, Sverige, Tunesien, Forbundsrepublikken Tyskland, Uruguay samt  

 St.
Vincent og Grenadinerne.
Der er afgivet følgende erklæringer og  

 forbehold: Amerikas forenede Stater, Bahama-øerne, Belgien, Israel, Kina,  

 Liberia, Nederlandene (incl.
De nederlandske Antiller), De socialistiske  

 Sovjetrepublikkers Union og Det forenede Kongerige Storbritannien og  

 Nordirland har afgivet erklæring om, at man ikke er omfattet af konventionens  

 bilag III, IV og V.
Norge har afgivet erklæring om, at dets tiltrædelse ikke  

 omfatter konventionens bilag IV.
Belgien har afgivet erklæring om, at  

 bestemmelserne i konventionens bilag I vil blive gennemført i  

 overensstemmelse med rekommandationerne i rundskrivelserne fra Den  

 internationale Søfartsorganisations komite vedrørende beskyttelse af  

 havmiljøet (MEPC/Circ. 97 og MEPC/Circ. 99). Frankrig har erklæret, at i  

 Middelhavsområdet kan bestemmelserne i konventionens bilag I, regel 10, stk.  

 2, kun finde anvendelse på olietankskibe, som besejler Middelhavet, såfremt  

 de sejler videre til en havn, der er udstyret med de modtagefaciliteter, som  

 er forlangt i henhold til konventionens regel 12. Nederlandene har afgivet  

 erklæring om, at protokollen også finder anvendelse for De nederlandske  

 Antiller, samt at bestemmelserne i konventionens bilag I vil blive gennemført  

 i overensstemmelse med rekommandationerne i rundskrivelserne fra Den  

 internationale Søfartsorganisations komite vedrørende beskyttelse af  

 havmiljøet (MEPC/Circ. 97 og MEPC/Circ. 99). Herudover har den nederlandske  

 regering ledsaget sin tiltrædelse med en erklæring om, at en konsekvent  

 efterleven af udtømningsbestemmelserne i konventionens bilag I er betinget af  

 tilstedeværelsen af de nødvendige oliemodtageanlæg, således som der stilles  

 krav om i omhandlede bilag, og udtrykt sin dybeste bekymring med hensyn til  

 den utilstrækkelighed, hvormed mange havne i verden er forsynet med sådanne  

 faciliteter.
Oman har afgivet følgende erklæring: 1) Betegnelsen  

 »jurisdiktion« skal i denne konvention fortolkes som værende  

 identisk med den jurisdiktion, som for tiden håndhæves af Omans regering i  

 henhold til lov om beskyttelse af havmiljøet, 1974, og som strækker sig 50  

 sømil ud fra de basislinier, fra hvilke territorialfarvandets bredde måles.  

 2) Under henvisning til forpligtelsen indeholdt i regel 10, stk. 7, pkt. b 1,  

 eller regel 12, stk. 4, i konventionens bilag I vedrørende de kontraherende  

 landes etablering af modtageanlæg agter Omans regering at opfylde denne  

 forpligtelse, men på grund af de meget store omkostninger forbundet hermed,  

 er det usandsynligt, at den vil være i stand til at gennemføre denne  

 bestemmelse førend om fire til fem år.
Storbritannien har erklæret, at det  

 forbeholder sig retten til ikke at anvende nærværende protokol for så vidt  

 angår ethvert territorium, for hvis internationale relationer Storbritanniens  

 regering er ansvarlig, indtil tre måneder efter den dato, hvor  

 Storbritanniens regering har notificeret IMO's generalsekretær om, at  

 nærværende protokol skal finde anvendelse herfor.
Forbundsrepublikken  

 Tyskland har afgivet erklæring om, at protokollen også finder anvendelse for  

 Land Berlin.
Japans tiltrædelsesinstrument var ledsaget af et forbehold af  

 følgende indhold: Ved gennemførelsen af bestemmelserne i protokollen  

 reserverer Japan sig retten til: 1) at opfylde sine forpligtelser i henhold  

 til bestemmelserne i konventionens bilag I i overensstemmelse med de  

 rekommandationer om gennemførelsen af nævnte bestemmelser, der er fremsat i  

 rundskrivelserne fra Den internationale Søfartsorganisations omite vedrørende  

 beskyttelse af havmiljøet (MEPC/Circ. 97 og MEPC/Circ. 99), 2) at opfylde  

 sine forpligtelser i henhold til bestemmelserne i regel 13, stk. 3, tillæg II  

 og V til konventionens bilag II i overensstemmelse med rekommandationerne i  

 de dokumenter af samme art som de cirkulæreskrivelser, der henvises til i  

 ovenstående pkt. 1), og som vil blive vedtaget af komiteen vedrørende  

 beskyttelse af havmiljøet med henblik på gennemførelsen af nævnte  

 bestemmelser og tillæg.
Protokollens og konventionens bilag, hvoraf alene de  

 til protokollen hørende bilag samt konventionens bilag I trådte i kraft ved  

 protokollens ikrafttræden, bekendtgøres ved deres ikrafttræden i  

 Skibstilsynets Meddelelser »B«, forskrifter for skibes bygning og  

 udstyr m.v.
