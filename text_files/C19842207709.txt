 Vedtaget på den stiftende generalforsamling den 22. april 1983 og ændret  

 med godkendelse af 7. september 1984 fra Direktoratet for de videregående  

 uddannelser.
 Navn og hjemsted.
 1. SAMARBEJDSORGANISATIONEN FOR VIDEREGÅENDE  

 UDDANNELSER PÅ FYN - SVUF - er en selvejende institution, hvis vedtægter er  

 godkendt af undervisningsministeriet.
 Organisationen er stiftet af de under repræsentantskabet nævnte  

 uddannelsesinstitutioner, arbejdsmarkedets organisationer og offentlige  

 myndigheder på Fyn.
 SVUF's hjemsted og værneting er Odense.
 Organisationens virksomhed foregår i passende lokaler, der stilles til  

 rådighed af undervisningsministeriet gennem Odense Universitet.
 Formål.
 2.1. Formålet med organisationen er at sikre samarbejde mellem de  

 institutioner, der kan meddele videregående uddannelser, arbejdsmarkedet og  

 de lokale myndigheder med henblik på at opnå hensigtsmæssige regionale  

 opgaveløsninger og skabe større sammenhæng imellem det videregående  

 uddannelsessystem og eksisterende og kommende behov for personer med  

 videregående uddannelser.
Med henblik herpå skal organisationen efter behov - fremlægge forslag til udvikling af bestående uddannelser med henblik på  

 forbedring af disses erhvervsanvendelighed, samt tage initiativ til  

 oprettelse af nye uddannelser, - formidle samarbejde om udviklingsopgaver mellem institutionerne  

 indbyrdes og mellem institutionerne og det omgivende samfund, herunder  

 formidle kontakt omkring kontraktforskningsopgaver på Odense Universitet og  

 andet arbejde for fremmede rekvirenter ved institutionerne, - indsamle viden om behov for efter- og videreuddannelse og bistå  

 institutionerne, de offentlige myndigheder og arbejdsmarkedet med etablering  

 af efter- og videreuddannelsestilbud, herunder selvstændigt eller på vegne af  

 institutionerne at stå for brugerfinansieret kursusundervisning, - i samarbejde med institutionerne fremlægge forslag til smidiggørelse af  

 overgangsmuligheder mellem uddannelserne, - indsamle og vedligeholde oplysninger om de videregående uddannelser og  

 arbejdsmarkedsforhold med henblik på samfundets nuværende og fremtidige behov  

 for personer med videregående uddannelser, - i samarbejde med institutionerne varetage generelle og eventuelt  

 specielle vejledningsopgaver vedrørende de videregående uddannelser i  

 regionen, herunder vejledning af afviste i henhold til adgangsbegrænsningen,  

 samt varetage generelle informationsopgaver med sigte på uddannelsessøgende,  

 færdiguddannede og regionens vejledere og arbejdsmarked, - i samarbejde med institutionerne og arbejdsmarkedsnævnet yde bistand til  

 virksomheder og færdiguddannede med henblik på at nyttiggøre de  

 færdiguddannedes kvalifikationer i nye beskæftigelsesområder.
 2.2. SVUF kan efter repræsentantskabets nærmere bestemmelse løse andre  

 opgaver i tilknytning til ovenstående.
 2.3. SVUF har ikke kompetence til at gribe ind i de berørte institutioners  

 beslutning på områder, der efter gældende regler henhører under den enkelte  

 institution.
 Repræsentantskab og bestyrelse.
 3.1. SVUF's øverste myndighed er et repræsentantskab, der af sin midte  

 vælger en bestyrelse, der skal forestå organisationens ledelse.
 3.2. Repræsentantskabet sammensættes således:
 Rektor for Odense Universitet.
 Rektor for Odense Teknikum.
 Direktøren for Tietgenskolen.
 Direktøren for Odense tekniske Skole.
 Repræsentantskabet kan beslutte at udvide antallet af repræsentanter.
 3.3. Repræsentantskabet fastsætter selv sin forretningsorden.
 (Vedrørende valg af formand se 3.10.).
 3.4. Repræsentantskabet træffer i forbindelse med afstemninger  

 beslutninger ved almindeligt stemmeflertal blandt de fremmødte medlemmer.
 3.5. I tilfælde af stemmelighed er formandens stemme udslagsgivende.
3.6. Repræsentantskabet indkaldes 2 gange årligt.
Indkaldelse skal ske med  

 14 dages varsel og med angivelse af dagsorden.
 3.7. Senest på det sidste møde inden det ny regnskabsår skal bestyrelsen  

 til repræsentantskabets godkendelse fremlægge et driftsbudget med tilhørende  

 aktivitetsplan.
 3.8. Ekstraordinær indkaldelse skal ske, når formanden, sekretariatschefen  

 eller mindst 1/4 af medlemmerne skriftligt begærer dette med anmodning om  

 behandling af et bestemt emne.
 3.9. Bestyrelsen sammensættes således:
 Rektor for Odense Universitet.
 Rektor for Odense Teknikum.
 3.10. Bestyrelsen vælger blandt sine medlemmer en formand, der tillige er  

 formand for repræsentantskabet.
 3.11. Bestyrelsen fastsætter selv sin forretningsorden.
 3.12. Bestyrelsen træffer i forbindelse med afstemninger beslutninger ved  

 almindeligt stemmeflertal blandt de fremmødte medlemmer.
 3.13. I tilfælde af stemmelighed er formandens stemme udslagsgivende.
 3.14. Bestyrelsen afholder møder efter behov.
 3.15. Bestyrelsen skal indkaldes, såfremt formanden, sekretariatschefen  

 eller mindst 2 medlemmer skriftligt begærer det.
 3.16. Bestyrelsen kan nedsætte arbejdsudvalg efter behov og med deltagelse  

 af udefra kommende personer og/eller repræsentanter.
 3.17. Alle valg til repræsentantskab og bestyrelse følger den kommunale  

 valgperiode.
 3.18. Efter nyvalg tiltræder nyt repræsentantskab og ny bestyrelse den 1.  

 marts.
 Daglig ledelse.
 4.1. Bestyrelsen ansætter med undervisningsministeriets godkendelse en  

 sekretariatschef til at forestå den daglige ledelse.
 4.2. Sekretariatschefen er overfor bestyrelsen ansvarlig for  

 organisationens forvaltning.
 Sekretariatschefen eller en af denne udpeget stedfortræder deltager uden  

 stemmeret i bestyrelsens og repræsentantskabets møder.
 4.3. Bestyrelsen ansætter sekretariatets øvrige personale efter  

 indstilling fra sekretariatschefen.
 4.4. Løn- og ansættelsesvilkår følger de for ansættelse i staten gældende  

 regler.
 Finansiering.
 5.1. Institutionens drift kan finansieres ved offentlige tilskud, bidrag  

 fra medlemmer, betaling for serviceydelser, fondstilskud og/eller donationer.
5.2. Driftsmidler bortset fra den nødvendige kassebeholdning anbringes i  

 et pengeinstitut.
Kapital, som ikke er bundet i inventar m.v. eller er  

 nødvendigt til institutionens drift, skal anbringes efter reglerne om  

 anbringelse af umyndiges midler.
 5.3.1. Institutionen tegnes af bestyrelsens formand og sekretariatschefen  

 i forening.
 5.3.2. I forbindelse med den daglige forvaltning tegnes organisationen af  

 sekretariatschefen.
 Regnskab.
 6.1. Regnskabsåret er kalenderåret.
 6.2. Regnskabet revideres enten af Rigsrevisionen eller en af  

 repræsentantskabet valgt statsautoriseret revisor.
 6.3. Det reviderede regnskab forelægges bestyrelsen til godkendelse.
 Vedtægtsændringer.
 7.1. Repræsentantskabet kan foretage ændringer i vedtægterne.
 7.2. Til ændring af institutionens vedtægter kræves, at et flertal, der  

 omfatter mindst 2/3 af de tilstedeværende repræsentantskabsmedlemmer og  

 mindst halvdelen af det samlede repræsentantskab, stemmer derfor, og at  

 undervisningsministeriet godkender ændringerne.
 Ophævelse.
 8.1. Repræsentantskabet kan beslutte at ophæve institutionen.
 8.2. Til ophævelse af institutionen kræves, at et flertal, der omfatter  

 mindst 3/4 af de tilstedeværende repræsentantskabsmedlemmer og mindst  

 halvdelen af det samlede repræsentantskab, stemmer derfor, og at  

 undervisningsministeriet godkender institutionens ophævelse.
 8.3. Ved ophævelse foretages en opgørelse af aktiver og passiver,  

 hvorefter undervisningsministeriet træffer afgørelse om, hvorledes der skal  

 disponeres over de således opgjorte værdier.
 Ikrafttrædelse.
 9. Disse vedtægter træder i kraft ved godkendelse af  

 undervisningsministeriet gennem ministeriets påtegning herom.
Godkendes Hermansen /Thomas Grage 11. maj 1983. Direktoratet for de videregående  

 uddannelser.
