Resumé Den 4. marts 1998  

 foretog ombudsmanden inspektion af Vejen  

 Kommune.
Ombudsmanden  

 besøgte kommunens socialforvaltning, skattekontoret og to af kommunens  

 plejehjem.
Ombudsmanden rejste spørgsmål om ændringer af de fysiske forhold i  

 socialforvaltningen for at forbedre mulighederne for personlige samtaler  

 under diskretion.
Under inspektionen  

 bad ombudsmanden om lån af 4 sager fra skattekontoret og 4 sager fra social-  

 og  

 sundhedsforvaltningen.
Ombudsmandens gennemgang af sagerne gav især anledning  

 til bemærkninger om reglerne om partshøring, begrundelse, klagevejledning og  

 notatpligt. (J.nr. 1998-0251-419).
Inspektion af  

 Vejen Kommune Den 7. april 1999  

 afgav jeg følgende rapport til Vejen  

 Kommune:
"  

  1. Indledning Ved lov nr. 473 af  

 12.  juni 1996  

 om Folketingets Ombudsmand der trådte i kraft  

 den 1. januar  1997, blev den tidligere eksisterende begrænsning i  

 ombudsmandens kompetence over for kommunerne ophævet.
 Efter § 18 i loven kan ombudsmanden undersøge enhver institution eller  

 virksomhed samt et hvert tjenestested der hører under ombudsmandens  

 virksomhed.
 Som et led i denne inspektionsvirksomhed foretog jeg sammen med retschef  

 Jens Møller  

 og 4 af embedets øvrige medarbejdere  

 den  4. marts 1998  

 inspektion i Vejen Kommune.
 Inspektionen var den første af sin art, men det er min hensigt at  

 inspektionsbesøg i kommuner i fremtiden fast skal indgå i de årlige  

 inspektionsplaner.
 Formålet med en inspektion i en kommune er dels at jeg selv og mine  

 medarbejdere kan få et indtryk af hvorledes den kommunale forvaltning  

 arbejder i det daglige, dels at give mulighed for at undersøge behandlingen  

 af nogle konkrete sager med henblik på belysning af sagsbehandlingsrutiner og  

 -måder i kommuner på de forskellige fagområder.
 Inspektionen  

 den  4. marts 1998  

 bestod af en indledende samtale med direktionen og medarbejderrepræsentanter,  

 besøg i social og sundhedsforvaltningen og skattekontoret, besøg på to af  

 kommunens plejehjem og en afsluttende samtale med direktionen.
 I tilslutning hertil  

 udarbejdede jeg to notater om henholdsvis mine iagttagelser under besøgene i  

 forvaltningen og de to plejehjem og om samtalerne med kommunens direktion og  

 medarbejderrepræsentanter.
Under inspektionen  

 bad jeg om at modtage fire sager fra skattekontoret og fire sager fra social-  

 og sundhedsforvaltningen fra en bestemt periode.
Disse sager modtog jeg med  

 kommunens breve af henholdsvis 6. og  

 19. marts 1998.
Med brev af  

 16.  

 april 1998  

 sendte jeg de to notater til kommunen og bad om at modtage eventuelle  

 bemærkninger hertil.
Disse bemærkninger modtog jeg med kommunens brev af  

 14.  

 maj 1998.  

 Bemærkningerne er indarbejdet i denne rapport.
Denne rapport har i  

 en foreløbig udgave været sendt til Vejen Kommune med henblik på kommunens  

 eventuelle bemærkninger om faktiske og retlige forhold som rapporten måtte  

 give  

 anledning til.
Jeg modtog Vejen Kommunes bemærkninger i brev af  

 28.  

 december 1998.  

 Bemærkningerne er indarbejdet i denne rapport.
I afsnit  

  

 2  

  

 har jeg beskrevet mine iagttagelser  

 fra samtalerne og rundvisningen i den centrale forvaltning og de to  

 plejehjem.  

 Afsnit  

  

 3  

  

 indeholder de bemærkninger  

 som mine iagttagelser har givet anledning til.
I afsnit  

  

 4  

  

 er der en omtale af de sager fra henholdsvis social- og  

 sundhedsforvaltningen og skattekontoret som jeg har haft til gennemgang.
2. Vejen Kommune Vejen Kommune har godt 16.500 indbyggere.
Der er ca. 1.140 (pr.  

 01.  oktober 1997  

 ) fastansatte ved kommunen i forvaltningen og kommunens institutioner.
I 1996 blev der etableret en ny ledelses- og organisationsstruktur i Vejen  

 Kommune.
Den administrative ledelse af kommunen varetages af direktionen der  

 udover borgmesteren som kommunens øverste administrative leder består af  

 kommunaldirektøren, centralforvaltningsdirektøren, den tekniske direktør,  

 socialdirektøren og skoledirektøren.
Under centralforvaltningen er bl.a.  

 samlet arbejdsopgaver som økonomi, skat, organisationsudvikling,  

 personaleudvikling og personaleadministration.
Byrådet og direktionen er beliggende på rådhuset.
Selve rådhusbygningen har  

 for nylig gennemgået en renovering og har således nu niveaufri adgang til  

 bygningens stueplan med en informationsskranke umiddelbart til højre for  

 indgangen.
På tidspunktet for inspektionen var der endnu ikke blevet  

 opstillet henvisningsskilte/tavler i forhallen, men dette ville ske.
Under min samtale med direktionen blev det oplyst at man var opmærksom på at  

 elevatoren i rådhuset er for lille til de brede eldrevne kørestole hvilket  

 kan give problemer for kørestolsbrugere med ærinde på de øvrige etager.
I  

 sådanne tilfælde er det dog muligt at afholde møde i et kontor i stueetagen.
2.1. Socialforvaltningen Social- og sundhedsforvaltningen i Vejen Kommune består af fire afdelinger:  

 Rådgivningsafdelingen (beliggende i rådhusets stueetage og første sal),  

 Afdelingen for Dagforanstaltninger (første sal på Lindetorvet), Afdelingen  

 for Jobkontakten (beliggende i en tidligere gård), og Helseafdelingen  

 (rådhusets anden sal).
2.1.1. Rådgivningsafdelingen Rådgivningsafdelingen  

 varetager området for sikringsydelser.
Afdelingen er beliggende i rådhusets  

 stueetage på begge sider af en gang.
Der er adgang til afdelingen gennem  

 rådhusets forhal hvortil der er etableret en rampe til kørestole.
Fra gangens  

 loft hænger skilte med pile der viser vej til de forskellige kontorer.
Borgerne henvender  

 sig ved skranken i et kontor beliggende i den første del af gangen.  

 Personlige  

 henvendelser i sager om sygedagpenge og familieydelser ekspederes  

 almindelighed  

 ved skranken.
Der er lavet en venteplads på gangen hvor borgeren kan vente på  

 at komme til ved skranken.
Det kan forekomme, at flere borgere taler med  

 personalet ved skranken på samme tid.
I hvert af de to  

 kontorer henholdsvis til højre og til venstre for skranken sidder to  

 sagsbehandlere.
Såfremt borgeren skal have en samtale med en sagsbehandler  

 foregår denne på den pågældendes kontor.
I de tilfælde hvor begge  

 sagsbehandlere samtidig har en klient til samtale vil den ene samtale foregå  

 i  

 et af rådhusets øvrige lokaler.
Der er planer om at lave de to kontorer om  

 til  

 enkeltmandskontorer.
I forbindelse hermed vil man være opmærksom på at sikre  

 flugtveje for personalet.
Borgerne foretager  

 tidsbestilling forud.
Det er muligt at få en tid indenfor 14 dage efter  

 henvendelsen.
Der bliver her taget hensyn til sagens art og hastende  

 karakter.
2.1.2. Afdelingen for Dagforanstaltninger Afdelingen for  

 Dagforanstaltninger er beliggende på 1. sal på Lindetorvet.
Der er adgang  

 hertil med trappe og elevator og lokalerne i afdelingen er  

 handicaptilgængelige.
Afdelingen varetager  

 dagplejetilbud, sundhedspleje og ungdomsskole.
Ungdomsskoletilbud er  

 organisatorisk en del af Skole-kulturforvaltningen.
Henvendelser til  

 afdelingen  

 sker hyppigst telefonisk og sjældent personligt.
Samtalerne foregår derfor  

 oftest ved skranken lige inden for døren, men der er også mulighed for at  

 borgeren  

 kan komme hen til en af de to sagsbehandleres skriveborde, der er placeret i  

 samme lokale som skranken.
 I den modsatte ende  

 af 1. salen er der administrationslokaler for den kommunale ungdomsskole.
2.1.3. Afdelingen for Jobkontakten Afdelingen for Jobkontakten  

 er beliggende på Kærsdalgård.
Bygningerne på gården er forsynet med skilte  

 der  

 gør det muligt for borgeren at finde det rigtige kontor.
I den ene af gårdens  

 bygninger er jobformidlingen beliggende.
Samtaler med rådgivere på  

 Jobkontakten foregår i et kontor hvor to rådgivere har deres skrivebord.
Det  

 er således muligt at der kan være to borgere til stede på samme tid.
Hvis  

 dette  

 er tilfældet vil den ene af rådgiverne så vidt muligt prøve at benytte et  

 andet  

 lokale i bygningen.
Personalet er opmærksomme  

 på at det kan være et problem for borgerne at udtale sig om personlige  

 forhold  

 under overværelse af andre borgere.
Indretningen af gårdens lokaler er dog  

 helt  

 ny og der forventes derfor ikke at ske ændringer heri.
Der er planer om at  

 ordne lokalerne på bygningens 1. sal blandt andet med henblik på et  

 mødelokale.  

 Yderligere vil man af hensyn til personalets sikkerhed forsøge at samle hele  

 gårdens personale i den bygning.
På nuværende  

 tidspunkt foregår alle aktiviteter i bygningen i stueetagen.
Denne bygning er  

 tilgængelig for handicappede.
I bygningen er der et mødelokale som også  

 bruges  

 til venterum.
Her er det muligt for borgerne at drikke kaffe, mens de venter  

 på  

 en samtale.
I den anden bygning  

 på Jobkontakten er der et værksted hvor nogle af kontanthjælpsmodtagerne er  

 beskæftiget.
Via en trappe er der adgang til1. salen, hvor der er et stort  

 mødelokale, som også benyttes til venterum for borgerne.
Her er det også  

 muligt  

 at drikke kaffe i ventetiden.
Ved siden af mødelokalet er placeret et kontor  

 med tre medarbejdere.
Der er ikke i kontoret foretaget afskærmning af nogen  

 art, så lokalet er et stortrum uden nogen mulighed for diskretion for den  

 enkelte borger.
Det er ikke muligt for handicappede at få adgang til 1.  

 salen.  

 Samtaler med en handicappet borger vil derfor foregå i et af lokalerne i den  

 anden bygning i gården.
Personalet oplyste  

 om en episode dagen før besøget med en borger der ikke ville forlade  

 bygningen  

 og som truede et medlem af personalet på livet.
Personalet mente at det netop  

 derfor er hensigtsmæssigt at sidde flere sammen i det samme rum.
Der blev  

 talt  

 om at afskærmning med skillevægge kunne være en mulighed for at give borgerne  

 mulighed for at gennemføre deres ærinde mere diskret i forhold til de andre  

 tilstedeværende på kontoret.
Der er ligeledes et hensyn at tage til de andre  

 borgere i lokalet, der bliver utrygge f.eks. hvis en borger hidser sig op.
2.1.4. Helseafdelingen Under  

 helseafdelingen hører følgende områder: Pensioner (folkepension,  

 førtidspension, personlige tillæg), Boligydelser (Boligsikring og  

 Bolig-støtte), Hjælpemidler, Hjemmeplejen og de sociale institutioner.
Helseafdelingens  

 kontorer på rådhuset ligger på 2. sal på den side af gangen der vender ud mod  

 torvet.
I den ene ende ligger afdelingslederens kontor, som er meget stort.  

 Man har overvejet at inddrage en del af kontoret (flytte skillevæggen) for at  

 få mere plads til afdelingens øvrige funktioner.
I forlængelse af  

 afdelingslederens kontor er den del af afdelingen der er umiddelbart  

 tilgængelig for borgerne.
Der er tale om et mindre kontorlandskab med en halv  

 skillevæg i midten.
I hver del er der to skriveborde med en stol ved siden  

 af,  

 hvor sagsbehandlerne kan modtage borgerne.
I midten er der en skranke med  

 indgang fra gangen.
Afdelingens souschef sidder i det sidste kontor (der er  

 indgang fra kontorlandskabet).
Det er navnlig i  

 pensions- og boligstøttesagerne at borgerne personligt henvender sig i  

 afdelingen.
I særdeleshed i forbindelse med udbetalingerne af disse ydelser  

 er  

 der mange henvendelser med opklarende spørgsmål til udbetalingsmeddelelserne  

 mv.
Det blev oplyst at der på visse dage kunne være op til 15 personlige  

 henvendelser samtidig.
Som de fysiske  

 forhold er i dag er der ikke mulighed for at samtaler/møder med de borgere  

 der  

 ønsker det, kan foregå i private former.
Kun hvis afdelingslederen eller  

 souschefen ikke er tilstede er der således mulighed for at anvende kontorer  

 hvor dørene kan lukkes for sådanne samtaler.
Der blev fra personalets side  

 givet udtryk for at såvel borgerne som sagsbehandlerne anser dette som et  

 problem og at mange borgere (måske navnlig de ældre) føler ubehag ved ikke at  

 kunne have samtaler i enrum med sagsbehandleren.
Der er elevator til  

 etagen fra hallen i rådhusets stueetage.
Denne kan dog ikke rumme de moderne  

 store kørestole.
Afdelingen anså imidlertid ikke dette for et problem idet  

 man  

 i de forholdsvis sjældne tilfælde kunne anvende et af kontorene i stuen.
2.2. Skattekontoret Skattekontoret, der  

 hører under centralforvaltningen, ligger på 2. sal i en bygning i  

 rådhuspassagen  

 tæt ved rådhuset.
Der er elevator.
Såvel bygningen som lokalerne er  

 handicaptilgængelige.
 Kontoret er opdelt i  

 3 afdelinger:
1)  

 Administrationsafdelingen er indrettet i et stort lokale med åbent  

 kontorlandskab og fem skranker til ekspedition tæt ved indgangen.
Længere  

 tilbage er der plads til mere diskret kundeservice ved et bord med delvis  

 afskærmning.
Desuden er der mulighed for møder i særskilte lokaler, også uden  

 for sædvanlig åbningstid.
I denne afdeling varetages foruden kundeekspedition  

 sager  

 om forskudsregistrering, lønmodtagerligning og dødsbobeskatning.
2) Afdelingen for  

 erhvervsligning er indrettet som et kontorlandskab i et aflangt lokale, hvor  

 der også er et mødebord.
Der er ingen afskærmning.
Afdelingen varetager  

 ligningsmæssige opgaver vedrørende selvstændige erhvervsdrivende.
3) Juridisk afdeling  

 varetager selskabsligning og er indrettet med enkeltkontorer.
Der er  

 angiveligt  

 ikke problemer med sikkerheden for personalet i forhold til klienterne, der  

 typisk er partsrepræsentanter i form af advokater og revisorer.
 Herudover er der et  

 større mødelokale hvor skatteankenævnet mødes hver 5. uge.
 I skattekontoret er  

 der ansat personale svarende til 16,26 årsværk ud af ialt 35 i  

 centralforvaltningen.
 De ansatte i  

 skattekontoret udtages hvert år til ligning, i modsætning til de folkevalgte  

 der følger de almindelige retningslinier.
 Personalet følger  

 kontinuerligt kurser på Forvaltningshøjskolen samt mere sporadiske kurser.  

 Desuden er der fælles intern informationsvirksomhed mellem 8 kommuner i  

 omegnen f.eks. om nye regler.
Kommunen har  

 decentrale journalsystemer, men overvejer at få et centralt system.
Der  

 arbejdes i høj grad med elektroniske hjælpemidler, men alt materiale ligger  

 også på papir.
Kommunen har eget  

 skatteankenævn der består af 7 medlemmer valgt af byrådet.
Efter drøftelser i  

 skatteankenævnet og økonomiudvalget blev det besluttet pr.  

 1.  

 april 1997  

 at  

 sekretariatsbetjeningen af nævnet efter aftale med Kolding Kommune varetages  

 af  

 en ansat i denne kommune.
Baggrunden herfor er ønsket om at undgå  

 habilitetsproblemer.
Skattekontoret i Vejen Kommune udfører alt det  

 forberedende arbejde.
Man kan her nævne de regler der er herom.
Efter min  

 opfattelse  

 er det en enkel og anbefalelsesværdig måde at sikre sig mod mistanke om  

 toinstansinhabilitet ved behandlingen af skatteankenævnets sager.
Organisatorisk hører  

 kommunen under Told- og Skatteregion Esbjerg.
Regionen får som led i tilsynet  

 tilsendt kommunens ligningsplaner og ligningsredegørelser.
Desuden får den en  

 statusrapport over antallet af afsluttede og forventede kontrolsager.  

 Regionen  

 kommer mindst hvert andet år på tilsynsbesøg i skattekontoret.
Der er i  

 øvrigt  

 et tæt - og godt - samarbejde med regionen.
Det er endnu  

 uafklaret, hvilken betydning lovændringen om statens overtagelse af  

 selskabsligningen (lov nr. 1106 af  

 29. december  

 1997  

 ) vil få for  

 kommunen.
Loven forudsætter at de kommuner der erfaringsmæssigt kan løfte  

 ligningsopgaven vedrørende selskaber, fremover på aftalebasis og for en  

 passende betaling skal udføre selskabsligning på de statslige told- og  

 skattemyndigheders vegne med klageadgang direkte til Landsskatteretten.  

 Kommunen er interesseret i en sådan ordning, hvorefter Vejen Kommune  

 foretager  

 skatteansættelsen af selskaber på regionens vegne.
I så fald vil det være  

 vigtigt at det gøres klart både indadtil og udadtil, f.eks. ved angivelse på  

 brevpapiret, at kommunen i denne funktion optræder på regionens vegne.
 Skatteprovenuet fra  

 privatpersoner udgør ca. 81%, mens provenuet fra selskabs-skatten kun udgør  

 ca.  

 5%.
Af kommunens ca.  

 16.500 indbyggere er ca. 13.000 skatteydere.
Heraf er 11.200 lønmodtagere,  

 1.600 selvstændige erhvervsdrivende, 230 selskaber og 40 fonde og foreninger.
Kommunen har flere  

 erhvervsvirksomheder end mange andre kommuner af samme størrelse.
Kommunen  

 har  

 haft den største vækst over fem år i antallet af erhvervsvirksomheder i hele  

 Ribe Amt.
Skattegrundlaget er dog ikke vokset tilsvarende, hvilket skyldes at  

 der er mange pendlere.
Desuden er der en del skatteydere der tager arbejde  

 syd  

 for grænsen der ligger i kun ca. en times afstand.
Der er derfor også en del  

 -  

 komplicerede - sager vedrørende udlandsindkomster.
 Personer der både er  

 lønmodtagere og erhvervsdrivende registreres som erhvervsdrivende, hvis de er  

 momsregistrerede.
I tilfælde hvor flere  

 erhvervsdrivende personer hører til samme selskab, men til forskellige  

 kommuner, vil der typisk blive udpeget en ligningsinteressentkommune.
For  

 bankers vedkommende vil ligningen i reglen blive foretaget af den kommune,  

 hvor  

 hovedkontoret ligger.
Det er den reelle aktivitet der er afgørende.
Erhvervsdrivende  

 udtages til ligningsmæssig kontrol ved manuel visitering.
Udgangspunktet er  

 selvangivelsen og andre indberettede oplysninger, herunder SE-nr.
Den  

 ligningsmæssige kontrol forudsætter kontakt til skatteyderen.
Hvis sagen  

 synes  

 klar, sender skattekontoret et udspil til skatteyderen og herefter afholdes  

 om  

 nødvendigt et møde.
Hvis sagen er mindre klar, vil der typisk blive afholdt  

 et  

 møde.
Ofte kan sagerne klares ved telefonisk kontakt til og korrespondance  

 med  

 revisor.
Større sager gennemgås i samarbejde med regionen.
Undersøgelse af  

 f.eks. en virksomheds aftalemæssige forhold kan tage op til 1/2 - 3/4 år.
Det  

 er vigtigt at sagerne belyses fuldt ud.
Om nødvendigt foretages en decideret  

 revision.
Lønmodtagere udtages  

 til kontrol ved maskinel søgning.
Hvis der skal ske ændringer i ansættelsen,  

 kontaktes skatteyderen i form af en agterskrivelse.
Hvis der fremsættes  

 indsigelser, tilbyder skattekontoret at der holdes møde om sagen.  

 Erfaringsmæssigt  

 giver et møde bedre forståelse hos skatteyderen, men nogle afslår tilbuddet.
 Antallet af  

 gennemførte kontrolsager for indkomståret 1995 var 23,9% af det samlede  

 mandtal.
 Inddrivelser  

 foretages ikke af skattekontoret, men af økonomisk afdeling.
 I forbindelse med inspektionen  

 modtog jeg følgende materiale:
 Ligningsredegørelse  

 1995, Ligningsplan 1996, Statusrapport samt skatteanke-nævnets årsberetning.  

 Endvidere modtog jeg en pjece om skatteankenævnet.
 Jeg bad også om at  

 modtage fire upåklagede sager fra skatteankenævnets møde i november 1997 med  

 henblik på en gennemgang i relation til sagsbehandlingsreglerne jf. nedenfor  

 under afsnit 4.
2.3. Besøg på to af kommunens plejehjem Retschef  

 Jens Møller  

 og to af embedets øvrige medarbejdere  

 besøgte ældrecentret Kærdalen, (2.3.1), mens jeg og to andre medarbejdere  

 besøgte plejehjemmet Egely, (2.3.2).
2.3.1. Ældrecentret Kærdalen Centret er nybygget  

 og blev taget i brug i juni 1997. Bygningen er på ca.  

 1400 m2  

 i ét plan og består af 36 ældreboliger  

 og en centerdel.
Institutionen er tillige dagcenter og udgangspunkt for  

 hjemmeplejen  

 i område Nord, der er et af fire decentrale hjemmeplejeområder i Vejen  

 Kommune.
Personalet udgør 60 årsværk, men der er fælles personale på dette  

 område i kommunen.
Centerdelen består  

 af et stort åbent opholdslokale med en terapidel, et stort mødelokale med  

 klaver samt et cafeteria, hvor der i den ene ende er et rygefrit område.
Der  

 er  

 selvbetjening, og en varm ret til frokost kan købes for 13 kr.
Dette tilbydes  

 også til udefra kommende pensionister og efterlønsmodtagere.
Beboerne er  

 omfattet af den kommunale madudbringningsordning der koster 75 kr. om ugen  

 for  

 fuld kost.
Maden bringes fra plejehjemmet Egely.
Der er desuden et hvilerum  

 til personer i dagpleje og et rum med kondiredskaber.
På gangen ud for  

 hvilerummet er anbragt en læsehjælpsskærm.
Bygningen er desuden udstyret med  

 automatiske branddøre.
Fra centerdelen  

 udgår gange til de enkelte boligafsnit.
Gangene er belagt med cementfliser  

 for  

 at symbolisere overgangen fra egen bolig.
Der er meget ovenlys og store  

 vinduer/glasvægge, hvilket gør rummene indbydende.
I de enkelte boligafsnit  

 er  

 der fællesrum med TV,hvor beboerne bl.a. kan spise sammen, hvis de ønsker  

 det.  

 Desuden er der atriumgårde med forskellig beplantning.
For enden af hver gang  

 findes et opladningsrum til elektriske kørestole.
Boligerne er på ca.  

 54 m2  

 og består af et opholdsrum med køkken,  

 et soveværelse og et badeværelse.
Desuden er der egen terrasse.
Beboerne betaler  

 selv for el og antenne.
Nettohuslejen udgør typisk ca. 1.150 kr. pr. md.
Heri  

 er medregnet beboernes andel af leje af fællesrum.
Beboerne modtager  

 sædvanlig  

 hjemmehjælp.
Ved indgangen til hver bolig er der installeret en ekstra lås,  

 så  

 det altid er muligt for personalet at få adgang til boligen.
Beboerne  

 bestemmer  

 selv om døren til deres bolig skal være aflåst.
Mange havde åbentstående døre  

 under besøget.
Alle beboerne har nødkald.
Yderdøre aflåses  

 sidst på eftermiddagen.
Hoveddøren låses dog først om aftenen for udefra  

 kommende.
I et afsnit af  

 centerdelen har personalet eget opholdsrum og badefaciliteter.
Der er et  

 særskilt rum til sygeplejerskerne.
Der er ikke et lokale specielt for rygere,  

 men institutionen har en nedskrevet rygepolitik.
Personalet råder over  

 særlige  

 løbehjul til nem og hurtig færdsel på gangene.
 Det blev oplyst at  

 indeklimaet kan blive for varmt om sommeren og generelt er for tørt.
I arealet om  

 bygningen er der planer om at anlægge en petanquebane og en bålplads.
Der er  

 for tiden problemer med overfladevand.
Der er nedsat en  

 arrangementsgruppe til at planlægge aktiviteter af forskellig art.
I  

 forbindelse med inspektionen modtog jeg et eksemplar af vinterprogrammet for  

 aktiviteter og en arrangementskalender.
Desuden modtog jeg et eksemplar af  

 institutionens  

 blad 'Kærmyssen'.
I forbindelse med inspektionen  

 blev der holdt et møde med brugerrådet.
Herunder blev det oplyst at kommunen  

 har en fælles uprioriteret venteliste til alle ældreinstitutionerne, og at  

 der  

 for tiden er ca. 25 på listen.
Desuden blev det oplyst at kommunen i 1997  

 oprettede et ældreråd, og at ældrerådet og ledergruppen mødes en gang om året  

 til drøftelse af bl.a. kvalitet i hjemmehjælpen.
Der er endnu ikke indgået  

 kontrakter med borgerne om hjemmehjælp, men det er planen at indføre det.
I  

 den  

 forbindelse modtog jeg en henvendelse fra formanden for ældrerådet om  

 kommunens  

 nedskæringer på ældreområdet.
2.3.2. Plejehjemmet Egely Plejehjemmet der er  

 bygget i 1970 er i ét plan, består af 39 enkeltboliger, en boenhed for  

 demente, en aflastningsgang samt centralkøkken.
Yderligere er der til  

 plejehjemmet tilknyttet 10 ældreboliger.
Der er adgang til  

 plejehjemmet via hovedindgangen fra parkeringspladsen.
I den del af  

 plejehjemmet hvor de 10 ældreboliger er placeret er der egen adgang for  

 beboerne.
Herved kan beboerne komme og gå uden at skulle igennem  

 plejehjemmets  

 andre afdelinger.
Ved at have sammenbygget denne afdeling med resten af  

 plejehjemmet har man dog også samtidig sikret, at beboerne ikke behøver at gå  

 udenfor for at komme til de andre afdelinger.
På parkeringspladsen  

 udenfor hovedindgangen er placeret skilte der med numre viser vej til de  

 forskellige boliger.
Indenfor glasdøren ved hovedindgangen er ligeledes  

 placeret navneskilte.
Hovedindgangen låses klokken 20. Glasdørene i  

 hovedindgangen  

 går automatisk op ved besøg udefra, mens der skal trækkes i en snor når en  

 person kommer indefra og vil have dørene åbnet.
Plejehjemmets  

 enkelte afdelinger er placeret på lange gange.
På den ene side af gangene er  

 boligerne placeret mens den anden side består af store vinduer.
Dette gør  

 gangene  

 meget lyse og venlige.
Udenfor vinduerne er der græsplæner.
De 10 ældreboliger  

 tilknyttet plejehjemmet er hver på  

 45 m2. Boligerne består af et køkken, en  

 stue, et soveværelse samt badeværelse.
Fra stuen er der fra hver bolig udgang  

 til en lille have.
Jeg havde lejlighed til at besøge en af boligerne og hilse  

 på beboeren.
Boligerne er sådan  

 indrettet at det er muligt at manøvrere rundt med en kørestol.
Personalet  

 oplyste at der dog er et problem i badeværelset, hvor der ved håndvasken ikke  

 er plads til at der kan stå en hjælper på begge sider af beboeren.
Plejehjemmets  

 enkeltboliger er på  

 25 m2. Boligerne indeholder en  

 16 m2  

 stor stue, et badeværelse samt et lille  

 køkken bag indgangsdøren bestående af håndvask og køleskab.
Det er ikke  

 muligt  

 at lave mad i boligen.
Placeringen af håndvasken i badeværelset giver samme  

 problem med hensyn til plads til to hjælpere som tilfældet var i  

 ældreboligerne.
Plejehjemmets  

 boenhed for demente, Solsikken, huser 6 faste beboere.
Endvidere er der 3  

 aflastningspladser på afdelingen.
Beboerne bor i boliger af samme størrelse  

 som  

 plejehjemmets øvrige enkeltboliger.
Afdelingen er med en dør og et gardin  

 afskærmet fra resten af plejehjemmet.
Dørene er ikke aflåst.
Det opsatte gardin  

 virker som en væg for beboerne og bevirker derfor i nogle tilfælde at  

 beboerne  

 ikke bevæger sig udenfor afdelingen.
Skulle dette dog ske følger et medlem af  

 personalet efter beboeren og de to følges så tilbage igen.
På den måde undgår  

 man fysisk magtanvendelse når en dement beboer med fare for sig selv forlader  

 plejehjemmet.
Et lokale på  

 plejehjemmet er indrettet til fysioterapi.
Tre gange om ugen er terapien  

 bemandet med en plejehjemsassistent som kan hjælpe og rådgive beboerne.  

 Lokalet  

 er aldrig aflåst og det er dermed muligt for beboerne sammen med en af de  

 ansatte også at benytte sig af faciliteterne uden for åbningstiden.
En gang om ugen er  

 der i terapien besøg af en ergoterapeut fra ERGO-FYS Gruppen på rådhuset.
Ved  

 yderligere behov er det også muligt at tilkalde terapeuten på andre  

 tidspunkter.  

 Ifølge personalet er der et glimrende samarbejde med ERGO-FYS Gruppen.  

 Ligeledes foregår bestilling af hjælpemidlerne til beboerne effektivt og  

 ventetiden er kort.
Plejehjemmets  

 centralkøkken producerer mad til udbringning til pensionister i Vejen  

 Kommune.  

 Maden er såkaldt kølemad, som kan bestå af en  

 middag,  

 smørrebrød eller en lun ret.
Udbringning  

 heraf sker tre gange om ugen.
Ved at producere kølemad spares en del  

 omkostninger i transport da udbringning tre gange om ugen er tilstrækkeligt  

 til  

 at dække hele ugens forbrug.
I køkkenet produceres i alt ca. 260-270 middage.  

 Heraf er de 60-70 til Egelys beboere, 100 til hjemmeboende pensionister og  

 resten til andre centre i Vejen Kommune.
 Plejehjemmets  

 beboere kan vælge at spise i deres egen bolig eller i et af fællesrummene.  

 Morgenmaden kan også indtages ved borde placeret tæt ved indgangen hvilket  

 gør  

 det muligt for beboerne at følge med i aktiviteterne på plejehjemmet.
I plejehjemmets  

 dagligstue kan beboerne opholde sig dagen igennem.
I 'Midtpunktet' er  

 opstillet  

 borde hvor beboerne kan sidde sammen, drikke kaffe, strikke, spille kort og  

 andet.
I 'Midtpunktet' er der ligeledes et køkken hvor beboerne kan lave mad  

 sammen med en ansat.
Dette bruges især til beboere på aflastning på  

 plejehjemmet da det kan hjælpe dem til at klare madlavningen på egen hånd,  

 når  

 de er hjemme i egen bolig igen.
 Plejehjemmet råder  

 over en kiosk der gratis drives af en af kommunens efterlønsmodtagere.  

 Kiosken  

 er åben en halv time to gange om ugen.
3. Ombudsmandens bemærkninger 3.1. Tilgængelighed Siden 1978 har der i byggelovgivningen været fastsat såkaldte handicapkrav  

 med det formål at sikre at bebyggelserne kan benyttes af alle, også af  

 personer der - midlertidigt eller permanent - har gangbesvær eller må benytte  

 kørestol eller hvis orienteringsevne på anden måde er nedsat.
I  

 Bygningsreglementet fra 1995 er der kommet yderligere krav der generelt  

 tilgodeser bygningers tilgængelighed.
Disse krav skal efterkommes ved  

 nybyggeri, (væsentlige) ombygninger og ved ændret brug af bygninger.
Reglerne  

 omfatter således ikke i øvrigt eksisterende byggeri.
 Det er en særlig opgave for ombudsmanden at overvåge retsstillingen for  

 handicappede idet Folketinget ved beslutning af  

 2. april 1993  

 anmodede ombudsmanden om 'at følge udviklingen i ligebehandlingen (af  

 handicappede) og eventuelt meddele påtale, hvor dette er muligt inden for  

 ombudsmandens kompetence'.
 Ved ombudsmandens undersøgelse af om der i offentlige bygninger og lignende  

 er tilgængelighed for handicappede personer med midlertidig nedsat bevægelse  

 eller orienteringsevne kan ombudsmanden således undersøge om de omtalte  

 handicapkrav i byggelovgivningen er iagttaget.
Ombudsmandens grundlag for at bedømme et forhold er imidlertid i et vist  

 omfang mere vidtgående end hvad der i almindelig forvaltningsretlig  

 terminologi betegnes som 'gældende ret'; i dette tilfælde byggelovgivningens  

 tilgængelighedskrav.
Ombudsmanden har således også en vis mulighed for at  

 anlægge mere overordnede humanitære eller medmenneskelige betragtninger i sin  

 bedømmelse af et forhold.
Ombudsmandens vurdering er i den forbindelse præget  

 af krav om hensynsfuld og menneskeværdig behandling af borgerne.
Som anført omfatter byggelovgivningens tilgængelighedskrav ikke eksisterende  

 byggeri bortset fra væsentlige ombygninger i forbindelse med ændret brug af  

 bygninger.
Som led i  

 det udvidede bedømmelsesgrundlag jeg har nævnt ovenfor har jeg imidlertid i  

 et  

 vist omfang også mulighed for at tage stilling til spørgsmålet om  

 tilgængelighed i andre bygninger.
Generelt er det  

 således min opfattelse på dette område at det så vidt muligt må tilstræbes at  

 det i offentlige bygninger med almindelig publikumssøgning er muligt for  

 handicappede (og personer med midlertidig nedsat bevægelses- eller  

 orienteringsevne)  

 at komme ind og blive betjent som andre borgere.
Som minimum må der efter min  

 opfattelse være i hvert fald et handicaptilgængeligt lokale, der kan anvendes  

 til modtagelse og betjening af handicappede borgere.
 For så vidt angår  

 tilgangen til Vejen Kommunes rådhus har jeg noteret mig, jf. ovenfor, at der  

 efter renoveringen er niveaufri adgang til rådhusets reception og mulighed  

 for  

 at modtage handicappede borgere i hvert fald - for så vidt angår  

 kørestolsbrugere  

 - i rådhusets stueetage.
 Forholdene lever  

 således på dette område op til de krav der efter min opfattelse  

 - på ulovbestemt grundlag - kan stilles til  

 tilgængelighed.
Under samtalen med  

 direktionen rejste jeg endvidere spørgsmålet om handicaptilgængelighed i  

 forbindelse med fritidsundervisning.
Direktionen oplyste at denne  

 undervisning  

 næsten udelukkende foregår i offentlige lokaler, der er indrettet til også at  

 modtage handicappede.
Det er således muligt for kørestolsbrugere at komme ind  

 på egen hånd et eller andet sted på institutionen/stederne, men det er ikke  

 alle  

 rum der er tilgængelige.
 På baggrund af den  

 beskrivelse kan dette ikke give mig anledning til bemærkninger.
3.2. Diskretionshensyn under forvaltningens behandling af  

 borgerhenvendelse Efter  

 forvaltningslovens § 27 har offentligt ansatte tavshedspligt med hensyn til  

 fortrolige oplysninger om borgerne.
Efter de almindelige principper om god  

 forvaltningsskik skal forvaltningens ansatte optræde høfligt og hensynsfuldt  

 overfor borgerne.
 Det følger af disse  

 regler at en borger der henvender sig i forvaltningen, har krav på at  

 samtaler  

 om personlige og andre fortrolige forhold kan finde sted uden at andre -  

 såvel  

 ansatte som borgere - har mulighed for at overhøre samtalen.
Som de fysiske  

 forhold er idag er der ikke alle steder i socialforvaltningens afdelinger  

 mulighed for at samtaler med de borgere der ønsker det, kan foregå i private  

 former jf. beskrivelsen ovenfor.
For så vidt angår helseafdelingen blev der  

 endvidere fra personalets side givet udtryk for, at både borgerne og  

 sagsbehandlerne anser det som et problem at man ikke kan have samtaler i  

 enerum  

 med sagsbehandleren.
Ved samtalen med  

 direktionen rejste jeg spørgsmålet om diskretionsproblemerne og foreslog  

 blandt andet muligheden for opstilling af skillevægge o.lign.
Direktionen  

 oplyste at man ville undersøge forholdene og overveje forbedringer.
 Jeg beder kommunen  

 underrette mig om resultatet af disse overvejelser, herunder hvilke  

 foranstaltninger der eventuelt er iværksat for at forbedre mulighederne for  

 personlige samtaler under diskretion i socialforvaltningen.
3.3. Personalesikkerhed ved borgerhenvendelser Under inspektionen  

 rejste jeg spørgsmålet om hvilke forholdsregler der var foretaget til  

 beskyttelse af medarbejdernes sikkerhed under udførelsen af deres arbejde i  

 kontakt med borgerne.
Direktionen oplyste  

 at man var opmærksom på problemet i forbindelse med ombygningen af kontorerne  

 på rådhuset.
Det blev således oplyst at personalet - på tidspunktet for  

 inspektionen - i de fleste kontorer i socialforvaltningen på rådhuset var  

 placeret inderst i kontoret med ryggen mod vinduerne.
Direktionen oplyste at  

 man havde taget forskellige tiltag i den anledning.
Der er således blevet  

 afholdt et kursus for personalet i håndtering af disse situationer, ligesom  

 der skal laves klare aftaler for fremgangsmåden ved alarmering af politiet.  

 Af fysiske foranstaltninger blev det nævnt at skriveborde er blevet udskiftet  

 således at de kan hæves når klienten kommer ind, hvilket formodes at have en  

 præventiv virkning.
Direktionen oplyste i øvrigt at der  

 den  

 3. marts 1998  

 havde været et uheld på Jobkontakten, hvor et medlem af personalet var blevet  

 truet af en klient.
Dette uheld har bl.a. medført planer om at etablere et  

 vagtværn på Jobkontakten, der skal være tilstede i åbningstiderne.
 Endelig er det  

 overvejet at etablere nødudgange.
Efter min mening bør  

 det sikres at det personale der er i en risikogruppe i den forstand at de i  

 det daglige arbejde bliver konfronteret med klienter der kan være opfarende,  

 fysisk placeres sådan i kontoret/kontorlandskabet at der er mulighed for at  

 komme væk uden at man skal passere en eventuel aggressiv klient.
Ligeledes  

 bør  

 der være mulighed for at tilkalde umiddelbar hjælp.
Jeg beder på den baggrund  

 og på baggrund af de initiativer direktionen selv har bebudet på området, om  

 oplysninger  

 om hvordan forholdene er/vil blive forbedret.
3.4. Åbningstider I den centrale del  

 af forvaltningen er åbningstiden i Vejen Kommune på ugentligt 14 3/4 time.
Da  

 dette efter min opfattelse - navnlig i sammenligning med andre kommuner - må  

 betegnes  

 som en forholdsvis kort åbningstid rejste jeg spørgsmålet overfor  

 direktionen.
Direktionen oplyste  

 at der ikke har været en kritik af korte åbningstider som er sket udfra en  

 afvejning af borgernes behov i forhold til de ansattes mulighed for at kunne  

 udføre arbejdet i perioder uden direkte borgerkontakt.
I øvrigt kan der i et  

 vist omfang aftales møder udenfor åbningstiden.
Det blev endvidere oplyst at  

 kommunen i højere grad end tidligere forsøger at give information til  

 borgerne,  

 således at behovet for personlig henvendelse skulle blive tilsvarende mindre.  

 Der gælder en særordning i Teknisk Forvaltning hvor dørene aldrig er lukkede  

 og hvor det således er muligt at komme i kontakt med personalet også udenfor  

 den almindelige åbningstid.
 På baggrund af de  

 oplysninger direktionen har givet om åbningstiderne, kan dette forhold ikke  

 give mig anledning til yderligere bemærkninger.
 3.5.  

 Oplysninger om sagsbehandlingstid m.m.
Forvaltningsloven  

 indeholder ikke regler om myndighedernes sagsbehandlingstid.
Der har heller  

 ikke for ombudmandens praksis udviklet sig faste tidsmæssige normer for  

 sagsbehandlingstiden.
Ombudsmanden tager imidlertid ofte stilling til  

 rimeligheden  

 af sagsbehandlingstiden i konkrete sager.
De retningslinier der kan udledes  

 heraf er blandt andet gengivet i Justitsministeriets vejledning om  

 forvaltningsloven  

 (1986). Vejledningens pkt. 205-207 er sålydende:
 'Svarfrister m.v.
 205.  

  

 Forvaltningsloven indeholder ikke generelle regler om sagsbehandlingstiden.  

 Baggrunden herfor er bl.a., at de opgaver, der udføres af den offentlige  

 forvaltning, er af så forskellig karakter og omfang, at det ikke ville være  

 muligt i en lov, der skal gælde for hele den offentlige forvaltning, at  

 fastsætte bestemte regler for sagsbehandlingstiden, som med rimelighed vil  

 kunne håndhæves ved domstolene.
 Derimod kan der på  

 baggrund af folketingets ombudsmands udtalelser om, hvad der med hensyn til  

 sagsbehandlingstiden må antages at følge af almindelig god forvaltningsskik,  

 gives nogle vejledende regler om sagsbehandlingens tilrettelæggelse, herunder  

 om underretning til den, der er part i en sag, om den forventede  

 sagsbehandlingstid.
 Ombudsmanden har i  

 nogle afgørelser også peget på, at myndighederne med henblik på at sikre, at  

 sager ikke henligger i længere tid, inden afgørelse træffes, og at sager ikke  

 bliver glemt og derfor ikke afgjort, bør oprette tilstrækkeligt  

  

 effektive erindringssystemer.
 206.  

  

 Hvis en forvaltningsmyndighed som følge af sagens karakter eller den  

 almindelige sagsbehandlingstid for den pågældende myndighed ikke kan træffe  

 afgørelse inden kortere tid efter sagens modtagelse, bør myndigheden give  

 den,  

 der er part i sagen, underretning om, hvornår myndigheden regner med, at  

 afgørelsen kan foreligge.
 207.  

  

 Myndigheden bør endvidere give den, der er part i sagen, underretning, når  

 behandlingen af den konkrete sag på grund af særlige  

 omstændigheder vil tage længere tid end  

 sædvanligt.
208.  

  

 Rykkerskrivelser fra den, der er part i sagen, og som er rimeligt begrundet i  

 sagsbehandlingstiden, bør i almindelighed besvares med det samme.
Besvarelsen  

 bør indeholde oplysning om, hvorpå sagen beror og så vidt muligt oplysning  

 om,  

 hvornår myndigheden regner med, at afgørelsen kan foreligge.' I brev af  

 4.  

 juni 1997  

 henstillede Indenrigsministeriet til samtlige kommunalbestyrelser og amtsråd  

 at  

 der blev fastsat målsætninger for sagsbehandlingstiden i sager hvor  

 forvaltning  

 træffer afgørelse overfor borgerne.
 I Vejen Kommune blev  

 Indenrigsministeriets henstilling behandlet af økonomiudvalget  

 den  

 7. juni 1997  

 hvor  

 følgende indstilling fra Vejen Kommunes Direktion blev tiltrådt :
 'Indenrigsministeriet  

 har ved brev af  

 4. juni 1997  

 henstillet til samtlige  

 kommunalbestyrelser og amtsråd, at de enkelte kommunalbestyrelser og amtsråd  

 opstiller målsætninger for, hvor hurtigt man vil tilstræbe at behandle sager,  

 hvor forvaltningen skal træffe afgørelser i forhold til borgerne.  

 Målsætningerne bør efter ministeriets opfattelse være forsvarlige og  

 realistiske.
Sagsbehandlingstider  

 skal således være acceptable for borgerne.
Samtidig skal målsætningerne være  

 afpasset efter, hvad kommunerne selv anser for realistisk.
 Kommunerne opfordres  

 til at udarbejde en oversigt over de opstillede mål for sagsbehandlingstider.  

 På sigt kan det overvejes at informere kommunens borgere om målsætningerne i  

 forbindelse med serviceinformation.
 Justitsministeriet  

 har udsendt en tilsvarende henstilling til de statslige myndigheder.
Direktionen har  

 behandlet henstillingen i sit møde  

 den 17. juni  

 1997.  

 Direktionen indstiller til økonomiudvalget, at der ikke fastsættes  

 målsætninger på området, men at man fastholder nuværende praksis på området  

 med  

 kvitteringsskrivelser med angivelse af, hvornår borgeren kan forvente svar.' Under henvisning  

 hertil spurgte jeg under inspektionen om der altid blev kvitteret for  

 henvendelser fra borgerne og om der i disse kvitteringsbreve blev angivet en  

 forventet sagsbehandlingstid.
Direktionen oplyste  

 at man ved enhver henvendelse fra borgerne principielt kvitterer med et  

 svarbrev med en angivelse af hvornår borgerne kan forvente at høre fra  

 kommunen  

 igen og med angivelse af en kontaktperson i forvaltningen.
Kommunen oplyste  

 at  

 man ikke havde valgt at fastsætte en egentlig svarfrist idet man ikke mente  

 at  

 kunne sætte en enkel frist gældende for samtlige sager - blandt andet fordi  

 sagerne er meget varierende og nogle var dårligt oplyst fra starten.
På min anmodning om  

 at modtage kopier af nogle kvitteringsbreve fra socialforvaltningen oplyste  

 socialdirektøren at det var vedtaget at kopier af disse skulle gemmes i  

 forvaltningen.
Det var dog efterfølgende blevet konstateret at det rent  

 faktisk endnu ikke var iværksat men at det nu ville ske.
Jeg anmoder om at  

 modtage kopi af de første 5 kvitteringsbreve som socialforvaltningen har  

 sendt  

 i maj måned 1998 med angivelse af om borgeren har fået svar indenfor den  

 angivne frist.
Hvis dette ikke er tilfældet beder jeg om oplysninger om  

 hvorvidt og i givet fald på hvilken måde borgeren er blevet underretttet.
3.6. Plejehjemsbesøgene Besøgene på  

 ældrecentret Kærdalen og plejehjemmet Egely gav henholdsvis retschef  

 Jens Møller  

 og mig meget positive indtryk af institutionerne.
På Kærdalen modtog  

 retschef  

 Jens  

 Møller  

 en  

 henvendelse fra Formanden for Ældrerådet om kommunens nedskæringer på  

 ældreområdet.
Jeg nævnte efterfølgende dette for kommunens direktion der var  

 opmærksom på problemet.
 Jeg har herefter i  

 et særskilt brev meddelt Formanden for Ældrerådet at jeg ikke foretager mig  

 mere i sagen.
Særligt vedrørende  

 afdelingen for senildemente, 'Solsikken' på Plejehjemmet Egely var det efter  

 min opfattelse særdeles positivt at de senildemente beboere kunne opholde sig  

 i  

 afdelingen uden nogen form for egentlig afspærring.
Jeg gjorde dog  

 direktionen  

 opmærksom på at man efter min opfattelse kunne ønske sig en lukket gårdhave  

 hvor beboerne kan opholde sig udendørs.
På Ældrecentret  

 Kærdalen er det beboerne der selv bestemmer om døren til deres egen bolig  

 skal  

 være aflåst.
Yderdørene aflåses sidst på eftermiddagen.
Hoveddøren låses dog  

 først om aftenen for udefra kommende.
 Jeg beder kommunen  

 oplyse mig i hvilket omfang og på hvilken måde beboerne kan komme ind og ud  

 af  

 centret i den periode hvor yderdørene aflåses.
4. Gennemgang af udlånte sager Under inspektionen anmodede jeg om udlån af 4 sager fra skattekontoret og 4  

 sager fra social- og sundhedsforvaltningen.
For så vidt angår skattesagerne  

 bad jeg om upåklagede sager fra det sidst afholdte møde i Skatteankenævnet i  

 november 1997 (således at klagefristen til Landsskatteretten var udløbet).  

 For så vidt angår de sociale sager bad jeg om den sidst afgjorte sag i januar  

 1998 fra områderne, anbringelse af barn udenfor hjemmet, hjemmehjælp,  

 revalidering og kontanthjælp.
4.1. 4 sager fra Skattekontoret Generelt om klagevejledning Vejen Kommunes skattekontor I de 4 skattesager som jeg har modtaget, gav skattekontoret følgende  

 klage-vejledning:
'Hvis De vil klage over afgørelsen, skal De gøre det inden en måned.
Klagen  

 skal være skriftlig og begrundet.
Den skal sendes til: Vejen kommune,  

 Skatteankenævnet, Rådhuset, 6600  

 Vejen.' § 21, stk. 1, i skattestyrelsesloven (lovbekendtgørelse nr. 276 af  

 12.  april 1997, nu lovbekendtgørelse nr. 174 af  

 19. marts 1998  

 ) lyder således:
'Klager over den kommunale skattemyndigheds afgørelse efter § 2 indgives til  

 skatteankenævnet.
Klagen skal være skriftlig og begrundet.
Klagen skal været  

 modtaget i  

 skatteankenævnet senest en måned fra modtagelsen af den afgørelse, der klages  

 over, eller, hvor særskilt underretning om afgørelsen er undladt, jf. § 3,  

 stk.  

 4, fra modtagelsen af årsopgørelsen.
For sømænd m.v., der sejler i  

 udenrigsfart,  

 er klagefristen dog 3 måneder regnet fra afgørelsens dato.
 Om klagevejledning  

 står der følgende i forvaltningslovens § 25, stk. 1:
'Afgørelser, som kan  

 påklages til anden forvaltningsmyndighed, skal, når de meddeles skriftligt,  

 være ledsaget af en vejledning om klageadgang med angivelse af klageinstans  

 og  

 oplysning om fremgangsmåden ved indgivelse af klage, herunder eventuel  

 tidsfrist.
Dette gælder dog ikke, hvis afgørelsen fuldt ud giver den  

 pågældende  

 part medhold.' I Justitsministeriets  

 vejledning til forvaltningsloven (1986) står der bl.a. følgende i punkt 141  

 om  

 klagevejledningens indhold:
 'Vejledningen skal  

 indeholde angivelse af klageinstans og oplysning om fremgangsmåden ved  

 indgivelse af klagen, herunder om eventuelle tidsfrister.....
Selve  

 klagevejledningen skal udformes således, at modtageren ikke med rimelighed  

 kan  

 komme i tvivl om, hvornår en klage skal være kommet i myndighedens  

 besiddelse.' Kommunens  

 klagevejledning angiver ikke fra hvilket tidspunkt klagefristen løber og  

 hvornår klagen skal være kommet i myndighedens besiddelse.
 Kommunens  

 formulering af klagevejledningen kan bringe modtageren i tvivl om hvornår  

 klagen skal være kommet i myndighedens besiddelse.
 Det er derfor min  

 opfattelse at kommunen bør omformulere sin klagevejledning, så den mere  

 præcist angiver hvordan klagefristen beregnes.
Skatteankenævnet I skatteankenævnets  

 kendelse af  

 30. september 1997  

 i sagen 1998-692-980 henvises til en  

 vedlagt klagevejledning.
 I klagevejledningen  

 står bl.a. følgende:
 'Kravene til klagen:
Klagen skal være  

 skriftlig.
Den afgørelse, der påklages, skal følge med i original eller  

 bekræftet kopi.
Klagen skal angive på hvilke punkter den trufne afgørelse  

 påklages og de kendsgerninger, synspunkter og bevisligheder, hvorpå klagen  

 støttes.
Bevislighederne skal følge med i original eller bekræftet kopi.
 Personlig forhandling:
Såfremt De ønsker at  

 afgive en mundtlig udtalelse i sagen efter reglerne i forvaltningsloven (lov  

 nr. 571 af  

 19. december 1985  

 ) over for en sagsbehandler i  

 landsskatteretten, bedes dette anført i klagen.' I  

 skattestyrelseslovens § 25, stk. 2, står følgende:
'Klage til  

 Landsskatteretten skal ske skriftligt.
Den afgørelse, der påklages, samt den  

 i  

 § 21, stk. 2, nævnte sagsfremstilling skal følge med klageskrivelsen i  

 original  

 eller kopi.
Klagen skal angive, på hvilke punkter afgørelsen anses for  

 urigtig  

 og begrundelsen herfor.
Dokumenter, som ønskes anvendt som beviser, skal  

 følge  

 med klageskrivelsen i original eller kopi.' Bestemmelsen er nu  

 ændret.
 I § 26, stk. 1, står  

 følgende:
'Klageren har adgang  

 til at udtale sig ved en mundtlig forhandling.' Ad 'Kravene til klagen' Skatteankenævnets  

 vejledning oplyser ikke - som anført i skattestyrelseslovens § 25, stk. 2, -  

 at  

 sagsfremstillingen skal vedlægges.
Vejledningen oplyser at hvis afgørelse og  

 bevisligheder vedlægges i kopi skal disse være bekræftede.
Et krav om at  

 kopier skal være bekræftede fremgår ikke af bestemmelsens ordlyd.
 På denne baggrund er  

 det min opfattelse at disse punkter i vejledningen bør ændres, så det er i  

 overensstemmelse med lovens bestemmelse.
Ad 'Personlig forhandling' Skattestyrelseslovens  

 § 26, stk. 1, giver klageren adgang til at udtale sig ved en  

  

 mundtlig forhandling  

  

 med Landsskatterettens  

 sekretariat.
Denne regel har et videre indhold end forvaltningslovens § 21,  

 stk. 1, idet denne bestemmelse alene angår en parts ret til at afgive en  

 udtalelse til sagen.
Det må antages at bestemmelsen i forvaltningslovens §  

 21,  

 stk. 1, ikke gælder i sager der indbringes for Landsskatteretten, fordi den i  

 henhold til § 21, stk. 2, nr. 3, er fortrængt af den særlige bestemmelse i  

 skattestyrelseslovens § 26, stk. 1.
 Det er derfor min  

 opfattelse at vejledningen på dette punkt må ændres, således at der henvises  

 til bestemmelsen i skattestyrelsesloven og således at formuleringen er i  

 overensstemmelse med bestemmelsen.
Overspringelsesreglerne Skattestyrelseslovens  

 § 21, stk. 5, og § 31, stk. 1, (nu § 31, stk. 2) indeholder regler, hvorefter  

 klageren, hvis klagemyndigheden ikke har færdigbehandlet klagen inden en  

 bestemt frist, kan indbringe klage for den højere instans.
 § 21, stk. 5, lyder  

 således:
'Har  

 skatteankenævnet ikke afgjort klagen inden 3 måneder efter klagens  

 modtagelse,  

 kan den påklagede afgørelse påklages direkte til Landsskatteretten.' § 31, stk. 1, lyder  

 således:
'Sager om spørgsmål,  

 som Landsskatteretten kan påkende, kan først indbringes for domstolene, når  

 de  

 er blevet påkendt eller afvist af Landskatteretten.
Er der forløbet mere end  

 6  

 måneder efter en sags indbringelse for Landsskatteretten, kan sagen dog  

 indbringes for domstolene, selv om Landsskatteretten endnu ikke har påkendt  

 den.' Bestemmelsen er nu  

 ændret.
I sagen 1998-692-980  

 (150342-xxxx) modtog skatteankenævnet skatteyderens klage  

 den  

 11. april 1997  

 og nævnets kendelse er dateret  

 den 30. september 1997. Nævnets sagsbehandlingstid oversteg  

 således 3 måneder.
Klageren har derfor kunnet anvende skattestyrelseslovens §  

 21, stk. 5. Tilsvarende gælder de øvrige tre sager.
 Det fremgår ikke af  

 denne sag eller af de øvrige sager om skattekontoret eller skatteankenævnet  

 giver skatteyderne vejledning om overspringelsesreglerne.
 Jeg beder Vejen  

 Kommune om at oplyse mig om hvorvidt skatteydere vejledes om bestemmelsen og  

 hvordan og hvornår vejledningen gives.
Gennemgang af de 4 skattesager De 4 skattesager er  

 gennemgået hovedsageligt i relation til sagsbehandlingsreglerne mens de  

 materielle skatteretlige spørgsmål ikke har været genstand for en tilsvarende  

 gennemgang.
J.nr. 150342-xxxx  

 (mit j.nr. 1998-0692-980) Sagsfremstilling Sagen drejer sig om  

 forhøjelse af skattepligtig indkomst for indkomståret 1995. Baggrunden for  

 forhøjelsen var at skatteyderen havde beregnet fradrag for kørsel mellem hjem  

 og uddannelsessted.
 Med brev af  

 10.  

 april 1997  

 påklagede skatteyderen skattekontorets kendelse til skatteankenævnet.
Den 24. april 1997  

 anmodede skatteankenævnet  

 skattekontoret om en udtalelse.
I anmodningen var angivet en svarfrist for  

 skattekontoret på 14 dage jf. skattestyrelseslovens § 21, stk. 2, 1. pkt.
 Den 6. maj 1997  

 afgav skattekontoret sin udtalelse til  

 skattteankenævnet.
Den 19. juni 1997  

 fremsendte skatteankenævnet en  

 sagsfremstilling og forslag til ansættelse til høring hos skatteyderen.
I  

 brevet skrev skatteankenævnet bl.a.:
 'I anledning af  

 Deres klage over administrationens ansættelse af Deres indkomst/formue for  

 indkomståret 1995 fremsendes hermed i henhold til skattestyrelseslovens § 21,  

 stk. 2, ankenævnets sagsfremstilling og  

  

 forslag  

  

 til ansættelse.
 Kan De ikke tiltræde  

 denne fremstilling eller forslag til ansættelse, kan De skriftligt overfor  

 ankenævnet, gerne stilet til nedennævnte sekretær, redegøre for Deres  

 opfattelse af sagen og hvilke punkter De er uenig i.
 Såfremt De ønsker  

 vejledning, kan De henvende Dem til sekretariatet.
De bedes samtidig tilkendegive, om De ønsker personligt  

 fremmøde for ankenævnet.
De kan dog vælge alene at udtale Dem skriftligt.
Fristen for  

 indsigelse er 4 uger fra modtagelsen af dette brev.' Ombudsmandens bemærkninger:
 I  

 skattestyrelseslovens § 21, stk. 3, står følgende:
'Forinden  

 skatteankenævnet afgør en klage, skal der udarbejdes en sagsfremstilling.  

 Sagsfremstillingen skal indeholde en redegørelse for de oplysninger  

 vedrørende  

 sagens faktiske forhold, der påtænkes tillagt betydning ved afgørelsen.
Hvis  

 ikke nævnet fuldt ud kan imødekomme klagerens påstand, sendes  

 sagsfremstillingen til klageren med opfordring til at fremkomme med  

 bemærkninger til fremstillingen inden 14 dage.
Stk. 2, 3. pkt., finder  

 tilsvarende anvendelse.
Klageren oplyses samtidig om, at klageren i øvrigt  

 har  

 ret til at udtale sig skriftligt eller mundtligt over for skatteankenævnet,  

 før  

 klagen afgøres.' I  

 skattestyrelseslovens § 21, stk. 2, 3. pkt., står følgende:
'Skatteankenævnet  

 kan efter anmodning give en længere frist, hvis omstændighederne ved den  

 påklagede afgørelse i særlig grad taler derfor.' I bemærkningerne til  

 den citerede bestemmelse og til § 21, stk. 2, (Folketingstidende 1995/96,  

 tillæg A, sp. 2667) står bl.a. følgende:
 'Der foreslås i  

 denne forbindelse, at der fastsættes en høringsfrist på 14 dage overfor den  

 kommunale skattemyndighed, med mulighed for skatteankenævnet, dvs. for  

 nævnets  

 formand, til i det enkelte tilfælde efter anmodning at give den kommunale  

 skattemyndighed en længere frist, hvis den påklagede afgørelse er af en sådan  

 særlig karakter, at en længere frist er fornøden.
Det foreslås en  

 tilsvarende høringsfrist - med dispensationsmulighed - overfor klageren,  

 således at denne får 14 dage til at kommentere den sagsfremstilling, som skal  

 danne grundlag for skatteankenævnets afgørelse af klagen.' I brevets første  

 afsnit har ankenævnet henvist til skattestyrelseslovens § 21, stk. 2. Jeg går  

 ud fra at skatteankenævnet har villet henvise til stk. 3, og ikke til stk. 2.
 Det fremgår ikke af  

 sagen at skatteyderen har anmodet om en længere hørings-frist end den i loven  

 foreskrevne frist på 14 dage, ligesom det ej heller fremgår at nævnets  

 formand  

 har taget stilling til en længere frist.
Det er min  

 opfattelse at der i bestemmelserne ikke er hjemmel til at ankenævnet  

 uopfordret  

 kan give en længere høringsfrist.
Nævnet (nævnets formand) kan alene  

 dispensere  

 fra fristen, hvis nævnet anmodes herom og hvis omstændighederne ved den  

 påklagede afgørelse i særlig grad taler derfor.
J.nr. 170763-xxxx  

 (mit j.nr. 1998-693-211) Sagsfremstilling Sagen angik  

 spørgsmålet om valg af transportvej og beregning af transportafstand i  

 forbindelse med befordringsfradrag.
Kommunens skattekontor ændrede  

 den  

 17. april 1997  

 (A)'s skatteansættelse for indkomståret 1995. Årsagen var at afstanden for  

 befordring frem og tilbage mellem (A)'s sædvanlige bopæl og arbejdsplads  

 ifølge skattekontorets digitale vejdatabase var  

 85 km. - og ikke  

 96 km. som (A) havde selvangivet.
 Den 19. maj 1997  

 klagede (A) til skatteankenævnet.
 Den 22. maj 1997  

 anmodede skatteankenævnet skattekontoret  

 om en udtalelse over klagen.
 Den 12. juni 1997  

 udtalte skattekontoret sig.
 Den 22. august 1997  

 gav skatteankenævnet (A) medhold i  

 klagen og nedsatte skatteansættelsen til det selvangivne.
 Ombudsmandens bemærkninger:
 1.  

  

 Ifølge § 21, stk. 2, 2. og 3. pkt., i skattestyrelsesloven skal den kommunale  

 skattemyndighed afgive udtalelse til skatteankenævnet inden 14 dage.  

 Skatteankenævnet kan efter anmodning give en længere frist, hvis  

 omstændighederne ved den påklagede afgørelse i særlig grad taler derfor.
Jeg gør opmærksom på  

 at skattekontoret afgav udtalelse 3 uger efter skatteankenævnets anmodning  

 herom.
Der er i sagen ingen oplysninger om at skatteankenævnet havde givet  

 skattekontoret en længere frist end de 14 dage, der også fremgik af  

 skatteankenævnets brev af  

 22. maj 1997. I givet fald burde skatteankenævnet  

 efter min opfattelse have gjort notat herom på sagen - også selv om  

 offentlighedslovens § 6 om notatpligt ikke finder direkte anvendelse på  

 forholdet.
Jeg henviser til den sag der er nævnt i ombudsmandens beretning  

 for  

 året 1989, s. 369, hvoraf kopi vedlægges.
Det fremgår heraf at det følger af  

 god forvaltningsskik at en myndighed - også uden for offentlighedslovens §  

 6's  

 anvendelsesområde - bør drage omsorg for at foretage skriftligt notat om  

 ekspeditioner af væsentlig betydning for behandlingen af en sag hvis de ikke  

 fremgår af sagens akter i øvrigt.
2.  

  

 Af  

 skatteankenævnets brev af  

 22. maj 1997  

 til (A) fremgik at (A) senere ville  

 modtage en sagsfremstilling der beskrev sagens forhold, og at der ville blive  

 sendt et forslag til sagens afgørelse.
Det fremgik også at (A) herefter kunne  

 tage stilling til om der var yderligere oplysninger som (A) ønskede at  

 fremsende til sagen, og at (A) til den tid også kunne anmode om et møde med  

 skatteankenævnet.
Da skatteankenævnet  

 gav (A) fuldt ud medhold i klagen, fik (A) ikke tilsendt sagsfremstilling  

 eller  

 forslag til sagens afgørelse.
Dette er i overensstemmelse med bestemmelsen i  

 §  

 11, stk. 6, i forretningsordenen for skatteankenævn (Skatteministeriets  

 bekendtgørelse nr. 528 af  

 17. juni 1996  

 ). Det fremgår heraf at  

 sagsfremstillingen og forslag til klagens afgørelse på det foreliggende  

 grundlag sendes til udtalelse hos klageren medmindre skatteankenævnet kan  

 give  

 klageren fuldt ud medhold i klagen, jf. skattestyrelseslovens § 21, stk. 3.
 Jeg går på den  

 baggrund ud fra at indholdet af brevet af  

 22. maj 1997  

 til (A) skyldes brugen af standardbreve.  

 Hvis det er tilfældet, henstiller jeg at skatteankenævnet overvejer at ændre  

 standardbrevet således at det fremgår at klageren ikke vil få tilsendt en  

 sagsfremstilling og et forslag til sagens afgørelse, hvis nævnet kan give  

 klageren fuldt ud medhold i klagen.
J.nr. 310746-xxxx og 300366-xxxx (mine j.nr. 1998-690-980 og  

 1998-691-980) Sagsfremstilling I disse to sager  

 havde kommunens skattekontor i agterskrivelser af  

 30.  

 april 1997  

 foreslået en forhøjelse af skatteydernes indkomst efter en gennemgang af et  

 aktieselskabs regnskaber.
Skatteyderne var far og søn og forslaget til  

 forhøjelse var afgivet under henvisning til faderens bestemmende indflydelse  

 i  

 selskabet.
Skatteyderne blev indbudt til et møde med skattekontoret inden 14  

 dage, hvis de ikke kunne godkende forslaget.
De fik oplyst at de i stedet  

 kunne  

 sende et brev med deres indsigelser inden for den samme frist.  

 Den  

 21. maj 1997  

 traf  

 skattekontoret afgørelser i begge sager i overensstemmelse med de nævnte  

 agterskrivelser.
Brevene var stilet til skatteyderne med kopi til deres  

 fælles  

 advokat.
 Advokaten havde  

 forinden  

 den 2. maj 1997  

 meddelt skattekontoret at han  

 repræsenterede begge skatteydere 'i en eventuel sag med Vejen kommune'.  

 Advokaten anførte i sine enslydende breve bl.a.:
'Det bemærkes, at  

 jeg nu vil påbegynde gennemgang af sagen med bilag med henblik på, at der  

 afholdes et møde inden den af Dem angivne frist.' Advokaten klagede  

 den  

 27. maj 1997  

 til  

 skatteankenævnet over at skattekontoret ikke havde indkaldt til et møde om  

 sagerne,  

 før der blev truffet afgørelse.
 Den 30. maj 1997  

 sendte skatteankenævnet klagen til  

 udtalelse i skattekontoret.
Den 2. juni 1997  

 skrev advokaten igen til  

 skatteankenævnet.
Han bemærkede at klagen tillige omfattede selve forhøjelsen  

 af klienternes skattepligtige indkomster, hvis nævnet ikke tog hans påstand  

 om  

 ophævelse af skatteansættelsen til følge.
Samtidig fremsatte han ønske om et  

 møde med skatteankenævnet om sagen.
Den efterfølgende klagesagsbehandling kom  

 alene til at dreje sig om det nævnte formelle spørgsmål om møde forud for  

 skattekontorets afgørelse.
 Skattekontoret  

 anførte  

 den 23. juni 1997  

 følgende i en udtalelse om klagen over  

 manglende møde:
'Skatteadministrationen  

 mener ikke, at skatteansættelsen er ugyldig, og at formalia ikke er  

 overholdt.  

 Det er skatteadministrationens opfattelse, at Deres repræsentant først ville  

 gennemgå bilagsmaterialet, og derefter afholde et møde med Dem, med henblik  

 på  

 stillingtagen til, om der skulle fremsættes anmodning om et møde med  

 skatteadministrationen.  

 En sådan anmodning har skatteadministrationen ikke modtaget.' I et brev af  

 22.  

 august 1997  

 stilet til klagerne og med en kopi til advokaten skrev ankenævnet bl.a.:
'I anledning af  

 Deres klage over administrationens ansættelse af Deres indkomst/formue for  

 indkomståret 1993 fremsendes hermed i henhold til skattestyrelseslovens § 21,  

 stk. 2, ankenævnets sagsfremstilling og  

  

 forslag  

  

 til ansættelse.' Klagerne blev i  

 brevet bedt om at tilkendegive om de ønskede personligt fremmøde for  

 ankenævnet eller om de valgte alene at udtale sig skriftligt.
Fristen for  

 indsigelse var sat til 14 dage fra modtagelsen af brevet.
 Den 10. september 1997  

 blev klagerne indbudt til at møde  

 skatteankenævnet  

 den 24. september 1997.  

 Den 14.  

 oktober 1997  

 sendte ankenævnet en enslydende indbydelse nu til  

 den  

 29. oktober 1997.  

 Begge breve blev som de tidligere breve og selve afgørelsen i sagen sendt i  

 kopi til advokaten.
Der blev  

 den  

 29. oktober 1997  

 afholdt møde med skatteankenævnet om sagen.
Advokaten og en revisor mødte for  

 klagerne.
Af referatet fra mødet fremgår det at advokaten forklarede, at  

 sagen  

 knapt nok var lagt på hans bord før brevet af  

 2.  

 juni 1997  

 blev  

 udfærdiget.
Efter advokatens opfattelse var det herefter ikke hans opgave at  

 indkalde til et møde, men skattekontorets pligt at følge op på sagen ved  

 indkaldelse til et møde.
Både revisoren og advokaten fremførte under mødet at  

 sagerne materielt set var komplekse.
 I sin afgørelse i  

 brev af  

 4. november 1997  

 anførte skatteankenævnet:
'Skatteankenævnet  

 finder, at der er usikkerhed om hvem der skulle have taget initiativ til  

 afholdelse af møde mellem parterne og finder derfor, at  

 skatteadministrationens  

 afgørelse skal kendes for ugyldig.' I den endelige  

 sagsfremstilling som efter det oplyste ikke blev sendt til klagerne eller  

 advokaten, står følgende om nævnets afgørelse:
'Skatteankenævnet  

 finder, at der er så stor usikkerhed om hvem der skulle tage initiativ til  

 mødet, at sagen har været behæftet med en væsentlig sagsbehandlingsfejl,  

 således at skatteadministrationens afgørelse kendes for ugyldig.' Ombudsmandens bemærkninger:
 1.  

  

 Forvaltningslovens § 8, stk. 1, er sålydende:
'Den, der er part i  

 en sag, kan på ethvert tidspunkt af sagens behandling lade sig repræsentere  

 eller bistå af andre.
Myndigheden kan dog kræve, at parten medvirker  

 personligt, når det er af betydning for sagens afgørelse.' Hvis partens  

 interesse i at kunne lade sig repræsentere eller bistå findes at burde vige  

 for  

 væsentlige hensyn til offentlige eller private interesser, gælder reglen om  

 ret  

 for parten til at lade sig repræsentere ikke, jf. § 8, stk. 2.
 Bestemmelserne  

 gælder direkte kun i afgørelsessager, jf. lovens § 2, stk. 1.
Sådan som  

 bestemmelsen i § 8, stk. 1, er formuleret, må udgangspunktet være at breve  

 under sagens forløb og underretning om selve afgørelsen gives til  

 partsrepræsentanten.
En underretning også af parten selv om afgørelsen i  

 sagen  

 i form af en kopi vil dog efter omstændighederne være ønskelig eller  

 påkrævet,  

 som f.eks. hvor der er fastsat særlige klagefrister eller frist for  

 indbringelse af afgørelsen for domstolene, jf. bl.a. forvaltningsloven med  

 kommentarer af John Vogter (1992) s. 133.
Det forhold at en  

 myndighed i en sag med et partsrepræsentationsforhold stiler breve til parten  

 selv i stedet for partsrepræsentanten kan efter omstændighederne opfattes som  

 et udtryk for at myndigheden ikke anerkender partsrepræsentationsforholdet  

 generelt eller konkret, jf. de nævnte bestemmelser i forvaltningslovens § 8  

 om  

 partens undtagelsesvise personlige medvirken.
Forholdet kan under alle  

 omstændigheder medføre en usikkerhed mellem partsrepræsentanten og parten om  

 hvem der skal reagere i anledning af myndighedens henvendelse.
Betydningen af  

 at breve i sagen ikke stiles til parten selv, er selvfølgelig størst hvis  

 partsrepræsentanten ikke er professionel.
Risikoen for at  

 partsrepræsentanten ikke bliver inddraget i sagen er endvidere større, hvis  

 brevene i sagen ikke stiles til partsrepræsentanten, men til parten.
Jeg  

 bemærker i den sammenhæng at de almindelige retsvirkninger der er knyttet til  

 en underretning om en afgørelse kun udløses, hvis partsrepræsentanten - og  

 ikke  

 kun parten selv - modtager underretning om afgørelsen.
 Endelig kan et  

 partsrepræsentationsforhold være udtryk for at parten ikke selv ønsker at  

 beskæftige sig med sagen.
I forretningsordenen  

 for skatteankenævn er der i § 17 fastsat særlige bestemmelser om  

 repræsentation.
Efter disse regler skal både en eventuel partsrepræsentant og  

 klageren have de vigtigste breve i sagen tilsendt.
Disse regler bør  

 imidlertid  

 læses i lyset af de generelle bestemmelser om partsrepræsentation i  

 forvaltningslovens § 8 og kan efter min opfattelse ikke forstås som en  

 anvisning om at brevene skal stiles til parten og ikke til  

 partsrepræsentanten.
Som det fremgår af  

 sagsfremstillingen ovenfor, havde skatteyderne siden  

 den  

 2. maj 1997  

 været repræsenteret af advokat.
På den baggrund og under henvisning til det  

 jeg  

 har anført i de foregående afsnit, burde skattekontoret efter  

 den  

 2. maj 1997  

 have  

 stilet brevene i sagen til advokaten og ikke til parten.
Tilsvarende gælder  

 skatteankenævnet.
At myndighederne i de konkrete sager har gjort det omvendt,  

 synes dog ikke at have givet anledning til misforståelser.
Nogle af  

 skatteankenævnets breve til parten selv har øverst til højre under  

 oplysningerne om dato, journalnummer og sagsbehandler været påført oplysning  

 om  

 at kopi er tilsendt advokaten.
Jeg henviser til brevene af  

 22.  

 august 1997  

 og  

 senere.
 Denne påførsel er  

 sket med en skrift der er så lille, at oplysningen kan overses ved almindelig  

 læsning, hvilket jeg finder uheldigt.
2.  

  

 Skatteankenævnets sagsbehandling og afgørelse har alene vedrørt det formelle  

 spørgsmål om afholdelse af møde forud for skattekontorets ændring i  

 skatteansættelsen for indkomståret 1993 for de pågældende skatteydere.
I  

 brevene af  

 22. august 1997  

 hvormed sagsfremstillingen mv. blev  

 sendt til partshøring er materialet blevet præsenteret som  

  

 forslag til ansættelse.
Jeg går ud fra at  

 denne fejl kan henføres til brugen af standardbreve.
At det forholder sig  

 sådan, udleder jeg tillige af den omstændighed at brevet af  

 22.  

 august 1997  

 indeholder en opfordring til at tilkendegive om der ønskes personligt  

 fremmøde  

 for ankenævnet.
Et sådant ønske havde advokaten som nævnt ovenfor fremsat  

 den  

 2. juni 1997.
 3.  

  

 Skatteankenævnets sagsfremstilling skal i sager hvor der ikke umiddelbart er  

 grundlag for at give klageren fuldt medhold, som minimum indeholde en  

 henvisning til bl.a. 'relevante lovregler', jf. forretningsordenens § 11,  

 stk.  

 3. Forretningsordenens bestemmelse må forstås på samme måde som bestemmelsen  

 i  

 forvaltningslovens § 24 om en henvisning til 'de retsregler, i henhold til  

 hvilke afgørelsen er truffet'. Når der bortses fra love med en entydig,  

 almindelig betegnelse som f.eks. bistandsloven, skal henvisningen være klar  

 og  

 specifik, dvs. omtale retsreglerne så de uden videre kan identificeres ved  

 angivelse af lovens eller bekendtgørelsens nummer og dato, samt ved præcis  

 angivelse af de relevante bestemmelsers paragraf, stk., litra eller nummer,  

 jf.  

 Hans  

 Gammeltoft-Hansen  

 mfl., Forvaltningsret (1994), s. 368.
 I sin  

 sagsfremstilling fremsendt til skatteyderne  

 den  

 22. august 1997  

 har skatteankenævnet i strid med forretningsordenen henvist til 'cirkulære  

 til  

 skattestyrelseslovens punkt 6' uden nærmere angivelse af cirkulærets nummer  

 og  

 dato.
4.2. 4 sager fra social- og sundhedsforvaltningen J.nr. 240864-xxxx  

 (mit j.nr. 1998-828-980) Gennemgang af sag om anbringelse af barn uden for hjemmet  

 i  

 henhold til bistandslovens § 33, stk. 2, nr. 10.
Sagsfremstilling Sagen drejer sig om  

 en dreng født  

 den 7. december 1991  

 der har været frivilligt anbragt uden  

 for hjemmet i en plejefamilie i henhold til bistandslovens § 33, stk. 2, nr.  

 10  

 siden  

 den 18. februar 1996. Drengen har haft betydelige  

 udviklingsproblemer.
Der er tale om en familie - forældrene og tre børn - med  

 sociale og økonomiske problemer.
Forældrene er gift men faderen kommer kun  

 lejlighedsvis i hjemmet.
Den 4. april 1997  

 flyttede familien fra Ølgod Kommune til  

 Vejen Kommune der dermed overtog familiens sociale sager herunder sagen om  

 anbringelse uden for hjemmet.
I februar 1998 flyttede familien tilbage til  

 Ølgod og sagen i Vejen Kommune vedrører således perioden fra april 1997 til  

 den  

 20. februar 1998  

 hvor sagen blev afsluttet i Vejen Kommune og sagsakterne fremsendt til Ølgod  

 Kommune.
Sagen er i kommunen  

 oprettet på faderens cpr-nummer der omfatter familiens samlede kontakt med  

 social- og sundhedsforvaltningen herunder ansøgninger om økonomisk hjælp  

 efter  

 bistandsloven.
Mine undersøgelser omfatter alene sagen om anbringelse af  

 barnet uden for hjemmet.
Det fremgår af  

 sagens journalark at der  

 den 10. april 1997  

 var overdragelsesmøde mellem  

 sagsbehandleren i Ølgod Kommune og sagsbehandleren i Vejen Kommune.
Kopi af  

 sagens akter blev afleveret til Vejen Kommune der fik en udførlig orientering  

 om sagen, herunder om familiens sociale problemer.
Den 1. maj 1997  

 blev der afholdt et møde hos  

 plejefamilien hvor bl.a. sagsbehandlerne fra Ølgod og Vejen Kommuner deltog  

 tillige med forældrene bistået af advokat.
Det fremgår at det var Ølgod  

 Kommunes opfattelse at hjemgivelse kunne ske hvis forældrene anmodede om det.  

 Det er oplyst at forældrene valgte at lade sig repræsentere af advokat idet  

 de  

 anmodede om at få barnet hjemgivet.
Ifølge referatet i journalarket blev der  

 imidlertid indgået et 'kompromis' om at barnet først kunne flytte hjem i  

 august 1997.
Af journalarket fra  

 9. og  

 12. juni 1997  

 fremgår det at sagsbehandleren og  

 afdelingsledelsen efter gennemgang af sagen ikke fandt en hjemgivelse  

 forsvarlig eller hensigtsmæssig på daværende tidspunkt.
Af notatet fra  

 den  

 12. juni 1997  

 fremgår det at det internt i forvaltningen blev det besluttet at forelægge  

 sagen for børn- og ungeudvalget med henblik på en tvangsmæssig anbringelse,  

 hvis det ikke var muligt at få forældrenes accept til opretholdelse af den  

 frivillige anbringelse.
Den 7. august blev  

 der afholdt møde vedrørende barnets fortsatte anbringelse i familiepleje.  

 Forældrene mødte sammen med deres advokat.
Det fremgår af referatet at det  

 var  

 forældrenes hensigt at få barnet hjemgivet men at de - efter en længere  

 drøftelse på mødet - accepterede at han ikke kom hjem på daværende tidspunkt.
 I Vejen Kommunes  

 handleplan af  

 28. august 1997  

 for anbringelsen er forholdet beskrevet  

 således:
 '...
 Forældrenes indstilling til anbringelsen:
 (Moderen) giver  

 udtryk for at have en erkendelse af at det vil være uhensigtsmæssigt at  

 hjemgive (drengen) på nuværende tidspunkt i forhold til de problemer  

 (drengen)  

 har.
 (Faderen) giver  

 udtryk for at han ikke er enig med socialforvaltningen i at forholdene i  

 hjemmet ikke på nuværende tidspunkt kan anses for at være stabile nok til at  

 kunne dække de særlige behov (drengen) har for stabilitet og forudsigelighed.  

 På  

 trods heraf indvilliger (faderen) i at samarbejde om en fortsat anbringelse  

 af  

 (drengen) og om at tage imod hjælp fra familiekonsulent med det formål senere  

 at få [drengen] hjem.
(Forældrene) giver  

 begge udtryk for problemer i samarbejdet med plejefamilien.
Det aftales, at  

 der  

 vil blive arbejdet på at bedre dette samarbejde. (Forældrene) er ikke enige i  

 socialforvaltningens antagelse om at anbringelsen forventes at komme til at  

 vare omkring 2-3 år.
Tidsperspektivet for dem er 1 år.' Det fremgår endvidere  

 af handleplanen - der er underskrevet af begge forældre - at formålet med  

 anbringelsen bl.a. er at få barnets problemer nærmere afdækket ved hjælp af  

 en  

 psykologundersøgelse og udtalelser fra småbørnskonsulent og læge.
Den 9. og  

 10.  

 oktober 1997  

 anmodede Vejen Kommune om disse udtalelser.
Udtalelserne forelå i løbet af  

 oktober og november måned 1997.
 Ombudsmandens bemærkninger:
Min gennemgang af  

 sagen har vist at spørgsmålet om den fortsatte anbringelse af barnet uden for  

 hjemmet er søgt oplyst på en forsvarlig og grundig måde.
Jeg har herved lagt  

 til grund at samtlige sagsskridt og alle indhentede oplysninger er  

 omtalt/gengivet  

 i Vejen Kommunes journalark, s. 1-24 (med henvisninger til sagens  

 underbilag).
 Mere generelt giver  

 sagen mig anledning til at bemærke følgende vedrørende forholdet mellem  

 frivillige og tvangsmæssige anbringelser uden for hjemmet:
 Bistandslovens § 33,  

 stk. 1 og stk. 2, nr. 11 samt § 35, stk. 1, er sålydende:
'  

  

 §  

 33.  

  

 Kommunalbestyrelsen kan træffe beslutning om foranstaltninger efter stk. 2,  

 når  

 det må anses for at være af væsentlig betydning af hensyn til et barns eller  

 en  

 ungs særlige behov for støtte.
Det bør tilstræbes, at barnet eller den unge  

 kan  

 blive i hjemmet.
Beslutningen træffes med samtykke fra forældremyndighedens  

 indehaver, jf. dog § 34. En beslutning efter stk. 2, nr. 11, kræver tillige  

 samtykke fra den unge, der er fyldt 15 år.
Stk. 2.  

 Kommunalbestyrelsen kan beslutte ...
 11) at anbringe  

 barnet eller den unge uden for hjemmet, på en døgninstitution, i en  

 plejefamilie  

 eller på et andet godkendt opholdssted, som må anses for egnet til at  

 imødekomme barnets eller den unges særlige behov, jf. §§ 66 og 96.
§  

 35, stk. 1.  

  

 Når der på grund af 1) utilstrækkelig  

 omsorg for eller behandling af barnet eller den  

 unge, 2) vold eller andre  

 alvorlige overgreb, 3)  

 misbrugsproblemer, kriminel adfærd eller andre svære sociale  

 vanskeligheder hos barnet eller den unge  

 eller 4) andre adfærds-  

 eller tilpasningsproblemer hos barnet eller den unge er åbenbar risiko for,  

 at  

 barnets eller den unges sundhed  

 eller  

 udvikling lider alvorlig skade, kan børn- og ungeudvalget uden samtykke fra  

 forældremyndighedens indehaver og den unge, der er fyldt 15 år, træffe  

 beslutning om, at barnet eller den unge anbringes uden for hjemmet, jf. § 33,  

 stk. 2, nr. 11. Der kan kun træffes en beslutning efter 1. pkt., når det må  

 anses for godtgjort, at problemerne ikke kan løses under barnets eller den  

 unges fortsatte ophold i hjemmet.' Med virkning fra  

 1.  

 juli 1998  

 er  

 disse bestemmelser i bistandsloven afløst af tilsvarende regler i Lov om  

 Social  

 service, jf. denne lov, § 40, stk., 1 og stk. 2, nr. 11 samt § 42, stk. 1.
 Som det fremgår af §  

 33, stk. 1, er udgangspunktet at barnet eller den unge skal blive i hjemmet  

 ligesom det er en forudsætning for en anbringelse uden for hjemmet at  

 forældremyndighedens indehaver(e) samtykker.
 Hvis barnet eller  

 den unge skal anbringes uden for hjemmet uden samtykke forudsætter det at  

 betingelserne i bistandslovens § 35 er opfyldt.
 Forældrenes samtykke  

 står således som et centralt krav for den meget indgribende foranstaltning at  

 anbringe et barn udenfor hjemmet, et krav der kun fraviges hvis der  

 foreligger  

 særligt belastede forhold i hjemmet eller hos den unge.
 Jeg må lægge til  

 grund at socialforvaltningen i Vejen Kommune - i modsætning til Ølgod Kommune  

 -  

 mente at der var grundlag for at forelægge sagen for børn- og ungeudvalget  

 med  

 henblik på en tvangsmæssig (fortsat) anbringelse, hvis forældrene ikke  

 accepterede opretholdelsen af den frivillige ordning.
 Det fremgår ikke klart  

 af journalarket om det under samtalerne med forældrene er blevet  

 tilkendegivet  

 dem direkte at kommunen i givet fald ville søge at gennemføre tvangsmæssige  

 foranstaltninger.
 Det er utvivlsomt at  

 det af mange grunde herunder hensynet til samarbejdet mellem forældrene og  

 disses medvirken og motivation, kan være hensigtsmæssigt at søge at  

 'overtale'  

 forældrene (eller den af forældrene) der gerne vil have børn hjemgivet, til  

 en  

 (fortsat) frivillig ordning også i de tilfælde hvor man mener betingelserne  

 for  

 en tvangsmæssig anbringelse er opfyldt.
Anbringelse af et  

 barn udenfor hjemmet - også frivillig anbringelse - er imidlertid en  

 foranstaltning af så indgribende karakter at det må sikres at det nødvendige  

 samtykke er reelt og at forældrene er klar over at det alene er dem der afgør  

 om en frivillig anbringelse skal fortsætte.
Hvis forvaltningen mener at der  

 (i  

 stedet) er grundlag for at indlede en sag om tvangsmæssig anbringelse må  

 dette  

 tilkendegives direkte overfor forældrene.
Social- og  

 sundhedsforvaltningen har efterfølgende meddelt mig at formuleringen i  

 jornalnotatet fra mødet, ifølge hvilket mødet blev indledt med en redegørelse  

 for baggrunden for mødet og Vejen Kommunes holdning til hjemgivelse af  

 barnet,  

 reelt dækker over at der ved pågældende møde blev givet forældrene en meget  

 grundig og direkte orientenrig om forvaltningens vurderinger.
Det blev  

 herunder  

 oplyst at forvaltningen ville være indstillet på at forelægge sagen for børn-  

 og ungeudvalget med henblik på en tvangsmæsig beslutning såfremt forældrene  

 ikke var indstillet på at meddele samtykke til en fortsat anbringelse.
På baggrund af det  

 oven for anførte er det derfor min opfattelse at forældrene og deres advokat  

 er  

 blevet behørigt og grundigt oplyst om sagens omstændigheder.
Jeg tilslutter  

 mig  

 forvaltningens efterfølgende bemærkning om at ovenstående burde have fremgået  

 mere klart af journalnotatet.
J.nr. 220117-xxxx  

 (Mit j.nr. 1998-829-980) Sagsfremstilling Sagen drejer sig om  

 en klage over at en beboer på et plejehjem efter  

 den  

 30. september 1997  

 ikke længere ville blive ledsaget til læge o.lign. af plejepersonalet på  

 plejehjemmet Lindecentret, hvor hun bor.
Det fremgår af sagen  

 at der  

 den 26. september 1997  

 blev afholdt et møde mellem klager (der  

 er datter til plejehjemsbeboeren) og moderens kontaktsygeplejerske fra Vejen  

 Kommune.
Af udateret brev til klager fremgår det at det på mødet blev aftalt  

 at  

 klageren fremover skulle sørge for betaling af moderens regninger.
Den 30. september 1997  

 blev datteren ringet op af  

 kontaktsygeplejersken som oplyste at det af Lindecentret var blevet besluttet  

 at moderen fremover ikke ville blive ledsaget af personale når hun skulle til  

 læge o.lign.
Ved akut sygdom skulle der laves en konkret vurdering af behovet  

 for ledsagelse.
 Datteren modtog  

 efterfølgende et udateret brev hvoraf såvel beslutningen af  

 26.  

 september 1997  

 som beslutningen af  

 30. september 1997  

 stod beskrevet som aftalt mellem  

 parterne.
 Den 10. oktober 1997  

 klagede datteren til Klagerådet i Vejen  

 Kommune og anmodede i den forbindelse om en begrundelse for afgørelsen af  

 30.  

 september 1997.  

 Hun anførte at emnet ikke var blevet drøftet på mødet  

 den  

 26. september 1997,  

 og hun stillede sig uforstående overfor at hendes mor fremover ikke kunne  

 blive ledsaget til læge o.l.
I brev af  

 20.  

 oktober 1997  

 bekræftede klagerådet modtagelsen af klagen og oplyste at svar kunne  

 forventes  

 i løbet af næste måned.
Samme dag anmodede klagerådet Lindecentret om en  

 udtalelse i sagen.
I brev dateret  

 20.  

 oktober 1997  

 afgav Lindecentret sin udtalelse.
Af udtalelsen fremgik blandt andet  

 følgende:
 '...
I forbindelse med  

 gennemgangen af (klientens) hjælp, vurderede vi, at det er forsvarligt, at  

 hun  

 selv tager med Taxa til læge, tandlæge mm.
Ved acut sygdom vil personalet  

 lave  

 en nyvurdering, om (hun) har behov for ledsagelse, hvis (hun) ikke kan tage  

 afsted alene, og der ikke er en fra hendes eget netværk der kan tage med, vil  

 en fra personalet ledsage hende.
...' Den 7. november 1997  

 oplyste klagerådet at rådet ikke fandt  

 at der var anledning til at komme med henstilling eller forslag til ændring  

 af  

 afgørelsen.
Klagerådet begrundede blandt andet dette med at afgørelsen af  

 30.  

 september 1997  

 ikke var i strid med Vejen Kommunes serviceniveau.
 Ombudsmandens bemærkninger:
 Bistandslovens §§ 50  

 og 57 indeholder følgende bestemmelser:
'  

  

 § 50.  

  

 Kommunalbestyrelsen skal 1) sørge for tilbud  

 om personlig pleje og praktisk bistand til opgaver, som normalt udføres i  

 hjemmet, og om hjælp til vedligeholdelse af fysiske og psykiske færdigheder  

 til personer med behov herfor samt 2) iværksætte eller  

 yde støtte til generelle omsorgstilbud med aktiverende og forebyggende sigte  

 for personer, der modtager social pension bortset fra invaliditetsydelse.
Stk. 2.  

  

 Tilbudene efter stk. 1 skal bidrage til at skabe rammer, som i videst mulig  

 omfang tilstræber trivsel.
Brugerne af tilbudene skal have størst muligt  

 medansvar for og indflydelse på udformningen af tilbudene.  

 Kommunalbestyrelsens  

 tilrettelæggelse af tilsynet med opgavernes udførelse skal så vidt muligt ske  

 i  

 samarbejde med brugerne af tilbudene.' '  

  

 § 57.  

  

 Kommunalbestyrelsens afgørelser  

 om ret til tilbud i det enkelte tilfælde, jf. § 50, kan ikke indbringes for  

 anden administrativ myndighed.
En klage over en afgørelse om hjemmehjælp  

 efter  

 § 51 eller over udførelsen af hjemmehjælpsopgaverne kan ansøgeren eller  

 modtageren dog forelægge eller kræve, at kommunalbestyrelsen forelægger for  

 det  

 lokale klageråd, jf. § 56b.' Forvaltningslovens  

 §§ 8, 19, 22 og 25 indeholder følgende bestemmelser:
'  

  

 § 8.  

  

 Den, der er part i en sag, kan på  

 ethvert tidspunkt af sagens behandling lade sig repræsentere eller bistå af  

 andre.
Myndigheden kan dog kræve, at parten medvirker personligt, når det er  

 af  

 betydning for sagens afgørelse.
Stk. 2.  

  

 Bestemmelsen i stk. 1, 1. pkt., gælder ikke, hvis partens interesse i at  

 kunne  

 lade sig repræsentere eller bistå findes at burde vige for væsentlige hensyn  

 til offentlige eller private interesser, eller hvor andet er fastsat ved  

 lov.' '§ 19.  

  

 Kan en part i en sag ikke antages at være bekendt med, at myndigheden er i  

 besiddelse af bestemte oplysninger vedrørende sagens faktiske omstændigheder,  

 må der ikke træffes afgørelse, før myndigheden har gjort parten bekendt med  

 oplysningerne og givet denne lejlighed til at fremkomme med en udtalelse.
Det  

 gælder dog kun, hvis oplysningerne er til ugunst for den pågældende part og  

 er  

 af væsentlig betydning for sagens afgørelse.
Myndigheden kan fastsætte en  

 frist for afgivelsen af den nævnte udtalelse.
Stk. 2.  

  

 Bestemmelsen i stk. 1 gælder ikke, hvis 1) det efter  

 oplysningernes karakter og sagens beskaffenhed må anses for ubetænkeligt at  

 træffe afgørelse i sagen på det foreliggende grundlag, 2) udsættelse vil  

 medføre overskridelse af en lovbestemt frist for  

 sagens afgørelse, 3) partens interesse  

 i, at sagens afgørelse udsættes, findes at burde vige for væsentlige hensyn  

 til offentlige eller private interesser, der taler imod en sådan udsættelse, 4) parten ikke har  

 ret til aktindsigt efter reglerne i kapitel 4 med hensyn til de pågældende  

 oplysninger, 5) den påtænkte  

 afgørelse vil berøre en videre, ubestemt kreds af personer, virksomheder  

 m.v.,  

 eller hvis forelæggelsen af oplysningerne for parten i øvrigt vil være  

 forbundet med væsentlige vanskeligheder, eller 6) der ved lov er  

 fastsat særlige bestemmelser, der sikrer parten adgang til at gøre sig  

 bekendt  

 med grundlaget for den påtænkte afgørelse og til at afgive en udtalelse til  

 sagen, inden afgørelsen træffes.
Stk. 3.  

  

 Vedkommende minister kan efter forhandling med justitsministeren fastsætte  

 regler om, at nærmere angivne sagsområder, hvor bestemmelserne i stk. 2, nr.  

 1  

 eller 5, i almindelighed vil finde anvendelse, ikke skal være omfattet af  

 bestemmelsen  

 i stk. 1.' '  

  

 § 22.  

  

 En afgørelse skal, når den  

 meddeles skriftligt, være ledsaget af en begrundelse, medmindre afgørelsen  

 fuldt ud giver den pågældende part medhold.' '§ 25.  

 Afgørelser, som kan påklages til anden forvaltningsmyndighed, skal, når de  

 meddeles skriftligt, være ledsaget af en vejledning om klageadgang med  

 angivelse af klageinstans og oplysning om fremgangsmåden ved indgivelse af  

 klage,  

 herunder om eventuel tidsfrist.
Det gælder dog ikke, hvis afgørelsen fuldt ud  

 giver den pågældende part medhold.
Stk. 2.  

  

 Vedkommende minister kan efter forhandling med justitsministeren fastsætte  

 regler om, at klagevejledning på nærmere angivne sagsområder, hvor særlige  

 forhold gør sig gældende, kan undlades eller ske på anden måde end nævnt i  

 stk.  

 1.' Afgørelser truffet  

 efter bistandslovens § 50 kan ikke påklages til en højere  

 forvaltningsmyndighed, men klagerådet for hjemmeplejen kan tage sager  

 indenfor  

 rådets område op til drøftelse og eventuel videreformidling til  

 kommunalbestyrelsen.
 Lindecentret er en  

 institution under Vejen Kommune og er dermed omfattet af forvaltningslovens  

 regler vedrørende partshøring, begrundelse og klagevejledning.
Som sagen foreligger  

 oplyst for mig meddelte Lindecentret  

 den 30.  

 september 1997  

 telefonisk datteren at der var truffet afgørelse om at moderen fremover ikke  

 ville blive ledsaget af personale når hun skulle til læge o.lign.
Efter det i  

 sagens akter oplyste har emnet ikke været berørt under mødet  

 den  

 26. september 1997  

 og Lindecentrets telefonsamtale med klager  

 den 30.  

 september 1997  

 kan ikke siges at opfylde betingelserne til en partshøring.
 Jeg må herefter  

 lægge til grund at plejehjemsbeboeren eller dennes eventuelle  

 partsrepræsentant  

 ikke har haft lejlighed til at udtale sig om emnet forud for afgørelsen,  

 hvilket jeg finder burde være sket.
Lindecentret har  

 ikke i det udaterede brev om afgørelsen af  

 30. september  

 1997  

 begrundet  

 denne, hvorfor begrundelsespligten i henhold til forvaltningslovens § 22 ikke  

 er opfyldt.
I den foreliggende sag burde brevet have indholdt en redegørelse  

 for de oplysninger der var rekvireret og som dannede grundlag for  

 plejehjemmets  

 afgørelse om at begrænse den bistand der hidtil var blevet stillet til  

 rådighed  

 for moderen.
Endvidere burde brevet have indeholdt en henvisning til de  

 retsregler der var anvendt, d.v.s. bistandslovens §§ 50 og 57. Ydermere er  

 der  

 ikke i afgørelsen givet oplysning om muligheden for at indbringe sagen for  

 klagerådet, jf.
Socialministeriets vejledning nr. 124 af  

 19.  

 juni 1996  

 om  

 sociale tilbud til ældre mfl., pkt. 45, hvilket jeg finder burde være sket.
 For så vidt angår  

 Klagerådet i Vejen Kommunes udtalelse af  

 7. november  

 1997  

 bemærkes at  

 klagerådet ikke kan træffe afgørelser i sager og derfor ikke er omfattet af  

 forvaltningslovens regler vedrørende partsaktindsigt, partshøring,  

 begrundelsespligt,  

 klagevejledning, vejledning og repræsentation.
Selvom klagerådet  

 ikke er omfattet af forvaltningslovens regler er rådet dog omfattet af  

 almindelige ulovbestemte grundsætninger om forvaltningsmyndigheders  

 sagsbehandling.
Det fremgår af forvaltningslovens § 8 at en part er  

 berettiget til at lade sig repræsentere af andre.
Det fremgår ikke af  

 bestemmelsen hvornår myndighederne har pligt til at kræve dokumentation for  

 et  

 repræsentationsforhold.
Jeg gør i den forbindelse opmærksom på at der i visse  

 situationer kan være grund for myndighederne til at indhente dokumentation  

 for partsrepræsentation; typisk vil det være i tilfælde hvor myndighederne  

 ikke i øvrigt i løbet af sagen har eller vil få kontakt med parten selv.  

 Dette  

 vil specielt være tilfældet hvor parten ikke er repræsenteret af en typisk  

 partsrepræsentant, som eksempelvis en advokat eller revisor.
Det kan dog ikke  

 give mig anledning til bemærkninger at kommunen i den foreliggende sag ikke  

 stillede krav om dokumentation for repræsentaionsforholdet.
Hensynet til at  

 pårørende kan yde uformel bistand til ældre og svagelige familiemedlemmer  

 taler herfor; i hvert fald når der ikke foreligger omstændigheder der kan  

 give  

 anledning til at betvivle repræsentationsforholdets eksistens.
 Selvom klagerådet  

 ikke træffer afgørelse og ikke er omfattet af forvaltningsloven burde rådet  

 efter min mening også have givet en begrundelse for sin beslutning om ikke at  

 henstille til kommunen.
 Endvidere burde  

 klagerådet efter min mening have forelagt kommunens udtalelse for klageren  

 med  

 henblik på at klageren fik lejlighed til at kommentere den.
J.nr. 240762-xxxx  

 (Mit j.nr. 1998-830-980) Sagsfremstilling Sagen drejer sig om  

 revalidering af en nu 35-årig kvinde med tre børn.
Den 8. januar 1991  

 fødte hun sit andet barn.
I forbindelse  

 med graviditeten fik hun bækkenløsning.
Hun var på daværende tidspunkt  

 færdiguddannet som sygehjælper, men måtte på grund af bækkenløsningen lade  

 sig  

 sygemelde fra  

 den 9. juli 1990.
 Efter endt  

 barselsorlov i juni 1991 kunne klienten ikke genoptage sit arbejde på grund  

 af  

 bækkenløsningen og senere følgerne efter meningitis hvorfor hun overgik til  

 at  

 modtage sygedagpenge.
Den 16. oktober 1991  

 modtog Vejen Kommune et uddybende  

 spørgeskema fra klienten.
Af s. 3 på dette skema fremgår det at klienten  

 mente  

 at det ville blive nødvendigt for hende at skifte job på grund af hendes  

 sygdom.
Den 21. november 1991  

 overgik sagen fra Vejen Kommunes  

 dagpengekontor til kommunens revalideringsafdeling.
I brev af samme dato blev  

 klienten indkaldt til en samtale  

 den 18. december 1991  

 vedrørende hendes fremtidige situation.  

 Det fremgår af kommunens journalark af samme dato at aftalen blev annulleret,  

 og at klienten blev indkaldt til møde senere i januar måned.
Næste tilføjelse  

 til journalen er  

 den 20. marts 1992, hvor klienten samme dag havde været til  

 møde hos kommunen.
Ifølge kommunens journalark oplyste klienten i den  

 forbindelse  

 at der ikke var sket ændringer i hendes tilstand.
 Ultimo marts 1992  

 ansøgte klienten om revalidering, eventuelt til zoneterapeut eller fodplejer.  

 Klienten blev i den forbindelse foreslået at der blev indhentet en  

 speciallægeerklæring  

 for at man derefter kunne tage stilling til om klienten var berettiget til  

 revalideringsydelse.
 Den 28. april 1992  

 anmodede kommunen om en  

 speciallægeundersøgelse af klienten.  

 Den 11. juni  

 1992  

 modtog kommunen  

 speciallægeundersøgelsen.
Den 18. juni 1992  

 godkendtes klienten som revalidend, men  

 fik samtidig afslag på hjælp til uddannelse til zoneterapeut eller fodplejer.  

 Klienten blev samme dag telefonisk oplyst om afgørelsen.
Det blev i den  

 forbindelse aftalt at klienten selv skulle tage kontakt til en  

 erhvervsvejleder  

 til vurdering af hvilken uddannelse hun kunne tænke sig.
Klienten skulle  

 herefter vende tilbage til kommunen.  

 Den 14. juli  

 1992  

 blev  

 klienten meddelt afgørelsen skriftligt.
Af afgørelsen fremgik blandt andet:
 '...
På mødet vedtog man  

 at acceptere Dem som revalidend i bistandslovens forstand og godkende en  

 hjælp  

 til en uddannelse der ikke vil være rygbelastende.
Hjælpen bevilges i.h.t.  

 bistandslovens §43, når der foreligger en realistisk revalideringsplan, med  

 et  

 endeligt sigte på en uddannelse.
 Deres tidligere  

 ønske om hjælp til uddannelse til zoneterapeut eller fodpleje gives der  

 hermed  

 afslag på, idet der vurderes at beskæftigelsessituationen efterfølgende vil  

 være vanskelig samt at arbejdet som fodplejer er rygbelastende.
 De anmodes hermed om  

 at rette henvendelse til socialforvaltningen m.h.p. aftale om en realistisk  

 revalideringsplan.
Denne afgørelse kan  

 inden 4 uger fra dato ankes til Revaliderings- og pensionsnævnet i Ribe.
En  

 eventuel anke skal sendes til herværende socialforvaltning, som herefter  

 videresender den og sagens bilag.' Den 3. september 1992  

 oplyste klienten telefonisk at hun  

 sandsynligvis ønskede en uddannelse som laborant, hvorfor det aftaltes at hun  

 tilmeldte sig VUC i faget matematik, og sandsynligvis også fysik og kemi.  

 Revalideringsafdelingen støttede klienten i dette valg.
Medio november 1992  

 oplyste klienten at hun med sin erhvervsvejleder var blevet enig om at det  

 bedste for hende ville være en uddannelse som socialpædagog.
Hun gik på det  

 tidspunkt til engelsk og matematik, 9.-10. klasse udvidet, og hun ville  

 forsøge at fortsætte med dansk og psykologi, eventuelt efter jul.
Det  

 aftaltes  

 at klienten skulle til skriftspsykolog til vurdering af hvad klienten  

 egentligt  

 kunne tænke sig.
 Efter modtagelse af  

 udtalelse fra psykolog  

 den 5. maj 1993  

 blev klienten bevilget  

 bruttorevalideringsydelse til følgende erhvervsplan: Uddannelse i  

 HF-enkeltfag  

 fra  

 den 1. august 1992  

 til  

 den 31. juli  

 1993, samt  

 uddannelse som socialpædagog fra  

 den 1. august 1993  

 til  

 den 1. februar  

 1997. Bevillingen  

 omfattede tillige kursusafgifter, nødvendige bøger og materialer samt  

 transportudgifter.
Endvidere blev  

 klienten bevilget psykologsamtaler efter bistandslovens § 46a.
Af bevillingen  

 af  

 16. juli 1993  

 fremgik at kommunens afgørelse kunne  

 påklages til det sociale ankenævn inden 4 uger.
Af kommunens  

 journalark af  

 9. juni 1994  

 fremgår at klienten telefonisk meddelte  

 kommunen at hun havde bestået 1. år på socialpædagogisk seminarium samt at  

 hun  

 var gravid, hvorfor hun ikke kunne afslutte næste semesters praktikperiode.  

 Dette ville betyde at næste semester ikke ville regnes med som bestået.
Hun  

 påregnede at starte på uddannelsen igen  

 den 1. august  

 1995. Klienten  

 blev oplyst at hun ikke ville kunne få revalideringsydelse under  

 graviditeten,  

 hvorfor hun skulle have kontanthjælp frem til  

 1.  

 august 1995  

 idet  

 hun ikke var berettiget til barselsdagpenge.
Hun blev henvist til at søge  

 kontanthjælp, eller selv finde et arbejde idet hun skulle arbejde i 13 uger  

 og  

 have 200 timer for at kunne få barselsdagpenge.
Den 27. juni 1994  

 meddelte klienten telefonisk at hun  

 havde fået oplyst at hun alligevel godt kunne få praktikbevis selvom hun  

 måtte  

 gå på barselsorlov før afslutningen af perioden.
Praktikperioden der var fra  

 den  

 1. august 1994  

 til  

 den 31. januar 1995  

 var lønnet, hvorfor hun ville kunne få  

 barselsdagpenge i 24 uger.
Klienten ville herefter undersøge muligheden for  

 forældreorlov  

 i resten af perioden frem til skolestart.
Alternativt ville hun forsøge at  

 starte igen efter ca. 1 måneds barselsorlov.
Der blev herefter udfærdiget en  

 ny  

 bevilling af revalidering hvorefter kommunen supplerede praktiklønnen op til  

 bruttorevalideringsydelsen.
Bevillingen indeholdt klagevejledning.
Den 20. december 1994  

 oplyste klienten telefonisk at hun havde  

 bestået praktikperioden.
Hun havde fødselstermin til  

 den  

 30. december 1994,  

 og hun påtænkte derefter at tage barsels- og forældreorlov, og påbegynde sin  

 uddannelse igen  

 den 1. februar 1996. Hun ville da mangle 2 år af  

 uddannelsen.
Det aftaltes med klienten at revalideringsydelsen herefter blev  

 stoppet fra  

 den 1. januar 1995  

 og at kommunen skulle meddele dette til  

 klientens fagforening.
I brev af samme dato meddelte kommunen klienten at  

 bruttorevalideringsydelsen stoppede ved udgangen af december måned 1994 på  

 grund  

 af barselsorlov og at revalideringssagen blev stillet i bero.
Der var ikke  

 givet klagevejledning.
Det fremgår ikke af sagen at der er sendt et brev til  

 klientens fagforening vedrørende den stoppede revalideringsydelse.
Den 19. januar 1996  

 meddelte klienten telefonisk at hun  

 påbegyndte uddannelsen igen  

 den 1. februar 1996, idet hendes barsels- og forældre orlov  

 nu var slut.
Hun regnede med at være færdig med uddannelsen i januar 1998.  

 Kommunen forlængede herefter revalideringsperioden til  

 den  

 31. januar 1998.  

 Endvidere bevilgedes transportgodtgørelse efter kilometertakst da klienten  

 ikke  

 kunne benytte offentlige transportmidler.
I brev af  

 18.  

 april 1996  

 indkaldte kommunen klienten til opfølgningsmøde  

 den  

 2. maj 1996. På  

 dette møde oplyste klienten at hendes søn havde astma/allergi som hun søgte  

 medicinbevilling til.
I meddelelse af  

 26. juni 1996  

 gav kommunen klienten bevilling til  

 lægeordineret medicin samt hudcremer til behandling af sønnens astma og  

 børneeksem, alt i henhold til bistandslovens § 48, stk. 1 og 2.
 Det fremgår af Vejen  

 Kommunes journalark af  

 11. februar 1998  

 at klienten fra  

 den  

 1. marts 1998  

 havde fået arbejde og at hun pr.  

 1. februar 1998  

 var flyttet, hvorfor revalideringssagen  

 blev afsluttet.
 Ombudsmandens bemærkninger:
 Forvaltningslovens §  

 25 har følgende indhold:
'  

  

 § 25. Afgørelser, som kan påklages til  

 anden forvaltningsmyndighed, skal, når de meddeles skriftligt, være ledsaget  

 af  

 en vejledning om klageadgang med angivelse af klageinstans og oplysning om  

 fremgangsmåden  

 ved indgivelse af klage, herunder om eventuel tidsfrist.
Det gælder dog ikke,  

 hvis afgørelsen fuldt ud giver den pågældende part medhold.
Stk. 2.  

  

 Vedkommende minister kan efter forhandling med justitsministeren fastsætte  

 regler om, at klagevejledning på nærmere angivne sagsområder, hvor særlige  

 forhold gør sig gældende, kan undlades eller ske på anden måde end nævnt i  

 stk.  

 1.' Offentlighedslovens  

 § 6 har følgende indhold:
'  

  

 § 6.  

  

 I sager, hvor der vil blive  

 truffet afgørelse af en forvaltningsmyndighed, skal en myndighed, der  

 mundtligt modtager oplysninger vedrørende en sags faktiske omstændigheder,  

 der  

 er af betydning for sagens afgørelse, eller som på anden måde er bekendt med  

 sådanne oplysninger, gøre notat om indholdet af oplysningerne.
Det gælder dog  

 ikke, såfremt oplysningerne i øvrigt fremgår af sagens dokumenter.
...' Bistandslovens § 43,  

 stk. 1, har følgende indhold:
'  

  

 § 43. Når det må anses for påkrævet af  

 hensyn til en persons mulighed for fremtidig at klare sig selv og sørge for  

 sin familie, ydes der hjælp til uddannelse og erhvervsmæssig optræning eller  

 omskoling, i det omfang der ikke ydes hjælp hertil efter reglerne i anden  

 lovgivning.' Efter bistandslovens  

 § 43 kan der efter en forud fastlagt erhvervsplan ydes revalidering, når det  

 må anses for påkrævet af hensyn til en persons mulighed for at klare sig selv  

 og sørge for sin familie.
Det er kommunerne der som 1. instans træffer  

 afgørelse om revalidering.
Afslag på revalidering efter bistandsloven kan  

 påklages til de sociale ankenævn, jf. bistandslovens § 15.
 Såfremt et  

 revalideringsforløb må afbrydes på grund af længerevarende fravær stoppes  

 revalideringsydelsen i fraværsperioden, jf. § 1, stk. 4, i Socialministeriets  

 bekendtgørelse nr. 517 af  

 2. juli 1990.
 Det fremgår af Vejen  

 Kommunes journalark af  

 21. november 1991  

 at klienten blev indkaldt til en (ny)  

 samtale i januar 1992. Det næste notat på journalarket vedrører et møde med  

 klienten  

 den 20. marts 1992.
 Det fremgår heraf at  

 klientens tilstand var uændret - det kan dog ikke ses i forhold til hvornår.  

 Det fremgår ikke af sagen hvad der er sket i perioden mellem de to notater.
Jeg har tidligere  

 haft lejlighed til at udtale mig om myndighedernes notatpligt, jf.  

 Folketingets  

 Ombudsmands beretning for året 1992, s. 40ff, og beretningen for året 1996,  

 s.  

 150ff.
Det er herefter min opfattelse at det vil være bedst stemmende med  

 almindelig retsgrundsætninger såfremt det havde været noteret på journalarket  

 hvad der var sket i den mellemliggende periode.
Dette er begrundet i  

 muligheden  

 for at foretage en nødvendig bevissikring.
Endvidere er det en forudsætning  

 for gennemførelsen af retten til aktindsigt.
Der er imidlertid også et hensyn  

 at tage til den myndighed der behandler sagen.
Således vil det være en fordel  

 for myndigheden at have noteret faktuelle oplysninger såfremt myndigheden på  

 et senere tidspunkt skal træffe afgørelse i sagen.
Det gælder specielt hvis  

 der  

 efterfølgende sker sagsbehandlerskift i forbindelse med sagens behandling.  

 Endelig kan det være af betydning for vurdering og kontrol udøvet af  

 rekursinstanser, eller i forbindelse med en retssag, revision eller eventuel  

 ved en tilsynsmyndigheds sagsbehandling.
 Jeg bemærker at  

 Vejen Kommunes skriftlige afgørelse af  

 20. december  

 1994  

 vedrørende  

 ophør med udbetaling af revalideringsydelse på grund af barselsorlov, ikke  

 indeholdt en klagevejledning i henhold til forvaltningslovens § 25.
 Såfremt Vejen  

 Kommunes notat af  

 20. december 1994  

 skal forstås således at kommunen har  

 lovet klienten at skrive direkte til klientens fagforening, finder jeg at  

 dette burde være sket.
J.nr. 250859-xxxx (j.nr. 1998-831-980) Sagsfremstilling Sagen drejer sig om  

 en 38-årig mand der første gang  

 den 8. oktober 1987  

 søgte om kontanthjælp idet han var  

 blevet opsagt fra sit arbejde.
 Da  

 forvaltningslovens regler vedrørende partshøring og begrundelse for  

 kommunernes  

 vedkommende trådte i kraft  

 den 1. januar 1989, har jeg i nærværende sag valgt at  

 koncentrere min behandling omkring Vejen Kommunes afgørelser efter dette  

 tidspunkt.
 Den 26. juli 1989  

 henvendte klienten sig på ny til Vejen  

 Kommune og ansøgte om kontanthjælp, da han var blevet fyret fra sit arbejde.  

 Kommunen traf samme dag afgørelse om udbetaling af kontanthjælp efter  

 bistandslovens § 37 fra  

 den 1. august 1989.  

 Den 26.  

 september 1989  

 oplyste klienten at han havde fået arbejde fra  

 den  

 18. september 1989  

 og ville få udbetalt løn første gang  

 den 5. oktober  

 1989. Kommunen  

 besluttede herefter at betale husleje samt underhold for 4 dage pr.  

 1.  

 oktober 1989.  

 Der ligger ikke skriftlige afgørelser på sagen vedrørende hjælpen ydet i  

 1989.
Ultimo februar 1993  

 søgte klienten på ny om kontanthjælp.
Det fremgår af kommunens journalark af  

 4.  

 marts 1993  

 at  

 kommunen sidst i februar 1993 havde udbetalt kr. 500,- i overlevelseshjælp,  

 samt  

 den 1. marts 1993  

 havde udbetalt aconto kr. 1.000,- til  

 husleje.
 Der foreligger ikke  

 nogen skriftlig afgørelse på sagen vedrørende dette.
Den 4. marts 1993  

 traf Vejen Kommune afgørelse, hvorefter  

 der blev ydet klienten kontanthjælp efter bistandslovens § 37 fra  

 den  

 25. februar 1993.  

 Hjælpen var ifølge afgørelsen ikke tilbagebetalingspligtig.
Denne afgørelse  

 blev meddelt skriftligt og var vedlagt klagevejledning.
Klienten henvendte  

 sig  

 den 26. april 1993  

 hos Vejen Kommune med en  

 børnebidragsresolution.
Ifølge resolutionen af  

 den  

 31. marts 1993  

 var klienten blevet pålagt at betale normalbidrag til et barn.
Klienten  

 oplyste  

 at børnebidrag fra  

 den 1. marts 1993  

 til  

 den 30. april  

 1993  

 var betalt  

 kontant.
Ifølge journalarket ville kommunen fra  

 den  

 1. maj 1993  

 medtage udgiften til børnebidrag ved beregningen af kontanthjælpen.
På sagen  

 foreligger der en beregning af  

 26. april 1993  

 hvori udgiften til børnebidrag er  

 medtaget.
Beregningen er stilet til klienten, men det fremgår ikke af sagen  

 om  

 beregningen er sendt til klienten.
Vejen Kommune indkaldte  

 klienten til opfølgningsmøde  

 den 9. juni 1993. Af kommunens journalark fra denne dato  

 fremgår det at klienten primært var interesseret i arbejde indenfor  

 finansbranchen, men ellers var åben overfor øvrige muligheder.
Det aftaltes  

 mellem parterne at klienten skulle starte på Asserbølgård i uge 27, såfremt  

 han ikke inden dette tidspunkt havde fået arbejde.
Den 22. juni 1993  

 blev der indgået en ansættelsesaftale  

 vedrørende jobtilbud til klienten.
Klienten blev fastansat i 1994.
 Klienten mødte op  

 hos Vejen Kommune  

 den 21. februar 1996  

 og oplyste at han  

 den  

 6. februar 1996  

 var blevet opsagt fra sit arbejde med løn til  

 den  

 31. maj 1996.  

 Klienten fik udbetalt kr. 2.800,- i løn for februar 1998. Da der var tale om  

 et  

 forsørgelsesproblem blev han henvist til bistands-/visitationsafdelingen.
 Den 21. februar 1996  

 fik klienten udbetalt kr. 500,- efter  

 bistandslovens § 46 mod tilbagebetaling i henhold til bistandslovens § 26,  

 stk. 1, nr. 4. Af afgørelsen fremgår at klienten står uden midler men  

 givetvis  

 vil få udbetalt løn for perioden på et senere tidspunkt.
Den 1. marts 1996  

 ansøgte klienten på ny om kontanthjælp  

 der blev bevilget i henhold til bistandslovens § 37. Samme dato blev der  

 truffet afgørelse om tilbagebetalingspligt af kontanthjælpen, jf.  

 bistandslovens  

 § 26, stk. 1, nr. 1, begrundet i 'uforsvarlig økonomi'. Som klageinstans var  

 anført Vejen Kommune.
Klienten har underskrevet at være bekendt med  

 tilbagebetalingspligten.
Det fremgår af  

 kommunens journalark af  

 1. marts 1996  

 at tilbagebetalingspligten var  

 begrundet i de dispositioner klienten havde lavet vedrørende gæld til  

 arbejdsgiver.
Ifølge brev af  

 23. februar 1996  

 fra klientens arbejdsgiver fremgår det  

 at klienten ikke kan påregne at få yderligere løn udbetalt, da han skylder  

 arbejdsgiveren kr. 52.589,-, som ville blive modregnet i lønnen.
 Den 14. marts 1996  

 traf kommunen afgørelse om at tildele  

 klienten kontanthjælp efter bistandslovens § 37 fra  

 den  

 12. februar 1996,  

 samt afgørelse om tilbagebetalingspligt i medfør af bistandslovens § 26, stk.  

 1, nr. 1. Der er i afgørelsen henvist til 'uforsvarlig økonomi'. Det fremgår  

 af  

 kommunens journalark at beløbet er gjort tilbagebetalingspligtig med baggrund  

 i  

 de dispositioner klienten har foretaget sig vedrørende gældsafvikling med  

 arbejdsgiveren.
Det fremgår af  

 kommunens journalark af  

 29. maj 1996  

 at tilbagebetalingspligten for  

 kontanthjælpen blev stoppet med virkning fra 31. juni 1996. Baggrunden herfor  

 var at klienten ikke længere var ansat hos sin tidligere arbejdsgiver, og  

 hans  

 løn derfor ikke længere gik til gældsafvikling.
Det ses ikke at denne  

 afgørelse  

 er meddelt klienten.
Kontanthjælpsudbetalingen fortsatte herefter pr.  

 31.  

 maj 1996. Af  

 journalarket af samme dato fremgår det endvidere at det aftaltes at klienten  

 de  

 næste par måneder selv forsøgte at finde arbejde.
Det fremgår af  

 kommunens journalark af  

 13. juni 1996  

 at klienten ansøgte om økonomisk hjælp  

 til samvær med sin datter.
Der blev givet afslag på dette i henhold til  

 bistandslovens § 46b.
Klienten blev orienteret mundtligt om afslaget.
Samme dag traf  

 kommunen endvidere afgørelse om at yde klienten hjælp i henhold til  

 bistandslovens § 46 for perioden fra  

 den 13. juni  

 1996  

 til  

 den  

 30. juni 1996.  

 Hjælpen blev gjort tilbagebetalingspligtig på grund af 'uforsvarlig økonomi'.  

 Klienten underskrev en erklæring om at han var gjort bekendt med dette.
Det  

 var  

 i erklæringen oplyst at afgørelsen kunne påklages til amtsankenævnet.
Det fremgår af  

 kommunens journalark af  

 15. oktober 1996  

 at der i henhold til bistandslovens § 46  

 blev givet afslag til klienten på hjælp til depositum i forbindelse med  

 flytning.
Samme dag blev der givet overlevelseshjælp i henhold til samme  

 paragraf.  

 Hjælpen blev gjort tilbagebetalingspligtig i henhold til bistandslovens § 26,  

 stk. 1, nr. 1.
 Den 16. oktober 1996  

 underskrev klienten en erklæring om  

 tilbagebetalingen.
 Af kommunens  

 journalark af  

 19. november 1996  

 fremgår det at kommunen vurderede at der  

 for tiden ikke kunne iværksættes alternative foranstaltninger til  

 kontanthjælp.
Klienten rettede  

 den  

 26. november 1996  

 henvendelse til kommunen med anmodning om hjælp til tandlæge.  

 Den  

 25. februar 1997  

 traf kommunen afgørelse, hvorefter der blev bevilget klienten hjælp til  

 tandbehandling  

 i henhold til bistandslovens § 46a.
Afgørelsen var vedlagt klagevejledning.
 Den 17. februar 1997  

 vurderede kommune på ny at der ikke på  

 daværende tidspunkt kunne iværksættes alternativer til kontanthjælp.
 Ved telefonisk  

 henvendelse  

 den 26. marts 1997  

 til Vejen Kommune oplyste klienten at  

 han nu havde fået arbejde, hvorfor kontanthjælpsudbetalingen blev stoppet.  

 Sagen blev herefter henlagt.
Klienten anmodede  

 herefter  

 den 7. august 1997  

 kommunen om hjælp til betaling af lys og  

 varme, samt overlevelseshjælp indtil han igen fik udbetalt løn.  

 Den  

 8. august 1997  

 blev der bevilget klienten hjælp i henhold til bistandslovens § 46. Hjælpen  

 blev gjort tilbagebetalingspligtig i henhold til bistandslovens § 26, stk. 1,  

 nr. 3. Det fremgår af kommunens journalark af samme dato at dette var  

 begrundet  

 i at klienten var i arbejde og derfor i løbet af kort tid ville have mulighed  

 for at tilbagebetale beløbet.
På ny underskrev klienten en erklæring om at  

 han  

 var gjort bekendt med tilbagebetalingspligten.
Erklæringen indeholdt  

 klagevejledning.
 Ombudsmandens bemærkninger:
 Bistandslovens § 26  

 har følgende indhold:
'  

  

 § 26.  

  

 Kommunalbestyrelsen kan træffe  

 beslutning om tilbagebetaling, 1) når der må ydes  

 en person hjælp på grund af pågældendes uforsvarlige økonomi, ubegrundede  

 opgivelse af et arbejde eller beskæftigelsesfremmende foranstaltning,  

 nægtelse  

 af at påtage sig et rimeligt tilbud om arbejde eller af at deltage i  

 beskæftigelsesfremmende  

 foranstaltninger, 2) når der må ydes  

 en person hjælp, fordi den pågældende eller ægtefællen er indblandet i en  

 kollektiv arbejdsstrid, 3) når der på det  

 tidspunkt, da der søges om hjælp på grund af økonomisk trang, foreligger  

 forhold, der viser, at pågældende i løbet af kortere tid vil være i stand til  

 at tilbagebetale hjælpen, 4) når en person,  

 der har modtaget hjælp, senere får udbetalt en erstatning, et  

 underholdsbidrag  

 eller lignende, der dækker samme tidsrum og samme formål som den udbetalte  

 hjælp.
 Stk. 2.  

  

 I de tilfælde, der er nævnt i stk. 1, nr. 1-3, kan tilbagebetaling kun  

 kræves,  

 hvis kommunalbestyrelsen ved hjælpens udbetaling har gjort modtageren bekendt  

 med tilbagebetalingspligten.
...' Lov om kommunal  

 aktivering, § 3, stk. 2, har følgende indhold:
'Kommunalbestyrelsen  

 har for kontanthjælpsmodtagere, der er fyldt 25 år, pligt til at udarbejde en  

 individuel handlingsplan senest efter en sammenhængende periode med 6  

 måneders  

 kontanthjælp.
For kontanthjælpsmodtagere under 25 år kan kommunalbestyrelsen  

 udarbejde en handlingsplan ud fra en vurdering af det individuelle behov.' Forvaltningslovens  

 §§ 22, 23, 24 og 25 har følgende indhold:
 '  

  

 § 22. En afgørelse skal, når den  

 meddeles skriftligt, være ledsaget af en begrundelse, medmindre afgørelsen  

 fuldt ud giver den pågældende part medhold.
§ 23.  

  

 Den, der har fået en afgørelse meddelt mundtligt, kan forlange at få en  

 skriftlig begrundelse for afgørelsen, medmindre afgørelsen fuldt ud giver den  

 pågældende part medhold.
En begæring herom skal fremsættes overfor  

 myndigheden  

 inden 14 dage efter, at parten har modtaget underretning om afgørelsen.
 Stk. 2.  

  

 En begæring om skriftlig begrundelse efter stk. 1 skal besvares snarest  

 muligt.  

 Hvis begæringen ikke er besvaret inden 14 dage efter, at begæringen er  

 modtaget  

 af vedkommende myndighed, skal denne underrette parten om grunden hertil samt  

 om, hvornår begæringen kan forventes besvaret.
§ 24.  

 En begrundelse for en afgørelse skal indeholde en henvisning til de  

 retsregler,  

 i henhold til hvilke afgørelsen er truffet.
I det omfang, afgørelsen efter  

 disse regler beror på et administrativt skøn, skal begrundelsen tillige  

 angive  

 de hovedhensyn, der har været bestemmende for skønsudøvelsen.
 Stk. 2.  

  

 Begrundelsen skal endvidere om fornødent indeholde en kort redegørelse for de  

 oplysninger vedrørende sagens faktiske omstændigheder, som er tillagt  

 væsentlig betydning for afgørelsen.
 Stk. 3.  

  

 Begrundelsens indhold kan begrænses, i det omfang partens interesse i at  

 kunne  

 benytte kendskab til denne til varetagelse af sit tarv findes at burde vige  

 for  

 afgørende hensyn til den pågældende selv eller til andre private eller  

 offentlige interesser, jfr. § 15.
§ 25.  

 Afgørelser, som kan påklages til anden forvaltningsmyndighed, skal, når de  

 meddeles skriftligt, være ledsaget af en vejledning om klageadgang med  

 angivelse af klageinstans og oplysning om fremgangsmåden ved indgivelse af  

 klage, herunder om eventuel tidsfrist.
Det gælder dog ikke, hvis afgørelsen  

 fuldt ud giver den pågældende part medhold.
Stk. 2.  

  

 Vedkommende minister kan efter forhandling med justitsministeren fastsætte  

 regler om, at klagevejledning på nærmere angivne sagsområder, hvor særlige  

 forhold gør sig gældende, kan undlades eller ske på anden måde end nævnt i  

 stk.  

 1.' Begrundelse En begrundelse skal  

 efter forvaltningslovens § 24 fremtræde som en forklaring på, hvorfor  

 afgørelsen har fået det pågældende indhold, jf.
John Vogter,  

 Forvaltningsloven  

 med kommentarer (1992), s. 279ff.
Hvis afgørelsen bygger på et administrativt  

 skøn skal begrundelsen tillige angive de hovedhensyn der har været  

 bestemmende  

 for skønsudøvelsen.
Om fornødent skal begrundelsen indeholde en kort  

 redegørelse for de oplysninger vedrørende sagens faktiske omstændigheder som  

 er tillagt væsentlig betydning for afgørelsen.
Det fremgår af Vejen  

 Kommunes afgørelse af  

 21. februar 1996  

 om tilbagebetaling af hjælp ydet efter  

 bistandslovens § 46 at afgørelsen var begrundet i at klienten stod uden  

 midler  

 men givetvis ville få udbetalt løn på et senere tidspunkt.
Der var endvidere  

 henvist til bistandslovens § 26, stk. 1, nr. 4. En nærmere begrundelse  

 fremgår  

 af kommunens journalark.
Det nævnes heri at den tidligere arbejdsgiver endnu  

 ikke har indgivet konkursbegæring, hvorfor klienten (endnu) ikke har anmeldt  

 sit lønkrav til Lønmodtagernes Garantifond.
 Da begrundelsen  

 ifølge kommunens journalark for afgørelsen om tilbagebetalingspligt er, at  

 der  

 er forhold der viser at klienten i løbet af kortere tid ville være i stand  

 til  

 at tilbagebetale den udbetalte kontanthjælp finder jeg at kommunen burde have  

 henvist til bistandslovens § 26, stk. 1, nr. 3 og ikke nr. 4. Den nærmere  

 betydning  

 af den fejlagtige henvisning har jeg ikke fundet grundlag for at udtale mig  

 om.  

 Jeg kan dog i den forbindelse henvise til UfR 1983, s. 1117ff, vedrørende  

 spørgsmålet.
 I kommunens  

 afgørelser om tilbagebetalingspligt af  

 1. marts 1996,  

 14. marts 1996,  

 13. juni 1996  

 og  

 16. oktober  

 1996  

 er der  

 henvist til bistandslovens § 26, stk. 1, nr. 1, samt 'uforsvarlig økonomi'. I  

 afgørelsen af  

 8. august 1997  

 er der henvist til bistandslovens § 26,  

 stk. 1, nr. 3.
 Den nærmere  

 begrundelse for afgørelserne af 1. og  

 14. marts 1996  

 samt  

 8.  

 august 1997  

 fremgår af kommunens journalark.
For så vidt angår  

 afgørelsen af  

 1. marts 1996  

 gøres udbetalingen tilbagebetalingspligtig  

 på baggrund af de dispositioner klienten har foretaget vedrørende gæld til  

 sin  

 arbejdsgiver.
Klienten skyldte på dette tidspunkt arbejdsgiveren kr.  

 52.589,-. Vedrørende afgørelsen af  

 14. marts 1996  

 er der i journalarket på ny henvist til  

 gælden til arbejdsgiveren.
 Endelig vedrørende  

 afgørelsen af  

 8. august 1997  

 er der i journalarket henvist til at  

 klienten har en fast månedlig indtægt på ca. kr. 11.000,-.
Generelt bemærker  

 jeg at de af kommunen meddelte begrundelser ikke fremstår som en konkret  

 forklaring på, hvorfor afgørelserne har fået det pågældende indhold.
Således  

 fremgår det ikke af afgørelserne hvilke hovedhensyn der har været bestemmende  

 for afgørelsernes indhold.
Det er ikke tilstrækkeligt at begrundelserne  

 eventuelt er anført i kommunens egne journalark.
Jeg finder ikke at  

 begrundelserne opfylder kravene i forvaltningslovens § 24.
Klagevejledning For så vidt angår  

 kommunens afgørelser af 1. og  

 14. marts 1996  

 er som klageinstans anført kommunen  

 selv, hvilket jeg finder uheldigt.
Der skulle retteligt, jf.  

 forvaltningslovens  

 § 25, være henvist til det sociale ankenævn  

  

 via  

  

 Vejen Kommune, jf. bistandslovens § 15.
Skriftlighed Afgørelsen af  

 29.  

 maj 1996,  

 hvorefter fremtidig udbetalt kontanthjælp ikke blev gjort  

 tilbagebetalingspligtig ses ikke at være fremsendt til klienten.
Vejen Kommunes  

 afgørelse af  

 13. juni 1996  

 vedrørende afslag på hjælp til samvær  

 med klientens datter blev givet mundtligt.
Der foreligger endvidere på sagen  

 ikke nogen skriftlig meddelelse af kommunens afgørelse af  

 26.  

 juli 1989  

 vedrørende udbetaling af kontanthjælp, eller af afgørelsen af  

 26.  

 september 1989,  

 hvorefter kontanthjælpen blev stoppet.
Endelig er der ikke nogen skriftlig  

 meddelelse  

 af en afgørelse fra februar 1993, hvorefter kommunen udbetalte kr. 500,- mod  

 tilbagebetalingspligt i overlevelseshjælp samt kr. 1.000,- til aconto  

 husleje.
Det er almindeligt  

 antaget at der i dansk forvaltningsret ikke gælder nogen almindelig regel om  

 at  

 forvaltningsafgørelser skal meddeles skriftligt, se f.eks.
John Vogter,  

 Forvaltningsloven med kommentarer, 2. udg. (1992), s. 267, og Carl Aage  

 Nørgaard  

 og Jens Garde, Forvaltningsret, Sagsbehandling, 4. udg. (1995), s. 241. Det  

 følger imidlertid af lovgivningen at visse afgørelser skal meddeles  

 skriftligt,  

 ligesom det er antaget at særligt indgribende afgørelser bør udfærdiges  

 skriftligt.
 Jeg har tidligere  

 udtalt at det kan følge af god forvaltningsskik at afgørelser bør meddeles  

 skriftligt, se eksempelvis Folketingets Ombudsmands Beretning for 1992, s.  

 141ff samt - især - s. 267ff.
 Jeg henleder i den  

 forbindelse opmærksomheden på forvaltningslovens § 23, hvorefter en part der  

 har fået en afgørelse meddelt mundtligt kan forlange en skriftlig begrundelse  

 for afgørelsen, med mindre afgørelsen giver parten fuldt ud medhold.
 Såfremt klienten  

 havde modtaget en skriftlig afgørelse ville denne således skulle have  

 indeholdt  

 en begrundelse for afgørelsens indhold, jf. forvaltningslovens §§ 23 og 24,  

 samt en klagevejledning, jf. forvaltningslovens § 25. Såvel begrundelse samt  

 klagevejledning ville være af betydning for klientens overvejelser om  

 hvorvidt  

 han ville klage over en eller flere af afgørelserne.
5. Opfølgning Det fremgår af lov om kommunal aktivering, § 3, stk. 2, at der for  

 kontanthjælpsmodtagere over 25 år skal udarbejdes en handlingsplan inden 6  

 måneder efter det tidspunkt man begynder at modtage kontanthjælp.
Fra  

 klienten på ny ansøgte om kontanthjælp  

 den  21. februar 1996  

 og indtil han fik nyt arbejde i marts 1997 gik der over et år.
Der blev ikke  

 udarbejdet nogen handlingsplan for klienten i denne periode, hvilket jeg  

 finder beklageligt.
