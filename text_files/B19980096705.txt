Bekendtgørelse om amtsrådenes  

 beføjelser ved genopretning af vådområder I medfør af § 60 a, stk. 1 og 3, i lov om  

 naturbeskyttelse, jf. lovbekendtgørelse nr. 835 af 1. november 1997  

 som ændret ved lov nr. 478 af 1. juli 1998, fastsættes:
 § 1. Med henblik på genopretning af  

 vådområder, som skal medvirke til at forbedre vandmiljøet,  

 udøves følgende beføjelser i henhold til  

 naturbeskyttelsesloven af amtsrådene for henholdsvis Bornholm,  

 Frederiksborg, Fyn, København, Nordjylland, Ribe, Ringkjøbing,  

 Roskilde, Storstrøm, Sønderjylland, Vejle, Vestsjælland,  

 Viborg og Århus amter:
1)	erhvervelse af fast ejendom og afholdelse af drifts- og  

 anlægsudgifter på erhvervede ejendomme; § 55, stk. 1,  

 nr. 1, 2)	salg af fast ejendom; § 55, stk. 2, 3)	ydelse af tilskud til kommuner, almennyttige foreninger, stiftelser,  

 institutioner m.v. samt private ejendomsejere; § 55, stk. 1, nr.  

 3, 4)	tinglysning af aftaler om genopretning af vådområder,  

 der skal medvirke til at forbedre vandmiljøet, på ejendommen;  

 § 55, stk. 3, 5)	beslutning om pålæg af forkøbsret; § 57,  

 stk. 1, 6)	varetagelse af funktioner ved udøvelse af  

 forkøbsretten; § 59, 7)	beslutning om ekspropriation af fast ejendom; § 60, stk.1, 8)	varetagelse af funktioner ved ekspropriation af fast ejendom;  

 § 60, stk. 3.
 Stk. 2. Amtsrådet skal underrette ejeren af den  

 pågældende ejendom om forkøbsretten, jf. stk. 1, nr.  

 5, og tinglyse forkøbsretten på ejendommen.
 § 2. Miljø- og energiministeren kan  

 beslutte at overtage et amtsråds beføjelser efter § 1 i  

 sager, der berører andre myndigheders lovbestemte opgaver eller har  

 større betydning.
 § 3. Amtsrådets afgørelser efter  

 § 1, stk. 1, nr. 5, kan af den kreds af klageberettigede, som er  

 anført i naturbeskyttelseslovens § 86, påklages til  

 miljø- og energiministeren.
 Stk. 2. Amtsrådets afgørelser efter § 1,  

 stk. 1, nr. 7 og 8, kan af den kreds af klageberettigede, som er  

 anført i naturbeskyttelseslovens § 43, påklages til  

 Naturklagenævnet.
 Stk. 3. Øvrige afgørelser efter § 1, stk.  

 1, kan ikke påklages til anden administrativ myndighed.
Stk. 4. Klagefristen er 4 uger fra den dag, afgørelsen  

 er meddelt den pågældende.
Er afgørelsen offentligt  

 bekendtgjort, regnes klagefristen dog altid fra bekendtgørelsen.
Hvis  

 klagefristen udløber på en lørdag eller en helligdag,  

 forlænges fristen til den følgende hverdag.
 Stk. 5. Klage over amtsrådets afgørelser efter  

 bekendtgørelsen indgives skriftligt til amtsrådet, som  

 videresender klagen til klagemyndigheden ledsaget af den påklagede  

 afgørelse og det materiale, der er indgået i sagen  

 bedømmelse.
 Stk. 6. Rettidig klage har opsættende virkning for den  

 påklagede afgørelse, medmindre klagemyndigheden bestemmer  

 andet.
 § 4. Bekendtgørelsen træder i kraft  

 den 1. januar 1999.
