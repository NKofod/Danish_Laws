 I medfør af § 3 i lov nr. 204 af 30. maj 1980 om ændring af vilkår for  

 statsgaranterede lån til tørkeramte landmænd fastsættes følgende:
 § 1.  Ansøgning om forlængelse af statsgaranti til  

 tørkeramte landmænd efter lov nr. 655 af 24. december 1975 og lov nr. 536 af  

 17. november 1976 skal indgives til det långivende pengeinstitut, der  

 videresender ansøgningen til Kongeriget Danmarks Hypotekbank og  

 Finansforvaltning.
 § 2.  Ansøgningen skal bl.a. indeholde oplysninger til  

 vurdering af, om de ændrede lånevilkår opfylder betingelserne i lovens §§  

 1-2.
 Stk. 2.  Hypotekbanken kan fastsætte, hvilke nærmere  

 oplysninger der skal angives i ansøgningen.
 § 3.  Kongeriget Danmarks Hypotekbank og  

 Finansforvaltning træffer afgørelse om forlængelse af statsgaranti og udøver  

 i øvrigt de beføjelser, der i loven er henlagt til landbrugsministeren.
 Stk. 2.  Finder Hypotekbanken, at betingelserne for  

 forlængelse af statsgarantien er opfyldt, afgiver Hypotekbanken på  

 statskassens vegne erklæring om, at statsgarantien vedstås uanset de ændrede  

 lånevilkår.
 § 4.  Forlængelse af den afdragsfri periode kan kun  

 meddeles med hensyn til den på ansøgningstidspunktet aktuelle restskyld  

 herunder eventuelle restancer.
 § 5.  Hvis statsgarantien vedstås, udbetales  

 rentetilskud i medfør af § 7 i lov nr. 536 af 17. november 1976 af  

 Hypotekbanken efter regler, der fastsættes af Hypotekbanken efter forhandling  

 med pengeinstitutternes organisationer.
 Stk. 2.  Rentetilskuddet fastsættes til 6,4 pct. p.a. af  

 den i Hypotekbanken registrerede opskrevne restskyld ved den oprindelige  

 2-årige afdragsfri periodes udløb med fradrag af betalte afdrag.
 § 6.  Hypotekbanken kan bestemme, at der skal stilles  

 supplerende sikkerhed, hvor den stillede sikkerhed ikke er tilstrækkelig som  

 følge af den yderligere rentetilskrivning i den afdragsfri periode.
 § 7.  Bekendtgørelsen træder i kraft den 1. august  

 1980.
