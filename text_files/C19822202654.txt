(Handelsskoler) I henhold til § 7 i lov nr. 129 af 29. marts 1979 om forlængelse af  

 kollektive overenskomster og aftaler m.v. skulle der for bl.a. de  

 tjenestemænd, der ikke er omfattet af ferieloven, jfr. lovens § 2, stk. 1,  

 nr. 1, foretages ændringer af de gældende regler og aftaler svarende til de  

 pr. 1. september 1979 gennemførte ændringer i ferieloven om forlængelse af  

 ferien.
 Finansministeriet har med henvisning hertil meddelt, at følgende ordning  

 kan anvendes, for så vidt angår de forstandere og lærere m.v. ved  

 handelsskolerne, hvis tjenestetid er fastsat som et pligtigt ugentligt  

 undervisningstimetal.
 1. Med virkning fra 1. august 1981 ydes der for  

 skoleåret 1981/82 og følgende skoleår en reduktion på 0,022 time i det  

 pligtige ugentlige undervisningstimetal pr. ugentlig løntime, jfr. pkt.3.
 2. Denne reduktion ydes dog højst for et ugentligt  

 antal løntimer svarende til de fastsatte normale pligtige ugentlige  

 undervisningstimetal for den pågældende lærergruppe.
 3. Reduktionsberegningen foretages på grundlag af det  

 opgjorte løntimetal uden indregning af den i pkt. 1 nævnte reduktion.
 I.
 Ordningen omfatter forstandere, studielektorer, inspektører og samtlige  

 lærere ansat på tjenestemandslignende vilkår eller i henhold til  

 overenskomst, deltidsansatte lærere samt kvotalønnede timelærere efter  

 undervisningsministeriets cirkulære af 9. april 1974.
 For så vidt angår deltidsansatte lærere og timelærere ydes reduktionen dog  

 kun forholdsmæssigt, d.v.s. med 0,022 x det aftalte henholdsvis det faktiske  

 løntimetal.
 II.
 Feriereduktionen gives kun i undervisningstimetallet (skematimer + diverse  

 reduktioner), og overtimer ud over fuldt eller nedsat timetal indgår ikke i  

 beregningen.
 III.
 Feriereduktionen beregnes på grundlag af løntimetallet uden indregning af  

 selve feriereduktionen på 0,022.
Den maximale feriereduktion udgør, afhængig af undervisningstimetallet  

 (skematimer + diverse reduktioner), 1. for fastansatte lærere i lønrammeforløbet 13/21/23: 0,022 x 27 = 0,59 ugentlig løntime, lønrammeforløbet 18/26/28: 0,022 x 24 = 0,53 ugentlig løntime, lønrammeforløbet 16/21/29/31 eller efter overenskomst: 0,022 x 22 = 0,48 ugentlig løntime.
 Ved undervisning på forskellige niveauer foretages omregning.
 2. for timelærere beregnes den maximale  

 feriereduktion som for fastansatte på grundlag af indplaceringen i  

 lønrammeforløbet, jfr. følgende eksempler:
 der afregnes med 1/24 af lønnen i lønramme 18/26/28.
For forstandere i lønrammerne 34, 35, 36 og 37 og  

inspektører i lønramme 33 beregnes feriereduktionen på grundlag af 24  

 timer, eller 0,53 løntimer pr. uge.
Reduktionen gives i  

 undervisningstimetallet, jfr.
II.
 Det tilføjes, at der ved beregning af ferieforlængelsen ikke skal ske  

 afrunding.
 For så vidt angår skoleåret 1981-82 fastsættes følgende:
 Ferieforlængelsen beregnes med 2 decimaler og tillægges det samlede  

 løntimetal efter alle øvrige reduktioner, hvorefter det endelige løntimetal  

 vil være opgjort med 2 decimaler.
 Fra 1. august 1982 afrundes det endelige løntimetal til nærmeste  

 kvarte time.
 IV.
Ferieforlængelsen medfører ingen ændring i beregningsgrundlaget af  

 aldersreduktion.
Denne beregnes derfor, som om der ikke blev ydet  

 timereduktion på grund af ferieforlængelsen.
 V.
 For en god ordens skyld bemærkes, at feriereduktionen ikke medfører en  

 ændring af de gældende overtimebetalingssatser.
 P.m.v.
 e.b.
A.
Jahnsen eksp.sekr.
