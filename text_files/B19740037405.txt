 I medfør af § 1, stk. 1 og 2, § 6, § 7 og § 16, stk. 6, i lov nr. 595 af  

 22. december 1972 om administration af Det europæiske økonomiske Fællesskabs  

 forordninger om markedsordninger for landbrugsvarer m.v. fastsættes:
§ 1.  Svinekød er genstand for interventionskøb her i  

 landet i henhold til Det europæiske økonomiske Fællesskabs markedsordning for  

 svinekød under forudsætning af, at kødet hidrører fra svin med oprindelse i  

 fællesskabet, og at kødet ikke er eller har været frosset.
Det er forbudt at  

 afgive svinekød, der ikke opfylder disse forudsætninger, til intervention.
 Stk. 2.  Ud over de af Det europæiske økonomiske  

 Fællesskab fastsatte betingelser for interventionskøb af svinekød skal de i §  

 2 og § 3 angivne betingelser være opfyldt.
 Stk. 3.  Veterinærdirektoratet foretager kontrol med  

 overholdelse af ordningens bestemmelser.
 § 2.  Den sælger, der ønsker at levere svinekød til  

 intervention, skal fremsætte tilbud senest 48 timer efter slagtningen til  

 Direktoratet for Markedsordningerne, Torvegade 2, 1400 København K, på en  

 blanket, der på begæring tilsendes af direktoratet, og skal i øvrigt forholde  

 sig i overensstemmelse med de bestemmelser, som direktoratet fastsætter i en  

 vejledning om de omhandlede interventionskøb af svinekød.
 Stk. 2.  Tilbudet skal mindst omfatte:
 Stk. 3.  Det tilbudte svinekød skal opfylde de krav, der  

 er fastsat i Landbrugsministeriets bekendtgørelse nr. 395 af 29. juni 1973 om  

 tillæg til bekendtgørelse nr. 320 af 20. december 1924 angående udførsel af  

 kød m. m. af heste, hornkvæg, får, geder og svin, herunder være EØF-stemplet.  

 Det tilbudte kød skal være stemplet i overensstemmelse med  

 Landbrugsministeriets slagtedagskode, og det skal være ledsaget af et  

 certifikat, der opfylder kravene i ovennævnte bekendtgørelses bilag I,  

 kapitel XI.
 § 3.  Direktoratet for Markedsordningerne underretter  

 tilbudsgiver om tidspunkt og sted for indlagring af svinekødet på et af  

 Veterinærdirektoratet godkendt frysehus.
 Stk. 2.  Forinden det tilbudte svinekød indlagres på  

 frysehus, skal det ved en af Veterinærdirektoratet foranstaltet kontrol på  

 slagtestedet henholdsvis opskæringsvirksomheden konstateres, om svinekødet og  

 dets mærkning opfylder de i markedsordningen for svinekød og de i denne  

 bekendtgørelse fastsatte betingelser for levering til intervention.
 Stk. 3.  Uanset købelovens bestemmelser overgår risikoen  

 for svinekødet først til direktoratet, respektive frysehuset, når endelig  

 overtagelse har fundet sted.
§ 4.  Sælgeren skal for egen regning og efter  

 anvisning fra Direktoratet for Markedsordningerne lade svinekødet  

 transportere til det pågældende frysehus.
Transporten skal foregå i  

 overensstemmelse med bestemmelserne i nr. 51-56 i bilag I til den i § 2, stk.  

 3 nævnte bekendtgørelse.
Stk. 2.  Kødet skal i forbindelse med indlagringen på  

 frysehuset vejes af en statsautoriseret vejer og måler.
Den herved  

 konstaterede vægt lægges til grund ved beregning af købesummen.
 Stk. 3.  Svinekødet betragtes først som endelig  

 overtaget af direktoratet, når et af direktoratet foreskrevet  

 overtagelsesdokument er underskrevet af veterinærkontrollen på slagtestedet  

 henholdsvis opskæringsvirksomheden, af sælgeren og af frysehusets indehaver.
Stk. 4.  Det overtagne svinekød betales med den på  

 overtagelsesdagen gældende danske interventionspris for det pågældende  

 svinekød.
Prisen angives eksklusive merværdiafgift.
§ 5.  Overtrædelse af § 4, stk. 1, 2. pkt., straffes  

 med bøde.
Overtrædelse af § 1, stk. 1, 2. pkt., straffes ligeledes med bøde,  

 medmindre højere straf er forskyldt, jfr. § 16 i lov nr. 595 af 22. december  

 1972 om administration af Det europæiske økonomiske Fællesskabs forordninger  

 om markedsordninger for landbrugsvarer m.v.
 § 6.  Denne bekendtgørelse træder i kraft ved  

 bekendtgørelse i Lovtidende.
 Landbrugsministeriet, den 11. juli 1974.
 Niels Anker Kofoed.
/J.
Rønning-Petersen.
