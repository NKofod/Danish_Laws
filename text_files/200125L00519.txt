Tillægsbetænkning afgivet af  

 Miljø- og Planlægningsudvalget den 27. maj 2002 Tillægsbetænkning over Forslag til lov om ændring af lov om  

 miljø og genteknologi (Gennemførelse af det nye udsætningsdirektiv  

 m.v.) [af miljøministeren (Hans Christian Schmidt)] 1. Ændringsforslag Miljøministeren har stillet 1 ændringsforslag  

 til lovforslaget.
2. Udvalgsarbejdet Lovforslaget blev fremsat den 28. februar 2002 og var til  

 1. behandling den 11. marts 2002. Lovforslaget blev efter 1. behandling  

 henvist til behandling i Miljø- og Planlægningsudvalget.  

 Udvalget afgav betænkning den 8. maj 2002. Lovforslaget var til 2.  

 behandling den 16. maj 2002, hvorefter det blev henvist til fornyet  

 behandling i Miljø- og Planlægningsudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 3 møder.
Skriftlige henvendelser Udvalget har i forbindelse med den fornyede  

 udvalgsbehandling modtaget 1 henvendelse fra Greenpeace.  

 Miljøministeren har kommenteret den skriftlige henvendelse over for  

 udvalget.
Samråd Udvalget har under den fornyede behandling af lovforslaget  

 stillet 2 spørgsmål til miljøministeren til mundtlig  

 besvarelse.
Ministeren har besvaret spørgsmålene i et  

 samråd med udvalget den 22. maj 2002. Miljøministeren har  

 efterfølgende sendt udvalget det talepapir, der lå til grund for  

 ministerens besvarelse af spørgsmålene.
Spørgsmål Udvalget har under den fornyede behandling af lovforslaget  

 stillet 8 spørgsmål til miljøministeren og 1  

 spørgsmål til fødevareministeren til skriftlig  

 besvarelse, som disse har besvaret.
Emner, udvalget særligt har behandlet Udvalget har i særlig grad drøftet  

 spørgsmålet om begrænsning af risikoen for spredning af  

 GMO til andre marker, herunder økologiske marker.
Udvalget  

 lægger vægt på, at de almindelige høringsprocedurer  

 bliver fulgt i forbindelse med udarbejdelsen af en strategi for sameksistens  

 mellem GM-, konventionelle og økologiske afgrøder.
3. Udtalelse fra fødevareministeren Fødevareministeren har over for udvalget oplyst  

 følgende:
Kommerciel dyrkning af GM-afgrøder stiller  

 landbrugserhvervet over for en række udfordringer og muligheder.
Det er  

 vigtigt for forbrugernes tillid og landbruget, at disse udfordringer og  

 muligheder håndteres på et oplyst grundlag og i dialog med  

 offentligheden.
Som meddelt på samrådet den 8. maj 2002 vil jeg  

 derfor tage initiativ til at udarbejde en strategi for sameksistens mellem  

 GM-, konventionelle og økologiske afgrøder.
Strategien skal  

 bl.a. analysere og vurdere spredningsproblematikken, mulige virkemidler samt  

 forholdet til EU-retten.
Strategien skal udformes i samarbejde med  

 miljøministeren og ligge klar ved årets udgang.
Jeg lægger  

 vægt på, at arbejdet med strategien bliver præget af  

 åbenhed og gennemskuelighed.
4. Indstillinger og politiske bemærkninger Et flertal i udvalget (udvalget med undtagelse af  

 EL og KRF) indstiller lovforslaget til vedtagelse med det stillede  

 ændringsforslag.
 Et mindretal i udvalget (EL) indstiller  

 lovforslaget til forkastelse, men vil stemme for det stillede  

 ændringsforslag.
Enhedslistens medlem af udvalget bemærker, at  

 Folketinget i disse dage er ved at gennemføre et alvorligt  

 lovsjuskeri.
Det er ikke alene dårligt arbejde, men direkte  

 samvittighedsløst, hvis et flertal i Folketinget vælger at haste  

 dette lovforslag om genteknologi igennem nu.
I udvalgsarbejdet er det  

 dokumenteret, at der er kæmpe huller i de nye regler om godkendelse af  

 gensplejsede planter, som om få år vil kunne dyrkes på  

 danske marker, og som vil udgøre en trussel mod det økologiske  

 jordbrug og andre, der vil dyrke GMO-fri afgrøder.
Problemet er  

 risikoen for spredning af gener.
Erfaringer fra bl.a.
Canada, Mexico og Frankrig viser, at  

 GMO-afgrøder har smittet ved pollen- eller frøspredning over  

 langt større afstande end forudset.
Men selv hvis man mener, at  

 spredning kan forhindres ved særlig dyrkningsteknik og skrappe  

 sikkerhedsforanstaltninger, er forudsætningerne overhovedet ikke  

 på plads i Danmark.
Ved lovforslaget gennemføres EUs  

 udsætningsdirektiv.
Lovforslaget sætter standarder for, hvordan  

 en ny GMO skal afprøves, hvilke forhold der skal undersøges,  

 før man kan ansøge om godkendelse, og det fastsætter  

 procedurer for godkendelse af nye GMOer.
Men på afgørende  

 punkter er lovforslaget hullet som en si.
Det gælder bl.a. en  

 række uafklarede spørgsmål om mærkning og sporing,  

 og det gælder risikoen for spredning.
Det er ikke regeringens hensigt  

 med lovforslaget at lovgive om betingelser for landbrugets virksomhed,  

 herunder om spredning af godkendte GMO-planter til andre marker.  

 Miljøministeren anser nemlig spredning af pollen og frø mellem  

 marker for et landbrugsmæssigt spørgsmål, som ikke skal  

 reguleres af miljølovgivning.
Derfor kan der efter regeringens  

 opfattelse ikke laves ansvarsregler for landmænd, der vil dyrke  

 GMOer.
Gennemføres udsætningsdirektivet ved dette  

 lovforslag, efterlader det landmænd, der dyrker økologisk eller  

 traditionelt, uden nogen form for beskyttelse   eller mulighed for at  

 få erstatning   hvis afgrøden forurenes og ikke kan sælges  

 som økologisk eller GMO-fri.
De to rapporter   fra Det Europæiske  

 Miljøagentur og fra EU-Kommissionen   bestyrker Enhedslistens  

 opfattelse af, at Folketinget bør få analyseret risikoen ved  

 udsætning af gensplejsede afgrøder, inden man vedtager  

 lovforslaget om miljø og genteknologi.
Rapporterne viser, at der er  

 stor risiko for, at GMO-afgrøder kan smitte konventionelle planter,  

 økologiske afgrøder og floraen.
Planer om at indføre  

 sikkerhedsafstande til gensplejsede marker giver ingen reel sikkerhed.
Fødevareministeren og miljøministeren  

 varsler, at de vil tage hånd om problemet ved til januar 2003 at  

 udarbejde en strategi for håndteringen af dyrkning med GMO, men de vil  

 ikke redegøre for, hvad strategien skal indeholde.
Vil der blive  

 indført afstandskrav, regler for ansvar, mulighed for, at  

 landmænd kan nedlægge veto mod GMOer eller mulighed for, at  

 kommuner kan forbyde GMOer lokalt? Enhedslisten finder det vigtigt, at  

 fødevareministeren og miljøministeren i det forestående  

»strategiarbejde for sameksistens mellem GM-,  

 konventionelle og økologiske afgrøder« inddrager relevante organisationer i et udvalgsarbejde  

 med en afbalanceret sammensætning, således at ikke kun  

 landbrugsorganisationer, men tillige parter med indsigt i økologi og  

 de særlige aspekter af GMO-problematikken inddrages.
Der tænkes  

 her blandt andet på Økologisk Landsforening, Forskningscenter  

 for Økologisk Jordbrug, Forskningscenter Risø, Danmarks  

 Naturfredningsforening, NOAH og Greenpeace.
Enhedslisten støtter ændringsforslaget om, at  

 miljøministeren skal fastsætte regler, der inden for  

 EU-lovgivningens rammer stærkt begrænser  

 spredningsrisikoen til andre marker, herunder til økologiske marker.  

 Det er dog stadig meget uklart, hvad disse begrænsninger  

 indebærer, og udformning af sådanne regler kræver, som det  

 også konkluderes i EU-rapporten, meget mere viden.
Enhedslisten er  

 fortsat imod det samlede lovforslag og finder det vigtigt, at der sker  

 omfattende høringer i forbindelse med, at reglerne skal  

 fastsættes.
Et andet mindretal i udvalget (KRF)  

 indstiller lovforslaget til vedtagelse uændret.
Mindretallet vil  

 stemme hverken for eller imod det stillede ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for tillægsbetænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 tillægsbetænkningen.
En oversigt over Folketingets sammensætning er  

 optrykt i tillægsbetænkningen 5. Ændringsforslag med bemærkninger Ændringsforslag Af	miljøministeren, tiltrådt af et flertal  

(udvalget med undtagelse af KRF):
Til § 1 1) Efter nr. 8 indsættes som nyt nummer:
 »01. I § 13 indsættes efter stk. 2 som nyt  

 stykke:
»Stk. 3. Fødevareministeren fastsætter regler, der  

 inden for EU-lovgivningens rammer stærkt begrænser  

 spredningsrisikoen til andre marker, herunder økologiske marker.«« Bemærkninger Til nr. 1 Ændringsforslaget indebærer, at  

 fødevareministeren fastsætter krav, der stærkt  

 begrænser spredningen af GM-afgrøder til andre kommercielle  

 afgrøder.
De nærmere betingelser herfor vil dog først  

 kunne fastlægges, efter at det strategiarbejde, som  

 fødevareministeren netop har taget initiativ til, er tilendebragt.
 Det skal bemærkes, at udmøntningen skal ske  

 med respekt for begrænsninger i medfør af EU-retten.
Søren Gade (V)  

  Helga Moos (V)  Eyvind Vesselbo (V) fmd.  

  Jens Vibjerg (V)  Freddie H.
Madsen (DF)  

  Holger Gorm Petersen (DF) Helle Sjelle (KF)  

  Lars Barfoed (KF)  Ole M.
Nielsen (KRF)  

 nfmd.  Inger Bierbaum (S)  Nicolai Wammen (S)  

  Pernille Blach Hansen (S)  Svend Auken (S)  

 Torben Hansen (S)  Jørn Jespersen (SF)  

  Elsebeth Gerner Nielsen (RV)  

  Søren Egge Rasmussen  (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf 1 medlem valgt på  

 Færøerne Bilag 1 Oversigt over bilag vedrørende L 131 omdelt efter  

 afgivelse af betænkning Bilagsnr.
