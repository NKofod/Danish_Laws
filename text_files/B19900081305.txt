 I medfør af § 3, stk. 2, § 5, § 44, stk. 2, i lov om lægemidler, jf.  

 lovbekendtgørelse nr. 451 af 6. august 1982, fastsættes:
Indledning § 1.  Denne bekendtgørelse omfatter import,  

 fremstilling, kontrol, lagerhold og forhandling af foderlægemidler til fisk.
 Stk. 2.  Foderlægemidler til fisk er omfattet af lov om  

 lægemidler med de undtagelser, som er fastsat i denne bekendtgørelse.
 § 2.  Enhver virksomhed, der importerer, fremstiller,  

 lagerholder eller forhandler foderlægemidler til fisk, skal have  

 Sundhedsstyrelsens tilladelse hertil, jf. lov om lægemidler, § 8. Tilladelse  

 udstedes i samarbejde med Fiskeriministeriets Industritilsyn.  

 Fremstillervirksomheder skal være godkendt af Fiskeriministeriet til  

 fremstilling af foder til fisk.
 § 3.  Sundhedsstyrelsen kontrollerer virksomheder, der  

 har tilladelse efter § 2. Sundhedsstyrelsen kan gennemføre kontrollen i  

 samarbejde med Fiskeriministeriets Industritilsyn.
 § 4.  Sundhedsministeren fastsætter regler om afgift  

 for behandling af ansøgning efter § 2 og for Sundhedsstyrelsens kontrol efter  

 § 3.
 Stk. 2.  Tilladelse efter § 2 kan ikke overdrages og kan  

 tilbagekaldes, såfremt virksomheden foretager udlevering uden skriftlig  

 bestilling fra dyrlæge eller gør sig skyldig i grov eller gentagen  

 tilsidesættelse af vilkår eller pålæg fra tilsynsmyndighederne.
Fremstilling § 5.  Foderlægemidler til fisk må kun forhandles eller  

 udleveres, hvis de er fremstillet på grundlag af en af Sundhedsstyrelsen  

 godkendt forblanding.
Ved en forblanding forstås ethvert veterinærmedicinsk  

 præparat, herunder enhver farmaceutisk specialitet, som er tilberedt på  

 forhånd med henblik på senere fremstilling af foderlægemidler.  

 Foderlægemidler skal i øvrigt overholde de regler, som gælder for  

 fremstilling og forhandling af foder til fisk.
Dagsdosisen af lægemidler skal  

 være indeholdt i en mængde foder, der mindst svarer til halvdelen af den  

 behandlede fiskemængdes daglige foderbehov.
 Stk. 2.  Virksomheder, der fremstiller foderlægemidler  

 til fisk, skal have personale med den nødvendige viden om og tilstrækkelig  

 praktisk erfaring i blandingsteknik.
Emballering § 6.  Emballagen skal på mindst to fremtrædende flader  

 indenfor samme synsfelt bære følgende oplysninger:
Indholdsmængden (det nominelle indhold) skal anføres på pakningerne og  

 angives i kg, Stk. 2.  Foderlægemidler til fisk skal emballeres på en  

 sådan måde, at emballagen tydeligt adskiller sig fra sædvanlige foderstoffer.
Lagerhold § 7.  Forblandinger og foderlægemidler til fisk skal  

 opbevares adskilt fra andre varer.
 Stk. 2.  Lægemidlerne skal til stadighed lagerholdes  

 under de foreskrevne opbevaringsbetingelser og i øvrigt på en sådan måde, at  

 uvedkommende ikke har adgang til foderlægemidlerne.
Forhandling § 8.  Forhandling af foderlægemidler til fisk uden for  

 apotekerne må kun ske fra en virksomhed, der har Sundhedsstyrelsens  

 tilladelse, jf. § 2.
 § 9.  Foderlægemidler til fisk må kun udleveres efter  

 skriftlig bestilling fra en dyrlæge.
 Stk. 2.  Bestillingssedlen skal være tydeligt affattet  

 og skal indeholde følgende oplysninger:
Stk. 3.  De i stk. 1 omhandlede bestillingssedler er kun  

 gyldige for en enkelt udlevering.
Bestillingssedlerne er gyldige i en periode  

 på højst 3 måneder fra udstedelsesdatoen.
 Stk. 4.  Ekspederede bestillingssedler skal forsynes med  

 dato for udlevering, dato for udløb af holdbarhedstid, initialer for den for  

 udleveringen ansvarlige person samt forhandlerens navn.
 Stk. 5.  Den for udleveringen ansvarlige person skal  

 være i besiddelse af tilstrækkelig grundlæggende videnskabelig eller teknisk  

 baggrund og praktisk erfaring.
Stk. 6.  De i stk. 1 omhandlede bestillingssedler skal  

 opbevares hos forhandleren i 3 år.
Kopier af bestillingssedler skal indsendes  

 til Fiskeriministeriets Industritilsyn den 1. i hver måned.
Strafbestemmelser § 10.  Medmindre højere straf er forskyldt efter anden  

 lovgivning, straffes med bøde den, der overtræder § 2, § 4, stk. 2, §§ 5-9.
 Stk. 2.  Er en overtrædelse begået af et aktieselskab,  

 anpartsselskab, andelsselskab eller lignende, kan der efter § 44, stk. 3, i  

 lov om lægemidler pålægges selskabet som sådant bødeansvar.
Ikrafttrædelses- og overgangsbestemmelser § 11.  Bekendtgørelsen træder i kraft den 1. januar  

 1991.
