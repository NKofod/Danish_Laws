Bekendtgørelse om  

 arbejdsmarkedsrådenes anvendelse af midlerne i pulje til nyskabende  

 initiativer I medfør af § 57, stk. 6, i lov om en aktiv  

 arbejdsmarkedspolitik, jf. lovbekendtgørelse nr. 54 af 29. januar  

 2001, og efter bemyndigelse fra beskæftigelsesministeren  

 fastsættes:
Puljens formål § 1. Formålet med puljen til nyskabende  

 initiativer er at skabe mulighed for, at de regionale arbejdsmarkedsråd  

 kan iværksætte særlige initiativer inden for det  

 arbejdsmarkedspolitiske område med henblik på at sikre et  

 velfungerende arbejdsmarked.
Puljens anvendelsesområde § 2. Puljen kan anvendes til aktiviteter inden for  

 det arbejdsmarkedspolitiske område, dog kan en del af aktiviteterne  

 være tværgående i forhold til det uddannelses-, social-  

 eller erhvervspolitiske område.
 § 3. Puljen kan anvendes til  

 iværksættelse af særlige initiativer, herunder initiativer  

 der er nyskabende eller offensive i forhold til de initiativer, som de  

 regionale arbejdsmarkedsråd i øvrigt kan iværksætte  

 i henhold til lov om en aktiv arbejdsmarkedspolitik.
 § 4. Ved iværksættelse af  

 særlige initiativer kan puljen tillige anvendes til
driftsprægede opgaver i forbindelse hermed.
 Stk. 2. Puljen kan dog ikke anvendes til finansiering af  

 Arbejdsformidlingens eller andre offentlige institutioners ordinære  

 driftsaktiviteter samt til finansiering af aktiviteter, som  

 Arbejdsformidlingen kan udføre som indtægtsdækket  

 virksomhed.
 § 5. Puljen kan anvendes til særlige  

 initiativer, der direkte eller indirekte er rettet mod ledige.
 Stk. 2. Puljen kan endvidere anvendes til særlige  

 initiativer, der direkte eller indirekte er rettet mod afskedigede  

 beskæftigede i opsigelsesperioden, herunder fritstillede  

 beskæftigede.
 Stk. 3. Puljen kan ikke anvendes til forsørgelse.
 § 6. De særlige initiativer kan finansieres  

 helt eller delvist af puljen.
 Stk. 2. Puljen kan ikke finansiere initiativer, der helt eller  

 delvist kan finansieres af puljen til IT-baserede  

 selvbetjeningsredskaber.
Stk. 3. Puljen kan ikke finansiere initiativer, der kan  

 iværksættes i medfør af akt 222 05/09 2002 eller i  

 medfør af tekstanmærkning nr. 105 på de årlige  

 bevillingslove.
Tekstanmærkningen optages første gang på  

 Finansloven for 2003.
Administration § 7. Arbejdsmarkedsstyrelsen fordeler årligt  

 midlerne i puljen til de regionale arbejdsmarkedsråd.
 § 8. Arbejdsmarkedsrådet træffer  

 bestemmelse om, hvilke initiativer puljen kan anvendes til.
 Stk. 2. Anvendelse af puljen forudsætter ikke  

 Arbejdsmarkedsstyrelsens godkendelse.
Ikrafttrædelse § 9. Tilskud til initiativer, der indebærer  

 direkte eller indirekte tilskud til private virksomheder ydes inden for  

 rammerne af EUs »de minimis« støtteordning.
 § 10. Bekendtgørelsen træder i kraft  

 den 21. december 2002.
 Stk. 2. Der udarbejdes en vejledning til  

 bekendtgørelsen.
