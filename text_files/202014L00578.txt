Betænkning afgivet af Transportudvalget den 12. januar 2021 Betænkning over Forslag til lov om ændring af lov om offentlige veje m.v. og jernbaneloven (Implementering af VVM-direktivet for statslige vej- og jernbaneprojekter) [af transportministeren (Benny Engelbrecht)]:
1. Ændringsforslag Transportministeren har stillet 12 ændringsforslag til lovforslaget.
2. Indstilling Udvalget indstiller lovforslaget til vedtagelse med de stillede ændringsforslag.
 Alternativet, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Enhedslisten Enhedslisten konstaterer, at der tidligere har været behandlet lovforslag om VVM-reglerne for større infrastrukturprojekter, og hvor der efter ELs opfattelse skete indskrænkning af klageadgangen, som efterlod mange borgere og foreninger kun med muligheden for at prøve en sag direkte ved domstolene.
EL konstaterer, at det indeværende lovforslag udvider kredsen af høringsberettigede, hvilket EL finder positivt.
Dette er efter ELs opfattelse desværre ikke nok til at råde bod på tidligere stramninger.
EL konstaterer endvidere, at lovforslaget bl.a. er foranlediget af en kritik af Danmarks implementering af VVM-reglerne.
Efter ELs opfattelse efterlader dette spørgsmålet om, hvorvidt Danmark har en for restriktiv tilgang til høringer og klageadgange.
EL opfatter dog lovforslaget som en mindre forbedring og støtter derfor forslaget sammen med de foreslåede ændringsforslag.
4. Ændringsforslag med bemærkninger Ændringsforslag Til § 1 Af transportministeren, tiltrådt af udvalget:
 1) Nr. 4 affattes således:
»4. I § 3, stk. 2, nr. 4, der bliver nr. 5, indsættes efter »§ 17 j«: », stk. 1«.« [Trafik-, Bygge- og Boligstyrelsens navneændring udgår] 2) Nr. 8 udgår.
[Trafik-, Bygge- og Boligstyrelsens navneændring udgår] 3) I den under nr. 11 foreslåede ændring af § 17 b, stk. 2, ændres »stk. 2-3,« til: »stk. 2 og 3,«.
[Lovteknisk ændring] 4) Efter nr. 21 indsættes som nyt nummer:
»01. I § 17 g, stk. 3, udgår »stk. 1,«.« [Konsekvensændring] 5) Nr. 48 affattes således:
»48. I § 135, stk. 1, nr. 7, ændres »§§ 17 d eller 17 j« til: »§ 17 d eller § 17 j, stk. 1,«.« [Trafik-, Bygge- og Boligstyrelsens navneændring udgår] 6) Efter nr. 49 indsættes som nyt nummer:
»02. I bilag 4 ændres i nr. 4 og 5 »vejlovens § 17 g, stk. 5, hhv. jernbanelovens § 38 g, stk. 5« til: »vejlovens § 17 g, stk. 6«.« [Konsekvensændring] Til § 2 7) Nr. 3 affattes således:
»3. I § 3, stk. 2, nr. 4, der bliver nr. 5, indsættes efter »§ 38 j«: », stk. 1«.« [Trafik-, Bygge- og Boligstyrelsens navneændring udgår] 8) Nr. 7 udgår.
[Trafik-, Bygge- og Boligstyrelsens navneændring udgår] 9) Efter nr. 20 indsættes som nyt nummer:
»01. I § 38 g, stk. 3, udgår »stk. 1,«.« [Konsekvensændring] 10) Nr. 48 affattes således:
»48. I § 116, stk. 2, nr. 2, ændres »§§ 38 d eller 38 j« til: »§ 38 d eller § 38 j, stk. 1,«.« [Trafik-, Bygge- og Boligstyrelsens navneændring udgår] 11) Efter nr. 49 indsættes som nyt nummer:
»02. I bilag 4 ændres i nr. 4 og 5 »vejlovens § 17 g, stk. 5, hhv. jernbanelovens § 38 g, stk. 5« til: »jernbanelovens § 38 g, stk. 6«.« [Konsekvensændring] Til § 3 12) Paragraffen affattes således:
»§ 3 Stk. 1. Loven træder i kraft den 1. februar 2021.
 Stk. 2. Regler fastsat i medfør af § 17 k, stk. 4, i lov nr. 1520 af 27. december 2014 om offentlige veje m.v. som ændret ved § 1 i lov nr. 658 af 8. juni 2016 forbliver i kraft, indtil de ophæves eller afløses af forskrifter udstedt i medfør af § 17 k, stk. 5, i lov om offentlige veje m.v.
Stk. 3. Regler fastsat i medfør af § 38 k, stk. 4, i jernbaneloven, lov nr. 686 af 27. maj 2015, som ændret ved § 2 i lov nr. 658 af 8. juni 2016 forbliver i kraft, indtil de ophæves eller afløses af forskrifter udstedt i medfør af § 38 k, stk. 5, i jernbaneloven.« [Ændret ikrafttrædelsesbestemmelse] Bemærkninger Til nr. 1, 2, 5, 7, 8 og 10 Ændringsforslagene vil indebære, at lovforslagets forslag om at »Trafik- og Byggestyrelsen« ændres til styrelsens nuværende navn »Trafik-, Bygge- og Boligstyrelsen« udgår.
Det er ikke nødvendigt med lovændring for at ændre navne på myndigheder.
Forslaget vil ikke indebære nogen indholdsmæssig ændring.
Til nr. 3 Det foreslås at ændre den foreslåede ændring af vejlovens § 17 b, stk. 2, således at »stk. 2-3,« ændres til »stk. 2 og 3,«.
Der er tale om en lovteknisk ændring.
Forslaget vil ikke indebære nogen indholdsmæssig ændring.
Til nr. 4 Det foreslås, at henvisningen i vejlovens § 17 g, stk. 3, til § 17 f, stk. 1, ændres til § 17 f.
Der er tale om en konsekvensændring som følge af forslaget om ophævelse af stk. 2 og 3 i § 17 f, jf. det fremsatte lovforslags § 1, nr. 20. Forslaget vil ikke indebære nogen indholdsmæssig ændring.
Til nr. 6 Det foreslås, at henvisningerne i vejlovens bilag 4 til vejlovens § 17 g, stk. 5, ændres til § 17 g, stk. 6. Der er tale om en konsekvensændring som følge af forslaget om indsættelse af nyt stk. 4 i § 17 g, jf. det fremsatte lovforslags § 1, nr. 22. Desuden foreslås henvisningen til jernbanelovens § 38 g, stk. 5, fjernet, da der ikke er behov for at henvise hertil i vejlovens bilag 4. Forslaget vil ikke indebære nogen indholdsmæssig ændring.
Til nr. 9 Det foreslås, at henvisningen i jernbanelovens § 38 g, stk. 3, til § 38 f, stk. 1, ændres til § 38 f.
Der er tale om en konsekvensændring som følge af forslaget om ophævelse af stk. 2 og 3 i § 38 f, jf. det fremsatte lovforslags § 2, nr. 19. Forslaget vil ikke indebære nogen indholdsmæssig ændring.
Til nr. 11 Det foreslås, at henvisningerne i jernbanelovens bilag 4 til jernbanelovens § 38 g, stk. 5, ændres til § 38 g, stk. 6. Der er tale om en konsekvensændring som følge af forslaget om indsættelse af et nyt stk. 4 i § 38 g, jf. det fremsatte lovforslags § 2, nr. 21. Desuden foreslås henvisningen til vejlovens § 17 g, stk. 5, fjernet, da der ikke er behov for at henvise hertil i jernbanelovens bilag 4. Forslaget vil ikke indebære nogen indholdsmæssig ændring.
Til nr. 12 Det foreslås indsat i det fremsatte lovforslags ikrafttrædelsesbestemmelse, at regler fastsat i medfør af vejlovens § 17 k, stk. 4, og jernbanelovens § 38 k, stk. 4, forbliver i kraft, indtil de ophæves eller afløses af forskrifter udstedt i medfør af vejlovens § 17 k, stk. 5, og jernbanelovens § 38 k, stk. 5. Ændringsforslaget er en konsekvens af forslaget om indsættelse af et nyt stk. 3 i henholdsvis vejlovens § 17 k og jernbanelovens § 38 k, jf. det fremsatte lovforslags § 1, nr. 37, og § 2, nr. 36, hvorved bemyndigelsen for transportministeren til at fastsætte nærmere regler om overvågningsforanstaltninger i vejlovens § 17 k, stk. 4, og jernbanelovens § 38 k, stk. 4, tilsvarende rykkes.
Forslaget vil således indebære, at allerede udstedte bekendtgørelser om overvågningsforanstaltninger fortsat vil have gyldighed.
5. Udvalgsarbejdet Lovforslaget blev fremsat den 11. november 2020 og var til 1. behandling den 3. december 2020. Lovforslaget blev efter 1. behandling henvist til behandling i Transportudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring, og transportministeren sendte den 26. juni 2020 dette udkast til udvalget, jf.
TRU alm. del  bilag 417, folketingsåret 2019-20. Den 11. november 2020 sendte transportministeren høringssvarene og et høringsnotat til udvalget.
Bilag Under udvalgsarbejdet er der omdelt 4 bilag på lovforslaget.
Spørgsmål Udvalget har under udvalgsarbejdet stillet 3 spørgsmål til transportministeren til skriftlig besvarelse, som ministeren har besvaret.
Henrik Møller (S) Tanja Larsson (S) Jeppe Bruus (S) fmd.
Jesper Petersen (S) Lennart Damsbo-Andersen (S) Malte Larsen (S) Orla Hav (S) Thomas Jensen (S) Andreas Steenberg (RV) Jens Rohde (RV) Rasmus Helveg Petersen (RV) Anne Valentina Berthelsen (SF) Karsten Hønge (SF) Rasmus Vestergaard Madsen (EL) Bruno Jerup (EL) Susanne Zimmer (UFG) Kristian Pihl Lorentzen (V) Hans Andersen (V) Hans Christian Schmidt (V) nfmd.
Ellen Trane Nørby (V) Peter Juel-Jensen (V) Martin Geertsen (V) Hans Kristian Skibby (DF) Dennis Flydtkjær (DF) Mette Hjermind Dencker (DF) Niels Flemming Hansen (KF) Egil Hulgaard (KF) Mette Thiesen (NB) Ole Birk Olesen (LA) Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
