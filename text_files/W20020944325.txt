Kendelse fra Pressenævnet i sag nr.  

 82/2002 [En mand   K] har ved advokat  Torsten  Viborg  Pedersen  

 klaget til Pressenævnet over en artikel bragt i Randers Amtsavis den  

 17. juli 2002, idet han mener, at god presseskik er tilsidesat.
Der er  

 endvidere klaget over, at bladet har afvist at bringe et genmæle.
I artiklen med overskriften "Provokatører  

 tager livtag med Red Fall" hed det i en underoverskrift:  

 "NETVÆRK: Ny revser-gruppe bjæffer sig vej ud af  

 lyset." I artiklen hed det:
 "RANDERS: "And So What?" står der med  

 lettere hånende bogstaver tværs over  Cronhammar-skulpturen Red  

 Fall for enden af Østervold.
Spørgende ord sprøjtet på et par  

 ligge-underlag, der igen er fortøjet til skulpturen via liner og  

 gedigne arbejdshandsker.
Mere happening end hærværk.
Intet  

 på skulpturen er ødelagt, og banneret kan med lethed pilles ned  

 igen.
Pludselig var banneret der forleden morgen.
Et lille Dannebrogsflag i midten cementerer teorien om, at  

 det nu nok er nogle folk, som gerne vil tale i  Sven  Dalsgaard-tunger.
Flag,  

 snor, handsker, ord.
- Og jo: Man kan godt lide  Dalsgaard i det nye  

 netværk, der er opstået på det seneste.
Derimod er man  

 som det forstås   ikke vild med  Cronhammer-skulpturen.
- Den er for tynd.
Den mangler vægt og tyngde.
Den  

 holder ikke, lyder en stemme fra netværket, der egentlig helst vil  

 forblive anonym.
I det skjulte arbejder man ligesom bedre.
Men [K], [vejnavn udeladt], står frem.
Han er en af  

 de fire   snart fem   der stiller spørgsmålstegn ved bykunsten.  

 Gruppen, der er en ren herre-loge, er overbevist om, at om 10 år vil  

 borgerne kræve Red Fall fjernet.
 - Den ville have passet ind som indslag i  

 byjubilæet, men heller ikke mere, siger han om den byport, der har  

 været så længe undervejs.
- Den savner saft og udstråling.
Se på  Helen  

  Schous jyske hingst.
Den har urkraften i sig.
Foran den bliver man lille som  

 menneske, siger [K] og antyder, at flere happenings fra andre grupperinger er  

 på vej.
Anonym og fimset - Vi skal have en debat om al den bykunst, siger han og  

 påpeger, at  Cronhammar-skulpturen er lige så anonym og fimset  

 som hestene, der står rundt om i midtbyen.
- Ups! - Har din gruppe noget med den gule hest at  

 gøre? Den hest, der blev suppleret med en gammel cykel? - Det kan jeg ikke udtale mig om.
Men folk i gruppen har  

 udtrykt mening om hesten i læserbrev i Randers Amtsavis, pointerer - Hvorfor lige  Cronhammar-skulpturen? - Fordi den er for tynd.
Den står bare der og  

 stritter uden identitet.
Den passer slet ikke ind i det byrum.
- Hvad vil I gøre ved det? - Man kunne jo forsyne vinduerne med billeder af mennesker  

 sådan a la  Ib  Spang  Olsen-billeder.
Noget, der signalerer liv og  

 mennesker.
- I kan jo ikke bare gå og lave om på en  

 kunstners værk? - Nej, men vi kunne jo hjælpe den ved at forsyne den  

 med nogle tove f.eks.
For den står jo og er så tynd og  

 papiragtig.
Hvis den blev klædt mere på, fik den også mere  

 rummelighed.
- Måske står I alene med den  

 følelse.
I kan vel ikke alene tage patent på, hvordan en  

 kunstners værk skal se ud? - Næh, men vi kan da sige, at den fortjener en  

 debat.
Den fortjener, at man tager stilling til den.
Hvordan pokker folk  

 forholder sig til den dævl.
Savner ungdomsoprør Der skal ikke herske tvivl om, at det nye netværk  

 savner lidt mere oprør og intensitet og sender bolden videre til  

 ungdommen.
- Hvor bliver de unge af? De savner vitalitet.
De tager  

 imod pænheden med kyshånd.
Det er helt af lave, siger [K].
 Når man spørger til netværkets  

 gennemsnitlige alder, får man intet svar.
 - Men vi er ikke unge i års forstand.
Med hensyn til optagelsen i gruppen, så er der noget  

 næsten loge-agtigt over foretagendet.
Og dog.
- Nye medlemmer skal naturligvis godkendes   ikke bare for  

 deres holdninger, men i særdeleshed skal de kunne præstere at  

 møde op med en stol, som passer til dem.
Man kan ikke sidde på  

 en pind og få dybe tanker.
Det skal være en stol, der virkelig  

 omslutter personen.
Ellers går det ikke.
Lidt flippet Medlemmerne må gerne være lidt flippet i det.  

 Og naturligvis filosofisk anlagt.
 - De skal have en indbygget provokatør i sig   og  

 humor, siger [K], der forestiller sig netværket udbredt til andet og  

 mere end kunst-spørgsmål.
- Sådan lidt en terrier-funktion i byen.  

 Revsergruppe, der også kan tage varme, politiske emner op.
Som f.eks.  

 de mange aftrædelsespenge til den tidligere stadsbibliotekar.
- Ingen skal føle sig sikker, hvis de jokker i  

 spinaten.
Og vi har mange måder at give os til kende på, vurderer - Hvad gruppen hedder? Du kan jo kalde den  

 Vandtårnet." Artiklen var ledsaget af tre billeder af den  

 pågældende skulptur, ligesom der i artiklen med fede typer var  

 indsat to citater fra klager.
 Den 18. juli 2002 bragte bladet en artikel med  

 overskriften "Vandtårnet sprængt", hvori det  

 hed:
 "RANDERS: Vandtårnsgruppen, som blev omtalt i  

 avisen i går, er sprængt.
 [K], der i interviewet stod som talsmand for gruppen, har  

 taget sit gode tøj og er gået.
 Han taler om internt tillidsbrud mellem ham,  Ole  Sand og  

  Kent  Zahll  Larsen   folkene bag den såkaldte incesthest og banneret  

 på Red Fall.
 De tre havde ellers i fællesskab planlagt flere  

 commandoraids med efterfølgende spørgsmålstegn til den  

 lokale bykunst og -politik.
- Jeg lovede på et tidspunkt  Kent  Z.  Larsen at  

 være talsmand i forhold til f.eks. hans incesthest.
Jeg syntes, det var  

 en god joke, siger [K], der er daglig leder af [arbejdsplads udeladt] hvor  

 ferniseres 10. august.
- Men enhver kan forstå, at jeg ikke kan lægge  

 navn til folks blandede holdninger, og jeg må nok sige, at de to herrer  

 kommer vidt omkring som provokatører, anfører [K]." Den 20. juli 2002 bragte bladet følgende  

 læserbrev, der bar overskriften "Vi udnyttede en god vens  

 navn":
"Af  Kent  Zahll  Larsen På  Ole  Sands og egne vegne ( Keld og  Kurt Vandtårn) [Vejnavn udeladt] Randers KUNST: Vedrørende aktionen på  

  Cronhammars skulptur den 14. juli ´02 skal vi hermed meddele byens borgere  

 at vi,  Kent  Zahll  Larsen og  Ole  Sand, helt og holdent står bag  

 aktionen og den efterfølgende udtalelse til Randers Amtsavis, hvor vi  

 opgav urigtigt navn til journalisten.
 [K] fremstår i den omtalte artikel, som om at han  

 står bag aktionen og udtalelserne, men vi skal hermed bekende, at vi  

 har udnyttet en god vens navn, idet vi på daværende tidspunkt  

 ikke var klar til at stå frem.
Vi undskylder derfor over for avisens læsere og i  

 særdeleshed over for [K], som ikke var orienteret om projektet og den  

 efterfølgende omtale." Klageren har anført, at han ved breve af 18. og 22.  

 juli 2002 har anmodet om genmæle, idet artiklen den 17. juli 2002 giver  

 udtryk for, at han har deltaget og udtalt sig i et interview med bladet,  

 hvilket ikke er tilfældet.
Bladet har i brev af 23. juli 2002 afvist  

 dette under henvisning til, at bladet har bragt en artikel og et  

 læserbrev vedrørende den urigtige kildeoplysning.
Det bestrides,  

 at disse offentliggørelser er udtryk for korrekt genmæle.  

 Artiklen redegør ikke klart for, at bladet urigtigt har gengivet  

 klager som den interviewede, ligesom artiklen ikke nævner, at der er  

 tale om et genmæle, og at genmælet er foranlediget af klager.  

 Artiklen begrænser sig i øvrigt ikke til de nødvendige  

 faktiske oplysninger.
Læserbrevet kan på ingen måde  

 betragtes som et genmæle, idet offentliggørelsen heraf ikke er  

 udtryk for en korrektion i klagers navn.
Klageren har samtidig anført, at bladet har handlet  

 i strid med god presseskik, idet man bevidst fra bladets side har ladet  

 klager fremstå som den interviewede i artiklen, uagtet at journalisten  

 vidste, at dette ikke var tilfældet.
Dette fremgår klart af  

 skrivelsen fra bladet, der anfører " da  Ole  Sand telefonisk  

 meddelte, at der efter møde i Jeres gruppe var enighed om, at du vil  

 lægge navn til gruppens synspunkter i forbindelse med aktionen på  

 Red Falls". Journalisten havde på ingen måde anledning til  

 at tro, at det var klager, der udtalte sig.
Det faktum, at klager den 24.  

 juni 2002 korrekt er blevet citeret i bladet, medfører ikke, at  

 journalisten efterfølgende kan citere klager for noget, han aldrig har  

 sagt.
 Klageren har endelig anført, at bladet har  

 tilsidesat punkterne A.1, A.3. og A.7 i de vejledende presseetiske  

 regler.
Bladet kan ikke erkende at have krænket  

 medieansvarsloven i forbindelse med artiklen.
Såvel klageren som bladet  

 er blevet misbrugt i denne sag, men bladet har omgående den 18. juli  

 2002 og på eget initiativ, da misbruget blev afsløret, citeret  

 klager for, at han ikke vil lægge navn til de holdninger, der er kommet  

 til udtryk i artiklen.
Herudover har bladet den 20. juli 2002 bragt et  

 læserbrev fra fupmagerne, hvori de tilstår deres misbrug.
Det  

 giver derfor ikke mening at tale om, at klager er blevet nægtet  

 genmæle.
Bladet kan ej heller erkende, at man ikke skulle have  

 efterprøvet oplysningernes rigtighed.
Bladet har i den forbindelse  

 oplyst, at klager ved en tidligere happening var stået frem som  

 talsmand for  Ole  Sand og  Kent  Zahll  Larsen.
Samtidig bebudede han flere  

 lignende happenings.
Da den anden happening finder sted, bliver bladets  

 journalist kontaktet af  Ole  Sand med henblik på at sikre omtale i  

 bladet af den nye happening.
Da "kunstnerne" insisterer på at  

 være anonyme, meddeler journalisten, at artiklen af principielle  

 årsager ikke vil blive bragt, idet bladet som grundregel ikke bringer  

 anonyme indlæg.
På et tidspunkt, da journalisten ikke er på  

 sit kontor, indtaler  Ole  Sand på hendes telefonsvarer en besked om,  

 at klager lægger navn til forklaringerne på gruppens happenings.  

 I baggrunden hører hun en mandsstemme opgive adressen, og hun opfatter  

 stemmen som tilhørende klager.
Henset til at klager et par uger  

 tidligere havde lagt navn til kunstnergruppens holdninger, havde hun ingen  

 grund til at betvivle, at klager var indforstået med også at  

 gøre det denne gang.
 Bladet har beklaget at være misbrugt til at misbruge  

 klagers navn, men mener samtidig, at sagens rette sammenhæng er sat  

 på plads over for læserne ved artiklen og læserbrevet fra  

 fupmagerne.
 I sagens behandling har følgende  

 nævnsmedlemmer deltaget: Jørgen Nørgaard, Bo Maltesen,  

 Tage Clausen og Ole Askvig.
 Pressenævnet udtaler:
 Det fremgår af medieansvarslovens § 36, stk. 3, at  

 anmodning af genmæle skal fremsendes skriftligt til redaktøren  

 senest 4 uger efter offentliggørelsen af de faktiske oplysninger, der  

 ønskes imødegået.
 Pressenævnet finder, at klagers henvendelser af 18.  

 juli og 22. juli 2002 ikke har karakter af en anmodning om genmæle.  

 Allerede af den grund er bladet ikke forpligtet til at bringe et  

 genmæle.
Nævnet finder, at bladet selvstændigt burde  

 have undersøgt, hvorvidt klager ønskede at lægge navn til  

 de i artiklen fremsatte udtalelser.
Ved at undlade dette forinden  

 offentliggørelsen har bladet handlet i strid med god presseskik, og  

 nævnet udtaler sin kritik.
Nævnet finder ikke, at bladets artikel af 18. juli  

 2002   og det bragte læserbrev af 20. juli 2002   kan føre til,  

 at nævnets kendelse ikke offentliggøres.
Nævnet har herved  

 lagt vægt på, at det ikke klart af artiklen den 18. juli 2002  

 fremgår, at klager ikke stod bag de bragte udtalelser i den  

 påklagede artikel.
 I medfør af medieansvarslovens § 49  

 pålægges det herefter den ansvarshavende redaktør af  

 Randers Amtsavis at offentliggøre følgende.
 "Kendelse fra Pressenævnet:
Den 17. juli 2002 bragte Randers Amtsavis en omtale af en  

 happening, hvor et banner var hængt op på en af byens skulpturer.  

 I den forbindelse var [K] citeret for en række udtalelser, blandt andet  

 om baggrunden for happeningen.
Udtalelserne var   efter det oplyste   ikke  

 fremsat af [K], men af to bekendte, der til bladet havde oplyst, at [K] lagde  

 navn til udtalelserne.
 [K] har klaget til Pressenævnet, idet han mener, at  

 bladet har handlet i strid med god presseskik.
Nævnet finder, at bladet selvstændigt burde  

 have undersøgt, hvorvidt klager ønskede at lægge navn til  

 de i artiklen fremsatte udtalelser.
Ved at undlade dette forinden  

 offentliggørelsen har bladet handlet i strid med god presseskik, og  

 nævnet udtaler sin kritik.
 København, den 25. september 2002.
Jørgen Nørgaard, Bo Maltesen, Tage Clausen og  

 Ole Askvig." Afsagt den 25. september 2002.
