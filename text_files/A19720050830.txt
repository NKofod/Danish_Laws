(Kontrolloven) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1.  Arbejdsministeren kan fastsætte bestemmelser om  

 kontrol med overholdelse af De europæiske Fællesskabers forordninger om  

 arbejderbeskyttelse inden for landevejstransport.
Han kan endvidere fastsætte  

 andre bestemmelser, der er nødvendige for anvendelsen af forordningerne.
 Stk. 2.  Arbejdsministeren kan fastsætte bestemmelser om  

 fravigelse af regler i forordningerne i det omfang, disse indeholder adgang  

 hertil.
 § 2.  I de forskrifter, der udfærdiges i henhold til §  

 1, kan det fastsættes, at overtrædelse af bestemmelser i forskrifterne samt  

 overtrædelse af bestemmelser i forordningerne straffes med bøde, medmindre  

 højere straf er forskyldt efter den øvrige lovgivning.
Stk. 2.  I forskrifterne kan der pålægges arbejdsgivere  

 bødeansvar for overtrædelser, der begås af ansatte i virksomheden, selv om  

 overtrædelsen ikke kan tilregnes arbejdsgiverne som forsætlig eller uagtsom.  

 Er arbejdsgiveren et aktieselskab, andelsselskab eller lignende, kan  

 bødeansvar pålægges virksomheden som sådan.
For bødeansvaret fastsættes ingen  

 forvandlingsstraf.
 § 3.  Loven træder i kraft den 1. januar 1973.
 § 4.  Loven gælder ikke for Færøerne.
 GIVET PÅ CHRISTIANSBORG SLOT, DEN 29.  

 NOVEMBER 1972.
 Under Vor Kongelige Hånd og Segl.
 MARGRETHE R.
 /Erling Dinesen.
