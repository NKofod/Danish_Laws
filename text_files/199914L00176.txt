Betænkning afgivet af Socialudvalget den  

 7. december 1999 Betænkning over Forslag til lov om  

 ændring af lov om børnetilskud og forskudsvis udbetaling af  

 børnebidrag, lov om børns retsstilling, lov om  

 påligningen af indkomstskat til staten og lov om en  

 børnefamilieydelse (Større privat ansvar for forsørgelse,  

 målretning af særligt børnetilskud og forhøjelse af  

 grænse for modregning i børnefamilieydelsen) Udvalget har behandlet lovforslaget i nogle møder  

 og har herunder stillet spørgsmål til socialministeren, som  

 denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
Foreningen Far, Gruppen af Ene-Adoptanter og Kommunernes Landsforening.
 Udvalget ønsker lovforslaget til fornyet  

 udvalgsbehandling efter 2. behandlingen.
 Der er af socialministeren  og et mindretal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et  

flertal (Socialdemokratiets, Det Konservative Folkepartis,  

 Centrum-Demokraternes og Det Radikale Venstres medlemmer af udvalget)  

 lovforslaget til vedtagelse med det af socialministeren stillede  

 ændringsforslag.
 Et mindretal (Venstres medlemmer af udvalget) vil  

 redegøre for sin stilling til lovforslaget og de stillede  

 ændringsforslag ved 2. behandling.
 Et andet mindretal (Socialistisk Folkepartis og  

 Enhedslistens medlemmer af udvalget) indstiller lovforslaget til  

forkastelse ved 3. behandling, men vil stemme for de under nr. 1 og 2  

 stillede ændringsforslag.
 Et tredje mindretal (Dansk Folkepartis medlem af  

 udvalget) indstiller lovforslaget til forkastelse ved 3.  

 behandling.
 Dansk Folkeparti vil ikke medvirke til besparelser  

 på børneområdet, der lægger yderligere  

 økonomisk pres på børnefamilierne.
 Et fjerde mindretal (Kristeligt Folkepartis medlem  

 af udvalget) vil redegøre for sin stilling til lovforslaget og de  

 stillede ændringsforslag ved 2. behandling.
 Et flertal (Socialdemokratiets, Venstres, Det Konservative  

 Folkepartis, Dansk Folkepartis, Centrum-Demokraternes, Det Radikale Venstres  

 og Kristeligt Folkepartis medlemmer af udvalget) noterer sig med tilfredshed  

 socialministerens tilkendegivelse om at ville tage spørgsmålet  

 om en generel ret til det særlige børnetilskud til enlige  

 adoptanter op til nærmere undersøgelse, og imødeser en  

 redegørelse fra ministeren, som kan danne grundlag for en eventuel  

 lovændring.
Ændringsforslag Af	et mindretal (SF og EL):
Til § 1 1) Nr. 1 affattes således:
» 2) Efter nr. 2 indsættes som nyt nummer:
» » Af	socialministeren, tiltrådt af et flertal (S, KF, CD og  

 RV):
Til § 5 3) Efter stk. 2 indsættes som nye stykker:
» Stk. 4. § 4, stk. 6-11, i lov om børnetilskud og  

 forskudsvis udbetaling af børnebidrag som affattet ved denne lovs § 1,  

 nr. 3, har virkning fra den 1. april 2000.« Bemærkninger Til nr. 1 Ændringsforslaget har til hensigt at friholde  

 familier, der modtager ordinært børnetilskud, fordi den ene  

 ægtefælle er indsat til afsoning ud over 3 mdr.
Det er i forvejen  

 en stor belastning for en familie, ikke mindst for børnene, når  

 en forælder er i fængsel, og det forekommer urimeligt, at de skal  

 rammes økonomisk.
Til nr. 2 Børn, der er adopteret af en eneadoptant, har lige  

 som børn, hvor faderskabet ikke er fastslået, eller hvor den ene  

 forælder er død, kun én forsørger.
Derfor  

 bør de ligestilles med disse grupper.
Til nr. 3 Ad stk. 3 Det fremgår af Justitsministeriets bidrag til  

 besvarelse af spørgsmål nr. 3 til lovforslaget, at der ikke er  

 hjemmel til at forhøje børnebidrag, der forfalder til betaling,  

 før loven træder i kraft 1. januar 2000. Det betyder, at bidrag,  

 der er erlagt i andet halvår 1999, og som dækker en del af  

 år 2000, ikke vil indeholde det foreslåede tillæg til  

 normalbidraget.
Nedsættelsen af det ordinære børnetilskud  

 får efter ændringsforslaget virkning fra 1. januar 2000. Det har  

 under det lovforberedende arbejde været forudsat, at der var  

 samtidighed mellem forhøjelse af normalbidraget og nedsættelsen  

 af det ordinære børnetilskud, så enlige forsørgere  

 ikke blev ringere stillet i en overgangsfase.
 For at opnå denne samtidighed foreslås derfor,  

 at der indsættes en overgangsbestemmelse, der giver hjemmel til at  

 regulere normalbidraget ved den efterfølgende forfaldsdato for  

 bidraget eller i tilfælde, hvor bidraget er ophørt, f.eks. fordi  

 barnet er fyldt 18 år, på datoen for ophøret.
 Det foreslåede stk. 3 har ingen betydning for de  

 offentlige udgifter, da forhandlingerne med de kommunale parter om de  

 økonomiske og administrative konsekvenser af lovforslaget er sket  

 under den forudsætning, at der var hjemmel til at efterregulere  

 bidraget.
Ad stk. 4 Det er fra kommunal side anført, at der vil  

 være store administrative vanskeligheder ved at gennemføre den  

 foreslåede nedsættelse af det særlige børnetilskud  

 til pensionister på grundlag af familiens indtægtsgrundlag,  

 således at den får virkning fra 1. januar år 2000. I  

 konsekvens heraf foreslås, at denne del af lovændringen  

 først får virkning fra 1. april år 2000.
 Det foreslåede stk. 4 skønnes at ville  

 medføre en reduktion i mindreudgiften i år 2000 på 5,5  

 mio. kr., så den skønnede mindreudgift ved nedsættelsen af  

 det særlige børnetilskud til pensionister i år 2000  

 reduceres fra 22 mio. kr. til 16,5 mio. kr.
 Det foreslåede stk. 4 sikrer, at der ikke i  

 kommunerne vil være behov for at indføre særlige  

 administrative rutiner for at beregne nedsættelsen af det særlige  

 børnetilskud for januar kvartal år 2000.
Jørn Pedersen (S)  

  Inger Bierbaum (S)  Karen J.
Klint (S)  

  Else Marie Mortensen (S)  Grete Schødts (S)  

  Villy Søvndal (SF) fmd.  

 Yvonne Herløv Andersen (CD)  

  Anders Samuelsen (RV)  Jette Gottlieb (EL)  

  Erik Larsen (V)  Else Winther Andersen (V)  

  Tove Fergo (V)  Eva Kjer Hansen (V)  

 Jens Heimburger (KF)  Knud Erik Kirkegaard (KF)  

  Inge Refshauge (DF)  Tove Videbæk (KRF)  

 nfmd.
 Frihed 2000 havde ikke medlemmer i udvalget.
