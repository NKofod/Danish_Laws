 Justitsministeriet fastsætter herved følgende ændringer i vejledning for  

 pantefogeder nr. 326 af 20. december 1932, som ændret ved bekendtgørelse nr.  

 181 af 22. juni 1957:
 1. § 7 affattes således:
 »§ 7.  Udpantningen skal foruden fordringen  

 omfatte forretningens omkostninger, derunder retsafgift og mulige udgifter  

 ved godsets bevaring og realisation«.
 2. § 18 affattes således:
»§ 18.  For foretagelse af  

 udpantningsforretninger svares 30 kr. i afgift.
Overstiger kravet 3.000 kr.,  

 svares yderligere 1/2 pct. af det overskydende beløb.
Afgiftsfri er dog  

 udpantning for krav, der omfattes af lov nr. 206 af 21. maj 1969 om  

 retsafgifter § 20.
 Stk. 2.  Afgiften tilfalder den kommune, der inddriver  

 skatten eller afgiften, hvis kommunen har ansat en pantefoged, og ellers  

 statskassen, jfr. retsafgiftslovens § 63.
Stk. 3.  Afgiftspligten indtræder ved forretningens  

 begyndelse, jfr. § 8 og finansministeriets bekendtgørelse nr. 463 af 18.  

 september 1969 § 1, stk. 1. Såfremt pantefogeden efter forretningens  

 begyndelse modtager det skyldige beløb, bør han påse, at retsafgiften tillige  

 betales eller i modsat fald tage fornødent forbehold ved kvitteringen.« 3. Efter § 18 indsættes:
»§ 19.  Der tilkommer hvert vidne under  

 udpantningsforretningen 2 kr. pr. sag.
Vederlaget til vidnerne afholdes af  

 den kommune, der har ansat pantefogeden.« Justitsministeriet, den 17. december  

 1969.
 Knud Thestrup.
/N.
Pontoppidan.
