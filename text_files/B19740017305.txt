 I henhold til § 11, stk. 2, § 45, stk. 3, og § 46 i lov nr. 372 af 13.  

 juni 1973 om miljøbeskyttelse fastsættes:
 Bekendtgørelsens område.
 § 1.  Denne bekendtgørelse fastsætter regler for, i  

 hvilket omfang kommunalbestyrelsen kan meddele tilladelse til nedgravning i  

 jorden af tætte beholdere til opsamling af husspildevand.
 Stk. 2.  Ved husspildevand forstås det fra husholdninger  

 fremkommende spildevand, herunder afløb fra vandklosetter.
 Opsamling af husspildevand.
 § 2.  Kommunalbestyrelsen kan give tilladelse til  

 afledning af husspildevand til tætte beholdere, der er nedgravet i jorden,  

 fra huse med en eller to husstande, når følgende betingelser er opfyldt:
 b)Embedslægen kan anbefale, at tilladelse gives.
 c)Afløbet fra huset til beholderen skal ske gennem tætte ledninger i  

 overensstemmelse med retningslinierne i Dansk Ingeniørforenings  

 afløbsregulativ.
 d)Beholderen skal være typegodkendt til opbevaring af olieprodukter eller  

 indgå i et toiletsystem, hvis funktionsdygtighed forudsætter fuldstændig  

 beholdertæthed (vacuumsystemer).
 e)Beholderen skal være nedgravet på egen grund i en afstand af:
 mindst 15 m fra drikkevandsbrønde eller drikkevandsboringer for de i  

 vandforsyningslovens § 11 og § 12, stk. 1, nr. 3 og 4 nævnte anlæg, mindst 30  

 m fra drikkevandsbrønde eller drikkevandsboringer for de i  

 vandforsyningslovens § 12, stk. 1, nr. 1 og 2 nævnte anlæg og mindst 50 m fra  

 drikkevandsbrønde eller drikkevandsboringer for de i vandforsyningslovens §  

 13 nævnte anlæg.
f)Afstanden til veje og skel skal være mindst 2 m.
For så vidt angår  

 afstanden til bygninger gælder det i kap. 12. 1, stk. 3 i bygningsreglementet  

 af 1972 foreskrevne.
For København gælder bestemmelserne i Københavns  

 magistrats regulativ af 10. marts 1948 vedrørende ledningers anbringelse i  

 forhold til fundamenter.
 Tømning og bortskaffelse.
 § 3.  Såfremt der for hele eller dele af kommunen er  

 gennemført en fælles bortskaffelsesordning for indholdet af samletanke, er  

 ejeren forpligtet til at benytte denne til den af kommunalbestyrelsen  

 fastsatte betaling.
 Stk. 2.  Hvis der ikke er gennemført en ordning, som  

 nævnt i stk. 1, skal det over for kommunalbestyrelsen være godtgjort, at  

 beholderen vil blive tømt af en slamsuger på forsvarlig måde, og at der er  

 opnået aftale med en kommunalbestyrelse, hvis spildevandsanlæg har  

 tilstrækkelig uudnyttet kapacitet, om, at indholdet føres direkte og i den af  

 den pågældende kommunalbestyrelse anviste måde til anlægget.
 Anke og ikrafttrædelsesbestemmelser.
 § 4.  Kommunalbestyrelsens beslutninger kan påklages  

 til miljøstyrelsen efter reglerne i miljøbeskyttelseslovens kap. 11.
 Klagefristen er 4 uger regnet fra den dag, afgørelsen er meddelt den  

 pågældende.
 Stk. 2.  Miljøstyrelsen har den endelige administrative  

 afgørelse.
 § 5.  Denne bekendtgørelse træder i kraft den 1.  

 oktober 1974. Samtidig ophæves ministeriet for forureningsbekæmpelses  

 bekendtgørelse nr. 140 af 20. marts 1973.
 Miljøministeriet, den 29. marts 1974.
 Holger Hansen.
 / Niels Borre.
