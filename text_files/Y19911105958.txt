 Civilretsdirektoratet meddelte statsamtet i en konkret forelagt  

 faderskabssag, at sagen burde behandles som uoplyst, og at statsamtet ikke  

 burde fastholde sin anmodning om tiltalerejsning i medfør af børnelovens §  

 20, jf. § 10, stk. 1.
Moderen havde efter fødslen ansøgt om fritagelse for at oplyse, hvem der  

 var eller kunne være barnets fader.
Ansøgningen var begrundet i, at moderen i  

 forbindelse med et restaurationsbesøg i avlingstiden var blevet så beruset,  

 at hun overhovedet ikke kunne huske, hvem hun stod i forhold til.
Moderen var  

 ikke i stand til at afgive yderligere oplysninger til identifikation af  

 faderen.
 På denne baggrund fandt Civilretsdirektoratet, at tiltalerejsning ikke  

 burde ske.
