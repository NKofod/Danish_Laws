Almindelige bemærkninger Overenskomstens dækningsområde Bemærkninger til de enkelte paragraffer OVERENSKOMSTEN § 1.  Løn § 2.  Lønberegning/-fradrag § 3.  Lønudbetaling § 4.  Arbejdstid § 5.  Overarbejde § 6.  Skifteholdsarbejde og vagttjeneste § 7.  Arbejde på forskudt tid § 8.  Ferie § 9.  Sygdom og barsel § 10.  Barns l. sygedag § 11.  Tjenestefrihed § 12.  Efterindtægt § 13.  Opsigelsesregler § 14.  Medlemskab af arbejdsløshedskasse § 15.  Arbejdstøj § 16.  Tillidsrepræsentanter § 17.  Fortolkning § 18.  Hovedaftale § 19.  Ikrafttrædelse og opsigelse Bilag 1. Protokollat vedr.
Landbohøjskolen Bilag 2. Protokollat vedr.
Panuminstitutet og KBH's Universitet Bilag 3. Protokollat vedr. konfliktnødberedskab Bilag 4. Ferieoverenskomst Bilag 5. Lønoversigt pr. 1. marts 1987 Bilag 6. Lønoversigt pr. 1. marts 1988 Det meddeles herved, at Finansministeriet med Lager- og Handelsarbejdernes  

 Forbund den l5. juni l987 har indgået medfølgende overenskomst.
 Overenskomsten afløser overenskomst af 4. november l983 vedrørende løn- og  

 arbejdsforhold for lager- og handelsarbejdere beskæftiget under en række  

 statsinstitutioner m.v. i hovedstadsområdet.
 Der gøres opmærksom på, at der med henblik på at skabe en større grad af  

 ensartethed i overenskomstbestemmelsernes rækkefølge er foretaget en  

 ombrydning i denne overenskomst i forhold til den tidligere, ligesom der er  

 påbegyndt et arbejde med at forenkle og harmonisere de enkelte bestemmelser.  

 Derfor er ændringer i forhold til den hidtidige overenskomst ikke markeret  

 med streger i margenen.
Vedrørende overenskomstens dækningsområde Overenskomsten mellem Finansministeriet og Lager- og Handelsarbejdernes  

 Forbund omfatter de ved nedenstående institutioners arbejdspladser i  

 hovedstadsområdet beskæftigede lager- og handelsarbejdere:
Statens Seruminstitut Københavns Universitet Slotsholmens Tekniske Forvaltning Ministeriet for Grønland Rigshospitalet, herunder det tidligere militær hospital på Tagensvej og  

 Fysiurgisk Hospital Finseninstitutet Den Kgl.
Veterinær- og Landbohøjskole Statens Husdyrbrugsforsøg Statens Levnedsmiddelinstitut Statens Veterinære Serumlaboratorium Statens Filmcentral Amalienborg Tekniske Forvaltning Toldvæsenet Nationalmuseet Boligministeriets Ejendomsdirektorat Danmarks Turistråd Tøjhusmuseet Kontrollen med den kemiske sammensætning af mejeriprodukter m.v.
Statens Skadedyrslaboratorium Institut for Fjerkræsygdomme Landbrugsministeriets Slagteri- og Konserveslaboratorium Danmarks Højskole for Legemsøvelser Københavns Tandlægehøjskole Det Danske Filmmuseum Statens Foderstofkontrol, Lyngby (med virkning fra 1. juli l987) Bemærkninger til de enkelte paragraffer i overenskomsten.
ad § 1, stk. 1 Det hidtil gældende dyrtidstillæg er indregnet i begyndelseslønnen.
ad § 1, stk. 4 Personlige tillæg ydet i henhold til den hidtidige overenskomsts § 2, stk.  

 6, bortfalder pr. 1. marts l987 (jfr. pkt.
C i protokollat af 4. november  

 1983, optaget som bilag 6 til l983-overenskomsten). De hidtil ydede  

 personlige tillæg er konverteret til anciennitetstillæg.
ad § 5, stk. 4 Opmærksomheden henledes på muligheden for ansættelse af vikarer i  

 forbindelse med afvikling af afspadsering.
ad § 5, stk. 5 Det henstilles, at der i videst muligt omfang gives den enkelte  

 medarbejder indflydelse på afspadseringstidspunktet, og at dette fastsættes  

 med et rimeligt varsel.
ad § 9, stk. 3 Såfremt en lager- og handelsarbejder, der kommer til skade i tjenesten, på  

 det pågældende tidspunkt allerede har oppebåret sygeløn i alt 2 x l3 uger,  

 kan det forelægges for Finansministeriet, hvorvidt der er grundlag for at yde  

 yderligere sygeløn under fraværet på grund af tilskadekomsten med 90 pct. af  

 vedkommende arbejders daglige fortjeneste inden for den sidste uge før  

 sygemeldingen.
Tilsvarende kan spørgsmålet forelægges, såfremt en arbejder i  

 øvrigt har oppebåret løn under sygdom i 2 x l3 uger, og der heri indgår  

 sygdomsperioder begrundet i tilskadekomst i tjenesten.
 Det henstilles, at der ved besættelse af ledige stillinger tages særligt  

 hensyn til ansøgninger fra tidligere ansatte, hvis fratræden skyldes en  

 indkaldelse til militærtjeneste.
Gruppelivsforsikring Den gruppelivsforsikring, der med virkning fra l. maj l985 er etableret  

 ved aftale mellem Finansministeriet og administrationsselskabet Forenede  

 Gruppeliv, er af Finansministeriet opsagt med virkning fra den l. juli l987  

 for så vidt angår de af nærværende overenskomst omfattede medarbejdere.
 Eventuelle tvivlsspørgsmål vedrørende overenskomsten forelægges  

 Finansministeriet.
P.
M.
V.
E.
B.
Claus Nielsen OVERENSKOMST FOR LAGER- OG HANDELSARBEJDERE VED EN RÆKKE STATSINSTITUTIONER M.V.
I HOVEDSTADSOMRÅDET § 1.  Løn Begyndelseslønnen er pr. 1. marts 1987 3.000,25 kr. pr. uge.
 Med virkning fra 1. marts 1988 forhøjes begyndelseslønnen med 106,67 kr.  

 pr. uge.
 Ugelønnen forbliver uændret efter nedsættelsen af den ugentlige  

 arbejdstid.
 Stk. 2.  Den for lager- og handelsarbejdere i henhold  

 til overenskomsten gældende begyndelsesløn forhøjes pr. 1. april 1988, 1989  

 og 1990 med den eventuelle gennemsnitlige beløbsmæssige forhøjelse af lønnen  

 til tjenestemænd på skalatrin 8, 9, 10, 11, 12 og 13 (stedtillægsområde VI),  

 som følger af § 14, stk. 2, i aftale af 27. marts 1987 mellem  

 Finansministeriet og Tjenestemændenes Centralorganisationer om justering af  

 tjenestemandslønninger m.v. fra 1. april 1987.
 Stk. 3.  Der ydes anciennitetstillæg efter følgende  

 regler:
 Ancienniteten kan opsamles ved flere ansættelsesperioder og overføres ved  

 ansættelse ved anden institution, omfattet af overenskomsten.
 Stk. 4.  Der kan efter godkendelse fra finansministeriet  

 i ganske særlige tilfælde ydes tillæg for særligt betroet arbejde.
Stk. 5.  I perioden fra 15. november til 15. marts kan  

 det pålægges indtil 4 ad gangen af de i boligministeriets ejendomsdirektorats  

 fejeafsnit beskæftigede lager- og handelsarbejdere at stå til rådighed uden  

 for normal arbejdstid med henblik på snerydning m.v.
Rådighedsforpligtelsen  

 fordeles ligeligt mellem de af ordningen omfattede arbejdere.
 I perioden fra 15. november til 15. marts ydes der de af ovennævnte  

 rådighedsvagtordning omfattede arbejdere et fast månedligt, ureguleret tillæg  

 på 700,00 kr.
§ 2.  Lønberegning/-fradrag Ved til- og fratræden på andre tidspunkter end ved en normal  

 lønudbetalingsperiodes påbegyndelse eller afslutning beregnes lønnen som  

 l/2028 (fra l. september l988 med l/l976 og fra l. september l990 med l/l924)  

 af årslønnen for de timer, den ansatte er berettiget til løn.
 I tilfælde, hvor en ansat er fraværende fra tjenesten enkelte dage under  

 omstændigheder, hvor der skal foretages lønfradrag, eller hvor der skal  

 foretages lønberegning for enkelte dage, anvendes samme beregningsmåde som  

 anført ovenfor.
§ 3.  Lønudbetaling Lønnen udbetales månedsvis bagud.
Udbetalingen finder sted senest den  

 trediesidste bankdag i hver måned.
 Den månedlige udbetaling beregnes efter den til enhver tid gældende  

 begyndelsesløn, hvortil kommer anciennitets- og andre faste tillæg x 4,35.  

 Ved kortvarige ansættelser (f.eks. ferieafløsere o.lign.) vil der lokalt  

 kunne aftales andre former for lønudbetaling.
 Stk. 2.  Tidspunktet for udbetaling af den  

 overenskomstmæssige feriebetaling aftales lokalt, dog kan udbetaling tidligst  

 finde sted samtidig med den sidste månedsudbetaling, der ligger forud for  

 hovedferien.
§ 4.  Arbejdstid Den ugentlige arbejdstid er 39 timer, der kan lægges mellem kl. 6-l7 med  

 l/2 times spisetid.
Arbejdstiderne og spisepausens tilrettelæggelse drøftes  

 lokalt.
Fra 1. september 1988 nedsættes den ugentlige arbejdstid til 38 timer  

 og fra 1. september 1990 til 37 timer.
 Den ugentlige arbejdstid kan, hvis der mellem institutionen og  

 tillidsmanden er enighed herom, tilrettelægges således, at  

 arbejdstidsnedsættelsen opspares til senere afvikling.
 Stk. 2.  Deltidsansættelse med forholdsmæssig løn vil  

 kunne finde sted under forudsætning af forudgående godkendelse fra Lager- og  

 Handelsarbejdernes Forbund i hvert enkelt tilfælde.
 Stk. 3.  Med hensyn til frihed på 1. maj, juleaftensdag,  

 nytårsaftensdag og grundlovsdagen følges de hidtil i de enkelte institutioner  

 gældende regler.
§ 5.  Overarbejde Overarbejde bør i videst muligt omfang undgås.
 For overarbejde betales følgende tillæg:
De første 3 timer efter normal arbejdstids ophør 50 pct. af  

 begyndelseslønnen.
Derefter ydes 100 pct. tillæg af den samme løndel.
 For overarbejde på søn- og helligdage samt fridage betales et tillæg på  

 l00 pct. af begyndelseslønnen.
Stk. 2.  Hvis der forlanges overarbejde, skal dette  

 meddeles arbejderen senest 3 timer inden normal arbejdstids ophør den dag,  

 overarbejdet skal udføres.
I modsat fald ydes en godtgørelse på en  

 overarbejdstime a 50 pct.
 Stk. 3.  Ved tilsigelse til overarbejde uden forbindelse  

 med den normale arbejdstid betales på søn- og helligdage og fridage for  

 mindst 8 timer, på andre dage for mindst 4 timer.
 Søndagsarbejde skal varsles senest dagen før inden normal arbejdstids  

 ophør, i modsat fald ydes en varskotime a 50 pct.
 Stk. 4.  Alt overarbejde afspadseres inden for 6 måneder  

 efter dets udførelse.
 Afvikling af afspadseringen kan ske enten i form af afspadsering time for  

 time med udbetaling af overtidstillæg, jfr. stk. 1, eller i form af  

 afspadsering med tillæg i tid svarende til de i stk. l nævnte satser.
 Stk. 5.  Afvigelser fra den i stk. 4 nævnte ordning kan  

 dog finde sted efter forhandling med tillidsrepræsentanten i den enkelte  

 institution.
 Tidspunktet for afspadsering aftales i øvrigt lokalt mellem den enkelte  

 arbejder og lederen i den enkelte institution, om fornødent med  

 tillidsrepræsentantens medvirken.
§ 6.  Skifteholdsarbejde og vagttjeneste Ved skifteholdsarbejde betales i tiden fra kl. 17-6 et tillæg på 8,00 kr.  

 pr. time, dog på lørdage i tiden kl. 14-24 et tillæg på 18,00 kr. pr. time.
 Med virkning fra l. marts l988 forhøjes 8,00 kr. til 8,25 kr. pr. time og  

 18,00 kr. til 18,60 kr. pr. time.
 Stk. 2.  Ved skifteholdsarbejde og vagttjeneste på søn-  

 og helligdage betales i tiden mellem kl. 24 lørdag nat og søndag kl. 24 et  

 tillæg på 80 pct. af begyndelseslønnen.
 Stk. 3.  Arbejdstiden for 2. og 3. hold er 39 timer  

 ugentlig (pr. 1. september 1988 38 timer og 1. september 1990 37 timer  

 ugentlig). For hver 40 timer, der arbejdes på 2. og 3. skift, opnås der ret  

 til 3 timers betalt frihed, som opspares og gives som hele fridage i det  

 følgende ferieår.
 Ved arbejde på 2. og 3. skift i dele af en uge opspares forholdsmæssig  

 fritid.
 Fridagene lægges efter aftale mellem institutionen og arbejderen samtidig  

 med aftale om ferielægning.
 Stk. 4.  Ved etablering af skiftehold skal der gives 72  

 timers varsel, og varigheden skal mindst andrage l uge.
 Stk. 5.  Betaling for overarbejde i forbindelse med  

 holddrift er for alle hold de i overenskomsten fastsatte tillæg for  

 overarbejde i forbindelse med dagarbejde, regnet ud fra holdenes normale  

 arbejdstid.
 For overarbejde i fortsættelse af 2. og 3. hold ydes herudover det sidst  

 oppebårne holddriftstillæg.
§ 7.  Arbejde på forskudt tid Ved etablering af arbejde på forskudt arbejdstid skal der gives mindst 3  

 dages varsel, således at der efter varslets udløb intet tillæg betales for  

 den tid, der ligger inden for kl. 6 til kl. 17.
 Stk. 2.  Såfremt varslet ikke er givet, betales indtil  

 varslets udløb efter reglerne om overarbejde for den tid, der falder uden for  

 institutionens normale arbejdstid.
 Stk. 3.  Forskydes arbejdstiden således, at den begynder  

 før kl. 6 eller slutter efter kl. 17, betales for den tid, der ligger inden  

 for tidsrummet kl. 17-23, et tillæg på 20 pct. af begyndelseslønnen og fra  

 kl. 23 til kl. 6 et tillæg på 80 pct. af samme løndel.
 Stk. 4.  Kræves der i tilslutning til forskudt  

 arbejdstid udført overarbejde, betales dette med de sædvanlige  

 overarbejdstillæg i stedet for tillæg for forskudt arbejdstid, dog således at  

 beløbet ikke bliver mindre end det sidst oppebårne tillæg for forskudt tid.
§ 8.  Ferie Der ydes ferie i henhold til ferieloven.
 Der henvises i øvrigt til den som bilag 4 til overenskomsten optagne  

 ferieoverenskomst.
§ 9.  Sygdom og barsel I sygdomstilfælde gælder lov nr. 262 af 7. juni 1972 om dagpenge med  

 senere ændringer, samt lov nr. 234 af 4. juni 1980 om barselorlov med videre.
 Stk. 2.  Når en arbejder enten har været ansat ved en af  

 institutionerne i et uafbrudt tidsrum af 52 uger, hvori kan medregnes sygdom  

 i alt indtil 12 hverdage og sædvanlig ferie, eller har været beskæftiget ved  

 en af institutionerne i ialt 480 dage inden for de sidste 3 kalenderår og  

 tillige har været uafbrudt beskæftiget ved en af institutionerne de sidste 4  

 uger før sygdommens indtræden, gælder dog under forudsætning af behørig  

 attestation for sygdommen følgende regler:
 Stk. 3.  Under sygdom som følge af tilskadekomst i  

 tjenesten gælder de under stk. 2, a) og b) nævnte bestemmelser uden hensyn  

 til varigheden af den pågældendes beskæftigelse ved institutionen.
§ 10.  Barns 1. sygedag Institutionen kan give den ansatte hel eller delvis tjenestefrihed til  

 pasning af et sygt barn, når Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt, svarende til den indtægt, som den ansatte ville have oppebåret i  

 sygdomstilfælde.
 Stk. 4.  Adgangen til tjenestefrihed efter stk. 1, kan  

 for den enkelte ansatte inddrages ved misbrug.
§ 11.  Tjenestefrihed Der kan af styrelsen gives en ansat adgang til ekstraordinær  

 tjenestefrihed uden løn i tilfælde, hvor det ikke strider mod vedkommende  

 styrelses interesse.
 Tjenestefrihed kan gives i indtil 1 år ad gangen, dog længst i 3 år, og  

 det er vedkommende styrelses ansvar, at der er en stilling ledig til den  

 pågældende ved tjenestefrihedens ophør.
 Anmodning om genindtræden skal fremsættes over for styrelsen senest 3  

 måneder før genindtræden.
 Stk. 2.  En ansat, som genindtræder efter tjenestefrihed  

 fra en styrelse, bevarer sin lønanciennitet.
 Stk. 3.  Ansatte tillægges ret til tjenestefrihed uden  

 løn til formål og af den varighed, der er nævnt i Finansministeriets  

 bekendtgørelse af 28. november l986 om ret for tjenestemænd til  

 tjenestefrihed uden løn til nærmere formål.
§ 12.  Efterindtægt Ved en lager- og handelsarbejders død i ansættelsestiden ydes der hans  

 efterlevende enke eller børn under l8 år, over for hvem har har  

 forsørgelsespligt, efterindtægt som følger:
 Når arbejderen har været uafbrudt ansat i en af de af overenskomsten  

 omfattede institutioner i mindst l år, udgør efterindtægten l måneds  

 sædvanlig løn.
 Når arbejderen har været uafbrudt ansat i mindst 5 år, udgør  

 efterindtægten 2 måneders sædvanlig løn.
 Ved sædvanlig løn forstås begyndelsesløn og anciennitetstillæg på  

 tidspunktet for dødsfaldet.
 Den nævnte efterindtægt løber fra dagen efter dødsfaldet og udbetales  

 henholdsvis l eller 2 måneder efter dette.
 Eventuel tilgodehavende løn udbetales snarest efter dødsfaldet.
 Der ydes ikke feriegodtgørelse af efterindtægten.
 Efterindtægt kan ikke ydes længere end til det tidspunkt, hvor der efter  

 sygelønsperioden, jfr. § 9, er forløbet et tidsrum svarende til det den  

 pågældende arbejder tilkommende opsigelsesvarsel.
§ 13.  Opsigelsesregler Opsigelsesfristen mellem institutionen og den enkelte arbejder er  

 følgende:
§ 14.  Medlemskab af arbejdsløshedskasse Institutionerne antager fortrinsvis arbejdere, som er medlemmer af en  

 statsanerkendt arbejdsløshedskasse.
§ 15.  Arbejdstøj Der ydes arbejdstøj efter de hidtil gældende regler og i henhold til de  

 lokale aftaler ved institutionerne.
§ 16.  Tillidsrepræsentanter I enhver institution eller for større institutioners vedkommende i enhver  

 afdeling af denne udvælger de der beskæftigede arbejdere af deres midte en arbejder til at være deres  

 tillidsrepræsentant og som sådan talsmand over for arbejdsgiveren eller  

 dennes repræsentant.
 Stk. 2.  Når en eller flere af hans kammerater, enten  

 fordi de føler sig forurettede eller af andre grunde, ønsker det, er han  

 forpligtet til at forebringe deres klager eller henstillinger for  

 arbejdsgiveren, dog kun såfremt sagen ikke bliver ordnet tilfredsstillende  

 ved dennes repræsentant på arbejdsstedet.
 Stk. 3.  Tillidsrepræsentanten kan endvidere rejse klage  

 og rette henstilling til arbejdsgiveren med hensyn til hygiejniske forhold  

 samt om sikkerhedsforanstaltninger til forebyggelse af ulykker og  

 tilskadekomst.
 Stk. 4.  Føler han sig ikke tilfredsstillet ved  

 arbejdsgiverens afgørelse, står det ham frit for at anmode sin organisation  

 om at tage sig af sagen, men det er hans og hans arbejdskammeraters pligt at  

 fortsætte arbejdet uforstyrret, indtil anden bestemmelse træffes af  

 forbundets bestyrelse.
 Stk. 5.  Det er tillidsrepræsentantens såvel som  

 arbejdsgiverens og dennes repræsentants pligt at gøre sit bedste for at  

 vedligeholde og fremme et godt samarbejde på arbejdsstedet.
 Stk. 6.  Tillidsrepræsentantens udførelse af de ham/  

 hende påhvilende hverv skal ske på en sådan måde, at det er til mindst mulig  

 gene for hans/hendes produktive arbejde.
Dersom det er nødvendigt, at vedkommende for at opfylde sine forpligtelser  

 som tillidsrepræsentant på virksomheden må forlade sit arbejde i arbejdstiden, skal pågældende forud  

 herfor træffe aftale med arbejdsgiveren eller dennes repræsentant.
 Stk. 7.  Hvis aftale i henhold til stk. 6, er truffet,  

 eller hvis der på ledelsens foranledning i øvrigt lægges beslag på  

 tillidsrepræsentanten i arbejdstiden i spørgsmål, som angår virksomheden og  

 arbejderne, skal han/hun for den tid, der medgår hertil, aflønnes med sin  

 sædvanlige løn, jfr. § 1, i overenskomsten.
 Stk. 8.  Til deltagelse i et af Lager- og  

 Handelsarbejdernes Forbund arrangeret kursus for tillidsrepræsentanter kan  

 der tilstås en tillidsrepræsentant frihed med løn i henhold til  

 cirkulæreskrivelse nr. 113 af 23. juni 1971 fra ministeriet for statens  

 lønnings- og pensionsvæsen.
Stk. 9.  Tillidsrepræsentanten skal vælges blandt de  

 anerkendte dygtige arbejdere (medlemmer af forbundet), der har arbejdet  

 mindst 1 1/2 år på det pågældende arbejdssted.
Hvor sådanne ikke forefindes i  

 et antal af mindst 5, suppleres dette tal blandt de medlemmer, der har  

 arbejdet der længst.
 Stk. 10.  Valg af tillidsrepræsentant foretages af de  

 arbejdere, der på det tidspunkt, valget foregår, er beskæftiget i  

 institutionen, og valget betragtes kun som gyldigt, når mere end halvdelen af  

 de i institutionen beskæftige arbejdere har stemt for ham.
 Tillidsrepræsentantens stedfortræder er, dersom hans valg er meddelt  

 arbejdspladsen, beskyttet på samme måde som tillidsrepræsentant.
 Stk. 11.  Valget er ikke gyldigt, før det er blevet  

 godkendt af arbejderorganisationens bestyrelse og af denne meddelt  

 vedkommende institution.
 Anm.: Parterne er enige om, at vedkommende institution, hvis den måtte  

 anse en eventuel indsigelse mod valg af en tillidsrepræsentant for begrundet,  

 har ret til at påtale valget over for den pågældende arbejderorganisations  

 bestyrelse.
Stk. 12.  En tillidsrepræsentants afskedigelse skal  

 begrundes i tvingende årsager.
Ud over de sævanlige opsigelsesvarsler ifølge  

 overenskomstens § l3 forlænges opsigelsen for en tillidsrepræsentant med  

 yderligere 3 måneder, dog kan det samlede opsigelsesvarsel højst udgøre i alt  

 6 måneder.
 Er afskedigelsen begrundet i arbejdsmangel, har tillidsrepræsentanten kun  

 krav på længste opsigelsesvarsel i henhold til § l3.
Stk. 13.  Tillidsrepræsentantens arbejdsforhold kan  

 normalt ikke afbrydes inden for varselesperioden, og forinden hans  

 organisation har haft mulighed for at få gjort afskedigelsens berettigelse  

 til genstand for fagretlig behandling.
Det bør tilstræbes, at sagens  

 fagretlige behandling fremmes mest muligt, således at afgørelsen kan  

 foreligge inden varselsperiodens udløb.
 Stk. 14.  Fastholder en arbejdsgiver sin afskedigelse af  

 tillidsrepræsentanten, efter at afskedigelsen er kendt uberettiget ved den  

 fagretlige behandling, er han ud over løn for varslingsperioden pligtig at  

 betale en erstatning, hvis størrelse skal være afhængig af omstændighederne,  

 men som ikke kan overstige l3 ugers løn, som beregnes efter  

 tillidsrepræsentantens gennemsnitsfortjeneste i de sidste 3 måneder.
 Denne erstatning er endelig.
 Stk. 15.  Spørgsmålet om berettigelsen af en  

 tillidsrepræsentants afskedigelse og størrelsen af den ham eventuelt  

 tilkommende erstatning afgøres endeligt ved fagretlig behandling.
 Foreligger der i sagen sådanne særlige forhold, som klart giver udtryk  

 for, at der har foreligget organisationsforfølgelse, kan dette spørgsmål  

 indbringes for Arbejdsretten.
 Stk. 16.  Hvis arbejderne på et arbejdssted, henholdsvis  

 en afdeling heraf, slutter sig sammen i en klub eller lignende, skal  

 tillidsrepræsentanten være formand.
 I arbejdstiden kan klubben afholde møder om faglige spørgsmål, der  

 vedrører institutionen, såfremt der forud er truffet aftale herom med  

 institutionens ledelse.
 På et hertil anvist for medarbejderne tilgængeligt sted, er det klubben  

 tilladt at opslå faglige foreningsbekendtgørelser til medlemmer.
 Stk. 17.  Såfremt der mellem arbejder og arbejdsgiveren  

 træffes aftaler vedrørende arbejdet eller andre forhold på arbejdsstedet,  

 hvilke aftaler dog ikke må stride mod den bestående overenskomst, skal  

 sådanne straks bringes til tillidsrepræsentantens kundskab og ligesom  

 klublove af ham uopholdeligt indbringes til godkendelse af forbundet.
 Uden forbundets godkendelse er sådanne aftaler eller vedtagelser  

 virkningsløse.
§ 17.  Fortolkning Så længe denne overenskomst er gældende, må ingen af parterne tage sig  

 selv til rette, men opstår der strid om fortolkningen af overenskomsten,  

 behandles sådanne uoverensstemmelser mellem Finansministeriet og Lager- og  

 Handelsarbejdernes Forbund, og ingen arbejdsstandsning eller afskedigelse må  

 finde sted, før uoverensstemmelsen har været behandlet mellem parterne.
§ 18.  Hovedaftale Den mellem hovedorganisationerne den 31. oktober 1973 vedtagne hovedaftale  

 med ændringer pr. 1. marts l987 finder tilsvarende anvendelse på nærværende  

 overenskomstområde.
§ 19.  Ikrafttrædelse og opsigelse Denne overenskomst træder i kraft fra og med 1. maj 1987 og kan af  

 parterne opsiges med 3 måneders varsel til ophør en 30. april, dog tidligst  

 den 30. april 1989.
 Stk. 2.  Overenskomstens bestemmelse om arbejdstidens  

 længde og reguleringsordningen kan dog tidligst opsiges til 30. april l99l.
 Stk. 3.  Alle reguleringer får dog virkning fra og med  

 l. marts ved hver enkelt overenskomstfornyelse.
København, den 15. juni 1987 LAGER- OG HANDELSARBEJDERNES FORBUND Erik Juel Larsen FINANSMINISTERIET P.
M.
V.
E.
B.
Claus Nielsen Bilag 1 PROTOKOLLAT Mellem finansministeriet og Lager- og Handelsarbejdernes Forbund er der i  

 forbindelse med overenskomsten af d.d. indgået følgende aftale:
 Såfremt der måtte blive behov for yderligere fravigelse af hviletids- og  

 fridøgnsbestemmelserne i arbejdsmiljøloven og ovennævnte bekendtgørelse,  

 forelægges sådanne spørgsmål til forhandling mellem denne aftales parter.
København, den 4. november 1983 LAGER- OG HANDELSARBEJDERNES FORBUND Kurt Johansen FINANSMINISTERIET P.
M.
V.
E.
B.
Agnete Halmind Bilag 2 PROTOKOLLAT Mellem finansministeriet og Lager- og Handelsarbejdernes Forbund er der i  

 forbindelse med overenskomsten af d.d. indgået følgende aftale:
 I medfør af arbejdsministeriets bekendtgørelse af 15. august 1980 om  

 hviletid og fridøgn, kap. 4, § 11, aftales for dyrepasserne ved  

 Panuminstitutet, Københavns Universitet, at det ugentlige fridøgn kan  

 omlægges, således at der maksimalt kan være 12 døgn mellem 2 fridøgn.
 Såfremt der måtte blive behov for yderligere fravigelse af hviletids- og  

 fridøgnsbestemmelserne i arbejdsmiljøloven og ovennævnte bekendtgørelse,  

 forelægges sådanne spørgsmål til forhandling mellem denne aftales parter.
København, den 4. november l983 LAGER- OG HANDELSARBEJDERNES FORBUND Kurt Johansen FINANSMINISTERIET P.
M.
V.
E.
B.
Agnete Halmind Bilag 3 PROTOKOLLAT Mellem finansministeriet og Lager- og Handelsarbejdernes Forbund er der i  

 forbindelse med overenskomsten af d.d. indgået følgende aftale:
 Der er mellem parterne enighed om, at der i tilfælde af arbejdsstandsning  

 skal indgås en aftale, der som minimum sikrer et nødvendigt beredskab inden  

 for de områder, der vil blive berørt af arbejdsstandsningen.
København, den 4. november l983 LAGER- OG HANDELSARBEJDERNES FORBUND Kurt Johansen FINANSMINISTERIET P.
M.
V.
E.
B.
Agnete Halmind Bilag 4 FERIEOVERENSKOMST for lager- og handelsarbejdere omfattet af finansministeriets overenskomst med  

 Lager- og Handelsarbejdernes Forbund vedrørende løn- og arbejdsforhold for  

 lager- og handelsarbejdere beskæftiget under en række statsinstitutioner m.v.  

 i hovedstadsområdet.
 Idet ferieloven af 4. juni l970 med senere ændringer samt dertil hørende  

 administrative bestemmelser i øvrigt er gældende, er parterne enige om, at  

 nedenstående regler træder i stedet for bestemmelserne i ferielovens § 12 og  

 § 14, stk. 1 og 2.
l.
Ansatte, der er omfattet af denne ferieoverenskomst, får i stedet for  

 feriegodtgørelse løn under ferie.
Endvidere ydes et ferietillæg på 1 pct. af  

 den løn, der er indtjent i det foregående optjeningsår, beregnet efter  

 reglerne i ferielovens § 15.
2. En ansat, der er omfattet af denne  

 ferieoverenskomst, kan dog forud for et optjeningsårs begyndelse i stedet  

 kræve feriegodtgørelse af lønnen i dette optjeningsår.
Feriegodtgørelsen  

 udgør i så fald 12 1/2 pct. af lønnen i optjeningsåret, beregnet efter  

 reglerne i ferielovens § 15.
Bilag 5 1. marts 1987 Oversigt over lønninger til lager- og handelsarbejdere i henhold til  

 overenskomst mellem Finansministeriet og Lager- og Handelsarbejdernes  

 Forbund.
Bilag 6 1. marts 1988 Oversigten over lønninger til lager- og handelsarbejdere i henhold til  

 overenskomst mellem Finansministeriet og Lager- og Handelsarbejdernes  

 Forbund.
