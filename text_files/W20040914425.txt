Landsskatteretskendelse vedr. fikseret rente af  

 mellemregningskonto Klagen skyldes, at skattemyndigheden har fikseret  

 renteindtægter i selskabet.
 Skattemyndigheden har fikseret en renteindtægt af  

 mellemregningskonto med hovedanpartshaver, 176.809 kr.
 Landsskatteretten stadfæster ansættelsen.
 Skattemyndigheden har fikseret en renteindtægt af  

 mellemregningskonto med B I/S, 128.818 kr.
 Landsskatteretten nedsætter forrentningen til 0 kr.
 Selskabet blev stiftet med virkning fra den 1. januar 2000  

 og dets hovedaktivitet var at drive jordbrug og dermed beslægtet virksomhed.  

 Anpartskapitalen var ejet af C, der havde finansieret stiftelsen ved at låne  

 125.000 kr. af D i henhold til gældsbrev af 20. december 1999. Af gældbrevet  

 fremgik det, at lånet indestod indtil indfrielse rente- og afdragsfrit, at  

 lånet skulle tilbagebetales efter skriftligt påkrav fra udlåneren med mindst  

 1  

 måneds varsel, samt at lånet alene kunne indfries ved samtidig overdragelse  

 af  

 anparterne til nominel værdi af 125.000 kr.
Selskabet erhvervede med virkning fra 3. januar 2000 en  

 ejendom af E.
Af skødet fremgik det, at ejendommen blev overtaget med alt på  

 ejendommen værende avl og afgrøde, alle maskiner og redskaber, den på  

 ejendommen stående besætning, leveringsrettigheder samt i øvrigt alt det, der  

 på landbrugsejendommen forefandtes af driftsinventar og materiel.
Samme dag  

 overdrog selskabet den nyerhvervede besætning og driftsmidler til D for  

 2.571.140 kr.
I forbindelse med den efterfølgende refusionsopgørelse blev  

 beløbet forhøjet med 108.322 kr., idet der tillige blev overdraget foder og  

 olie.
Overdragelsessummen blev betalt over mellemregningskontoen, der pr. 31.  

 december 2000 udviste en saldo på 2.679.462 kr. i selskabets favør.  

 Mellemregningskontoen henstod uforrentet.
De resterende aktiver i selskabet blev lejet ud til  

 driftsinteressentskabet B I/S.
I interessentskabet deltog endvidere  

 selskaberne  

 F ApS og G ApS, der var ejet af henholdsvis D og H.
Disse selskaber drev  

 tillige jordbrug og havde lejet deres væsentligste aktiver til B I/S.
G ApS  

 indtrådte imidlertid først i interessentskabet i indkomståret 2001. I henhold  

 til interessentskabskontrakten modtog hver af de deltagende selskaber 25 pct.  

 af driftsresultatet i interessentskabet i indkomståret 2000, mens denne andel  

 blev nedsat til 20 pct. i forbindelse med optagelsen af G ApS i indkomståret  

 2001. De deltagende selskaber modtog endvidere leje for inventar,  

 kartoffelandele, mælkekvoter mv.
D modtog den resterende del af  

 driftsresultatet, hvilket svarede til henholdsvis 50 pct. og 40 pct. i  

 indkomstårene 2000-2001. Den eneste likviditet i konstruktionen var  

 interessentskabets kassekredit, hvorfor alle selskabernes hævninger og  

 betalinger foregik via hver deres mellemregningskonti med interessentskabet.  

 Der var i henhold til selskabernes regnskaber ikke stillet sikkerhed for de  

 pågældende mellemregningskonti, og de henstod alle uforrentede.
De stedlige skattemyndigheder har ikke anerkendt den  

 manglende forrentning af selskabets mellemregningskonto med D og B I/S, idet  

 en  

 sådan forrentning ikke svarede til, hvad der kunne være opnået, såfremt der  

 havde været tale om uafhængige parter, jf. ligningslovens § 2, stk. 1.  

 Myndigheden har bemærket, at D havde bestemmende indflydelse i selskabet,  

 idet  

 han indirekte ejede hele anpartskapitalen.
Der er herved henset til  

 gældsbrevet, der blev oprettet i forbindelse med Ds finansiering af  

 selskabets  

 stiftelse, at der ikke kunne ske pantsætning af selskabets ejendomme uden  

 skriftligt samtykke fra D, at C var pligtig til at oprette ægtepagt om  

 fuldstændig særeje vedrørende dennes anparter i selskabet, at der skulle  

 tegnes  

 en livsforsikring på C på 1.000.000 kr. med D som begunstiget, at D havde ret  

 til to af selskabets tre bestyrelsesposter, samt endelig at D når som helst  

 havde ret til at opsige samarbejdet og overtage administrationen af  

 selskabet.  

 I lyset heraf har myndigheden konkluderet, at betingelsen om kontrol i  

 ligningslovens § 2, stk. 2 var opfyldt uanset, at D ikke direkte ejede mere  

 end  

 50 pct. af anpartskapitalen eller mere end 50 pct. af stemmerne i selskabet.  

 Skattemyndigheden har herefter konkluderet, at den manglende forrentning ikke  

 var forretningsmæssigt begrundet, hvorfor man har fikseret renteindtægter på  

 henholdsvis 176.809 kr. vedrørende mellemregningskontoen med D og 128.818 kr.  

 vedrørende mellemregningskontoen med B I/S, hvilket svarede til en  

 forrentning  

 på 7,5 pct. af saldoen på mellemregningskontiene pr. 31. december 2000.  

 Forrentningsprocenten  

 er blevet fastlagt under hensyn til skattemyndighedernes praksis, hvorefter  

 der  

 som udgangspunkt anvendes diskontoen plus 4 pct., samt til indhentede  

 oplysninger om, at forrentningen på erhvervskreditter i de gunstigste  

 tilfælde  

 lå på 7,5 pct. vurderet ud fra engagementets størrelse, betalingsevne, antal  

 transaktioner i årets løb, samt kundens evne til at forhandle renten.
Selskabets repræsentant har fremsat principal påstand om, at  

 betingelsen om kontrol i henhold til ligningslovens § 2, stk. 2, ikke var  

 opfyldt, idet C ejede hele anpartskapitalen og havde rådighed over alle  

 stemmerne i selskabet.
C havde endvidere alene en ejerandel i  

 interessentskabet  

 på 25 pct.
Repræsentanten har endvidere fremsat subsidiær påstand om, at den  

 af  

 skattemyndigheden anvendte beregningsmetode vedrørende mellemregningskontoen  

 med interessentskabet, samt den anvendte rentesats for begge  

 mellemregningskontiene ikke svarede til, hvad der ville være blevet anvendt  

 mellem uafhængige parter, jf. ligningslovens § 2, stk. 1. Skattemyndighedens  

 beregningsmetode, hvorefter man anvendte mellemregningskontoens saldo pr. 31.  

 december 2000 i henhold til selskabets regnskab, var således ikke udtryk for  

 den rente, der ville være blevet beregnet mellem uafhængige parter.
I løbet  

 af  

 indkomståret havde der været foretaget adskillige transaktioner over  

 mellemregningskontoen, som derved ikke indgik i skattemyndighedens  

 beregningsgrundlag.
Repræsentanten har endvidere påpeget, at den faktiske  

 rente  

 i selskabet var henholdsvis 5,1542 pct. og 6 pct., idet man havde optaget lån  

 mod sikkerhed i fast ejendom til disse forrentninger.
 Det bemærkes, at skattepligtige, der kontrollerer juridiske  

 personer, skal anvende priser og vilkår for økonomiske transaktioner ved  

 opgørelsen af den skattepligtige indkomst i overensstemmelse med, hvad der  

 kunne være opnået, hvis transaktionerne var afsluttet mellem uafhængige  

 parter,  

 jf. ligningslovens § 2, stk. 1. Det bemærkes endvidere, at ligningslovens § 2  

 er en lovfæstelse af den praksis vedrørende rentefiksering, som lå forud for  

 Højesterets dom trykt i TfS 1998.199, hvorfor denne praksis er tilsigtet  

 opretholdt.
 Af ligningslovens § 2, stk. 2, fremgår det, at der ved  

 kontrol forstås ejerskab eller rådighed over stemmerettigheder som nævnt i  

 selskabsskattelovens § 32, stk. 6, 1. pkt., og § 16 H, stk. 2, 2. pkt., dog  

 således at der direkte eller indirekte skal ejes mere end 50 pct. af  

 aktiekapitalen eller rådes over mere end 50 pct. af stemmerne.
Det bemærkes, at D i forbindelse med selskabets stiftelse  

 har ydet lån på 125.000 kr. til anskaffelse af anparterne mod udstedelse af  

 uforrentet afdragsfrit gældsbrev.
Dette kan opsiges af D med 1 måneds varsel  

 og  

 kan alene indfries ved erlæggelse af de omhandlede nom. 125.000 kr. anparter  

 til kurs pari.
 Under disse omstændigheder anses D at have rådighed over  

 mere end 50 % af stemmerne i selskabet, hvorfor det har været berettiget at  

 korrigere den manglende forrentning af gældsforholdet mellem D og selskabet  

 efter Ligningslovens § 2.
 Der er ikke i det for retten fremførte grundlag for at  

 tilsidesætte den af skattemyndigheden ansatte forrentning svarende til  

 diskontoen + 4 %. Den påklagede ansættelse stadfæstes derfor på dette punkt.
Med hensyn til beregning af renter af gældsforholdet mellem  

 selskabet og B I/S bemærkes, at en aftalt forrentning af interessenters  

 indestående i og gæld til interessentskaber efter praksis ikke betragtes som  

 rente, men derimod skattemæssigt  

    

  

 anses  

 som et led i overskudsdisponeringen, jf.
LSRM 1983.121 og TfS 1996.256.
 Under disse omstændigheder er der ikke grundlag for at  

 beregne rente af selskabets indestående i interessentskabet, og den påklagede  

 ansættelse nedsættes derfor på dette punkt.
