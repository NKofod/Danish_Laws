 Herved bekendtgøres lov nr. 698 af 17. oktober 1986 om  

 afgift af renter af forbrugslån med de ændringer, der følger af lov nr. 37 af  

 29. januar 1988, lov nr. 492 af 19. august 1988 og lov nr. 671 af 3. november  

 1988.
§ 1.  Personer, der er skattepligtige efter  

 kildeskattelovens § 1, betaler afgift til staten af renter af forbrugslån efter reglerne i denne lov.
 Stk. 2.  Undtaget fra afgiftspligten er dog personer,  

 som efter bestemmelserne i en dobbeltbeskatningsoverenskomst er hjemmehørende  

 i en fremmed stat, Færøerne eller Grønland.
 § 2.  Afgiftsgrundlaget opgøres for hvert afgiftsår  

 efter § 3.
 Stk. 2.  Afgiftsåret er sammenfaldende med indkomståret  

 efter kildeskattelovens § 22.
§ 3.  Afgiften udgør 20 pct. af afgiftsgrundlaget.  

 Dette opgøres som de afgiftspligtige renteudgifter, jf. stk. 2-5, nedsat med  

 de i stk. 6 nævnte renteindtægter.
Med afgiftspligtige renteudgifter  

 sidestilles:
 Stk. 2.  Renteudgifter af følgende lån er  

 afgiftspligtige, medmindre de er fritaget efter stk. 3-5:
 Stk. 3.  Renter af følgende lån er fritaget for afgift:
 Stk. 4.  Nettorenteudgifter ved selvstændig  

 skibsvirksomhed, der er den skattepligtiges bierhverv, jf. personskattelovens  

 § 4, stk. 1, nr. 10, er fritaget for afgift, hvis virksomheden opfylder  

 betingelserne for optagelse af lån i Danmarks Skibskreditfond.
 Stk. 5.  Skatteministeren kan bestemme, at renter af  

 følgende lån skal fritages for afgift:
Stk. 6.  De afgiftspligtige renteudgifter nedsættes med  

 den afgiftspligtiges renteindtægter.
Renteindtægter efter denne lov omfatter:
 Stk. 7.  Afgiftsbeløb på under 100 kroner opkræves ikke.
 Stk. 8.  Ved beregningen af afgiftsbeløbet bortses fra  

 ørebeløb.
 § 4.  Renteindtægter og renteudgifter indgår i  

 opgørelsen af afgiftsgrundlaget med de beløb, hvormed de indgår i opgørelsen  

 af kapitalindkomst efter personskattelovens § 4 for det pågældende  

 indkomstår.
 § 5.  Renteindtægter og renteudgifter vedrørende  

 erhvervsvirksomhed, der for det pågældende indkomstår behandles efter  

 reglerne i virksomhedsskatteloven, indgår ikke i opgørelsen af  

 afgiftsgrundlaget.
Stk. 2.  De i § 3, stk. 3, nr. 2, nævnte renteudgifter  

 er kun afgiftsfri i det omfang, de vedrører lån mod pant i en fast ejendom,  

 som ikke er omfattet af reglerne i virksomhedsskatteloven.
For ejendomme,  

 hvoraf kun en del omfattes af reglerne i virksomhedsskatteloven, anses en  

 tilsvarende del af renteudgifterne at vedrøre virksomheden.
 § 6.  Anvender en person med selvstændig  

 erhvervsvirksomhed ikke reglerne i virksomhedsskatteloven, beregnes et  

 kapitalafkast af virksomheden efter stk. 2-4.
Stk. 2.  Kapitalafkastet beregnes som afkastsatsen efter  

 § 9 i virksomhedsskatteloven gange den formueskattepligtige værdi af de  

 erhvervsmæssige fysiske aktiver med tillæg af eventuelt nedslag efter  

 ligningslovens § 18 A.
Værdien opgøres ved udgangen af det forudgående år.  

 Ved etablering af ny virksomhed opgøres værdien på tidspunktet for  

 virksomhedens start.
Omfatter virksomhedens regnskabsperiode kortere eller  

 længere tid end 12 måneder, beregnes et forholdsmæssigt kapitalafkast  

 svareende til det antal hele måneder, regnskabsperioden omfatter.
 Stk. 3.  For fast ejendom beregnes kapitalafkastet på  

 grundlag af værdien af ejendommen som opgjort efter reglerne i  

 virksomhedsskattelovens § 8, stk. 2.
 Stk. 4.  Det efter stk. 3 beregnede kapitalafkast  

 nedsættes med renteudgifter vedrørende lån mod pant i ejendommen efter § 3,  

 stk. 3, nr. 2. § 5, stk. 2, 2. pkt., finder tilsvarende anvendelse.  

 Kapitalafkastet kan dog ikke nedsættes til lavere beløb end 0 kr.
 Stk. 5.  Det efter stk. 2 beregnede kapitalafkast  

 nedsættes med nettorenteudgifter efter § 3, stk. 4. Kapitalafkastet kan dog  

 ikke nedsættes til et lavere beløb end 0 kr.
§ 6 a.  En aktionær, der efter 10. oktober 1988 har  

 erhvervet aktier i et selskab, kan vælge at beregne afkast af aktierne, der  

 ved opgørelse af afgiftsgrundlaget træder i stedet for aktieudbytte og  

 skattegodtgørelse af de pågældende aktier.
Afkastgrundlaget udgør det beløb,  

 for hvilket aktionæren efter den 10. oktober 1988 har erhvervet aktier i  

 selskabet, nedsat med beløb, som aktionæren efter samme dato har afhændet  

 aktier i selskabet for.
 Stk. 2.  Afkastet beregnes som afkastsatsen efter § 9 i  

 virksomhedsskatteloven ganget med det mindste afkastgrundlag i afgiftsåret.
 Stk. 3.  Beregning af aktieafkast efter stk. 1 er  

 betinget af, at aktionæren i væsentligt omfang har deltaget i driften af  

 selskabets virksomhed i hele afgiftsåret, og at afkastgrundlaget i hele  

 afgiftsåret har udgjort mindst 100.000 kr.
 Stk. 4.  Afkast efter stk. 1 kan kun beregnes i 5  

 afgiftsår regnet fra og med det afgiftsår, hvor aktionæren for første gang er  

 berettiget til at beregne afkast efter stk. 1.
 Stk. 5.  Stk. 1-4 gælder også for anpartshavere i  

 anpartsselskaber.
 § 7.  For ægtefæller, der i skattemæssig henseende er  

 samlevende ved udgangen af afgiftsåret, overføres et negativt afgiftsgrundlag  

 hos den ene ægtefælle til modregning i et positivt afgiftsgrundlag hos den  

 anden ægtefælle.
 § 8.  Afgår en afgiftspligtig eller dennes ægtefælle  

 ved døden, bortfalder pligten til at betale afgift for det pågældende  

 afgiftsår.
§ 9.  Den afgiftspligtige skal indsende opgørelse over  

 afgiftsgrundlaget efter tilsvarende regler, som gælder om selvangivelse af  

 skattepligtig almindelig indkomst.
Skattelovgivningens almindelige regler om  

 ansættelse, påklage, henstand og eftergivelse finder desuden tilsvarende  

 anvendelse på afgiften.
Stk. 2.  Afgiften forfalder til betaling den 1. januar i  

 det andet år efter afgiftsåret med sidste rettidige betalingsdag den 20. i  

 forfaldsmåneden.
Falder den sidste rettidige betalingsdag på en helligdag  

 eller en lørdag, forlænges fristen til den følgende hverdag.
Finder  

 opkrævning af et afgiftsbeløb først sted den 1. januar eller senere,  

 forfalder beløbet til betaling ved begyndelsen af den følgende måned med  

 betalingsfrist som anført i 1. og 2. pkt.
Stk. 3.  Betales afgiften ikke rettidigt, skal den  

 afgiftspligtige betale en rente på 1 pct. pr. påbegyndt måned fra  

 forfaldsdagen at regne.
Renten kan ikke fratrækkes ved opgørelsen af den  

 skattepligtige indkomst.
Stk. 4.  Ved tilbagebetaling af for meget opkrævet  

 afgift, der er indbetalt, ydes en rente på 1 pct. pr. påbegyndt måned fra  

 forfaldsdagen at regne.
Renten medregnes ikke ved opgørelsen af den  

 skattepligtige indkomst.
Beløb på under 25 kr. tilbagebetales ikke.
 Stk. 5.  Skattelovgivningens regler om inddrivelse af  

 ikke betalt skat og om ægtefællers hæftelse finder tilsvarende anvendelse på  

 ikke rettidigt betalt afgift.
§ 10.  Skatteministeren fastsætter regler, hvorefter  

 de afgiftspligtige kan vælge inden for visse frister at indbetale det  

 afgiftsbeløb, der er beregnet for afgiftsåret 1987, enten til en  

 pensionsordning med løbende udbetalinger, en rateforsikring eller en  

 rateopsparing i pensionsøjemed, der omfattes af pensionsbeskatningslovens  

 kapitel 1, eller til en særlig konto i et pengeinstitut eller en særlig  

 livsforsikring.
Indbetales beløbet som nævnt i 1 pkt., bortfalder pligten til  

 at betale afgift til statskassen.
Indbetalingen kan ikke fradrages ved  

 opgørelsen af den skattepligtige indkomst.
Stk. 2.  Udbetalinger fra pensionsordninger med løbende  

 udbetalinger og rateordninger behandles efter reglerne i  

 pensionsbeskatningsloven om beskatning af udbetalinger fra ordninger af den  

 pågældende art.
Der fastsættes en periode, inden for hvilken ordningen ikke  

 kan hæves eller overføres til en anden pensionsordning.
I øvrigt omfattes  

 pensionsordningerne af reglerne i pensionsbeskatningsloven, i det omfang  

 reglerne er forenelige med denne bestemmelse.
Pensionsbeskatningslovens krav  

 til ordningerne, herunder aldersbetingelserne, kan dog fraviges.
Stk. 3.  Den særlige konto eller livsforsikring som  

 nævnt i stk. 1 betegnes henholdsvis »frigørelseskonto« og  

 »frigørelsesforsikring«.
Udbetalinger fra disse ordninger medregnes  

 ved opgørelsen af den skattepligtige indkomst.
Indestående kan tidligst hæves  

 3 år efter ordningens oprettelse og tidligst på et tidspunkt, hvor den  

 afgiftspligtige er fyldt 60 år.
Indskud på frigørelseskonti i  

 pengeinstitutter kan ikke anbringes i værdipapirer.
I øvrigt omfattes  

 pensionsordningerne af reglerne i pensionsbeskatningsloven, herunder § 10 og  

 § 12, i det omfang reglerne er forenelige med denne bestemmelse.
 Stk. 4.  Kontohavere, der indbetaler til konti i  

 pengeinstitutter, er afgiftspligtige efter realrenteafgiftsloven.
 Stk. 5.  Skatteministeren kan fastsætte regler for  

 livsforsikringsselskabers, pensionskassers og pengeinstitutters medvirken ved  

 ordningen.
§ 11.  Med bøde straffes den, der forsætligt eller ved  

 grov uagtsomhed afgiver urigtige eller vildledende oplysninger om  

 afgiftsgrundlaget.
Er forholdet begået med forsæt til at unddrage staten  

 afgift, eller foreligger der i øvrigt skærpende omstændigheder, kan straffen  

 stige til hæfte eller fængsel i indtil 2 år.
 § 12.  Skatteministeren kan fastsætte nærmere regler  

 om lovens administration, herunder om opkrævning af afgiften.
 Stk. 2.  I forskrifter, der udfærdiges efter loven, kan  

 der fastsættes straf af bøde for overtrædelse af bestemmelser i  

 forskrifterne.
Stk. 3.  Sagerne behandles som politisager.
Retsmidlerne  

 i retsplejelovens kapitel 73 kan anvendes i samme omfang som i  

 statsadvokatsager.
 Stk. 4.  Kildeskattelovens § 79 finder tilsvarende  

 anvendelse.
 § 13.  Afgift betales første gang for afgiftsåret  

 1987.
 Stk. 2.  Renteindtægter og renteudgifter, der i  

 skattemæssig henseende, jf. ligningslovens § 5, vedrører kalenderåret 1986,  

 indgår ikke i afgiftsgrundlaget for afgiftsåret 1987, selv om den  

 afgiftspligtige anvender et indkomstår, der afviger fra kalenderåret.
Stk. 3.  For afgiftsåret 1987 nedsættes den beregnede  

 renteafgift med 750 kr.
For ægtefæller, der i skattemæssig henseende er  

 samlevende ved udgangen af afgiftsåret, nedsættes ægtefællernes samlede  

 renteafgift dog med 2.000 kr., og afgiften fordeles forholdsmæssigt mellem  

 dem efter afgiftsgrundlagene.
For afgiftsåret 1987 er den i § 3, stk. 7,  

 nævnte beløbsgrænse 500 kr.
For ægtefæller, der i skattemæssig henseende er  

 samlevende ved udgangen af afgiftsåret, vedrører beløbsgrænsen ægtefællernes  

 samlede afgift.
For disse ægtefæller opkræves afgiftsbeløb på under 500 kr.  

 hos den ægtefælle, der har det største afgiftsgrundlag.
Er afgiftsgrundlagene  

 lige store, opkræves afgiftsbeløb på under 500 kr. hos den ældste af  

 ægtefællerne. § 9, stk. 2, 3. pkt., og § 9, stk. 4, finder tilsvarende  

 anvendelse for afgiftsåret 1987.
 Stk. 4.  For afgiftsåret 1987 er den i § 9, stk. 2,  

 nævnte forfaldsdato 1. januar 1989 med sidste rettidige betalingsdag den 20.  

 januar 1989.
 Stk. 5.  Afgiftsbeløb, der er indbetalt til et  

 forsikringsselskab, et pengeinstitut eller en pensionskasse efter § 10, stk.  

 1, er ikke omfattet af § 10, stk. 2-4, og realrenteafgiftsloven, hvis hele  

 beløbet med påløbne renter tilbagebetales senest den 30. september 1988.
 § 14.  Loven gælder ikke for Færøerne og Grønland.
(* 1) Lov nr. 37 af 29. januar 1988 (Lov om ændring af lov om afgift af renter af forbrugslån), hvis § 1 indsætter et stk. 3 i § 13, indeholder i § 2 følgende bestemmelse:
§ 2 Loven træder i kraft dagen efter bekendtgørelsen i Lovtidende.
 Lov nr. 492 af 19. august 1988 (lov om ændring af lov om afgift af renter  

 af forbrugslån (fristforlængelse)), hvis § 1 indsætter nyt stk. 4 og 5 i §  

 13, indeholder i § 2 følgende bestemmelse:
§ 2 Loven træder i kraft dagen efter bekendtgørelsen i Lovtidende.
Lov nr. 671 af 3. november 1988 (Lov om ændring af lov om afgift af renter  

 af forbrugslån og af skattekontrolloven (Lempelse af forbrugsrenteafgiften og  

 udvidelse af rentekontrolordningen)), hvis § 1, nr. 1, ændrer § 3, nr. 2, ændrer § 5, stk. 2, nr. 3, indsætter nyt pkt. 3 og 4 i § 6, stk. 2, nr. 4, ændrer § 6, stk. 4, nr. 5, ændrer § 6, stk. 5, nr. 6, indsætter ny § 6 a, nr. 7, ændrer § 7, nr. 8, ændrer § 9, stk. 2, nr. 9, ændrer § 9, stk. 4, nr. 10, ændrer § 13, stk. 3, indeholder i § 3 følgende bestemmelser:
§ 3 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  § 1, nr. 1-9, har virkning fra og med  

 afgiftsåret 1988.
 Stk. 3.  § 1, nr. 10, har virkning for afgiftsåret 1987.
 Stk. 4.  De afgiftspligtige renteudgifter for  

 afgiftsåret 1988 nedsættes med et beløb, der udgør 10 pct. af hovedstolen på  

 omlægningslån efter renteafgiftslovens § 3, stk. 3, nr. 6, som affattet ved  

 nærværende lovforslags § 1, nr. 1.
 Stk. 5-9. (Udeladt).
Skatteministeriet, den 3. maj 1989 Anders Fogh Rasmussen / Anne Marie Frederiksen (* 1) Bestemmelsen i § 13, stk. 3, som indsat ved lov nr. 37 af 29. januar  

 1988, er ændret ved lov nr. 671 af 3. november 1988. Bestemmelsen vedrører  

 alene afgiftsåret 1987.
