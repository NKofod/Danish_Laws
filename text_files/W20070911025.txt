Pressenævnet bemærkede, at afgørelse af,  

 hvorvidt retsplejelovens § 1017 er overtrådt, henhører under domstolenes  

 kompetence, og Nævnet kan ikke tage stilling hertil.
Pressenævnet fandt  

 videre,  

 sådan som sagen var påklaget, at der ikke var grundlag for at fastslå, at god  

 presseskik var tilsidesat.
 Det fremgår af medieansvarsloven § 36, stk.  

 1, at en anmodning om genmæle i massemedierne over for oplysninger af faktisk  

 karakter, som er egnet til at påføre nogen økonomisk eller anden skade af  

 betydning, og som er bragt i et massemedie, skal tages til følge, medmindre  

 oplysningernes  

 rigtighed er utvivlsom.
Pressenævnet fandt, at de påklagede udsagn  

 fremstod som en faktisk oplysning om, at [K] havde tilstået at have haft  

 strafbare, seksuelle forhold til to piger, hvilket kunne være egnet til at  

 påføre [K] økonomisk eller anden skade af betydning.
Rigtigheden af  

 oplysningerne var ikke utvivlsom, og han havde derfor krav på genmæle.
Pressenævnets  

 kendelse i sag 2006-6-428 Advokat Bjarne Frøbjerg har  

 på vegne af [K] klaget til Pressenævnet over en artikel i Ekstra Bladet den  

 29.  

 september 2006, idet han mener at god presseskik er tilsidesat.
Advokaten har  

 endvidere klaget over, at Ekstra Bladet har afvist at bringe et genmæle.
1. Sagsfremstilling Ekstra Bladet bragte den 29.  

 september 2006 under overskriften  

  

 Sex-tiltalt  

 danser igen med børn  

  

 en artikel vedrørende [K], der trods tiltale for  

 overtrædelse af straffelovens § 223 arbejder som danseinstruktør.
Af artiklen  

 fremgår bl.a. følgende:
  

  

 Tilstår samleje I et retsmøde ved retten i  

 Århus har han tilstået samleje og anden kønslig samkvem med to  

 teenagedansepiger,  

 men han afviser at have tvunget dem.
Han er tiltalt efter den  

 såkaldte skolelærerparagraf, der forbyder eksempelvis lærere og idrætstrænere  

 at have seksuel samkvem med elever under 18 år. I forlængelse af Ekstra  

 Bladets artikel har avisen og advokat Bjarne Frøberg korresponderet.  

 Advokaten  

 foreslog ved brev af 9. november 2006, at Ekstra Bladet bragte følgende:
Ekstra Bladet skal beklage,  

 at Ekstra Bladet i en artikel bragt den 29.09.2006 med overskriften  

 Sex-tiltalt danser igen med børn anførte, at [K] i retten har  

 tilstået at  

 have haft samleje og andet kønsligt samkvem med to teenagedansepiger.
Dette  

 er  

 ikke rigtigt. [K] har nægtet sig skyldig i Retten i Århus og har ikke erkendt  

 samleje og andet kønsligt samkvem med to teenagedansepiger. Ekstra Bladet tilbød ved brev  

 af 10. oktober 2006 at præcisere de seksuelle aktiviteter i forhold til  

 de to  

 børn, men afviste at bringe advokatens genmæle.
Til sagsfremstillingen skal  

 nævnes, at [K] ved Byretten i Århus den 20. november 2006 blev fundet skyldig  

 i  

 overtrædelse af straffelovens § 223, stk. 1 vedrørende begge piger.
Advokat  

 Bjarne Frøberg har oplyst, at dommen er anket med påstand om frifindelse.
2. Parternes synspunkter Advokat Bjarne Frøbjerg har  

 anført, at [K] under domsforhandlingen nægtede sig skyldig i begge de rejste  

 tiltaler, hvorfor det er ukorrekt, når det i artiklen anføres, at [K] har  

 tilstået samleje med to teenagepiger.
Han har erkendt, at han har  

 haft  

 samleje med den ene pige, men det var på et tidspunkt, hvor han ikke var  

 danseinstruktør for hende.
Pigen var fyldt 15 år, og forholdet var derfor  

 ikke  

 strafbart. [K] har afvist at have haft et seksuelt forhold til den anden  

 pige.
 Advokaten har herudover  

 anført, at Ekstra Bladet ved at bestride det, der fremgår af dommen,  

 overtræder  

 retsplejelovens § 1017 og derved også reglerne for god presseskik.
Ekstra Bladet har anført, at [K]  

 har erkendt samleje med den ene af pigerne.
Henset til forklaringer, som  

 gengivet i retsbogen, finder Ekstra Bladet det forsvarligt at kalde hans  

 forhold til den anden pige for anden kønslig samkvem.
Avisen  

 finder i øvrigt,  

 at advokatens genmæle er misvisende.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
 Jytte Scharling, Finn Rowold,  

 Lars Lindskov og Marianne Druedahl.
Pressenævnet bemærker, at  

 afgørelse af, hvorvidt retsplejelovens § 1017 er overtrådt, henhører under  

 domstolenes kompetence, og Nævnet kan ikke tage stilling hertil.
Pressenævnet  

 finder videre, sådan som sagen er påklaget, at der ikke er grundlag for at  

 fastslå, at god presseskik er tilsidesat.
 Det fremgår af  

 medieansvarsloven § 36, stk. 1, at en anmodning om genmæle i massemedierne  

 over  

 for oplysninger af faktisk karakter, som er egnet til at påføre nogen  

 økonomisk  

 eller anden skade af betydning, og som er bragt i et massemedie, skal tages  

 til  

 følge, medmindre oplysningernes rigtighed er utvivlsom.
Pressenævnet finder, at de  

 påklagede udsagn fremstår som en faktisk oplysning om, at [K] har tilstået at  

 have haft strafbare, seksuelle forhold til to piger, hvilket kan være egnet  

 til  

 at påføre [K] økonomisk eller anden skade af betydning.
Rigtigheden af  

 oplysningerne er ikke utvivlsom, og han har derfor krav på genmæle.
 Herefter er [K] efter påkrav  

 berettiget til at få bragt følgende genmæle i Ekstra Bladet, jf.  

 medieansvarsloven  

 § 39:
Genmæle Ekstra Bladet anførte den 29.  

 september 2006 i artiklen Sex-tiltalt danser igen med børn, at  

 undertegnede  

 havde tilstået samleje og anden kønslig samkvem med to teenagedansepiger.
 Dette er ikke rigtigt.  

 Undertegnede havde i retsmødet forklaret at have haft samleje med den ene  

 pige  

 på et tidspunkt, hvor forholdet ikke var strafbart, idet hun var fyldt 15 år,  

 og undertegnede ikke var instruktør for hende.
