Klage  

 over operation uden samtykke Nævnet fandt grundlag for at kritisere 1. reservelægen.  

 Nævnet lagde herved vægt på, at det fremgår af § 6 i lov patienters  

 retsstilling, at ingen behandling må indledes eller fortsættes uden  

 patientens  

 informerede samtykke, medmindre andet følger af lovens §§ 8-10, anden lov  

 eller  

 bestemmelser fastsat i henhold til lov.
Ved informeret samtykke forstås et  

 samtykke, der er givet på grundlag af en fyldestgørende information fra  

 sundhedspersonens side, jf. lovens § 7. Af denne sidstnævnte bestemmelse  

 fremgår det blandt andet, at informationen skal gives løbende og give en  

 forståelig fremstilling af sygdommen, undersøgelsen og den påtænkte  

 behandling.  

 Informationen skal ligeledes gives på en hensynsfuld måde og være tilpasset  

 modtagerens individuelle forudsætninger med hensyn til alder, modenhed,  

 erfaring m.v.
Nævnet lagde herunder vægt på, at det tydeligt fremgik  

 af journalen, at der var planlagt et betydeligt mindre indgreb, end det som  

 1.  

 reservelægen fandt grundlag for.
Det var nævnets opfattelse, at 1.  

 reservelægen  

 derfor burde have afbrudt operationen med henblik på sikre sig, at patienten  

 blev informeret om, at det var blevet vurderet, at hele yderstykket skulle  

 amputeres, så denne kunne tage stilling til, om der kunne gives samtykke  

 hertil.
