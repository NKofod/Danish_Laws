Nr LSF 80 Forslag til Lov om ændring af lov for Færøerne om rettens pleje, lov om  

 rettens pleje i Grønland og forskellige andre lovbestemmelser om  

 procesbevillinger (Ændringer som følge af oprettelsen af  

 Procesbevillingsnævnet) Fremsat af justitsministeren (Bjørn Westh) den 22. november 1995 Vedtaget ved tredjebehandling den 12. december 1995 Lov nr. 1082 af 20/12/1995 § 1 I lov nr. 92 af 23. februar 1988 for Færøerne om rettens pleje, om ændring  

 af lov om retsafgifter, om ændring af lov om børns retsstilling og om  

 ikrafttrædelse af lov om ydelse af juridisk bistand samt om inkasso- og  

 detektivvirksomhed m.v., som ændret ved § 3 i lov nr. 143 af 8. marts 1995,  

 foretages følgende ændring:
 1. I § 1 indsættes efter nr. 121:
 » 122. I § 1021 indsættes som stk. 3 og  

4:
 »Stk. 3. I de tilfælde, hvor anke eller kære til højere  

 instans kun kan ske med tilladelse fra justitsministeren, meddeles en sådan  

 tilladelse i færøske appelsager af Procesbevillingsnævnet, jf. dog stk. 4.  

 Uanset bestemmelserne i § 371, stk. 1, og § 392, stk. 1, i lov om rettens  

 pleje, jf. lovbekendtgørelse nr. 555 af 1. november 1984, kan tilladelse til  

 anke eller kære til Højesteret som 3. instans i civile sager kun meddeles,  

 hvis sagen er af principiel karakter.
Stk. 4 . Tilladelse til appel efter appelfristens udløb meddeles i  

 færøske appelsager af appelinstansen uanset bestemmelserne om  

 justitsministerens kompetence hertil.«» § 2 I lov om rettens pleje i Grønland, jf. lovbekendtgørelse nr. 99 af 21.  

 marts 1984, som senest ændret ved lov nr. 118 af 21. februar 1995, foretages  

 følgende ændringer:
 1. Kapitel 6, § 12, stk. 3, 2. pkt., affattes således:
»Procesbevillingsnævnet (jf. kapitel 1 a i lov om rettens pleje af  

 11. april 1916 med senere ændringer) kan dog tillade, at sagen indbringes for  

 Højesteret til behandling i overensstemmelse med bestemmelserne i lov om  

 rettens pleje, hvis sagen er af principiel karakter.« 2. I kapitel 6, § 12, stk. 4, ændres  

 »Justitsministeriet« til: »Procesbevillingsnævnet«.
 3. I kapitel 6, § 12, stk. 5, ændres  

 »justitsministeren« til: »Procesbevillingsnævnet«.
 4. Kapitel 6, § 13, affattes således:
» § 13. Anke til Højesteret af en dom, der er afsagt af  

 Grønlands Landsret som 2. instans, kræver tilladelse af  

 Procesbevillingsnævnet (jf. kapitel 1 a i lov om rettens pleje af 11. april  

 1916 med senere ændringer). § 12, stk. 3, 2. pkt., samt stk. 4 og 5, finder  

 tilsvarende anvendelse.« 5. I kapitel 6 indsættes efter § 21:
» § 21 a.
En dom, der er afsagt af landsretten som 1. instans,  

 kan inden for den i § 5 angivne frist indankes for Østre Landsret.
Stk. 2. Den af Østre Landsret afsagte dom kan ikke yderligere  

 ankes.
Procesbevillingsnævnet (jf. kapitel 1 a i lov om rettens pleje af 11.  

 april 1916 med senere ændringer) kan dog tillade, at sagen indbringes for  

 Højesteret til behandling i overensstemmelse med bestemmelserne i lov om  

 rettens pleje, hvis sagen er af principiel karakter eller særlige grunde i  

 øvrigt taler derfor.
 Stk. 3. Ansøgning herom indgives til landsdommeren, der afgiver en  

 udtalelse om ansøgningen og videresender den til Procesbevillingsnævnet.
Stk. 4. Med hensyn til fristen for indgivelse af sådan ansøgning  

 finder § 5 tilsvarende anvendelse.
Afgørelsen af, om en for sent indgivet  

 ansøgning kan tages til følge, henhører dog under  

 Procesbevillingsnævnet.« 6. Kapitel 6, § 22, affattes således:
» § 22. Anke til Højesteret af en dom, der er afsagt af  

 Grønlands Landsret som 2. instans, kræver tilladelse af  

 Procesbevillingsnævnet (jf. kapitel 1 a i lov om rettens pleje af 11. april  

 1916 med senere ændringer). § 21 a, stk. 2, 2. pkt., samt stk. 3 og 4, finder  

 tilsvarende anvendelse.« § 3 I konkursloven, jf. lovbekendtgørelse nr. 588 af 1. september 1986, som  

 ændret senest ved § 18 i lov nr. 313 af 17. maj 1995, foretages følgende  

 ændringer:
 1. § 250, stk. 2, affattes således:
»Stk. 2. Landsretten kan dog undtagelsesvis tillade anke  

 indtil 1 år efter konkursbehandlingens slutning.
Retsplejelovens § 372, stk.  

 2, 5.-7. pkt., finder tilsvarende anvendelse.« 2. I § 254, 1. pkt., ændres »Justitsministeren«  

 til: »Procesbevillingsnævnet«, og i § 254, 2. pkt., ændres  

 »§ 392, stk. 1, 3. pkt., og stk. 2« til: »§ 392, stk. 2«.
§ 4 I lov om mortifikation af værdipapirer, jf. lovbekendtgørelse nr. 639 af  

 16. september 1986, foretages følgende ændringer:
 1. I § 8, stk. 2, 2. pkt., ændres  

 »justitsministeren« til: »Procesbevillingsnævnet«.
 2. § 8, stk. 3, affattes således:
»Stk. 3. Der kan ikke meddeles tilladelse til, at en dom, der  

 giver mortifikation, ankes til landsret eller Højesteret efter udløbet af de  

 almindelige ankefrister.« § 5 I lov nr. 278 af 26. maj 1976 om fremgangsmåden ved inddrivelse af skatter  

 og afgifter m.v., som ændret ved § 2 i lov nr. 731 af 7. december 1988 og § 4  

 i lov nr. 396 af 13. juni 1990, foretages følgende ændringer:
 1. § 6, stk. 3, 5. pkt., affattes således:
»Fogedretten kan dog undtagelsesvis indtil 1 år efter forretningen  

 tillade, at en indsigelse behandles.« 2. § 6, stk. 3, 6. pkt., ophæves.
§ 6 I lov om byfornyelse og boligforbedring, jf. lovbekendtgørelse nr. 820 af  

 15. september 1994, som ændret ved § 7 i lov nr. 385 af 14. juni 1995,  

 foretages følgende ændring:
 1. § 84, stk. 2, 2. pkt., affattes således:
»Boligretten kan dog undtagelsesvis tillade, at sagen indbringes  

 efter udløbet af fristen, når ansøgning herom indgives inden 1 år efter  

 nævnets afgørelse.« § 7 I lov om midlertidig regulering af boligforholdene, jf. lovbekendtgørelse  

 nr. 710 af 29. august 1995, foretages følgende ændring:
 1. § 43, stk. 1, 3. pkt., affattes således:
»Boligretten kan dog undtagelsesvis tillade, at sagen indbringes  

 efter udløbet af fristen, når ansøgning herom indgives inden 1 år efter  

 huslejenævnets afgørelse.« § 8 I lov om skibsregistrering, jf. lovbekendtgørelse nr. 742 af 10. september  

 1993, som ændret ved § 2 i lov nr. 901 af 29. november 1995, foretages  

 følgende ændringer:
 1. § 53, stk. 1, 2. pkt., ophæves, og i stedet indsættes:
»Landsretten kan dog, når ansøgning indgives inden 6 måneder efter  

 dette tidspunkt, hvis omstændighederne taler for det, tillade, at  

 Skibsregistrets afgørelse indbringes for retten.
Meddeles tilladelse, skal  

 sag anlægges inden 14 dage.« 2. § 53, stk. 2, affattes således:
»Stk. 2. Landsrettens afgørelser efter stk. 1, 1. og 2. pkt.,  

 kan ikke kæres.
Procesbevillingsnævnet kan dog give tilladelse til kære af de  

 nævnte afgørelser, hvis kæren vedrører spørgsmål af principiel karakter.  

 Retsplejelovens § 392, stk. 2, finder tilsvarende anvendelse.« § 9 I lov om en værdipapircentral, jf. lovbekendtgørelse nr. 807 af 6. oktober  

 1993, foretages følgende ændring:
 1. § 25, stk. 3, affattes således:
»Stk. 3. Landsrettens afgørelser kan ikke kæres.  

 Procesbevillingsnævnet kan dog give tilladelse til kære til Højesteret, hvis  

 kæren vedrører spørgsmål af principiel karakter.
Retsplejelovens § 392, stk.  

 2, finder tilsvarende anvendelse.« § 10 I lov om mark- og vejfred, jf. lovbekendtgørelse nr. 818 af 11. december  

 1987, foretages følgende ændring:
 1. I § 20, stk. 4, ændres »Landbrugsministeren«  

 til: »Retten« og »Landbrugsministeriet« til:  

 »retten«.
§ 11 I lov om biavl, jf. lovbekendtgørelse nr. 585 af 6. juli 1995, foretages  

 følgende ændring:
 1. § 12, stk. 2, 3. pkt., affattes således:
»Retten kan undtagelsesvis tillade, at sagen indbringes indtil 6  

 måneder efter voldgiftskendelsens afsigelse.« § 12 I lov om social bistand, jf. lovbekendtgørelse nr. 1024 af 13. december  

 1994, som ændret senest ved lov nr. 449 af 14. juni 1995, foretages følgende  

 ændring:
 1. § 131 affattes således:
» § 131. Landsrettens afgørelser kan ikke indbringes for  

 Højesteret.
Procesbevillingsnævnet kan dog meddele tilladelse til anke eller  

 kære af landsrettens afgørelse til Højesteret, hvis sagen er af principiel  

 karakter.
Ansøgning om tilladelse til anke eller kære må fremsættes  

 henholdsvis inden 6 og 3 måneder efter afgørelsen.« § 13 I lov om registrering af rettigheder over luftfartøjer, jf.  

 lovbekendtgørelse nr. 620 af 15. september 1986, som ændret senest ved lov  

 nr. 1088 af 23. december 1992, foretages følgende ændringer:
 1. I § 14, stk. 1, 2. pkt., ændres  

 »Justitsministeren« til: »Østre Landsret«.
 2. § 14, stk. 2, affattes således:
»Stk. 2. Landsrettens afgørelser efter stk. 1, 1. og 2. pkt.,  

 kan ikke kæres.
Procesbevillingsnævnet kan dog meddele tilladelse til kære af  

 landsrettens afgørelse, hvis kæren vedrører spørgsmål af principiel karakter.  

 Retsplejelovens § 392, stk. 2, finder tilsvarende anvendelse.« § 14 Stk. 1. Loven træder for Danmark og Grønland i kraft den 1. januar  

 1996. Justitsministeren fastsætter tidspunktet for lovens ikrafttræden for  

 Færøerne.
 Stk. 2. Er ansøgning om anke- eller kæretilladelse indgivet før  

 lovens ikrafttræden, finder de hidtil gældende regler anvendelse.
§ 15 Stk. 1. Bestemmelserne i lovens §§ 1, 3, 5, 6, 7, 10, 11 og 12  

 gælder ikke for Grønland.
Bestemmelsen i § 3 kan dog ved kongelig anordning  

 sættes i kraft for Grønland med de afvigelser, som de særlige grønlandske  

 forhold tilsiger.
Stk. 2. Bestemmelserne i lovens §§ 2, 3, 5, 6, 7, 8, 10, 11, 12 og  

 13 gælder ikke for Færøerne.
Bestemmelserne i §§ 3 og 13 kan dog ved kongelig  

 anordning sættes i kraft for Færøerne med de afvigelser, som de særlige  

 færøske forhold tilsiger.
Oprindeligt fremsat forslag § 1 I lov nr. 92 af 23. februar 1988 for Færøerne om rettens pleje, om ændring  

 af lov om retsafgifter, om ændring af lov om børns retsstilling og om  

 ikrafttrædelse af lov om ydelse af juridisk bistand samt om inkasso- og  

 detektivvirksomheder m.v., som ændret ved § 3 i lov nr. 143 af 8. marts 1995,  

 foretages følgende ændring:
 1. I § 1 indsættes efter nr. 121:
 » 122. I § 1021 indsættes som stk. 3 og 4:
 » Stk. 3. I de tilfælde, hvor anke eller kære til højere  

 instans kun kan ske med tilladelse fra justitsministeren, meddeles en sådan  

 tilladelse i færøske appelsager af Procesbevillingsnævnet, jf. dog stk. 4.  

 Uanset bestemmelserne i § 371, stk. 1, og § 392, stk. 1, i lov om rettens  

 pleje, jf. lovbekendtgørelse nr. 555 af 1. november 1984, kan tilladelse til  

 anke eller kære til Højesteret som 3. instans i civile sager kun meddeles,  

 hvis sagen er af principiel karakter.
Stk. 4 . Tilladelse til appel efter appelfristens udløb meddeles i  

 færøske appelsager af appelinstansen, uanset bestemmelserne om  

 justitsministerens kompetence hertil.«» § 2 I lov om rettens pleje i Grønland, jf. lovbekendtgørelse nr. 99 af 21.  

 marts 1984 som senest ændret ved lov nr. 118 af 21. februar 1995, foretages  

 følgende ændringer:
 1. Kapitel 6, § 12, stk. 3, 2. pkt., affattes således:
»Procesbevillingsnævnet (jf. kap. 1 a i lov om rettens pleje af 11.  

 april 1916 med senere ændringer) kan dog tillade, at sagen indbringes for  

 Højesteret til behandling i overensstemmelse med bestemmelserne i lov om  

 rettens pleje, hvis sagen er af principiel karakter.« 2. I kapitel 6, § 12, stk. 4, ændres  

 »Justitsministeriet« til: »Procesbevillingsnævnet«.
 3. I kapitel 6, § 12, stk. 5, ændres  

 »justitsministeren« til: »Procesbevillingsnævnet«.
 4. Kapitel 6, § 13, affattes således:
» § 13. Anke til Højesteret af en dom, der er afsagt af  

 Grønlands Landsret som 2. instans, kræver tilladelse af  

 Procesbevillingsnævnet (jf. kap. 1 a i lov om rettens pleje af 11. april 1916  

 med senere ændringer). § 12, stk. 3, 2. pkt. samt stk. 4 og 5, finder  

 tilsvarende anvendelse.« 5. I kapitel 6 indsættes efter § 21:» § 21 a.
En dom, der er afsagt af landsretten som 1. instans, kan  

 inden for den i § 5 angivne frist indankes for Østre Landsret.
Stk. 2. Den af Østre Landsret afsagte dom kan ikke yderligere  

 ankes.
Procesbevillingsnævnet (jf. kap. 1 a i lov om rettens pleje af 11.  

 april 1916 med senere ændringer) kan dog tillade, at sagen indbringes for  

 Højesteret til behandling i overensstemmelse med bestemmelserne i lov om  

 rettens pleje, hvis sagen er af principiel karakter eller særlige grunde i  

 øvrigt taler derfor.
 Stk. 3. Ansøgning herom indgives til landsdommeren, der afgiver en  

 udtalelse om ansøgningen og videresender den til Procesbevillingsnævnet.
Stk. 4. Med hensyn til fristen for indgivelse af sådan ansøgning  

 finder § 5 tilsvarende anvendelse.
Afgørelsen af, om en for sent indgivet  

 ansøgning kan tages til følge, henhører dog under  

 Procesbevillingsnævnet.« 6. Kapitel 6, § 22, affattes således:
» § 22. Anke til Højesteret af en dom, der er afsagt af  

 Grønlands Landsret som 2. instans, kræver tilladelse af  

 Procesbevillingsnævnet (jf. kap. 1 a i lov om rettens pleje af 11. april 1916  

 med senere ændringer). § 21 a, stk. 2, 2. pkt., samt stk. 3 og 4, finder  

 tilsvarende anvendelse.« § 3 I konkursloven, jf. lovbekendtgørelse nr. 588 af 1. september 1986 som  

 ændret senest ved § 18 i lov nr. 313 af 17. maj 1995, foretages følgende  

 ændringer:
 1. § 250, stk. 2, affattes således:
»Stk. 2. Landsretten kan dog undtagelsesvis tillade anke  

 indtil 1 år efter konkursbehandlingens slutning.
Retsplejelovens § 372, stk.  

 2, 5.-7. pkt., finder tilsvarende anvendelse.« 2. I § 254, 1. pkt., ændres »Justitsministeren«  

 til: »Procesbevillingsnævnet«, og i § 254, 2. pkt., ændres  

 »§ 392, stk. 1, 3. pkt., og stk. 2« til: »§ 392, stk. 2«.
§ 4 I lov om mortifikation af værdipapirer, jf. lovbekendtgørelse nr. 639 af  

 16. september 1986, foretages følgende ændringer:
 1. I § 8, stk. 2, 2. pkt., ændres  

 »justitsministeren« til: »Procesbevillingsnævnet«.
 2. § 8, stk. 3, affattes således:
»Stk. 3. Der kan ikke meddeles tilladelse til, at en dom, der  

 giver mortifikation, ankes til landsret eller Højesteret efter udløbet af de  

 almindelige ankefrister.« § 5 I lov nr. 278 af 26. maj 1976 om fremgangsmåden ved inddrivelse af skatter  

 og afgifter m.v. som ændret ved § 2 i lov nr. 731 af 7. december 1988 og § 4  

 i lov nr. 396 af 13. juni 1990, foretages følgende ændringer:
 1. § 6, stk. 3, 5. pkt., affattes således:
 »Fogedretten kan dog undtagelsesvis indtil 1 år efter forretningen  

 tillade, at en indsigelse behandles.«.
 2. § 6, stk. 3, 6. pkt., ophæves.
§ 6 I lov om byfornyelse og boligforbedring, jf. lovbekendtgørelse nr. 820 af  

 15. september 1994, foretages følgende ændring:
 1. § 84, stk. 2, 2. pkt., affattes således:
»Boligretten kan dog undtagelsesvis tillade, at sagen indbringes  

 efter udløbet af fristen, når ansøgning herom indgives inden 1 år efter  

 nævnets afgørelse.« § 7 I lov om midlertidig regulering af boligforholdene, jf. lovbekendtgørelse  

 nr. 705 af 22. juli 1994, foretages følgende ændring:
 1. § 43, stk. 1, 3. pkt., affattes således:
»Boligretten kan dog undtagelsesvis tillade, at sagen indbringes  

 efter udløbet af fristen, når ansøgning herom indgives inden 1 år efter  

 huslejenævnets afgørelse.« § 8 I lov om skibsregistrering, jf. lovbekendtgørelse nr. 742 af 10. september  

 1993 som ændret ved lov nr. 911 af 8. december 1993, foretages følgende  

 ændringer:
 1. § 53, stk. 1, 2. pkt., ophæves og i stedet indsættes:
»Landsretten kan dog, når ansøgning indgives inden 6 måneder efter  

 dette tidspunkt, hvis omstændighederne taler for det, tillade, at  

 Skibsregistrets afgørelse indbringes for retten.
Meddeles tilladelse, skal  

 sag anlægges inden 14 dage.« 2. § 53, stk. 2, affattes således:
»Stk. 2. Landsrettens afgørelser efter stk. 1, 1. og 2. pkt.,  

 kan ikke kæres.
Procesbevillingsnævnet kan dog give tilladelse til kære af de  

 nævnte afgørelser, hvis kæren vedrører spørgsmål af principiel karakter.  

 Retsplejelovens § 392, stk. 2, finder tilsvarende anvendelse.« § 9 I lov om en værdipapircentral, jf. lovbekendtgørelse nr. 807 af 6. oktober  

 1993, foretages følgende ændring:
 1. § 25, stk. 3, affattes således:
»Stk. 3. Landsrettens afgørelser kan ikke kæres.  

 Procesbevillingsnævnet kan dog give tilladelse til kære til Højesteret, hvis  

 kæren vedrører spørgsmål af principiel karakter.
Retsplejelovens § 392, stk.  

 2, finder tilsvarende anvendelse.« § 10 I lov om mark- og vejfred, jf. lovbekendtgørelse nr. 818 af 11. december  

 1987, foretages følgende ændring:
 1. I § 20, stk. 4, ændres »Landbrugsministeren«  

 til: »Retten« og »Landbrugsministeriet« til:  

 »retten«.
§ 11 I lov om biavl, jf. lovbekendtgørelse nr. 803 af 30. september 1993 som  

 ændret ved lov nr. 211 af 29. marts 1995, foretages følgende ændring:
 1. § 12, stk. 2, 3. pkt., affattes således:
»Retten kan undtagelsesvis tillade, at sagen indbringes indtil 6  

 måneder efter voldgiftskendelsens afsigelse.« § 12 I lov om social bistand, jf. lovbekendtgørelse nr. 1024 af 13. december  

 1994 som ændret senest ved lov nr. 449 af 14. juni 1995, foretages følgende  

 ændring:
 1. § 131 affattes således:
» § 131. Landsrettens afgørelser kan ikke indbringes for  

 Højesteret.
Procesbevillingsnævnet kan dog meddele tilladelse til anke eller  

 kære af landsrettens afgørelse til Højesteret, hvis sagen er af principiel  

 karakter.
Ansøgning om tilladelse til anke eller kære må fremsættes  

 henholdsvis inden 6 og 3 måneder efter afgørelsen.« § 13 I lov om registrering af rettigheder over luftfartøjer, jf.  

 lovbekendtgørelse nr. 620 af 15. september 1986 som ændret senest ved lov nr.  

 1088 af 23. december 1992, foretages følgende ændringer:
1. I § 14, stk. 1, 2. pkt., ændres  

 »Justitsministeren« til: »Østre Landsret« 2. § 14, stk. 2, affattes således:
»Stk. 2. Landsrettens afgørelser efter stk. 1, 1. og 2. pkt.,  

 kan ikke kæres.
Procesbevillingsnævnet kan dog meddele tilladelse til kære af  

 landsrettens afgørelse, hvis kæren vedrører spørgsmål af principiel karakter.  

 Retsplejelovens § 392, stk. 2, finder tilsvarende anvendelse.« § 14 Stk. 1. Loven træder for Danmark og Grønland i kraft den 1. januar  

 1996. Justitsministeren fastsætter tidspunktet for lovens ikrafttræden for  

 Færøerne.
 Stk. 2. Er ansøgning om anke- eller kæretilladelse indgivet før  

 lovens ikrafttræden, finder de hidtil gældende regler anvendelse.
§ 15 Stk. 1. Bestemmelserne i lovens §§ 1, 3, 5, 6, 7, 10, 11 og 12  

 gælder ikke for Grønland.
Bestemmelsen i § 3 kan dog ved kongelig anordning  

 sættes i kraft for Grønland med de afvigelser, som de særlige grønlandske  

 forhold tilsiger.
Stk. 2. Bestemmelserne i lovens §§ 2, 3, 5, 6, 7, 8, 10, 11, 12 og  

 13 gælder ikke for Færøerne.
Bestemmelserne i §§ 3 og 13 kan dog ved kongelig  

 anordning sættes i kraft for Færøerne med de afvigelser som de særlige  

 færøske forhold tilsiger.
Bemærkninger til lovforslaget Almindelige bemærkninger 1. Lovforslagets baggrund og indhold Lovforslaget er en følge af lov nr. 390 af 14. juni 1995 om ændring af  

 retsplejeloven (Oprettelse af et procesbevillingsnævn m.v.).
Ifølge den nævnte lov, der træder i kraft den 1. januar 1996, oprettes  

 Procesbevillingsnævnet, og kompetencen efter reglerne i retsplejeloven til at  

 meddele 2. og 3. instansbevillinger i straffesager og civile sager overføres  

 fra Justitsministeriet til nævnet.
Samtidig ændres betingelserne for at  

 meddele 3. instansbevillinger i civile sager, således at det i alle tilfælde  

 kræves, at sagen er af principiel karakter.
Endvidere overføres kompetencen i  

 civile sager til at meddele tilladelse til at appellere en sag efter  

 appelfristens udløb fra Justitsministeriet til appelinstansen.
De tilsvarende  

 tilladelser i straffesager meddeles allerede i dag af appelinstanserne.
 Af forarbejderne til lov nr. 390 af 14. juni 1995 om ændring af  

 retsplejeloven (Oprettelse af et procesbevillingsnævn m.v.),  

 Folketingstidende 1994/95, Tillæg A, sp. 2957, fremgår bl.a. følgende:
»Der foreslås ikke på nuværende tidspunkt ændringer i bestemmelser om  

 procesbevillinger i særlovgivningen eller i den særlige lovgivning for  

 Grønland og Færøerne.
Efter Justitsministeriets opfattelse vil det nemlig  

 være mest hensigtsmæssigt at gennemføre sådanne konsekvensændringer i  

 lovgivningen - og i den forbindelse en høring af de grønlandske og færøske  

 hjemmestyremyndigheder - når de grundlæggende spørgsmål vedrørende  

 kompetencen til at meddele procesbevillinger og kriterierne for bevillingerne  

 er afklaret ved Folketingets behandling af nærværende lovforslag.
Såfremt  

 lovforslaget vedtages, vil der i begyndelsen af næste folketingssamling blive  

 fremsat et lovforslag, som indeholder disse konsekvensrettelser.
En lov med  

 konsekvensrettelser vil således kunne træde i kraft samtidig med, at  

 procesbevillingsnævnet påbegynder sin virksomhed (1. januar 1996).« Nærværende lovforslag indeholder de nødvendige konsekvensændringer i  

 bestemmelser om procesbevillinger i særlovgivningen og i den særlige  

 lovgivning for Grønland og Færøerne.
Lovforslaget indebærer således, at Procesbevillingsnævnet får tillagt  

 kompetencen til at meddele tilladelse til, at en sag indbringes for højere  

 retsinstans, i alle tilfælde hvor en sådan særskilt tilladelse kræves.  

 Samtidig vil det i alle civile sager være en betingelse, at sagen er af  

 principiel karakter, for at Procesbevillingsnævnet kan meddele tilladelse  

 til, at sagen indbringes for Højesteret.
Endvidere foreslås det, at alle  

 tilladelser til appel efter appelfristens udløb meddeles af den appelinstans,  

 der i øvrigt er kompetent til at behandle selve sagen.
 Der foreslås kun ændringer i bestemmelser om appel i forhold til  

 domstolene og dermed ikke i tilsvarende bestemmelser om meddelelse af  

 tilladelser til at indbringe en sag for domstolslignende administrative  

 instanser.
Om begrundelsen i øvrigt for de foreslåede ændringer henvises til de  

 almindelige bemærkninger til lovforslag nr.
L 217 om ændring af  

 retsplejeloven (Oprettelse af et procesbevillingsnævn), Folketingstidende  

 1994/95, Tillæg A, sp. 2944-58.
2. Forslagets økonomiske og administrative konsekvenser Forslaget om overførsel af kompetence til at meddele procesbevillinger til  

 henholdsvis Procesbevillingsnævnet og domstolene vil vedrøre et begrænset  

 antal sager.
 Forslaget skønnes på denne baggrund ikke at medføre en sådan  

 merbelastning, at der er grundlag for ressourcetilførsel udover de  

 ressourcer, der er forudsat i forbindelse med forslaget til lov om ændring af  

 retsplejeloven (Oprettelse af et procesbevillingsnævn m.v.) (L 217).
 Forslaget skønnes på denne baggrund ikke at have økonomiske eller  

 administrative konsekvenser af betydning for det offentlige.
 Lovforslaget har ingen miljømæssige eller erhvervsøkonomiske konsekvenser  

 og indeholder ikke EU-retlige aspekter.
3. Hørte myndigheder Lovforslaget har været sendt til høring hos Grønlands Hjemmestyre,  

 Landsdommeren og Politimesteren i Grønland samt hos Færøernes Hjemmestyre,  

 Sorenskriveren og Politimesteren på Færøerne.
Bemærkninger til lovforslagets enkelte bestemmelser I bilaget til lovforslaget er de foreslåede bestemmelser sammenholdt med  

 de gældende regler.
Til § 1 Den færøske retsplejelov Ved denne bestemmelse foreslås det, at kompetencen til at meddele  

 tilladelse til anke eller kære til højere ret også for retssager, der  

 behandles efter den færøske retsplejelov, henlægges til  

 Procesbevillingsnævnet.
Endvidere indebærer forslaget, at tilladelse til at  

 anke eller kære en afgørelse efter appelfristens udløb ligesom efter den  

 danske retsplejelov skal tilkomme den ret, som afgørelsen af anke- eller  

 kæresagen tilkommer.
Den færøske retsplejelov er en ikraftsættelse på Færøerne af reglerne i  

 lovbekendtgørelse nr. 555 af 1. november 1984 af lov om rettens pleje med  

 visse ændrin ger. Ændringerne i forhold til den danske retsplejelov er særlig  

 opregnet i lovens § 1, der ved lovens ikraftsættelse indeholdt 121 punkter.  

 Senere er der ved § 3 i lov nr. 143 af 8. marts 1995 fortaget ændringer i den  

 færøske retsplejelov.
Denne ændring har både medført ændringer i flere  

 allerede eksisterende punkter og tilføjelse af yderligere underpunkter i  

 lovens § 1. Den færøske retsplejelov er derfor allerede i dag en vanskeligt  

 tilgængelig lov.
Reglerne om procesbevillinger i den færøske retsplejelov er i hovedtræk  

 overensstemmende med de tilsvarende bestemmelser i den danske retsplejelov  

 forud for ændringerne ved lov nr. 390 af 14. juni 1995. En ændring af hver  

 enkelt bestemmelse ville bl.a. medføre tilføjelse af mange yderligere  

 underpunkter i loven.
Dette ville i praksis betyde, at loven blev meget  

 uoverskuelig både for borgerne og for personer, der til daglig arbejder med  

 retspleje.
 Af lovtekniske grunde foreslås de nødvendige konsekvensændringer i den  

 færøske retsplejelov derfor i første omgang foretaget ved kun en bestemmelse.
Denne bestemmelse overfører generelt den adgang, der efter flere  

 forskellige bestemmelser i loven tilkommer justitsministeren til at træffe  

 afgørelse i sager, hvor indbringelse af en sag for højere retsinstans kræver  

 særlig tilladelse, til Procesbevillingsnævnet.
Ved samme bestemmelse foreslås  

 det at ændre kriterierne for at meddele tilladelse til appel til Højesteret  

 som 3. instans i alle civile sager, således at det bliver en betingelse for  

 at meddele tilladelsen, at sagen er af principiel karakter.
Endelig foreslås  

 det samtidig at overføre kompetencen til at meddele tilladelse til appel  

 efter appelfristens udløb fra Justitsministeriet til den domstol, der i  

 øvrigt er kompetent til at træffe afgørelse i sagen.
Dette svarer til den  

 ordning, der blev vedtaget for Danmark ved loven om oprettelse af et  

 procesbevillingsnævn.
 Det bliver Procesbevillingsnævnet, der er oprettet i henhold til den  

 danske retsplejelov, der skal træffe afgørelse også i færøske sager.
 Det er hensigten, at den foreslåede ændring af den færøske retsplejelov  

 skal følges op af en revision og sammenskrivning af hele loven, således at  

 der udstedes en selvstændig lov om rettens pleje på Færøerne, ligesom der i  

 dag er en selvstændig lov om rettens pleje i Grønland.
Denne revision bør ske ved et udvalgsarbejde på Færøerne, således at der  

 på grundlag af udvalgsarbejdet kan udarbejdes en selvstændig lov for Færøerne  

 om rettens pleje og ikke blot, som det er tilfældet i dag, en lov om  

 ikraftsættelse af en dansk lovbekendtgørelse med ændringer.
Det vil betyde,  

 at loven bliver mere overskuelig og dermed lettere tilgængelig, ligesom  

 kommende lovændringer teknisk vil blive enklere.
 Reglerne om Procesbevillingsnævnet og om kompetencen til at meddele  

 procesbevillinger vil i forbindelse med en ny færøsk retsplejelov blive  

 indarbejdet i de enkelte bestemmelser i lovteksten.
Til § 2 Den grønlandske retsplejelov Ifølge de gældende bestemmelser i lov om rettens pleje i Grønland kan  

 Justitsministeren undtagelsesvis meddele tilladelse til anke til Højesteret  

 som 3. instans.
Betingelserne for at meddele en sådan tilladelse er, at sagen  

 skønnes at have almindelig interesse eller videregående betydelige følger for  

 en part.
Tilladelse til anke efter ankefristens udløb meddeles af Grønlands  

 landsret.
Reglerne er ens for kriminelle sager og civile sager.
Ændringsforslagene indebærer, at kompetencen til at meddele tilladelse til  

 anke til Højesteret som 3. instans overføres fra Justitsministeriet til  

 Procesbevillingsnævnet, som er oprettet i henhold til kapitel1 a i lov om  

 rettens pleje.
Samtidig ændres kriterierne for at meddele tilladelse til anke  

 til Højesteret som 3. instans, således at det i civile sager bliver en  

 betingelse, at sagen er af principiel karakter, og i kriminelle sager, at  

 sagen er af principiel karakter eller særlige grunde i øvrigt taler derfor.  

 Kriterierne vil herved svare til kriterierne i lov om rettens pleje i  

 Danmark.
 Der foreslås ingen ændring i reglerne om tilladelse til anke efter  

 ankefristens udløb, idet kompetencen allerede efter de gældende regler i den  

 grønlandske retsplejelov tilkommer retten.
Til § 3 Konkursloven Forslagene indebærer, at kompetencen til at meddele tilladelse til anke  

 efter ankefristens udløb i konkurssager ligesom i andre retssager overføres  

 fra Justitsministeriet til den pågældende landsret.
Henvisningen til  

 retsplejelovens § 372, stk. 2, 5.-7. pkt., indebærer, at anken, hvis der  

 meddeles anketilladelse, skal iværksættes inden 4 uger ved indgivelse af  

 ankestævning.
Landsrettens afgørelse træffes ved kendelse.
Denne kendelse kan kun  

 indbringes for Højesteret, såfremt Procesbevillingsnævnet meddeler tilladelse  

 hertil.
Forslagene indebærer endvidere, at kompetencen til at meddele tilladelse  

 til at indbringe konkurssager for Højesteret som 3. instans overføres fra  

 Justitsministeriet til Procesbevillingsnænet.
Det er en betingelse for, at  

 Procesbevillingsnævnet kan meddele tilladelse, at sagen er af principiel  

 karakter, jf. henvisningen til reglen i retsplejelovens § 392, stk. 2.
Til § 4 Lov om mortifikation af værdipapirer Lov om mortifikation af værdipapirer indeholder to særregler, der  

 begrænser adgangen til at meddele procesbevilling.
Bestemmelserne indebærer,  

 at Justitsministeren ikke kan meddele tilladelse til anke til Højesteret som  

 3. instans i de tilfælde, hvor der ikke inden landsretten har truffet  

 afgørelse i sagen, er rejst indsigelse mod mortifikationen.
Justitsministeren  

 er endvidere i mortifikationssager afskåret fra at meddele tilladelse til  

 anke efter den almindelige ankefrists udløb.
 Det foreslås, at heller ikke Procesbevillingsnævnet eller retterne skal  

 kunne tillade anke i disse situationer.
Til § 5 Lov om fremgangsmåden ved inddrivelse af skatter og afgifter m.v.
Under en udlægsforretning til inddrivelse af skatter og afgifter m.v. kan  

 der fremsættes indsigelser mod udlæg, der foretages af pante- eller  

 toldfogeder.
Fremsættes en sådan indsigelse, træffer fogedretten afgørelse i  

 sagen.
Indsigelser skal fremsættes inden 4 uger fra forretningens  

 foretagelse.
Justitsministeren kan dog undtagelsesvis indtil et år efter  

 forretningen tillade, at en indsigelse behandles af fogedretten.
 Ændringsforslaget indebærer, at kompetencen til efter indsigelsesfristens  

 udløb at tillade fremsættelse af indsigelser mod forretninger om inddrivelse  

 af skatter og afgifter m.v., der foretages af pante- eller  

 toldfogeder,overføres fra Justitsministeriet til den fogedret, der i øvrigt  

 har kompetencen til at træffe afgørelse om indsigelsen.
Til §§ 6 og 7 Lov om byfornyelse og boligforbedring og lov om midlertidig  

 boligregulering De to nævnte love henhører under Boligministeriet.
Ifølge § 84 i lov om byfornyelse og boligforbedring kan afgørelser, der er  

 truffet af byfornyelsesnævnet, som hovedregel af parterne indbringes for  

 boligretten.
Indbringelse skal ske inden 4 uger, men justitsministeren kan  

 undtagelsesvis tillade, at sagen indbringes for boligretten efter udløbet af  

 fristen, når ansøgning herom indgives inden 1 år efter nævnets afgørelse.
 Tilsvarende kan justitsministeren ifølge § 43 i lov om midlertidig  

 regulering af boligforholdene undtagelsesvis tillade, at afgørelser truffet  

 af huslejenævnet kan indbringes for boligretten, selv om der er forløbet mere  

 end 4 uger efter underretningen om nævnets afgørelse.
 Kompetencen til at meddele tilladelse til at indbringe de nævnte  

 afgørelser for boligretten efter udløbet af fristen foreslås overført fra  

 Justitsministeriet til den boligret, som i øvrigt vil være kompetent til at  

 behandle sagen.
Til § 8 Lov om skibsregistrering Efter lov om skibsregistrering, der hører under Erhvervsministeriet, skal  

 danske skibe, der har en registertonnage af 20 ton eller derover, som  

 udgangspunkt registreres i Skibsregistret.
Skibsregistrets afgørelser truffet i henhold til lov om skibsregistrering  

 kan af enhver, der har en retlig interesse heri, indbringes for landsretten i  

 den landsretskreds, hvor det pågældende skibs rederi er hjemmehørende.  

 Fristen for indbringelse er 14 dage efter tilladelsens meddelelse.  

 Justitsministeriet kan imidlertid, når omstændighederne taler derfor, senere,  

 dog ikke efter 6 måneders forløb, tillade, at registrets afgørelse indbringes  

 for landsretten.
Landsrettens afgørelser kan kun indbringes for Højesteret  

 med tilladelse fra Justitsministeriet.
Forslaget i nr. 1 indbærer, at kompetencen til at meddele tilladelse til,  

 at Skibsregistrets afgørelser indbringes for en landsret efter fristens  

 udløb, overføres til den landsret, der i øvrigt skal behandle sagen.
Hvis der  

 meddeles tilladelse til at indbringe en sag efter fristens udløb, skal sagen  

 som hidtil indbringes inden 14 dage efter, at tilladelsen er meddelt.
I nr. 2 foreslås det, at kompetencen til at tillade, at landsrettens  

 afgørelser indbringes for Højesteret, overføres fra Justitsministeriet til  

 Procesbevillingsnævnet.
Sagerne skal behandles efter samme regler som gælder  

 for Procesbevillingsnævnets behandling af sager i medfør af retsplejeloven om  

 tilladelse til kære til Højesteret i civile sager, jf. henvisningen til  

 retsplejelovens § 392, stk. 2. Det betyder bl.a., at sagen skal være af  

 principiel karakter, for at der kan meddeles tilladelse til kære til  

 Højesteret, og at ansøgning om kæretilladelse som udgangspunkt skal indgives  

 til Procesbevillingsnævnet inden 2 uger efter, at afgørelsen er truffet.
Til § 9 Lov om en værdipapircentral Lov om en værdipapircentral henhører under Industri- og  

 Samordningsministeriet.
Loven indeholder bl.a. bestemmelser om, at klager  

 over afgørelser om registrering, ændring eller udslettelse af rettigheder i  

 Værdipapircentralen, der ikke vedrører erstatningskrav, kan indbringes for  

 centralens klageafdeling.
De af klageafdelingen trufne afgørelser kan  

 indbringes for Østre Landsret, og Justitsministeriet kan under betingelser,  

 der svarer til retsplejelovens betingelser for at tillade kære til Højesteret  

 som 3. instans, tillade, at Østre Landsrets afgørelse kæres til Højesteret.
Det foreslås, at kompetencen til i sager efter lov om en værdipapircentral  

 at tillade, at landsrettens afgørelse indbringes for Højesteret, overføres  

 fra Justitsministeriet til Procesbevillingsnævnet.
Sagerne skal behandles  

 efter samme regler som gælder for Procesbevillingsnævnets behandling af sager  

 i medfør af retsplejeloven om tilladelse til kære til Højesteret i civile  

 sager, jf. henvisningen til retsplejelovens § 392, stk. 2. Det betyder bl.a.,  

 at sagen skal være af principiel karakter, for at der kan meddeles tilladelse  

 til kære til Højesteret, og at ansøgning om kæretilladelse som udgangspunkt  

 skal indgives til Procesbevillingsnævnet inden 2 uger efter, at afgørelsen er  

 truffet.
Til §§ 10 og 11 Lov om mark- og vejfred og lov om biavl Lov om mark- og vejfred og lov om biavl henhører under  

 Landbrugsministeriet.
Ifølge § 20 i lov om mark- og vejfred kan kendelser om ansvarsspørgsmål i  

 forbindelse med skader forvoldt af husdyr afsagt af de efter loven udpegede  

 vurderingsmænd indbringes for byretterne ved anke.
Fristen for anke er 15  

 dage fra kendelsen er afsagt eller fra tidspunktet for forkyndelse af  

 kendelsen.
Landbrugsministeriet kan, når særlige omstændigheder taler derfor,  

 meddele tilladelse til anke, uanset at 15-dages fristen er overskredet.  

 Begæring om at opnå tilladelse til anke uanset ankefristens udløb skal være  

 Landbrugsministeriet i hænde inden 4 uger efter ankefristens udløb.
Tvister om erstatning i medfør af lov om biavl afgøres ved voldgift.
En  

 voldgiftskendelse kan indbringes for byretten inden for en frist af 14 dage  

 efter kendelsens afsigelse.
Efter fristens udløb og indtil 6 måneder efter  

 voldgiftskendelsens afsigelse kan justitsministeren undtagelsesvis tillade,  

 at sagen indbringes for domstolene.
 Kompetencen til at meddele tilladelse til at indbringe sager af den nævnte  

 art for byretten efter udløbet af fristen foreslås overført til den byret,  

 som i øvrigt vil være kompetent til at behandle sagen.
Til § 12 Bistandsloven I medfør af bistandsloven, der henhører under Socialministeriet, nedsætter  

 kommunerne et børn og unge-udvalg, der bl.a. træffer afgørelse om anbringelse  

 og opretholdelse af en tvangsmæssig anbringelse af børn og unge uden for  

 hjemmet.
Børn og unge-udvalgets afgørelser kan indbringes for Den Sociale  

 Ankestyrelse, og ankestyrelsens afgørelse kan indbringes for landsretten.  

 Justitsministeren kan undtagelsesvis tillade, at landsrettens afgørelse  

 indbringes for Højesteret.
 Ændringsforslaget indebærer først og fremmest, at kompetencen til at  

 meddele tilladelse til, at landsrettens afgørelse efter bistandsloven  

 indbringes for Højesteret, overføres fra Justitsministeriet til  

 Procesbevillingsnævnet.
Samtidig foreslås det, at kriterierne for at meddele tilladelse ændres,  

 således at det bliver en betingelse, at sagen er af principiel karakter.  

 Denne ændring skal ses i sammenhæng med, at den gældende bestemmelse i  

 bistandslovens § 131 er formuleret således, at der kun undtagelsesvis kan  

 meddeles tilladelse til prøvelse ved Højesteret.
Det fremgår af forarbejderne  

 til bestemmelsen, at sager af denne art i almindelighed ikke bør forelægges  

 for Højesteret.
Man fandt dog, at der burde gives adgang til  

 højesteretsprøvelse i særlige tilfælde.
 Det er også af betydning, at der i de pågældende sager i vidt omfang er  

 mulighed for fornyet administrativ behandling med ny adgang til prøvelse ved  

 landsretten.
Til § 13 Lov om registrering af rettigheder over luftfartøjer Lov om registrering af rettigheder over luftfartøjer hører under  

 Trafikministeriet.
Af loven fremgår, at rettigheder over luftfartøjer, som er  

 indført i det i luftfartsloven omhandlede nationalregister, skal registreres  

 for at opnå beskyttelse over for aftaler om luftfartøjet og mod  

 retsforfølgning.
Afgørelser vedrørende registreringen kan kæres til Østre  

 Landsret inden to uger efter, at afgørelsen er meddelt vedkommende.  

 Justitsministeren kan dog, når omstændighederne taler derfor, efter  

 kærefristens udløb, men ikke efter 6 måneders forløb, tillade, at kæreskrift  

 indgives til landsretten.
Justitsministeren kan endvidere undtagelsesvis, dog  

 ikke efter 6 måneders forløb, tillade, at landsrettens afgørelse indbringes  

 for Højesteret.
Forslagene indebærer, at kompetencen til at meddele tilladelse til, at  

 afgørelser vedrørende registrering indbringes for Østre Landsret efter  

 kærefristens udløb, overføres fra justitsministeren til Østre Landsret.
Hvis  

 der meddeles tilladelse til at indbringe en sag efter fristens udløb, skal  

 sagen som hidtil indbringes for retten inden 14 dage efter, at tilladelsen er  

 meddelt.
Landsrettens afgørelse om tilladelse til at indbringe en sag kan kun  

 indbringes for Højesteret efter tilladelse fra Procesbevillingsnævnet.
Samtidig foreslås det, at kompetencen til at tillade, at landsrettens  

 afgørelser indbringes for Højesteret, overføres fra Justitsministeriet til  

 Procesbevillingsnævnet.
Sagerne skal behandles efter samme regler som gælder  

 for Procesbevillingsnævnets behandling af sager i medfør af retsplejeloven om  

 tilladelse til kære til Højesteret i civile sager, jf. henvisningen til  

 retsplejelovens § 392, stk. 2. Det betyder bl.a., at sagen skal være af  

 principiel karakter, for at der kan meddeles tilladelse til kære til  

 Højesteret, og at ansøgning om kæretilladelse som udgangspunkt skal indgives  

 til Procesbevillingsnævnet inden 2 uger efter, at landsrettens afgørelse er  

 truffet.
Til § 14 Det foreslås, at loven træder i kraft for Danmark og Grønland den 1.  

 januar 1996, dvs. samtidig med at Procesbevillingsnævnet påbegynder sin  

 virksomhed i medfør af lov nr. 390 af 14. juni 1995.
Lovforslaget er sendt til udtalelse hos det færøske hjemmestyre, som  

 imidlertid har meddelt, at det ikke har været muligt for Lagtinget at  

 færdigbehandle lovforslaget.
Det foreslås derfor efter aftale med  

 Hjemmestyret, at justitsministeren bemyndiges til at fastsætte lovens  

 ikrafttrædelsestidspunkt for Færøerne, således at denne bemyndigelse kun vil  

 blive benyttet, såfremt Færøernes Hjemmestyre kan tilslutte sig lovforslaget.
Er en ansøgning om procesbevilling indgivet inden lovens ikrafttræden,  

 behandles ansøgningen efter de hidtil gældende regler.
En anmodning om  

 genoptagelse af en sag, der er afgjort efter de hidtidige regler, skal  

 ligeledes behandles efter de regler, der var gældende før lovændringen.
Til § 15 Denne bestemmelse vedrører lovens gyldighed på Færøerne og i Grønland.  

 Loven gælder også for disse landsdele, medmindre det modsatte udtrykkeligt er  

 fastsat i bestemmelsen.
Grønland Lov for Færøerne om rettens pleje (§ 1), lov om fremgangsmåde ved  

 inddrivelse af skatter og afgifter m.v. (§ 5), lov om byfornyelse og  

 boligforbedring (§ 6), lov om midlertidig regulering af boligforholdene (§  

 7), lov om mark- og vejfred (§ 10), lov om biavl (§ 11) og lov om social  

 bistand (§ 12) gælder ikke for Grønland og kan heller ikke ved kongelig  

 anordning sættes i kraft for denne landsdel.
De foreslåede ændringer  

 vedrørende disse love skal således ikke gælde for Grønland.
Konkursloven (§  

 3) er sat i kraft i Grønland ved kongelig anordning, dog således at kapitel  

 26 udgår.
Da § 3 alene vedrører ændringer i bestemmelser i konkurslovens  

 kapitel 26, gælder disse ændringer heller ikke for Grønland.
Der foreslås dog  

 sædvanlig adgang til ved kongelig anordning at sætte denne bestemmelse i  

 kraft for Grønland, hvis det senere bliver aktuelt.
 Lov om en værdipapircentral (§ 9) er sat i kraft i Grønland ved kongelig  

 anordning, og det foreslås, at ændringen skal gælde umiddelbart for Grønland.
 Lov om mortifikation af værdipapirer (§ 4), lov om skibsregistrering (§ 8)  

 og lov om registrering af rettigheder over luftfartøjer (§ 13) gælder  

 umiddelbart for Grønland, og det foreslås derfor, at også ændringerne skal  

 gælde umiddelbart for Grønland.
Færøerne Lov om rettens pleje i Grønland (§ 2), lov om fremgangsmåden ved  

 inddrivelse af skatter og afgifter m.v. (§ 5), lov om byfornyelse og  

 boligforbedring (§ 6), lov om midlertidig regulering af boligforholdene (§  

 7), lov om mark- og vejfred (§ 10), lov om biavl (§ 11) og lov om social  

 bistand (§ 12) gælder ikke på Færøerne og kan heller ikke ved kongelig  

 anordning sættes i kraft for denne landsdel.
Lov om skibsregistrering (§ 8)  

 gælder ikke for skibe hjemmehørende på Færøerne og kan heller ikke ved  

 kongelig anordning sættes i kraft for sådanne.
De nævnte bestemmelser skal  

 således ikke gælde for Færøerne.
 Lov om registrering af rettigheder over luftfartøjer (§ 13) gælder ikke  

 for Færøerne, men kan sættes i kraft for denne landsdel ved kongelig  

 anordning med de afvigelser, som måtte være hensigtsmæssige under hensyn til  

 de særlige færøske forhold. § 13 gælder derfor ikke for Færøerne, men det  

 foreslås, at bestemmelsen ved kongelig anordning kan sættes i kraft for denne  

 landsdel med de afvigelser, som måtte være hensigtsmæssige under hensyn til  

 de særlige færøske forhold.
Konkursloven (§ 3) er i en ældre udgave sat i kraft for Færøerne ved  

 kongelig anordning, og det foreslås, at loven giver adgang til, at § 3 på  

 samme måde kan sættes i kraft ved kongelig anordning.
Det er hensigten ved  

 lovens vedtagelse at benytte denne bemyndigelsesadgang, således at ændringen  

 af konkursloven også træder i kraft på Færøerne den 1. januar 1996.
 Lov om en værdipapircentral (§ 9) er sat i kraft for Færøerne ved kongelig  

 anordning, og det foreslås, at ændringen skal gælde umiddelbart for Færøerne.
 Lov om mortifikation af værdipapirer (§ 4) gælder umiddelbart for  

 Færøerne, og det foreslås derfor, at også ændringerne skal gælde umiddelbart  

 for Færøerne.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 (Den færøske retsplejelov) 1. I § 1 indsættes efter nr. 121:
 » 122. I § 1021 indsættes som stk. 3 og 4:
 » Stk. 3. I de tilfælde, hvor anke eller kære til højere  

 instans kun kan ske med tilladelse fra justitsministeren, meddeles en sådan  

 tilladelse i færøske appelsager af Procesbevillingsnævnet, jf. dog stk. 4.  

 Uanset bestemmelserne i § 371, stk. 1, og § 392, stk. 1, i lov om rettens  

 pleje, jf. lovbekendtgørelse nr. 555 af 1. november 1994, kan tilladelse til  

 anke eller kære til Højesteret som 3. instans i civile sager kun meddeles,  

 hvis sagen er af principiel karakter.
Stk. 4. Tilladelse til appel efter appelfristens udløb meddeles i  

 færøske appelsager af appelinstansen, uanset bestemmelserne om  

 justitsministerens kompetence hertil.«» § 1021. - - - Stk. 2. Loven gælder ikke for Færøerne; men det vil ved særlig lov  

 være at bestemme, i hvilken udstrækning dens bestemmelser skal gøres  

 anvendelige der. Østre landsret træder i færøske appelsager i stedet for  

 landsover- samt hof- og stadsretten.
§ 2 (Den grønlandske retsplejelov) 1. Kapitel 6, § 12, stk. 3, 2. pkt., affattes således:
»Procesbevillingsnævnet (jf. kap. 1 a i lov om rettens pleje af 11.  

 april 1916 med senere ændringer) kan dog tillade, at sagen indbringes for  

 Højesteret til behandling i overensstemmelse med bestemmelserne i lov om  

 rettens pleje, hvis sagen er af principiel karakter.« 2. I kapitel 6, § 12, stk. 4, ændres  

 »Justitsministeriet« til: »Procesbevillingsnævnet«.
 3. I kapitel 6, § 12, stk. 5, ændres  

 »justitsministeren« til: »Procesbevillingsnævnet«.
 § 12. En af landsretten som 1. instans afsagt dom kan inden for  

 den i § 5 angivne frist indankes for Østre Landsret.
 Stk. 2. Anken iværksættes ved indgivelse af begæring herom til  

 Grønlands landsret, der efter forkyndelse for modparten videresender  

 ankebegæringen samt sagens akter til Østre Landsret.
Stk. 3. Den af Østre Landsret afsagte dom kan ikke yderligere  

 påankes.
Dog kan justitsministeren undtagelsesvis tillade, at sagen  

 indbringes for Højesteret til behandling i overensstemmelse med  

 bestemmelserne i lov om rettens pleje, når den skønnes at have almindelig  

 interesse eller videregående betydelige følger for vedkommende.
 Stk. 4. Andragende herom indgives til landsdommeren, der afgiver  

 erklæring om andragendet og videresender det til Justitsministeriet.
 Stk. 5. Med hensyn til fristen for indgivelse af sådant andragende  

 finder § 5 tilsvarende anvendelse, dog at afgørelsen af, om et for sent  

 indgivet andragende kan tages til følge, henhører under justitsministeren.
 4. Kapitel 6, § 13, affattes således:
» § 13. Anke til Højesteret af en dom, der er afsagt af  

 Grønlands Landsret som 2. instans, kræver tilladelse af  

 Procesbevillingsnævnet (jf. kap. 1 a i lov om rettens pleje af 11. april 1916  

 med senere ændringer). § 12, stk. 3, 2. pkt. samt stk. 4 og 5, finder  

 tilsvarende anvendelse.« § 13. Påanke til Højesteret af en af Grønlands landsret afsagt dom  

 i en fra en kreds ret indanket sag kræver justitsministerens tilladelse, §  

 12, stk. 4 og 5, finder tilsvarende anvendelse.
 5. I kapitel 6, indsættes efter § 21:
» § 21 a.
En dom, der er afsagt af landsretten som 1. instans,  

 kan inden for den i § 5 angivne frist indankes for Østre Landsret.
Stk. 2. Den af Østre Landsret afsagte dom kan ikke yderligere  

 ankes.
Procesbevillingsnævnet (jf. kap. 1 a i lov om rettens pleje af 11.  

 april 1916 med senere ændringer) kan dog tillade, at sagen indbringes for  

 Højesteret til behandling i overensstemmelse med bestemmelserne i lov om  

 rettens pleje, hvis sagen er af principiel karakter eller særlige grunde i  

 øvrigt taler derfor.
 Stk. 3. Ansøgning herom indgives til landsdommeren, der afgiver en  

 udtalelse om ansøgningen og videresender den til Procesbevillingsnævnet.
Stk. 4. Med hensyn til fristen for indgivelse af sådan ansøgning  

 finder § 5 tilsvarende anvendelse.
Afgørelsen af, om en for sent indgivet  

 ansøgning kan tages til følge, henhører dog under  

 Procesbevillingsnævnet.« 6. Kapitel 6, § 22, affattes således:
» § 22. Anke til Højesteret af en dom, der er afsagt af  

 Grønlands Landsret som 2. instans, kræver tilladelse af  

 Procesbevillingsnævnet (jf. kap. 1 a i lov om rettens pleje af 11. april 1916  

 med senere ændringer). § 21 a, stk. 2, 2. pkt., samt stk. 3 og 4, finder  

 tilsvarende anvendelse.« § 22. Med hensyn til anke til Østre Landsret og Højesteret finder  

 §§ 12 og 13 tilsvarende anvendelse.
§ 3 (Konkursloven) 1. § 250, stk. 2, affattes således:
»Stk. 2. Landsretten kan dog undtagelsesvis tillade anke  

 indtil 1 år efter konkursbehandlingens afslutning.
Retsplejelovens § 372,  

 stk. 2, 5.-7. pkt., finder tilsvarende anvendelse.« § 250. Ankefristen er fire uger, som regnes fra domsafsigelsen,  

 jf. retsplejelovens § 219, stk. 3, eller fra skifterettens stadfæstelse af  

 udkast til regnskab eller udlodning.
 Stk. 2. Justitsministeren kan dog undtagelsesvis tillade anke  

 indtil et år efter konkursbehandlingens slutning.
 2. I § 254, 1. pkt., ændres »justitsministeren«  

 til: »Procesbevillingsnævnet«, og i § 254, 2. pkt., ændres  

 »§ 392, stk. 1, 3. pkt., og stk. 2« til: »§ 392, stk. 2«.
§ 254. Justitsministeren kan tillade, at landsrettens afgørelse  

 indbringes for Højesteret.
Retsplejelovens § 371, stk. 1, 2. pkt., og stk. 2,  

 samt § 392, stk. 1, 3. pkt., og stk. 2, finder tilsvarende anvendelse.
§ 4 (Lov om mortifikation af værdipapirer) 1. I § 8, stk. 2, 2. pkt., ændres  

 »Justitsministeren« til: »Procesbevillingsnævnet«.
 2. § 8, stk. 3, affattes således:
»Stk. 3. Der kan ikke meddeles tilladelse til, at en dom, der  

 giver mortifikation, ankes til landsret eller Højesteret efter udløbet af de  

 almindelige ankefrister.« § 8. - - - Stk. 2. Når landsretten giver dom til mortifikation til trods for,  

 at der var rejst indsigelse, får dommen først virkning, når den almindelige  

 frist for anke til Højesteret er udløbet.
Kun i dette tilfælde kan  

 justitsministeren tillade anke til Højesteret af en dom, der har givet  

 mortifikation.
 Stk. 3. Justitsministeren kan ikke meddele tilladelse til, at en  

 dom, der giver mortifikation, påankes til landsret eller Højesteret efter  

 udløbet af de almindelige ankefrister.
§ 5 (Lov om fremgangsmåden ved inddrivelse af skatter og afgifter  

 m.v.) 1. § 6, stk. 3, 5. pkt., affattes således:
 »Fogedretten kan dog undtagelsesvis indtil 1 år efter forretningen  

 tillade, at en indsigelse behandles.«.
 2. § 6, stk. 3, 6. pkt., ophæves.
§ 6. - - - Stk. 2. - - - Stk. 3. Under forretningen kan indsigelser fremsættes over for  

 pante- eller toldfogeden, der underretter fogedretten om indsigelserne.
Efter  

 forretningen kan indsigelser fremsættes over for fogedretten.
Fristen for  

 fremsættelse af indsigelse er 4 uger fra forretningens foretagelse.  

 Oversiddes fristen, afviser fogedretten indsigelsen.
Justitsministeren kan  

 dog undtagelsesvis indtil 1 år efter forretningen tillade, at en indsigelse  

 behandles.
Begæring herom skal i så fald indleveres til fogedretten inden 4  

 uger efter tilladelsens meddelelse.
Fogedrettens afgørelse om indsigelser kan  

 kæres til landsretten efter reglerne i retsplejelovens kapitel 53.
§ 6 (Lov om byfornyelse og boligforbedring) 1. § 84, stk. 2, 2. pkt., affattes således:
»Boligretten kan dog undtagelsesvis tillade, at sagen indbringes  

 efter udløbet af fristen, når ansøgning herom indgives inden 1 år efter  

 nævnets afgørelse.« § 84. - - - Stk. 2. Indbringelse må ske senest 4 uger efter, at underretning  

 om nævnets afgørelser er meddelt parterne.
Justitsministeren kan dog  

 undtagelsesvis tillade, at sagen indbringes for boligretten efter udløbet af  

 fristen, når ansøgning herom indgives inden 1 år efter nævnets afgørelse.  

 Meddeles tilladelse, skal sag dog anlægges inden 4 uger.
Stk. 3-6. - - - § 7 (Lov om midlertidig boligregulering) 1. § 43, stk. 1, 3. pkt., affattes således:
»Boligretten kan dog undtagelsesvis tillade, at sagen indbringes  

 efter udløbet af fristen, når ansøgning herom indgives inden 1 år efter  

 huslejenævnets afgørelse.« § 43. Uden for Københavns kommune kan huslejenævnets afgørelse af  

 hver af parterne indbringes for boligretten.
Indbringelse må ske senest 4  

 uger efter, at underretning om nævnets afgørelse er meddelt parterne.  

 Justitsministeren kan dog undtagelsesvis tillade, at sagen indbringes for  

 boligretten efter udløbet af fristen, når ansøgning herom indgives inden 1 år  

 efter huslejenævnets afgørelse.
Meddeles tilladelse, skal sag dog anlægges  

 inden 4 uger.
Stk. 2-4. - - - § 8 (Lov om skibsregistrering) 1. § 53, stk. 1, 2. pkt., ophæves og i stedet indsættes:
»Landsretten kan dog, når ansøgning indgives inden 6 måneder efter  

 dette tidspunkt, hvis omstændighederne taler for det, tillade, at  

 Skibsregistrets afgørelse indbringes for retten.
Meddeles tilladelse, skal  

 sag anlægges inden 14 dage.« 2. § 53, stk. 2, affattes således:
»Stk. 2. Landsrettens afgørelser efter stk. 1, 1. og 2. pkt.,  

 kan ikke kæres.
Procesbevillingsnævnet kan dog give tilladelse til kære af de  

 nævnte afgørelser, hvis kæren vedrører spørgsmål af principiel karakter.  

 Retsplejelovens § 392, stk. 2, finder tilsvarende anvendelse.« § 53. Skibsregistrets afgørelser i henhold til denne lov kan af  

 enhver, der har en retlig interesse heri, indbringes for landsretten i den  

 landsretskreds, hvor det pågældende skibs rederi er hjemmehørende, inden for  

 en frist af 14 dage, regnet fra den dag, da afgørelsen er meddelt  

 vedkommende.
Justitsministeriet kan, når omstændighederne taler derfor,  

 senere, dog ikke efter 6 måneders forløb, tillade, at Skibsregistrets  

 afgørelser indbringes for landsretten inden 14 dage efter tilladelsens  

 meddelelse.
Hvis fagkundskab til søforhold skønnes at være af betydning, kan  

 retten tilkalde 2 søkyndige dommere, der udtages blandt de af  

 Justitsministeriet i medfør af retsplejelovens § 6, stk. 4, beskikkede  

 dommere.
De om kæremål i borgerlige sager gældende regler finder i øvrigt med  

 de fornødne lempelser tilsvarende anvendelse på indbringelsen for og  

 behandlingen ved landsretten.
 Stk. 2. Justitsministeriet kan tillade, at landsrettens afgørelse  

 påkæres til Højesteret under samme betingelse, som gælder for landsrettens  

 afgørelse i anledning af kære over for underrets afgørelser.
Stk. 3 - - - § 9 (Lov om en værdipapircentral) 1. § 25, stk. 3, affattes således:
»Stk. 3. Landsrettens afgørelser kan ikke kæres.  

 Procesbevillingsnævnet kan dog give tilladelse til kære til Højesteret, hvis  

 kæren vedrører spørgsmål af principiel karakter.
Retsplejelovens § 392, stk.  

 2, finder tilsvarende anvendelse.« § 25. - - - Stk. 2. Justitsministeriet kan tillade, at landsrettens afgørelser  

 påkæres til Højesteret under samme betingelser, som gælder for landsrettens  

 afgørelser i anledning af en kære over en byretsafgørelse.
§ 10 (Lov om mark- og vejfred) 1. I § 20, stk. 4, ændres »Landbrugsministeren«  

 til: »Retten« og »Landbrugsministeriet« til:  

 »retten«.
§ 20. - - - Stk. 2-3. - - - Stk. 4. Landbrugsministeren kan dog, når særlige omstændigheder  

 taler derfor, meddele tilladelse til anke, uanset at den i stk. 2 fastsatte  

 frist er overskredet.
Begæringen herom skal være Landbrugsministeriet i hænde  

 inde 4 uger efter ankefristens udløb.
§ 11 (Lov om biavl) 1. § 12, stk. 2, 3. pkt., affattes således:
»Retten kan undtagelsesvis tillade, at sagen indbringes indtil 6  

 måneder efter voldgiftskendelsens afsigelse.« § 12. - - - Stk. 2. Kendelsen kan af hver af parterne indbringes for de  

 almindelige domstole.
Fristen er 14 dage efter kendelsens afsigelse.  

 Justitsministeren kan undtagelsesvis tillade, at sagen indbringes for  

 domstolene indtil 6 måneder efter voldgiftskendelsens afsigelse.
Stk. 3. - - - § 12 (Bistandsloven) 1. § 131 affattes således:
» § 131. Landsrettens afgørelser kan ikke indbringes for  

 Højesteret.
Procesbevillingsnævnet kan dog meddele tilladelse til anke eller  

 kære af landsrettens afgørelse til Højesteret, hvis sagen er af principiel  

 karakter.
Ansøgning om tilladelse til anke eller kære må fremsættes  

 henholdsvis inden 6 og 3 måneder efter afgørelsen.« § 131. Landsrettens afgørelse kan kun indbringes for Højesteret,  

 når justitsministeren undtagelsesvis tillader det.
Ansøgning om tilladelse  

 til anke eller kære må fremsættes inden henholdsvis 6 og 3 måneder efter  

 afgørelsen.
§ 13 (Lov om registrering af rettigheder over luftfartøjer) 1. I § 14, stk. 1, 2. pkt., ændres  

 »Justitsministeren« til: »Østre Landsret«.
 2. § 14, stk. 2, affattes således:
» Stk. 2. Landsrettens afgørelser efter stk. 1, 1. og 2. pkt.,  

 kan ikke kæres.
Procesbevillingsnævnet kan dog meddele tilladelse til kære af  

 landsrettens afgørelse, hvis kæren vedrører spørgsmål af principiel karakter.  

 Retsplejelovens § 392, stk. 2, finder tilsvarende anvendelse.« § 14. Afgørelser vedrørende registreringen kan påkæres til Østre  

 Landsret inden to uger efter, at afgørelsen er meddelt vedkommende.  

 Justitsministeren kan, når omstændighederne taler derfor, senere, dog ikke  

 efter 6 måneders forløb, tillade, at kæreskrift indgives inden 2 uger efter  

 tilladelsens meddelelse.
Rejses kære, indføres straks bemærkning herom i  

 dagbog eller register.
 Stk. 2. Justitsministeren kan undtagelsesvis, dog ikke efter 6  

 måneders forløb, tillade, at landsrettens afgørelse indbringes for Højesteret  

 inden 2 uger efter tilladelsens meddelelse.
