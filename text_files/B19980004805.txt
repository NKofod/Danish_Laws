 I medfør af § 2, stk. 5 og 6, § 3, stk. 4, § 4, stk. 2, § 5 a, stk. 2, § 5  

 b, stk. 2, § 6, stk. 5, § 6 a, § 9, stk. 4, § 10, stk. 2 og 3, § 12 a, stk.  

 4, § 18, stk. 2, § 19, stk. 11, § 21, stk. 5, 7 og 8, i lov om orlov, jf.  

 lovbekendtgørelse nr. 5 af 8. januar 1996, som ændret ved lov nr. 1077 af 29.  

 december 1997, fastsættes:
Orlov til uddannelse Betingelser § 1.  Personer, som er fyldt 25 år, kan få orlov til  

 uddannelse i mindst 1 uge i sammenhæng og højst op til 52 uger, jf. dog §§ 5,  

 55 og 56.
Stk. 2.  Afholdes orlov til uddannelse som led i et  

 jobrotationsprojekt, kan det regionale arbejdsmarkedsråd godkende, at orlov  

 afholdes på enkeltdage.
Orloven skal dog sammenlagt være på mindst 1 uge.
 Stk. 3.  Afholdes orlov til uddannelse som led i et  

 jobrotationsprojekt, der er etableret ved kollektiv aftale på en  

 arbejdsplads, kan det regionale arbejdsmarkedsråd i særlige tilfælde  

 godkende, at der bevilges orlov til lønmodtagere, som ikke er fyldt 25 år.  

 Antallet af lønmodtagere over 25 år skal dog udgøre den altovervejende andel  

 af deltagerne i jobrotationsprojektet.
 Stk. 4.  Ved jobrotation forstås en aftale mellem en  

 eller flere beskæftigede og en arbejdsgiver om den beskæftigedes midlertidige  

 fravær fra arbejdspladsen, hvor den beskæftigede under fraværet erstattes af  

 en afløser, der umiddelbart forud for ansættelsen er registreret som ledig.  

 Såvel den eller de beskæftigede som afløseren skal være ansat hos  

 arbejdsgiveren under hele forløbet.
§ 2.  For beskæftigede lønmodtagere og selvstændige  

 erhvervsdrivende er det en betingelse, at ansøgeren er medlem af en  

 statsanerkendt arbejdsløshedskasse og er dagpengeberettiget i henhold til lov  

 om arbejdsløshedsforsikring m.v. ved orlovens start.
Såfremt orloven er delt  

 op i flere perioder, skal ansøgeren være dagpengeberettiget ved hver enkelt  

 periodes påbegyndelse.
 Stk. 2.  For ledige er det en betingelse, at ansøgeren  

 er medlem af en statsanerkendt arbejdsløshedskasse og er dagpengeberettiget i  

 henhold til lov om arbejdsløshedsforsikring m.v. under hele orlovens forløb,  

 jf. § 79. Såfremt orloven er delt op i flere perioder, skal ansøgeren være  

 dagpengeberettiget under samtlige orlovsperioders forløb.
 § 3.  For en fuldtidsbeskæftiget lønmodtager er orlov  

 betinget af, at lønmodtageren inden for de sidste 5 år enten har haft  

 ansættelse som lønmodtager eller har udøvet selvstændig virksomhed i  

 væsentligt omfang svarende til mindst 3 års fuldtidsbeskæftigelse.  

 Beskæftigelse i udlandet er omfattet af denne bestemmelse.
 Stk. 2.  For en deltidsbeskæftiget lønmodtager er orlov  

 betinget af, at lønmodtageren inden for de sidste 5 år enten har haft  

 ansættelse som lønmodtager eller har udøvet selvstændig virksomhed i  

 væsentligt omfang svarende til mindst 2 års fuldtidsbeskæftigelse.  

 Beskæftigelse i udlandet er omfattet af denne bestemmelse.
Stk. 3.  Ved opgørelsen af beskæftigelseskravet, jf.  

 stk. 1 og 2, medregnes ikke beskæftigelse, hvortil der er ydet offentligt  

 tilskud til lønnen.
Der medregnes heller ikke udøvelse af selvstændig  

 virksomhed, hvortil der er ydet offentligt tilskud til etablering og drift,  

 herunder etableringsydelse i henhold til lov om en aktiv  

 arbejdsmarkedspolitik, igangsætterydelse i henhold til lov om social bistand  

 eller lignende.
Endvidere medregnes ikke orlovsperioder med orlovsydelse og  

 orlovsperioder uden løn i perioderne efter stk. 1 og 2.
 Stk. 4.  Lønmodtageren erklærer på tro og love over for  

 Arbejdsformidlingen, at beskæftigelseskravet er opfyldt.
Stk. 5.  Lønmodtageren skal indgå en skriftlig aftale  

 med arbejdsgiveren om orlov.
Aftalen skal indeholde nærmere vilkår for  

 tilbagevenden til arbejdspladsen.
§ 4.  For personer, der driver selvstændig  

 erhvervsvirksomhed mere end midlertidigt og i væsentligt omfang, er orlov  

 betinget af, at den selvstændige erhvervsdrivende inden for de sidste 5 år  

 enten har haft ansættelse som lønmodtager eller har udøvet selvstændig  

 virksomhed i væsentligt omfang svarende til mindst 3 års  

 fuldtidsbeskæftigelse.
Beskæftigelse i udlandet er omfattet af denne  

 bestemmelse.
Stk. 2.  Ved opgørelsen af beskæftigelseskravet, jf.  

 stk. 1, medregnes ikke beskæftigelse, hvortil der er ydet offentligt tilskud  

 til lønnen.
Der medregnes heller ikke udøvelse af selvstændig virksomhed,  

 hvortil der er ydet offentligt tilskud til etablering og drift, herunder  

 etableringsydelse i henhold til lov om en aktiv arbejdsmarkedspolitik,  

 igangsætterydelse i henhold til lov om social bistand eller lignende.  

 Endvidere medregnes ikke orlovsperioder med orlovsydelse og orlovsperioder  

 uden løn i perioderne efter stk. 1.
 Stk. 3.  Den selvstændige erhvervsdrivende erklærer på  

 tro og lov over for Arbejdsformidlingen, at beskæftigelseskravet er opfyldt.
Stk. 4.  Den selvstændige erhvervsdrivende skal  

 skriftligt erklære over for arbejdsløshedskassen at ville ophøre med sit  

 arbejde i virksomheden i hele orlovsperioden.
Endvidere skal den selvstændige  

 erhvervsdrivende over for arbejdsløshedskassen sandsynliggøre, at det er  

 muligt at ophøre med arbejdet i virksomheden i hele orlovsperioden eller  

 dokumentere, at der ansættes en afløser i hele orlovsperioden.
 § 5.  Personer, som modtager arbejdsløshedsdagpenge  

 som fuldt ledige enten som fuldtids- eller deltidsforsikrede, kan opnå orlov  

 til uddannelse.
 Stk. 2.  Ledige kan få orlov til uddannelse i op til  

 sammenlagt 4 uger inden for en periode på 5 år, jf. 55, stk. 1.
 Stk. 3.  Arbejdsformidlingen skal imødekomme ansøgning  

 om orlov ud over 4 uger, medmindre der er grundlag for at meddele afslag  

 efter stk. 4 og stk. 5.
 Stk. 4.  Arbejdsformidlingen kan give afslag på orlov ud  

 over 4 uger, hvis den ledige inden for 3 måneder kan eller forventes at kunne  

 få ustøttet beskæftigelse.
 Stk. 5.  Arbejdsformidlingen kan give afslag på orlov ud  

 over 4 uger, hvis et tilbud i henhold til en individuel handlingsplan  

 forventes at kunne føre til beskæftigelse inden for et område, hvor der er  

 eller forventes mangel på arbejdskraft.
 Stk. 6.  Det regionale arbejdsmarkedsråd fastsætter  

 nærmrere retningslinier om, hvilke områder, der er omfattet af stk. 5.
 § 6.  Ledige skal i perioder med orlov til uddannelse  

 stå til rådighed for arbejde formidlet af Arbejdsformidlingen eller  

 arbejdsløshedskassen, medmindre Arbejdsformidlingen har fraveget denne  

 betingelse, jf. stk. 2. Den ledige skal være tilmeldt Arbejdsformidlingen i  

 hele orlovsperioden, medmindre Arbejdsformidlingen, jf. stk. 2, har truffet  

 afgørelse om at undlade at formidle arbejde.
Stk. 2.  Arbejdsformidlingen kan i forbindelse med  

 bevilling af orlov efter retningslinier fastsat af det regionale  

 arbejdsmarkedsråd træffe afgørelse om at undlade at formidle arbejde, hvis Stk. 3.  Har Arbejdsformidlingen truffet afgørelse efter  

 stk. 2, skal dette meddeles skriftligt til den ledige samt til den lediges  

 arbejdsløshedskasse.
 Stk. 4.  Er uddannelsesorloven bevilget til en  

 uddannelse i udlandet, er den ledige fritaget for at stå til rådighed for  

 formidlet arbejde i orlovsperioden, medmindre den ledige under uddannelsen  

 har ophold i Danmark.
§ 7.  Afslår den ledige under uddannelsesorlov et  

 formidlet arbejde uden en gyldig grund, betragtes den ledige som  

 selvforskyldt ledig.
Reglerne i Direktoratet for Arbejdsløshedsforsikringens  

 bekendtgørelse om rådighed og selvforskyldt ledighed finder tilsvarende  

 anvendelse på udbetalingen af orlovsydelsen.
 § 8.  Hvis en ledig afslår et arbejde formidlet af  

 Arbejdsformidlingen, skal Arbejdsformidlingen underrette den lediges  

 arbejdsløshedskasse.
 § 9.  En person, der er påbegyndt i en uddannelse, der  

 samtidig er lønarbejde, kan ikke opnå orlov til denne uddannelse.
 § 10.  Orlov, herunder orlov i udlandet, kan bevilges  

 til de uddannelser, der fremgår af de i henhold til lovens § 3, stk. 2 og 3,  

 fastsatte regler, hvis betingelserne i stk. 2 er opfyldt.
Stk. 2.  Der kan opnås orlov til uddannelse til  

 uddannelser omfattet af stk. 1, herunder eventuelle praktikperioder der  

 indgår i uddannelsen, hvis uddannelsen enten Stk. 3.  Arbejdsformidlingen kan efter retningslinier  

 fastsat i det regionale arbejdsmarkedsråd efter en konkret vurdering fravige  

 bestemmelserne i stk. 2, hvis det fremmer den uddannelsessøgendes muligheder  

 på arbejdsmarkedet.
 Stk. 4.  Der skal foreligge dokumentation fra  

 uddannelsesstedet for optagelse.
 Stk. 5.  Det er en betingelse for udbetaling af  

 orlovsydelse, at orlovspersonen opfylder de i bekendtgørelse nr. 135 af 13.  

 marts 1996 om uddannelsesaktivitet og indberetningspligt i forbindelse med  

 uddannelser, der følges med uddannelsesgodtgørelse eller med  

 uddannelsesorlovsydelse m.v. fastsatte regler om at deltage aktivt i  

 uddannelsen.
 Stk. 6.  Ved orlov til uddannelse skal orlovspersonen  

 overfor Arbejdsformidlingen kunne dokumentere, at uddannelsen er omfattet af  

 stk. 1 og 2.
§ 11.  I tilfælde, hvor arbejdsgiveren beslutter at  

 besætte den ledige stilling i orlovsperioden, kan Arbejdsformidlingen bistå  

 med formidling af arbejdskraft, herunder formidling af ledige med tilskud  

 efter reglerne herom i lov om en aktiv arbejdsmarkedspolitik og lov om  

 kommunal aktivering.
Er den, der ansættes i orlovsstillingen, et  

 dagpengeberettiget ledigt medlem af en arbejdsløshedskasse, kan pågældende  

 forud for orloven ansættes i en oplæringsperiode, hvorunder der kan udbetales  

 uddannelsesgodtgørelse eller tilskud efter lov om en aktiv  

 arbejdsmarkedspolitik.
Orlovsydelsen § 12.  Orlovsydelsen til fuldtidsforsikrede  

 lønmodtagere, der i de sidste 10 uger før orloven i gennemsnit har været  

 ansat i mindst 24 timer ugentlig, udgør et beløb svarende til  

 arbejdsløshedsdagpengenes højeste beløb for fuldtidsforsikrede, jf. § 47 i  

 lov om arbejdsløshedsforsikring m.v.
Har lønmodtageren ikke været ansat til  

 en fast ugentlig arbejdstid, eller dokumenterer lønmodtageren at have  

 arbejdet i flere timer end svarende til ansættelsen, skal det faktiske  

 timetal (løntimer) i gennemsnit være på mindst 24 timer ugentlig.
 Stk. 2.  Orlovsydelsen til fuldtidsforsikrede  

 lønmodtagere, der i løbet af 10-ugers-perioden forud for orlovens start har  

 modtaget supplerende dagpenge, udgør et beløb svarende til  

 arbejdsløshedsdagpengenes højeste beløb for fuldtidsforsikrede, jf. § 47 i  

 lov om arbejdsløshedsforsikring m.v., uanset om beskæftigelseskravet i stk. 1  

 er opfyldt.
 Stk. 3.  Orlovsydelsen til deltidsforsikrede  

 lønmodtagere og til fuldtidsforsikrede lønmodtagere, der ikke opfylder det i  

 stk. 1 nævnte beskæftigelseskrav, udgør et beløb, der svarer til  

 arbejdsløshedsdagpengenes højeste beløb for deltidsforsikrede, jf. § 70 i lov  

 om arbejdsløshedsforsikring m.v.
 § 13.  Orlovsydelsen til selvstændige erhvervsdrivende  

 udgør et beløb, der svarer til arbejdsløshedsdagpengenes højeste beløb, jf. §  

 47 i lov om arbejdsløshedsforsikring m.v.
 § 14.  Orlovsydelsen til fuldtidsforsikrede ledige  

 udgør et beløb, der svarer til arbejdsløshedsdagpengenes højeste beløb, jf. §  

 47 i lov om arbejdsløshedsforsikring m.v.
 Stk. 2.  Orlovsydelsen til deltidsforsikrede ledige  

 udgør et beløb, der svarer til arbejdsløshedsdagpengenes højeste beløb for  

 deltidsforsikrede, jf. § 70 i lov om arbejdsløshedsforsikring m.v.
 Stk. 3.  Orlovsydelsen til ledige, der er omfattet af §  

 51, stk. 2, i lov om arbejdsløshedsforsikring m.v., udgør et beløb svarende  

 til dagpengebeløbet for nyuddannede.
§ 15.  Det regionale arbejdsmarkedsråd kan beslutte at  

 udbetale et supplerende beløb til orlovsydelsen til lønmodtagere, der  

 gennemfører uddannelse inden for erhvervsområder, hvor der er eller kan  

 forventes mangel på arbejdskraft.
Det supplerende beløb kan udbetales til  

 arbejdsgiveren i tilfælde, hvor arbejdsgiveren fortsætter med at udbetale  

 sædvanlig løn under orloven.
Det er en betingelse, at den udbetalte løn  

 overstiger orlovsydelsen og supplementet.
 Stk. 2.  Orlovsydelsen kan højst suppleres med et beløb,  

 der svarer til 20 pct. af orlovsydelsens højeste beløb, jf. § 12, stk. 1.
Orlov til sabbat Betingelser § 16.  Lønmodtagere, som er fyldt 25 år, kan få orlov  

 til sabbat i sammenhængende perioder af mindst 13 ugers varighed og højst op  

 til 52 uger, jf. dog § 55.
 Stk. 2.  Lønmodtageren skal i hele orlovsperioden være  

 medlem af en statsanerkendt arbejdsløshedskasse samt være dagpengeberettiget  

 efter lov om arbejdsløshedsforsikring m.v. jf. § 79.
 Stk. 3.  Såfremt orloven er delt op i flere perioder af  

 mindst 13 ugers varighed, skal lønmodtageren være dagpengeberettiget ved hver  

 enkelt periodes påbegyndelse.
 Stk. 4.  For en fuldtidsbeskæftiget lønmodtager er orlov  

 betinget af, at lønmodtageren inden for de sidste 5 år enten har haft  

 ansættelse som lønmodtager eller har udøvet selvstændig virksomhed i  

 væsentligt omfang svarende til mindst 3 års fuldtidsbeskæftigelse.  

 Beskæftigelse i udlandet er omfattet af denne bestemmelse.
 Stk. 5.  For en deltidsbeskæftiget lønmodtager er orlov  

 betinget af, at lønmodtageren inden for de sidste 5 år enten har haft  

 ansættelse som lønmodtager eller har udøvet selvstændig virksomhed i  

 væsentligt omfang svarende til mindst 2 års fuldtidsbeskæftigelse.  

 Beskæftigelse i udlandet er omfattet af denne bestemmelse.
Stk. 6.  Ved opgørelsen af beskæftigelseskravet, jf.  

 stk. 4 og stk. 5, medregnes ikke beskæftigelse, hvortil der er ydet  

 offentligt tilskud til lønnen.
Der medregnes heller ikke udøvelse af  

 selvstændig virksomhed, hvortil der er ydet offentligt tilskud til etablering  

 og drift, herunder etableringsydelse i henhold til lov om en aktiv  

 arbejdsmarkedspolitik, igangsætterydelse i henhold til lov om social bistand  

 eller lignende.
Endvidere medregnes ikke orlovsperioder med orlovsydelse og  

 orlovsperioder uden løn i perioderne efter stk. 4 og 5.
 Stk. 7.  Lønmodtageren erklærer på tro og love over for  

 Arbejdsformidlingen, at beskæftigelseskravet er opfyldt.
Stk. 8.  Lønmodtageren skal indgå en skriftlig aftale  

 med arbejdsgiveren om orlov.
Aftalen skal indeholde nærmere vilkår for  

 tilbagevenden til arbejdspladsen.
 Stk. 9.  Det kan ikke aftales, at orloven afbrydes, hvis  

 stillingen bliver ledig.
 § 17.  Det er en forudsætning for, at der kan  

 udbetales orlovsydelse under sabbatorlov, at arbejdsgiveren over for  

 Arbejdsformidlingen forpligter sig til at ansætte en ledig som afløser i  

 orlovsperioden.
Stk. 2.  Opfylder arbejdsgiveren ikke sin forpligtelse  

 efter stk. 1, skal arbejdsgiveren betale orlovsydelsen for den del af  

 orlovsperioden, hvor stillingen ikke er besat.
Arbejdsgiveren skal indbetale  

 et beløb til Arbejdsformidlingen svarende til orlovsydelsens bruttobeløb, jf.  

 § 21.
Stk. 3.  Afløseren skal i mindst 52 uger inden for de  

 seneste 65 uger have været tilmeldt som ledig hos Arbejdsformidlingen eller  

 anden lignende formidlingsvirksomhed.
Perioder med tilbud efter lov om en  

 aktiv arbejdsmarkedspolitik, lov om kommunal aktivering og uddannelsesorlov  

 som ledig efter lov om orlov medregnes i ledighedsperioden.  

 Arbejdsformidlingen påser, at ledighedskravet er opfyldt.
Stk. 4.  Afløseren skal ansættes med mindst samme  

 timetal som lønmodtageren.
Afløseren skal ansættes på de løn- og  

 ansættelsesvilkår, som efter lovgivning eller overenskomst er gældende for  

 det arbejde, som afløseren udfører.
 Stk. 5.  Arbejdsgiveren er ikke forpligtet til at holde  

 stillingen besat i den periode, som orlovsperioden er forlænget med på grund  

 af afholdt ferie, jf. § 57, såfremt stillingen har været besat under den  

 afholdte ferie.
Stk. 6.  I forbindelse med besættelse af  

 orlovsstillingen kan ledige ansættes med tilskud efter reglerne herom i lov  

 om en aktiv arbejdsmarkedspolitik og lov om kommunal aktivering.
Er den, der  

 ansættes i orlovsstillingen, et dagpengeberettiget ledigt medlem af en  

 arbejdsløshedskasse, kan pågældende forud for orloven ansættes i en  

 oplæringsperiode, hvorunder der kan udbetales uddannelsesgodtgørelse eller  

 tilskud efter lov om en aktiv arbejdsmarkedspolitik.
 Stk. 7.  Der må ikke afskediges ordinært ansate for at  

 aflønne den ledige i orlovsperioden.
§ 18.  Stillingen skal holdes besat i hele  

 orlovsperioden.
Såfremt stillingen bliver ledig i orlovsperioden, skal  

 arbejdsgiveren oplyse Arbejdsformidlingen herom og straks foranledige, at der  

 ansættes en ledig, jf. § 17.
Stk. 2.  Genbesættes stillingen ikke, er arbejdsgiveren  

 forpligtet til at betale orlovsydelsen for den del af orlovsperioden, hvor  

 stillingen ikke har været besat.
Arbejdsgiveren skal indbetale et beløb til  

 Arbejdsformidlingen svarende til orlovsydelsens bruttobeløb, jf. § 21.
 § 19.  Arbejdsgiveren skal senest 1 måned efter  

 orlovens start fremlægge kopi af ansættelsesbevis for afløseren over for  

 Arbejdsformidlingen.
§ 20.  Orlov til sabbat kan holdes i udlandet.
Orlov  

 til sabbat kan anvendes frit, herunder til uddannelser, som ikke er omfattet  

 af de i henhold til § 10, stk. 1, fastsatte regler.
Orlovsydelsen § 21.  Orlovsydelsen til fuldtidsforsikrede  

 lønmodtagere, der i de sidste 10 uger før orloven i gennemsnit har været  

 ansat mindst 24 timer ugentlig, udgør et beløb svarende til 60 pct. af  

 arbejdsløshedsdagpengenes højeste beløb for fuldtidsforsikrede, jf. § 47 i  

 lov om arbejdsløshedsforsikring m.v.
Har lønmodtageren ikke været ansat til  

 en fast ugentlig arbejdstid, eller dokumenterer lønmodtageren at have  

 arbejdet i flere timer end svarende til ansættelsen, skal det faktiske  

 timetal (løntimer) i gennemsnit være mindst 24 timer ugentlig.
 Stk. 2.  Orlovsydelsen til fuldtidsforsikrede  

 lønmodtagere, der i løbet af 10-ugersperioden forud for orlovens start har  

 modtaget supplerende dagpenge udgør et beløb, der svarer til 60 pct. af  

 arbejdsløshedsdagpengenes højeste beløb for fuldtidsforsikrede, jf. § 47 i  

 lov om arbejdsløshedsforsikring m.v., uanset om beskæftigelseskravet i stk. 1  

 er opfyldt.
 Stk. 3.  Orlovsydelsen til deltidsforsikrede  

 lønmodtagere og til fuldtidsforsikrede lønmodtagere, der ikke opfylder det i  

 stk. 1 nævnte beskæftigelseskrav, udgør et beløb, der svarer til 60 pct. af  

 arbejdsløshedsdagpengenes højeste beløb for deltidsforsikrede, jf. § 70 i lov  

 om arbejdsløshedsforsikring m.v.
Orlov til børnepasning Fællesbetingelser § 22.  Forældre kan få orlov til at passe egne børn i  

 alderen 0-8 år i sammenhængende perioder på mindst 13 uger og højst 52 uger.  

 Orlovsperioden for hvert barn kan højst udgøre 52 uger.
Forældrene kan  

 afholde orlov hver for sig eller samtidig.
Stk. 2.  Ved egne børn forstås børn, som orlovsansøgeren  

 har forældremyndigheden over, herunder hvor forældremyndigheden er opnået ved  

 adoption, eller adoptanten har modtaget barnet og opnået plejetilladelse med  

 henblik på at opnå forældremyndigheden.
Endvidere er børn, hvor  

 orlovsansøgeren har anerkendt faderskabet, og hvor barnet har fast ophold hos  

 faderen, omfattet af begrebet.
 § 23.  Det er en betingelse for, at der kan udbetales  

 ydelser under orlov til børnepasning, at orlovspersonen tilbringer orloven  

 sammen med barnet.
 Stk. 2.  Det er ligeledes en betingelse for udbetaling  

 af ydelser under orlov til børnepasning, at orlovspersonen ikke samtidig  

 deltager i en uddannelse, som opfylder betingelserne i § 10, stk. 2.
 Stk. 3.  Uanset stk. 1 vil der i tilfælde, hvor  

 orlovspersonen ikke opholder sig sammen med barnet i perioder af op til 3  

 ugers varighed, fortsat kunne udbetales orlovsydelse, hvis fraværet må anses  

 for et naturligt led i pasning af barnet.
 Stk. 4.  Arbejdsløshedskassen kan træffe afgørelse om at  

 undlade at udbetale orlovsydelse, sålænge orlovspersonen ikke tilbringer  

 orloven sammen med barnet, jf. dog stk. 3, og sålænge orlovspersonen deltager  

 i undervisning, som opfylder betingelserne i § 10, stk. 2. Standser  

 arbejdsløshedskassen udbetalingen af orlovsydelsen, skal dette meddeles  

 Arbejdsformidlingen, jf. § 72, stk. 1.
 Stk. 5.  Opfylder orlovspersonen ikke betingelserne i  

 stk. 1-3, skal Arbejdsformidlingen træffe afgørelse om eventuel  

 tilbagekaldelse af orlovsbevillingen, jf. § 61.
 § 24.  Barnet må indtil det fyldte 3. år ikke benytte  

 offentligt dagtilbud i orlovsperioden, jf. dog stk. 4.
 Stk. 2.  Er barnet mellem 3-8 år, kan barnet højst  

 benyttet halvdagsplads i offentligt dagtilbud i orlovsperioden, jf. dog stk.  

 4.
 Stk. 3.  Ved offentligt dagtilbud forstås de dagtilbud,  

 der er fastsat bestemmelser om i lov om social bistand, lov om folkeskoler  

 samt bekendtgørelse om tilskud m.v. til friskoler og private grundskoler m.v.
 Stk. 4.  Uanset bestemmelserne i stk. 1 og 2 kan barnet  

 benytte offentligt dagtilbud, hvis kommunalbestyrelsen i henhold til § 33,  

 stk. 2, nr. 1, i lov om social bistand inden eller under orloven træffer  

 beslutning om, at barnet skal søge offentligt dagtilbud.
 § 25.  Orlov til børnepasning kan afholdes i udlandet.
 § 26.  Det er en betingelse for, at forsikrede og  

 ikke-forsikrede lønmodtagere og selvstændige erhvervsdrivende kan bevilges  

 orlov, at kommunen har påset og attesteret, at den orlovssøgende opfylder  

 beskæftigelseskravet i kapitel 2 eller 6 i lov om dagpenge ved sygdom eller  

 fødsel.
 Stk. 2.  Afgrænsningen mellem lønmodtagere og  

 selvstændige erhvervsdrivende sker for forsikrede efter regler i henhold til  

 lov om arbejdsløshedsforsikring m.v. og for ikke-forsikrede efter regler i  

 henhold til lov om dagpenge ved sygdom eller fødsel.
Bestemmelser for lønmodtagere § 27.  Lønmodtagere har ret til orlov fra arbejdet til  

 at passe egne børn i alderen 0-8 år i en sammenhængende periode på 13 uger.  

 Der er dog ret til orlov i op til 26 uger, hvis barnet ikke er fyldt 1 år på  

 tidspunktet for orlovens påbegyndelse.
 § 28.  Forældre til adoptivbørn, som påbegynder  

 orloven inden udløbet af det første år efter barnets modtagelse i hjemmet,  

 har ret til 26 ugers orlov.
 § 29.  En lønmodtager, der ønsker at udnytte retten  

 efter § 27, skal give meddelelse herom til arbejdsgiveren med 4 ugers varsel.  

 Varslet kan tidligst afgives efter 3 måneders ansættelse i pågældende  

 ansættelsesforhold.
Stk. 2.  Ved ansættelsesforhold omfattet af kollektiv  

 overenskomst kan det i stk. 1 nævnte varsel fraviges ved aftale mellem de  

 berørte organisationer.
I øvrige ansættelsesforhold kan varslet fraviges ved  

 individuel aftale.
Varslet kan højst udgøre arbejdsgiverens opsigelsesvarsel,  

 dog mindst 2 uger og højst 26 uger.
 Stk. 3.  Hvis børnepasningsorlov ønskes i direkte  

 forlængelse af barselorlov, kan det aftalte varsel i stk. 2 ikke overstige 16  

 uger.
Stk. 4.  Hvis orlovens længde ikke er aftalt på forhånd,  

 skal lønmodtageren i rimelig tid, dog med mindst 8 ugers varsel, give  

 meddelelse til arbejdsgiveren om, at arbejdet genoptages.
Lønmodtageren og  

 arbejdsgiveren har mulighed for at aftale et tidligere tidspunkt for  

 tilbagevenden til arbejdspladsen.
 § 30.  En arbejdsgiver må ikke afskedige en  

 lønmodtager, fordi denne har fremsat krav om udnyttelse af retten til orlov,  

 udnytter retten til orlov eller har været fraværende på grund af orlov efter  

 § 27.
 Stk. 2.  Såfremt afskedigelse finder sted, efter at  

 lønmodtageren har fremsat krav om orlov, under orloven eller i umiddelbar  

 tilknytning til lønmodtagerens tilbagevenden til arbejdspladsen efter orlov,  

 påhviler det arbejdsgiveren at godtgøre, at afskedigelsen ikke er begrundet i  

 forhold omfattet af stk. 1.
Stk. 3.  For lønmodtagere, der er omfattet af § 29, stk.  

 1, indtræder beskyttelsen i henhold til stk. 2 tidligst 4 uger før, varslet  

 skal afgives.
For lønmodtagere, der er omfattet af § 29, stk. 2 og 3,  

 aftales, hvornår beskyttelsen indtræder.
Den kan dog senest indtræde 4 uger  

 før varsel skal afgives, og den samlede beskyttelse før orlov kan højst  

 udgøre 30 uger.
Stk. 4.  Afskediges en lønmodtager i strid med stk. 1,  

 skal arbejdsgiveren betale en godtgørelse.
Godtgørelsen, der ikke kan  

 overstige 26 ugers løn, fastsættes under hesyntagen til lønmodtagerens  

 ansættelsestid og sagens omstændigheder i øvrigt.
Stk. 5.  Stk. 4 finder tilsvarende anvendelse, hvor  

 beskyttelse mod afskedigelse følger af kollektiv overenskomst, men hvor der i  

 overenskomsten enten ikke gives den pågældende adgang til godtgørelse, eller  

 der i overenskomsten gives adgang til en godtgørelse, der er mindre end den i  

 stk. 4 nævnte.
Kravet behandles ad fagretlig vej.
 § 31.  Arbejdsgiveren kan udsætte den varslede orlov i  

 henhold til § 27 i indtil 26 uger, hvis arbejdsgiveren kan godtgøre, at  

 Arbejdsformidlingen eller den instans, der varetager formidlingen af  

 arbejdskraft på det pågældende område, ikke kan formidle  

 erstatningsarbejdskraft, som kan begynde arbejdet ved orlovens begyndelse,  

 eller hvis arbejdsgiveren ikke ønsker at ansætte den formidlede arbejdskraft  

 , jf. dog stk. 2 og 3. Arbejdsgiveren skal rette henvendelse til  

 Arbejdsformidlingen eller den instans, der varetager formidlingen af  

 arbejdskraft, med anmodning om formidling af arbejdskraft senest seks  

 arbejdsdage inden meddelelse om udsættelse af den varslede orlov skal afgives  

 til lønmodtageren, jf. § 32, stk. 1.
 Stk. 2.  Arbejdsgiveren kan ikke udsætte orloven, hvis  

 Arbejdsformidlingen eller den instans, der varetager formidlingen af  

 arbejdskraft, har formidlet mindst tre personer med de kvalifikationer, som  

 arbejdsgiveren har opstillet.
 Stk. 3.  Arbejdsgiveren kan ikke udsætte en orlov, der  

 er varslet til afholdelse i forlængelse af barselorlov.
 Stk. 4.  Udsættes den varslede orlov af arbejdsgiveren,  

 er lønmodtageren udover de i § 30, stk. 2 og 3, nævnte perioder, beskyttet  

 mod afskedigelse på grund af orlov i den periode, hvor orloven er udsat.
§ 32.  Arbejdsgiveren giver lønmodtageren og  

 Arbejdsformidlingen meddelelse om udsættelsen senest 14 dage inden orloven  

 skal begyndes.
Hvis arbejdsgiveren og lønmodtageren har aftalt et kortere  

 varsel end 4 uger, jf. § 29, stk. 2, aftales, hvornår meddelelse om  

 udsættelse skal ske.
 Stk. 2.  Arbejdsformidlingen kan tidligst godkende orlov  

 med orlovsydelse i henhold til § 27 14 dage inden orlovens  

 begyndelsestidspunkt, jf. stk. 1, medmindre arbejdsgiveren over for  

 lønmodtageren og Arbejdsformidlingen har erklæret, at orlovens  

 begyndelsestidspunkt ikke vil blive søgt udsat, eller hvis  

 Arbejdsformidlingen kan konstatere, at der ikke kan ske udsættelse, jf. § 31,  

 stk. 2 og 3.
 § 33.  Arbejdsgiveren skal samtidig med meddelelsen om  

 udsættelsen, jf. § 32, stk. 1, oplyse, hvor lang tid arbejdsgiveren ønsker  

 orloven udsat inden for de 26 uger.
 Stk. 2.  Hvis den varslede orlov udsættes, godkender  

 Arbejdsformidlingen ansøgningen til den ændrede begyndelsesdato, medmindre  

 lønmodtageren har meddelt arbejdsgiveren, at orlov ikke længere ønskes.
 § 34.  Kvalifikationskravene, der jf. § 31, stk. 2,  

 opstilles til erstatningsarbejdskraften, skal være konkretiserede i forhold  

 til stillingens indhold således, at en formidling kan foretages.
 Stk. 2.  Opstilling af kvalifikationskrav kan ske i et  

 samarbejde mellem arbejdsgiveren og Arbejdsformidlingen.
 Stk. 3.  Det er arbejdsgiveren, der vurderer om den  

 formidlede arbejdskraft opfylder kvalifiktionskravene.
 § 35.  Hvor lønmodtageren indgår aftale med  

 arbejdsgiveren om orlov til børnepasning, skal aftalen være skriftlig og  

 indeholde nærmere vilkår for tilbagevenden til arbejdspladsen.
§ 36.  I tilfælde, hvor arbejdsgiveren beslutter at  

 besætte den ledige stilling i orlovsperioden, kan Arbejdsformidlingen bistå  

 med formidling af arbejdskraft, herunder formidling af ledige med tilskud  

 efter reglerne herom i lov om en aktiv arbejdsmarkedspolitik og lov om  

 kommunal aktivering.
Er den, der ansættes i orlovsstillingen, et ledigt  

 dagpengeberettiget medlem af en arbejdsløshedskasse, kan pågældende forud for  

 orloven ansættes i en oplæringsperiode, hvorunder der kan udbetales  

 uddannelsesgodtgørelse eller tilskud efter lov om en aktiv  

 arbejdsmarkedspolitik.
 § 37.  Den tid, en lønmodtager har været fraværende i  

 henhold til § 27, medregnes ved beregning af anciennitet i arbejdsforholdet.  

 Bestemmelsen vedrører ikke pensionsforhold.
Bestemmelser for selvstændige erhvervsdrivende § 38.  Selvstændige erhvervsdrivende har ret til orlov  

 til at passe egne børn i alderen 0-8 år i sammenhængende perioder af en  

 varighed på mindst 13 uger.
Orloven kan tilsammen højst udgøre 52 uger.
§ 39.  En forsikret selvstændig erhvervsdrivende skal  

 skriftligt erklære over for arbejdsløshedskassen at ville ophøre med sit  

 arbejde i virksomheden i hele orlovsperioden.
Endvidere skal den selvstændige  

 erhvervsdrivende over for arbejdsløshedskassen sandsynliggøre, at det er  

 muligt at ophøre med arbejdet i virksomheden i hele orlovsperioden eller  

 dokumentere, at der ansættes en afløser i hele orlovsperioden.
 Stk. 2.  For så vidt angår ikke-forsikrede selvstændige  

 erhvervsdrivende gælder tilsvarende krav om dokumentation over for kommunen,  

 jf. stk. 1.
Bestemmelser for ledige og kontanthjælpsmodtagere § 40.  Personer, der ved orlovens start er berettiget  

 til ydelse ved ledighed efter lov om arbejdsløshedsforsikring m.v., har ret  

 til orlov til at passe egne børn i alderen 0-8 år i en sammenhængende periode  

 på 13 uger.
Der er dog ret til orlov i op til 26 uger, hvis barnet ikke er  

 fyldt 1 år på tidspunktet for orlovens begyndelse.
 Stk. 2.  Personer, der modtager kontanthjælp efter lov  

 om social bistand, har ligeledes ret til orlov til børnepasning, jf. dog  

 kapitel 1 i Socialministeriets bekendtgørelse om orlovsydelse til  

 kontanthjælpsmodtagere og om fradrag i orlovsydelse, der udbetales af  

 kommunerne.
 Stk. 3.  Forældre til adoptivbørn, som påbegynder  

 orloven inden udløbet af det første år efter barnets modtagelse i hjemmet,  

 har ret til 26 ugers orlov.
 § 41.  For ledige og kontanthjælpsmodtagere, som  

 ønsker børnepasningsorlov ud over de i § 40, stk. 1, nævnte perioder,  

 foretager Arbejdsformidlingen på baggrund af retningslinier fastsat i det  

 regionale arbejdsmarkedsråd en konkret vurdering af, om der under hensyntagen  

 til arbejdsmarkedets behov kan bevilges yderligere orlov.
Orlovsydelsen Medlemmer af en arbejdsløshedskasse § 42.  Orlovsydelsen til fuldtidsforsikrede  

 lønmodtagere, der i de sidste 10 uger før orloven i gennemsnit har været  

 ansat mindst 24 timer ugentlig, udgør et beløb svarende til 60 pct. af  

 arbejdsløshedsdagpengenes højeste beløb for fuldtidsforsikrede, jf. § 47 i  

 lov om arbejdsløshedsforsikring m.v.
Har lønmodtageren ikke været ansat til  

 en fast ugentlig arbejdstid, eller dokumenterer lønmodtageren at have  

 arbejdet i flere timer end svarende til ansættelsen, skal det faktiske  

 timetal (løntimer) i gennemsnit være mindst 24 timer ugentlig.
 Stk. 2.  Orlovsydelsen til fuldtidsforsikrede  

 lønmodtagere, der i løbet af 10-ugersperioden forud for orlovens start har  

 modtaget supplerende dagpenge, udgør et beløb, der svarer til 60 pct. af  

 arbejdsløshedsdagpengenes højeste beløb for fuldtidsforsikrede, jf. § 47 i  

 lov om arbejdsløshedsforsikring m.v., uanset om beskæftigelseskravet i stk. 1  

 er opfyldt.
 Stk. 3.  Orlovsydelsen til deltidsforsikrede  

 lønmodtagere og til fuldtidsforsikrede lønmodtagere, der ikke opfylder det i  

 stk. 1 nævnte beskæftigelseskrav, udgør et beløb, der svarer til 60 pct. af  

 arbejsløshedsdagpengenes højeste beløb for deltidsforsikrede, jf. § 70 i lov  

 om arbejdsløshedsforsikring m.v.
§ 43.  Orlovsydelsen til selvstændige erhvervsdrivende  

 udbetales i forhold til beskæftigelsen i den selvstændige virksomhed forud  

 for orloven som enten fuldtids- eller deltidsbeskæftiget.
En selvstændig  

 erhvervsdrivende anses for at være fuldtidsbeskæftiget, såfremt vedkommende  

 de sidste 10 uger forud for orlovens begyndelse i gennemsnit har været  

 beskæftiget i virksomheden i mindst 30 timer om ugen.
I alle andre tilfælde  

 anses den selvstændige erhvervsdrivende for at være deltidsbeskæftiget.
 Stk. 2.  Orlovsydelsen til fuldtidsbeskæftigede udgør et  

 beløb, der svarer til 60 pct. af arbejdsløshedsdagpengenes højeste beløb for  

 fuldtidsforsikrede, jf. § 47 i lov om arbejdsløshedsforsikring m.v.
 Stk. 3.  Orlovsydelsen til deltidsbeskæftigede udgør et  

 beløb, der svarer til 60 pct. af arbejdsløshedsdagpengenes højeste beløb for  

 deltidsforsikrede, jf. § 70 i lov om arbejdsløshedsforsikring m.v.
 § 44.  Orlovsydelsen til fuldtidsforsikrede ledige  

 udgør et beløb, der svarer til 60 pct. af arbejdsløshedsdagpengenes højeste  

 beløb for fuldtidsforsikrede, jf. § 47 i lov om arbejdsløshedsforsikring m.v.
 Stk. 2.  Orlovsydelsen til deltidsforsikrede ledige  

 udgør et beløb, der svarer til 60 pct. af arbejdsløshedsdagpengenes højeste  

 beløb for deltidsforsikrede, jf. § 70 i lov om arbejdsløshedsforsikring m.v.
§ 45.  Orlovsydelsen til forsikrede  

 kontanthjælpsmodtagere svarer til den kontanthjælp, som  

 kontanthjælpsmodtagere på orlov er berettigede til, dog maksimalt 60 pct. af  

 arbejdsløshedsdagpengenes højeste beløb, jf. § 47 i lov om  

 arbejdsløshedsforsikring m.v.
Orlovsydelsen udbetales af kommunen.
Ikke-forsikrede personer § 46.  Orlovsydelsen til ikke-forsikrede lønmodtagere  

 og ikke-forsikrede selvstændige erhvervsdrivende udbetales i forhold til  

 beskæftigelsen i 10-ugers-perioden forud for orloven som enten fuldtids-  

 eller deltidsbeskæftiget, jf. stk. 2-3.
Stk. 2.  Orlovsydelsen til fuldtidsbeskæftigede  

 lønmodtagere og fuldtidsbeskæftigede selvstændige erhvervsdrivende udgør et  

 beløb, der svarer til 60 pct. af arbejdsløshedsdagpengenes højeste beløb for  

 fuldtidsforsikrede, jf. § 47 i lov om arbejdsløshedsforsikring m.v.
Der er  

 tale om lønarbejde på fuld tid, hvis lønmodtageren er ansat med mindst 30  

 timer om ugen i gennemsnit i hele 10-ugers-perioden.
Er lønmodtageren ikke  

 ansat til en fast ugentlig arbejdstid, eller dokumenterer lønmodtageren at  

 have arbejdet i flere timer i perioden end svarende til ansættelsen, lægges  

 det faktiske timetal til grund.
En selvstændig erhvervsdrivende anses for at  

 være fuldtidsbeskæftiget, hvis vedkommende i 10-ugers-perioden har været  

 beskæftiget i mindst 30 timer om ugen i gennemsnit.
 Stk. 3.  Orlovsydelsen til deltidsbeskæftigede  

 lønmodtagere og deltidsbeskæftigede selvstændige erhvervsdrivende udgør et  

 beløb, der svarer til 60 pct. af arbejdsløshedsdagpengenes højeste beløb for  

 deltidsforsikrede, jf. § 70 i lov om arbejdsløshedsforsikring m.v.
 Stk. 4.  Orlovsydelsen til ikke-forsikrede  

 kontanthjælpsmodtagere svarer til den kontanthjælp, som  

 kontanthjælpsmodtageren på orlov er berettiget til, dog maksimalt 60 pct. af  

 arbejdsløshedsdagpengenes højeste beløb, jf. § 47 i lov om  

 arbejdsløshedsforsikring m.v.
Forsikrede personer med både lønarbejde og selvstændig  

 erhvervsvirskomhed § 47.  Orlovsydelsen til fuldtids- og  

 deltidsforsikrede, som i 10-ugers-perioden forud for orloven har været  

 beskæftigede i mindst 30 timer i gennemsnit med samtidigt lønarbejde og mere  

 end midlertidig udøvelse af selvstændig virksomhed, udgør et beløb svarende  

 til 60 pct. af arbejdsløshedsdagpengenes højeste beløb, jf. § 47 i lov om  

 arbejdsløshedsforsikring m.v., hvis hver af beskæftigelsesforholdene  

 berettiger til dagpenge efter lov om dagpenge ved sygdom eller fødsel.
 Fælles bestemmelser om udbetaling m.v.
Medlemmer af en arbejdsløshedskasse § 48.  Orlovsydelsen til medlemmer af en  

 arbejdsløshedskasse udbetales af kassen, jf. dog § 44, stk. 3.
 Stk. 2.  Kassen udbetaler den fulde orlovsydelse efter §  

 47, uanset at medlemmet kun er forsikret på grundlag af enten lønarbejdet  

 eller virksomhedsudøvelsen.
 Stk. 3.  Staten yder forskud eller refusion til  

 arbejdsløshedskasserne til udbetaling af orlovsydelser efter reglerne i §§  

 79-82 i lov om arbejdsløshedsforsikring m.v.
 § 49.  Orlovsydelsen udbetales til den person, der er  

 på orlov.
Stk. 2.  For beskæftigede lønmodtagere kan orlovsydelsen  

 udbetales til arbejdsgiveren i tilfælde, hvor arbejdsgiveren fortsætter med  

 at udbetale sædvanlig løn under orloven.
Det er en betingelse, at den  

 udbetalte løn overstiger orlovsydelsen.
Udbetaler arbejdsgiveren under  

 orloven en løn, der er knyttet til en uddannelsesaftale, der fører frem til  

 en egentlig erhvervsuddannelse, vil arbejdsgiveren ikke kunne få udbetalt  

 orlovsydelsen.
 Stk. 3.  Der kan kun modtages orlovsydelse efter en af  

 orlovsordningerne ad gangen.
 Stk. 4.  Modtages der offentlig forsørgelsesydelse efter  

 anden lovgivning, kan der ikke samtidig modtages orlovsydelse.
 Stk. 5.  Har orlovspersonen ret til godtgørelse efter  

 lov om arbejdsmarkedsuddannelser, kan der ikke modtages orlovsydelse.
Stk. 6.  Der kan ikke udbetales orlovsydelse til en  

 person, som ved domstolsafgørelse eller administrativ afgørelse er berøvet  

 sin frihed, eller som unddrager sig frihedsberøvelse.
Der kan endvidere ikke  

 udbetales orlovsydelse til en person, som forsørges på institution.
 Stk. 7.  Ved orlov i udlandet er det en betingelse for  

 udbetaling af orlovsydelsen, at der er oprettet en konto i et pengeinstitut i  

 Danmark eller i Girobank, der gør det muligt at udbetale ydelsen.
 § 50.  Der foretages fradrag i orlovsydelsen efter  

 regler fastsat i medfør af § 58 i lov om arbejdsløshedsforsikring m.v.
 Stk. 2.  Der foretages ikke fradrag i orlovsydelsen for  

 et mellem lønmodtager og arbejdsgiver aftalt beløb til supplering af  

 orlovsydelsen.
 Stk. 3.  I tilfælde, hvor orlovsydelsen udbetales til  

 arbejdsgiveren, jf. § 49, stk. 2, udbetales orlovsydelsen med bruttobeløbet,  

 som lønmodtageren ellers ville have fået udbetalt, efter at der er foretaget  

 fradrag efter stk. 1.
 § 51.  I forbindelse med orlov til børnepasning har  

 kommunen, jf. § 69b i lov om social bistand samt Socialministeriets  

 bestemmelser herom, adgang til at yde et supplerende tilskud til  

 orlovsydelsen til orlovspersonen, uden at der sker fradrag i orlovsydelsen.
Kontanthjælpsmodtagere, ikke-forsikrede lønmodtagere og ikke-forsikrede  

 selvstændige erhvervsdrivende § 52.  Orlovsydelsen til personer, der modtager  

 kontanthjælp, og til personer, der ikke er medlemmer af en  

 arbejdsløshedskasse, udbetales af kommunen.
 § 53.  Staten yder 100% refusion til kommunernes  

 udbetaling af orlovsydelse til ikke-forsikrede lønmodtagere, ikke-forsikrede  

 selvstændige erhvervsdrivende og 50% refusion til kommunernes udbetaling af  

 orlovsydelse til forsikrede og ikke-forsikrede kontanthjælpsmodtagere.
 Stk. 2.  Arbejdsformidlingen udbetaler refusion bagud  

 for een måned ad gangen på baggrund af kommunens anmodning om udbetaling af  

 refusion.
 Stk. 3.  Anmodningen om udbetaling af refusion skal  

 indeholde oplysninger om kommunens navn og nummer, kommunens giro- eller  

 bankkontonummer samt SE-nummer, orlovspersonens navn og personnummer,  

 perioden for hvilken der søges refusion, refusionsbeløbet samt oplysninger  

 om, hvorvidt orlovspersonen er kontanthjælpsmodtager.
Stk. 4.  Anmodningen skal være Arbejdsformidlingen i  

 hænde senest den 15. i den efterfølgende måned.
Arbejdsformidlingen udbetaler  

 refusionen til kommunen inden udgangen af den måned, hvor anmodningen er  

 modtaget.
 Stk. 5.  Det kan med Arbejdsformidlingen aftales, at  

 refusionen udbetales kvartalsvist bagud.
Stk. 6.  Kommunen udarbejder, underskriver og indsender  

 en revisorpåtegnet årsopgørelse.
Den revisorpåtegnede årsopgørelse indsendes  

 til Arbejdsformidlingen senest den 15. august i det efterfølgende år.
 § 54.  § 49 og § 50, stk. 2, finder tilsvarende  

 anvendelse på ikke-forsikrede, der går på orlov til børnepasning.
 Stk. 2.  I de tilfælde, hvor orlovsydelsen udbetales til  

 arbejdsgiveren, jf. § 49, stk. 2, udbetales orlovsydelsen med bruttobeløbet,  

 som lønmodtageren ellers ville have fået udbetalt, efter at der er foretaget  

 fradrag efter Socialministeriets bekendtgørelse om orlovsydelse til  

 kontanthjælpsmodtagere og om fradrag i orlovsydelse, der udbetales af  

 kommunerne.
 Stk. 3.  § 51 finder tilsvarende anvendelse på  

 ikke-forsikrede lønmodtagere, ikke-forsikrede selvstændige erhvervsdrivende  

 og kontanthjælpsmodtagere på orlov til børnepasning.
 Stk. 4.  Vedrørende fradrag for arbejde og indtægter for  

 kontanthjælpsmodtagere og ikkeforsikrede lønmodtagere og selvstændige  

 erhvervsdrivende foretages fradrag efter Socialministeriets bekendtgørelse om  

 orlovsydelse til kontanthjælpsmodtagere og om fradrag i orlovsydelse, der  

 udbetales af kommunerne.
Opgørelse af orlovsperioder § 55.  En person kan højst anvende orlov til  

 uddannelse og orlov til sabbat i samlet 52 uger inden for en periode på 5 år,  

 jf. dog § 56.
 Stk. 2.  Orlov til børnepasning medregnes ikke i  

 forbindelse med orlov til uddannelse og orlov til sabbat, jf. stk. 1. Orlov  

 til uddannelse og orlov til sabbat begrænser således ikke muligheden for at  

 få orlov til børnepasning.
§ 56.  I den periode, hvor en person kan anvende orlov  

 til uddannelse, jf. § 1, stk. 1, indgår uger, hvor der er udbetalt  

 uddannelsesgodtgørelse efter lov om en aktiv arbejdsmarkedspolitik,  

 godtgørelse efter lov om arbejdsmarkedsuddannelser eller orlovsydelse til  

 uddannelse efter lov om orlov.
En person kan højst få udbetalt orlovsydelse  

 til uddannelse i 52 uger inden for 5 år.
 Stk. 2.  Arbejdsløshedskassen skal opgøre uger efter  

 stk. 1 i de seneste 5 år fra tidspunktet for den ansøgte orlovs påbegyndelse,  

 jf. dog § 57. Hvis de uger, kassen skal opgøre, ligger mere end 4 år før  

 orlovens påbegyndelse, skal kassen oplyse, i hvilke uger der er udbetalt de i  

 stk. 1 nævnte ydelser.
 Stk. 3.  Orlovspersonen skal over for  

 arbejdsløshedskassen på tro og love erklære, om der fra ansøgningstidspunktet  

 til orlovens påbegyndelse er perioder med uddannelse efter stk. 1. Endelig  

 skal orlovspersonen på tro og love erklære, om pågældende som ikke-forsikret  

 inden for de sidste 5 år har deltaget i uddannelser med godtgørelse efter lov  

 om arbejdsmarkedsuddannelser.
 Stk. 4.  Godtgørelse efter lov om  

 arbejdsmarkedsuddannelser medregnes kun ved opgørelsen efter stk. 1 i de  

 tilfælde, hvor godtgørelsen er udbetalt i mindst een sammenhængende uge.
 Stk. 5.  Perioder med orlov til uddannelse, der indgår i  

 et jobrotationsprojekt, medregnes ikke i opgørelsen efter stk. 1, hvis  

 orloven afholdes på enkeltdage.
Ferie § 57.  Såfremt lønmodtageren afholder optjent ferie,  

 efter at orloven er påbegyndt, udsættes den resterende del af orlovsperioden  

 i en periode, der svarer til den afholdte ferie.
Det forudsættes, at ferien  

 varsles og afholdes i overensstemmelse med de gældende regler om ferie.
 Stk. 2.  Lønmodtagerens afholdelse af optjent ferie  

 under orlov til uddannelse, orlov til sabbat og aftalt orlov til  

 børnepasning, kan indgå i lønmodtagerens skriftlige aftale med arbejdsgiveren  

 om orloven.
 Stk. 3.  Lønmodtageren skal give Arbejdsformidlingen  

 meddelelse om ferien senest 14 dage før feriens start.
Afbrydelse af orlov § 58.  Hvis en person under orloven opfylder  

 betingelserne for at gå på barselorlov, jf. ligebehandlingslovens § 7, har  

 den pågældende ret til i stedet at gå på barselorlov på de vilkår, som følger  

 af ansættelsesforholdet.
Stk. 2.  Hvis en person afskediges under orloven, har  

 den pågældende ret til at afbryde orloven for i stedet at følge de i øvrigt i  

 ansættelsesforholdet gældende løn- og ansættelsesvilkår.
Lønmodtageren skal  

 give meddelelse til arbejdsgiveren om tilbagevenden til ansættelsesforholdet  

 i tidsmæssig tilknytning til modtagelsen af afskedigelsen.
Stk. 3.  Hvis orlovspersonen afbryder orloven, ophører  

 den resterende del af den bevilgede orlovsperiode.
Der kan påny indgives  

 ansøgning og bevilges orlov af Arbejdsformidlingen, hvis betingelserne i  

 øvrigt er opfyldt.
Strejke og lockout (konflikt) § 59.  Orlov kan ikke bevilges til et  

 dagpengeberettiget medlem af en statsanerkendt arbejdsløshedskasse, hvis den  

 pågældende er omfattet af strejke eller lockout (konflikt), jf. lov om  

 arbejdsløshedsforsikring m.v. § 61. Tilsvarende gælder for ikke-forsikrede  

 beskæftigede lønmodtagere og for beskæftigede lønmodtagere, som ikke er  

 dagpengeberettigede.
 Stk. 2.  Orlovsydelse må ikke udbetales til et  

 dagpengeberettiget medlem af en statsanerkendt arbejdsløshedskasse, hvis den  

 pågældende er omfattet af strejke eller lockout (konflikt), jf. lov om  

 arbejdsløshedsforsikring m.v. § 61. Tilsvarende gælder for ikke-forsikrede  

 beskæftigede lønmodtagere og for beskæftigede lønmodtagere, som ikke er  

 dagpengeberettigede.
 Stk. 3.  Bestemmelsen i stk. 2 finder ikke anvendelse,  

 hvis en orlov er påbegyndt inden konflikten bryder ud.
Arbejdsformidlingens administration § 60.  Ansøgning om orlov indgives til  

 Arbejdsformidlingen, der træffer afgørelse om bevilling af orlov.
 Stk. 2.  Arbejdsformidlingen kan tidligst bevilge  

 orloven 2 måneder inden orlovens start, jf. dog § 32, stk. 2.
Stk. 3.  Det er en forudsætning for modtagelse af  

 orlovsydelse, at Arbejdsformidlingen har bevilget orloven.
Ansøgningen om  

 orlov skal være indgivet til Arbejdsformidlingen inden orlovens start jf. dog  

 stk. 4. Har Arbejdsformidlingen ikke modtaget ansøgningen inden orlovens  

 start, kan orlov med orlovsydelse dog bevilges med virkning fra orlovens  

 start, hvis arbejdsløshedskassen, kommunen eller uddannelsesstedet har  

 modtaget ansøgningen inden dette tidspunkt.
 Stk. 4.  Såfremt ansøgning om orlov til uddannelse er  

 indgivet til Arbejdsformidlingen, arbejdsløshedskassen eller  

 uddannelsesstedet senest 1 måned efter uddannelsens start, og inden  

 uddannelsens afslutning, kan orlov med orlovsydelse bevilges fra orlovens  

 start.
 § 61.  Har en modtager af orlovsydelse givet  

 Arbejdsformidlingen urigtige oplysninger eller fortiet forhold, der har  

 betydning for bevillingen af orlov, kan Arbejdsformidlingen tilbagekalde  

 bevillingen.
Stk. 2.  Arbejdsformidlingen kan tilbagekalde en  

 bevilling af orlov, hvis betingelserne for orloven ikke var til stede ved  

 bevillingen af orlov eller ikke længere er til stede.
Hvis  

 Arbejdsformidlingen undlader at tilbagekalde en orlovsbevilling, selv om  

 arbejdsløshedskassen oplyser, at orlovspersonen ikke var dagpengeberettiget  

 ved orlovens start, skal Arbejdsformidlingen forelægge sagen for  

 Arbejdsmarkedsstyrelsen.
 Stk. 3.  Såfremt Arbejdsformidlingen tilbagekalder  

 bevillingen, skal Arbejdsformidlingen straks give arbejdsløshedskassen eller  

 kommunen meddelelse herom, hvorefter udbetalingen af orlovsydelsen standses.
 Stk. 4.  Hvis orloven afbrydes, skal Arbejdsformidlingen  

 ligeledes straks give arbejdsløshedskassen eller kommunen meddelelse herom.
§ 62.  Ved orlov til uddannelse og orlov til sabbat  

 fremsender Arbejdsformidlingen oplysning om orlovsbevillingen til  

 arbejdsløshedskassen.
Ved orlov til sabbat fremsender Arbejdsformidlingen  

 endvidere oplysning til afløserens arbejdsløshedskasse eller kommune for så  

 vidt angår kontanthjælpsmodtagere om ansættelse i orlovsstillingen.
Stk. 2.  Ved orlov til børnepasning for personer, der er  

 medlemmer af en arbejdsløshedskasse, fremsender Arbejdsformidlingen oplysning  

 om orlovsbevillingen til arbejdsløshedskassen.
Ved orlov til børnepasning for  

 personer, der ikke er medlemmer af en arbejdsløshedskasse og forsikrede og  

 ikke-forsikrede kontanthjælpsmodtagere, fremsender Arbejdsformidlingen  

 oplysning om orlovsbevillingen til kommunen.
Stk. 3.  Hvor orlovsydelsen udbetales af  

 arbejdsløshedskassen, giver Arbejdsformidlingen underretning til  

 arbejdsløshedskassen om andre forhold af betydning for udbetaling af  

 orlovsydelsen.
Hvor orlovsydelsen udbetales af kommunen, giver  

 Arbejdsformidlingen underretning til kommunen om andre forhold af betydning  

 for udbetaling af orlovsydelsen.
 § 63.  Såfremt der sker ændringer i de oprindelige  

 betingelser for bevillingen af orlov, skal orlovspersonen meddele dette til  

 Arbejdsformidlingen.
 § 64.  Arbejdsformidlingen kan yde arbejdsgiverne  

 bistand i forbindelse med orlovsaftaler, ansættelse af ledige i  

 orlovsstillinger samt yde uddannelsesrådgivning til virksomhederne.
Vedrørende orlov til uddannelse § 65.  Arbejdsformidlingen påser i forbindelse med  

 orlov til uddannelse til lønmodtagere, selvstændige erhvervsdrivende og  

 ledige:
Vedrørende orlov til sabbat § 66.  Arbejdsformidlingen påser i forbindelse med  

 orlov til sabbat:
Vedrørende orlov til børnepasning § 67.  Arbejdsformidlingen påser i forbindelse med  

 orlov til børnepasning:
Klageadgang § 68.  Arbejdsformidlingens afgørelser kan ikke  

 indbringes for anden administrativ myndighed, jf. dog stk. 2.
 Stk. 2.  Arbejdsformidlingens afgørelse om  

 tilbagekaldelse af en bevilling af orlov, jf. § 61, kan inden 4 uger efter,  

 at klageren har fået meddelelse om afgørelsen, indbringes for  

 Arbejdsmarkedets Ankenævn, jf. § 100 i lov om arbejdsløshedsforsikring m.v.
 Stk. 3.  Arbejdsmarkedets Ankenævn kan se bort fra  

 klagefristen i stk. 2, når der er særlig grund hertil.
Arbejdsløshedskassens administration § 69.  Ved orlov til uddannelse, orlov til sabbat samt  

 orlov til børnepasning for så vidt angår ledige, der er berettigede til  

 arbejdsløshedsdagpenge, skal arbejdsløshedskassen attestere, at  

 orlovsansøgeren er dagpengeberettiget efter reglerne i lov om  

 arbejdsløshedsforsikring m.v.
Arbejdsløshedskassen kan tidligst attestere, at  

 orlovsansøgeren er dagpengeberettiget 2 måneder inden orlovens start.
 Stk. 2.  Ved orlov til uddannelse skal  

 arbejdsløshedskassen attestere hvor mange uger i de seneste 5 år regnet  

 tilbage fra tidspunktet for påbegyndelsen af den nu ansøgte orlovsperiode,  

 der er udbetalt enten uddannelsesgodtgørelse efter lov om en aktiv  

 arbejdsmarkedspolitik, godtgørelse efter lov om arbejdsmarkedsuddannelser  

 eller orlovsydelse til uddannelse efter lov om orlov, jf. § 56, stk. 2.  

 Kassen kan tidligst foretage attestationen 2 måneder inden orlovens start.  

 Hvis der i opgørelsesperioden, jf. § 56, stk. 2, er sket overflytning fra en  

 arbejdsløshedskasse, skal den tidligere kasse give oplysning efter § 56, stk.  

 1, for medlemsperioden.
 Stk. 3.  Ved orlov til uddannelse for ledige skal  

 arbejdsløshedskassen overfor Arbejdsformidlingen attestere, hvor mange uger  

 den ledige på attestationstidspunktet har forbrugt af ydelsesperioden i  

 dagpengeperioden, jf. § 55, stk. 1 i lov om arbejdsløshedsforsikring m.v.
 Stk. 4.  Hvis der i opgørelsesperioden, jf. § 56, stk.  

 2, er sket overflytning fra en arbejdsløshedskasse, skal den tidligere  

 arbejdsløshedskasse give oplysning efter § 56, stk. 1 for medlemsperioden.
 § 70.  Ved orlov til uddannelse samt orlov til  

 børnepasning, hvor arbejdsløshedskassen udbetaler orlovsydelsen, skal  

 arbejdsløshedskassen attestere, at betingelserne i § 4, stk. 4, og § 39, stk.  

 1 er opfyldt.
 § 71.  Arbejdsløshedskassen udbetaler orlovsydelsen,  

 når orlovspersonen månedligt på tro og love har erklæret, at orlov fortsat  

 holdes, jf. dog stk. 2 og 3.
 Stk. 2.  Til orlovspersoner, der modtager børnepasnings-  

 og sabbatorlovsydelse under ophold i udlandet uden for EØS-landene, kan  

 ydelsen udbetales uden, at den i stk. 1 omtalte månedlige erklæring  

 foreligger.
Stk. 3.  Når perioden med børnepasnings- og  

 sabbatorlovsydelse i udlandet uden for EØSlandene er ophørt, skal  

 orlovspersonen overfor arbejdsløshedskassen bekræfte, at betingelserne for at  

 modtage orlovsydelsen har været opfyldt i hele orlovsperioden.
Orlovspersonen  

 skal i den forbindelse endvidere oplyse, om den pågældende har haft arbejde,  

 indtægter eller lignende af betydning for udbetalingen af orlovsydelsen.
 § 72.  Såfremt arbejdsløshedskassen bliver opmærksom  

 på, at der sker ændringer i de oprindelige betingelser for orlov, skal  

 arbejdsløshedskassen give Arbejdsformidlingen meddelelse om forholdet.  

 Arbejdsformidlingen træffer herefter afgørelse om eventuel tilbagekaldelse af  

 bevillingen af orlov, jf. § 61.
 Stk. 2.  Tilbagekalder Arbejdsformidlingen bevillingen,  

 skal arbejdsløshedskassen straks underrettes, og arbejdsløshedskassen skal  

 træffe afgørelse om eventuel tilbagebetaling og sanktion efter §§ 86 og 87 i  

 lov om arbejdsløshedsforsikring m.v.
Stk. 3.  Såfremt orloven afbrydes, skal orlovspersonen  

 meddele arbejdsløshedskassen dette.
Arbejdsløshedskassen skal uden ugrundet  

 ophold stoppe udbetalingen af orlovsydelsen samt give Arbejdsformidlingen  

 meddelelse om dette.
 Stk. 4.  Har orlovspersonen under orloven givet urigtige  

 oplysninger overfor arbejdsløshedskassen, træffer denne afgørelse om  

 tilbagebetaling og sanktion efter §§ 86 og 87 i lov om  

 arbejdsløshedsforsikring m.v.
Klageadgang § 73.  Arbejdsløshedskassens afgørelser om udbetaling  

 af orlovsydelse m.v. kan indbringes for Direktøren for  

 Arbejdsløshedsforsikringen, jf. § 98 i lov om arbejdsløshedsforsikring m.v.  

 Direktørens afgørelse kan indbringes for Arbejdsmarkedets Ankenævn, jf. § 99  

 i lov om arbejdsløshedsforsikring m.v.
Kommunens opgaver § 74.  Ved orlov til børnepasning påser og attesterer  

 bopælskommunen, at forsikrede og ikke-forsikrede lønmodtagere og selvstændige  

 erhvervsdrivende opfylder beskæftigelseskravet i kapitel 2 eller 6 i lov om  

 dagpenge ved sygdom eller fødsel.
Attestation kan tidligst ske 2 måneder før  

 orlovens start.
 Stk. 2.  Ved orlov til børnepasning, hvor kommunen  

 udbetaler orlovsydelse til selvstændige erhvervsdrivende, skal kommunen  

 attestere, at betingelsen i § 39, stk. 2, jf. § 39, stk. 1 er opfyldt.
 Stk. 3.  Ved orlov til børnepasning for  

 kontanthjælpsmodtagere, attesterer kommunen modtagelse af kontanthjælp samt  

 meddeler, jf. § 76, Arbejdsformidlingen om orlov kan bevilges.
 § 75.  Kommunen beregner og udbetaler orlovsydelsen  

 til forsikrede kontanthjælpsmodtagere, ikke-forsikrede  

 kontanthjælpsmodtagere, ikke-forsikrede lønmodtagere og ikke-forsikrede  

 selvstændige erhvervsdrivende.
 Stk. 2.  Kommunen kan indhente oplysninger om  

 orlovsansøgerens økonomiske forhold, herunder i elektronisk form, fra andre  

 offentlige myndigheder samt arbejdsløshedskasser.
Stk. 3.  Kommunen beregner fradrag i orlovsydelsen for  

 arbejde og indtægter i orlovsperioden, jf.
Socialministeriets bekendtgørelse  

 om orlovsydelse til kontanthjælpsmodtagere og om fradrag i orlovsydelse, der  

 udbetales af kommunerne.
Stk. 4.  Hvis kommunen bliver opmærksom på, at der sker  

 ændringer i de oprindelige betingelser for orlov, skal kommunen give  

 Arbejdsformidlingen meddelelse om forholdet.
Arbejdsformidlingen træffer  

 herefter afgørelse om eventuel tilbagekaldelse af bevillingen af orlov, jf. §  

 61. Tilbagekalder Arbejdsformidlingen bevillingen, skal kommunen straks  

 underrettes, og kommunen skal træffe afgørelse om eventuel tilbagebetaling af  

 orlovsydelsen, jf. § 21b, stk. 3 i lov om orlov.
Stk. 5.  Kommunen har ikke krav på refusion for  

 orlovsydelse, der skal tilbagebetales efter stk. 4, medmindre den fejlagtige  

 udbetaling skyldes orlovspersonens svigagtige forhold.
Kommunen skal  

 tilbagebetale udbetalte refusionsbeløb til Arbejdsformidlingen.
 § 76.  Personafgrænsningen af kontanthjælpsmodtagere,  

 der kan få orlov til børnepasning, foretages af Socialministeriet, jf.  

 Socialministeriets bekendtgørelse om orlovsydelse til kontanthjælpsmodtagere  

 og om fradrag i orlovsydelse, der udbetales af kommunerne.
Klageadgang § 77.  Kommunalbestyrelsens afgørelser om udbetaling  

 af orlovsydelse m.v. til ikke-forsikrede lønmodtagere og ikke-forsikrede  

 selvstændige erhvervsdrivende kan inden 4 uger efter, at klageren har fået  

 meddelelse om afgørelsen, indbringes for Arbejdsmarkedets Ankenævn, jf. § 100  

 i lov om arbejdsløshedsforsikring m.v.
Ankenævnets afgørelser kan ikke  

 indbringes for anden administrativ myndighed.
 Stk. 2.  De afgørelser, som kommunalbestyrelsen har  

 truffet efter bestemmelser fastsat i medfør af § 15, stk. 11 i lov om orlov  

 kan indbringes for Det Sociale Ankenævn og Den Sociale Ankestyrelse i  

 overensstemmelse med reglerne i kapitel 4 i lov om social bistand.
 Stk. 3.  Arbejdsmarkedets Ankenævn kan se bort fra  

 klagefristen i stk. 1, når der er særlig grund hertil.
Generelle bestemmelser § 78.  Regelsættet om orlovsordningerne indskrænker  

 ikke videregående orlovsret efter andre love og bestemmelser, efter  

 overenskomster eller aftaler mellem arbejdsgivere og lønmodtagere.
 § 79.  Orlov til uddannelse til ledige og orlov til  

 sabbat til lønmodtagere medregnes i den periode, hvor der under ledighed kan  

 udbetales ydelser efter § 55 i lov om arbejdsløshedsforsikring m.v.
 Stk. 2.  Orlov til uddannelse for beskæftigede og orlov  

 til børnepasning medregnes ikke i den periode, hvor der under ledighed kan  

 udbetales ydelser efter § 55 i lov om arbejdsløshedsforsikring m.v.
Overgangsbestemmelser og ikrafttræden § 80.  Bekendtgørelsen træder i kraft den 4. februar  

 1998.
 Stk. 2.  Denne bekendtgørelsen har virkning for  

 ansøgninger om orlov, der er modtaget hos Arbejdsformidlingen,  

 arbejdsløshedskassen, uddannelsesstedet eller kommunen den 1. januar 1998  

 eller senere.
 Stk. 3.  § 53, stk. 2-6 har virkning fra 1. januar 1998.
 Stk. 4.  Bekendtgørelse nr. 346 af 18. maj 1997 om orlov  

 til uddannelse, sabbat og børnepasning ophæves samtidig.
§ 81.  I opgørelsen af forbruget af  

 orlovsrettighederne i relation til uddannelsesorlov i henhold til denne  

 bekendtgørelses § 56 indgår alene § 82.  Aftaler om orlov til sabbat kan ikke løbe  

 længere end til den 31. marts 1999.
