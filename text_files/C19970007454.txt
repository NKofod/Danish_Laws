 Folketinget har ved 3. behandling den 30. maj 1997 vedtaget en række  

 love/lovændringer på Socialministeriets område, som tilsammen udgør en  

 socialreform.
De vedtagne lovforslag vedlægges som bilag enkeltvis sammen med en  

 orientering om indholdet af lovene, sådan at de nemt kan videregives til de  

 relevante afdelinger. (* 1) Der er tale om følgende love/lovændringer:
 Lovene træder i kraft den 1. juli 1998, dog træder visse lovændringer i  

 kraft før, hvilket der er redegjort for i de vedlagte bilag.
 Opfølgningen på socialreformen er startet, og kommuner, amtskommuner m.fl.  

 vil blive inddraget i arbejdet.
Karen Jespersen / Eva Pedersen ================================================================== ================================================================== Folketinget har den 30. maj 1997 vedtaget forslag til lov om retssikkerhed  

 og administration på det sociale område.
Forslaget, som det er vedtaget ved  

 3. behandlingen, vedlægges.
Loven samler som noget helt nyt alle regler om sagsbehandling og  

 myndighedsstruktur fra de sociale love i en lov.
Loven præciserer  

 eksisterende regler, der ikke tidligere har stået i en lovtekst og giver nye  

 regler for sagsbehandlingen.
 Loven indfører samtidig et enstrenget ankesystem og forpligter kommunerne  

 til at have et koordinationsudvalg for den forebyggende  

 arbejdsmarkedsindsats.
 Som led i den forebyggende indsats udvides borgernes og organisationernes  

 deltagelse i råd og nævn.
Borgeren Borgeren skal medinddrages i sagsbehandlingen.
Indsatsen skal være tidlig  

 og helhedsorienteret, og myndigheden skal behandle sagen så hurtigt som  

 muligt.
Myndigheden skal være opmærksom alle muligheder i lovgivningen,  

 herunder også muligheder uden for den sociale lovgivning.
Myndigheden skal, hvis borgeren har brug for hjælp i længere tid,  

 tilstræbe tidligt i forløbet at tilrettelægge hjælpen ud fra en  

 helhedsvurdering af borgerens situation og behov på længere sigt.
Senest 8  

 uger efter borgerens første henvendelse om løbende hjælp til forsørgelse skal  

 kommunen foretage en helhedsvurdering.
 Borgeren skal have skriftlig besked om pligten til at give oplysninger om,  

 hvilke ændringer der har betydning for hjælpen, og om konsekvenserne af, at  

 der ikke oplyses om ændringerne.
Borgeren skal behandles ens med hensyn til indhentelse og videregivelse af  

 fortrolige oplysninger.
Det gælder uanset, hvem der udfører opgaverne -  

 kommune, amtskommune eller private.
Private, der udfører opgaver for det  

 offentlige, vil derfor ved selve opgavens udførelse være omfattet af  

 forvaltningsloven og offentlighedsloven.
Oplysningerne kan i disse tilfælde  

 videregives og indhentes på samme måde, som de kan videregives inden for en  

 kommune eller en amtskommune.
Loven samler også reglerne om handlekommunen (opholdskommunen), således at  

 reglerne herom som udgangspunkt bliver ens for de sociale love.
Hovedreglen  

 bliver, at det er den kommune, som borgeren opholder sig i, som har pligten  

 til at give hjælp.
Enstrenget ankesystem Det sociale ankenævn og revaliderings- og pensionsnævnet nedlægges og  

 erstattes af det sociale nævn.
Dagpengeudvalget nedlægges.
De afgørelser, der træffes af kommunen, og som er omfattet af de  

 almindelige klageregler, og som noget nyt også amtskommunens afgørelser, kan  

 herefter indbringes for det sociale nævn.
Hvis nævnets afgørelse har  

 principiel eller generel betydning, kan Ankestyrelsen behandle sagerne.
 Der henvises til kommunernes kompetence i afgørelser efter lov om social  

 pension til orienteringen om ændring af lov om social pension og lov om  

 delpension.
 Det sociale nævn består af statsamtmanden som formand, 1 fra  

 kommuneforeningen, 1 fra amtskommunen, 1 fra Landsorgansationen i Danmark, 1  

 fra Dansk Arbejdsgiverforening og 1 fra De Samvirkende  

 Invalideorganisationer.
Den Sociale Ankestyrelses beskikkede medlemmer indstilles i dag af Dansk  

 Arbejdsgiverforening, Landsorganisationen i Danmark, Amtsrådforeningen,  

 Kommunernes Landsforening, De Samvirkende Invalideorganisationer, Københavns  

 og Frederiksberg Kommuner.
Funktionærernes og Tjenestemændenes Fællesråd er  

 nu medtaget som indstillingsberettiget.
De kommunale koordinationsudvalg De nuværende sociale koordinationsudvalg ændres til  

 koordinations-udvalgene for den forebyggende arbejdsmarkedsindsats, og  

 kommunerne får pligt til at nedsætte udvalget, hvis opgaver med hensyn til  

 arbejdspladsfastholdelse præciseres.
Koordinationsudvalget består af 1 kommunalbestyrelsesmedlem.
De  

 Samvirkende Invalideorganisationer, Landsorganisationen i Danmark, Dansk  

 Arbejdsgiverforening, Funktionærernes og Tjenestemændenes Fællesråd samt  

 Praktiserende Lægers Organisation udpeger hver 1 medlem.
Kommunalbestyrelsen  

 kan herudover udpege andre medlemmer, der repræsenterer andre organisationer  

 eller private i lokalområdet.
Praksiskoordinering Ankestyrelsen har siden 1994 foretaget en koordinering af praksis for at  

 sikre en ensartet praksis i kommunerne og nævnene ud fra de lokale forhold.  

 Praksiskoordinering sker ved en gennemgang af en række ensartede typer af  

 sager for at vurdere, om afgørelserne er i overensstemmelse med gældende ret.
 De sociale nævn skal fremover, ud over vejledningen af kommunerne i amtet,  

 i samarbejde med Ankestyrelsen varetage praksiskoordineringen i amtet.
Det Centrale Koordinationsudvalg i Ankestyrelsen Det centrale Koordinationsudvalg er nedsat til støtte for Ankestyrelsens  

 vejledningsvirksomhed og praksiskoordinering.
 Udvalget består i dag af en formand, udpeget af socialministeren  

 (ankestyrelseschefen) og 7 medlemmer, der indstilles af Dansk  

 Arbejdsgiverforening, Landsorganisationen i Danmark, Kommunernes  

 Landsforening, De Samvirkende Invalideorganisationer, Foreningen af  

 Statsamtmænd, Sundhedsministeriet, og Den Sociale Sikringsstyrelse.
Efter lov om retssikkerhed og administration erstattes Sundhedsministeriet  

 med Praktiserende Lægers Organisation.
Endvidere indtræder Funktionærernes og  

 Tjenestemændenes Fællesråd, Socialministeriet samt Københavns og  

 Frederiksberg Kommuner.
Tilsyn Kommunalbestyrelsen og amtsrådet har pligt til at føre tilsyn med, hvordan  

 kommunens og amtkommunens opgaver løses.Tilsynspligten omfatter også hjælp,  

 der efter aftale udføres af andre, fx en selvejende institution, et  

 bofællesskab eller en puljeordning.
 Hvis en kommune eller en amtskommune betaler for at få udført opgaver  

 efter den sociale lovgivning, skal der ved aftalens indgåelse tages stilling  

 til, hvorledes der skal forholdes med formue, som kan opstå i denne  

 forbindelse.
Klageregler Uenighed mellem en kommune og en amtskommune kan nu indbringes for det  

 sociale nævn, ligesom uenighed mellem en kommune og Den Sociale  

 Sikringsstyrelse kan indbringes for Ankestyrelsen.
 Den Sociale Sikringsstyrelse afgørelser om kontanthjælp til udlændinge og  

 kontanthjælp til danskere i udlandet samt sager om ret til pension i udlandet  

 kan indbringes for Ankestyrelsen.
Der indføres en obligatorisk genvurdering, dvs. at den myndighed, der har  

 truffet afgørelsen, skal vurdere, om der er grundlag for at omgøre egen  

 afgørelse og dermed give klageren helt eller delvist medhold.
Hvis ikke, skal  

 klagen sendes videre til klageinstansen.
Ordningen bevirker dels en hurtigere  

 klagesagsbehandling, dels at 1. instansen selv får lejlighed til at ændre  

 afgørelsen.
Det sociale nævn og Ankestyrelsen kan kun tilsidesætte en skønsmæssig  

 afgørelse, truffet af en kommune eller amtskommune, når der foreligger  

 særlige omstændigheder.
Der er tale om en sproglig modernisering af den  

 hidtidige regel i bistandsloven, og indholdet er i overensstemmelse med  

 ankemyndighedernes forvaltningsretlige praksis, Ombudsmandens og domstolenes  

 praksis ved efterprøvelse af skønsmæssige afgørelser.
Bestemmelsen, der  

 hidtil kun har været gældende for bistandsloven, kommer derfor nu til at  

 gælde alle love.
Råd I loven samles reglerne om Handicaprådet og Børnerådet.
 Statistik, analyse, regnskabsaflæggelse m.v.
Reglerne om indhentelse af statistiske oplysninger m.v. er blevet samlet  

 fra de enkelte sociale love.
Det samme gælder reglerne om regnskabsaflæggelse  

 m.v.
Ikrafttrædelse Loven træder i kraft den 1. juli 1998.
================================================================== Vigtige ændringer i forhold til Bistandsloven Overgangsordning i Bistandsloven (Frit valg af dagpasningsordning) ================================================================== Folketinget har den 30. maj vedtaget forslag til Lov om social service.  

 Forslaget, som det er vedtaget ved 3. behandlingen, vedlægges til  

 orientering.
I dette orienteringsbrev er angivet de vigtigste ændringer i Serviceloven  

 i forhold til Bistandsloven.
Samtidig gennemgås i et bilag den  

 overgangsordning i Bistandsloven, der muliggør bevarelse indtil Servicelovens  

 ikrafttræden af ordningen med tilskud til forældre, der vælger privat  

 dagpasning.
Lovens principper I Serviceloven videreføres de generelle principper fra bistandsloven, og  

 målgrupperne er de samme, men der er sket en forenkling og modernisering af  

 reglerne, og på visse områder er der sket en forbedring af tilbudene.
Lovens formål - at styrke den forebyggende indsats, - at sætte fokus på og tilgodese de svagtstillede gruppers behov, - at styrke den enkeltes ansvar og muligheder, - at sikre brugerne større indflydelse på tilrettelæggelse af  

 servicetilbud, - at opnå bedre sammenhæng og størst mulig forenkling - at forbedre gennemskueligheden i forhold til opgave- og  

 ansvarsfordelingen samt finansieringsreglerne.
Klar opbygning af loven Loven er opbygget enkelt og overskueligt, så brugere - uden særlige  

 forudsætninger - kan få et overblik over pligter og rettigheder.
Loven er  

 logisk opdelt i afsnit og kapitler, i vid udstrækning i forhold til  

 målgruppen for hjælpen.
 Ydelsesstrukturen er forenklet og opdelt i 3 niveauer :
Loven sikrer - sammen med reglerne i forslaget til lov om retssikkerhed og  

 administration på det sociale område - en større og bredere indflydelse fra  

 brugerne.
Brugerinddragelsen fremhæves i flere bestemmelser i forslaget, og  

 der er en særlig regel (§ 112) om, at kommuner og amtskommuner skal sikre  

 brugerindflydelsen.
Børn- og ungeområdet På området børn og unge understreges betydningen af det forebyggende  

 arbejde.
Der er udbyggede formålsbestemmelser både for dagtilbud til børn og  

 unge (§ 8) og for den særlige støtte til børn og unge (§ 32).
Ved dagtilbud slås det bl.a. fast, at anvisning af pladser i dagtilbud  

 skal ske efter anciennitet (§ 12) , og der skabes en permanent ordning med  

 tilskud til forældre, der vælger privat pasning.
Denne ordning (§ 26) bygger  

 på en forsøgsordning fra Bistandsloven (Bistandslovens regler videreføres  

 indtil Servicelovens ikrafttræden (§ 141) se nærmere i bilaget).
 Der er en ny regel om merudgiftsydelse ved pasning i hjemmet af børn med  

 betydelig og varigt nedsat fysisk eller psykisk funktionsevne (§ 28).
 Der sker en opstramning og ændring af reglerne om særlig støtte (bl.a. ved  

 anbringelser uden for hjemmet) - kapitel 8, herunder indføres en  

 kontaktpersonordning.
Voksenområdet På voksenområdet er en række ændringer, der ikke mindst sigter mod at  

 forbedre indsatsen for de særligt udsatte grupper.
I en formålsbestemmelse (§  

 67) understreges det bl.a., at der skal ydes en helhedsorienteret indsats  

 afpasset efter den enkeltes særlige behov.
 Der indføres en ny regel om, at den, der er berettiget til hjælp til  

 praktiske opgaver i hjemmet, selv kan vælge en person til at udføre opgaven  

 (§ 71, stk. 3). Kommunen indgår så aftale om opgaven og betaling med den, der  

 skal udføre arbejdet.
Personer under 67 år kan klage over hjemmehjælp m.m. (§§ 71 og 72) til det  

 sociale nævn.
Personer, der er fyldt 67 år, skal fortsat klage til de  

 kommunale klageråd.
For så vidt der er tale om amtskommunale afgørelser, skal  

 personer over 67 år klage til de amtslige brugerråd.
 Udviklingen mod fuld ligestilling for personer med betydelig nedsat fysisk  

 og psykisk funktionsevne fortsættes, bl.a. med ophævelsen af  

 institutionsbegrebet, så den nødvendige hjælp gives uafhængig af boform.
Der sker en række ændringer og forbedringer i tilbudene til de svagt  

 stillede grupper, fx personer med svært fysisk handicap, udviklingshæmmede,  

 demente og de sværest stillede sindslidende.
Det gælder også tilbud til  

 grupper med særlige sociale problemer, som fx personer med udprægede  

 misbrugsproblemer og personer, der har været hjemløse i lang tid.
 På hjælpemiddelområdet er der omlægninger, bl.a. ved at amtskommunen  

 overtager ansvaret for ydelsen af visse hjælpemidler og støtte til biler.
 Der indføres en ny ordning om ledsagelse for personer mellem 16 og 67 år,  

 der ikke kan færdes alene på grund af betydelig og varig nedsat fysisk eller  

 psykisk funktionsevne (§ 78).
 Der er en regel om, at kommunen og amtskommunen i en række tilfælde skal  

 tilbyde at udarbejde en skriftlig plan for indsatsen for svagt stillede  

 personer (§ 111).
Samarbejdet mellem det offentlige og det frivillige sociale arbejde Loven har en særlig bestemmelse (§ 115), der pålægger kommune og  

 amtskommune at samarbejde med frivillige sociale organisationer og  

 foreninger.
Der tilføres over bloktilskuddet ekstra midler (i alt 100 mill.  

 kr. årligt) til brug for den lokale støtte til det frivillige sociale  

 arbejde.
Bilag Tilskud til forældre, der vælger privat pasning (FRIT VALG) Forsøgsordningen med FRIT VALG af dagpasningsordning udløber med udgangen  

 af december 1997. Med Serviceloven indføres en ordning med tilskud til  

 forældres private børnepasning baseret på FRIT VALG-forsøget.
For at undgå et  

 tidsmæssigt slip mellem forsøgsperiodens udløb og ikrafttræden af  

 serviceloven, indsættes en ny § 63 b om frit valg i bistandsloven til  

 ikrafttræden den 1. januar 1998.
 I forhold til forsøgsordningen er der tale om følgende ændringer:
Alle kommuner får mulighed for at benytte ordningen, men det er op til den  

 enkelte kommune, om man vil indføre ordningen.
Der ydes ikke statstilskud.
 Forældrenes ret til at vælge et økonomisk tilskud til privat børnepasning  

 gælder i forhold til børn, som allerede er optaget i et dagtilbud, og i  

 forhold til børn, der skal optages i et dagtilbud, men først fra  

 optagelsestidspunktet.
Som noget nyt gælder, at forældrene selv skal dække 30 pct. af de faktiske  

 udgifter til den private pasningsordning.
Kommunens tilskud kan fortsat  

 maksimalt udgøre 85 pct. af den billigste nettodriftsudgift pr. plads i et  

 dagtilbud til samme aldersgruppe i kommunen.
 Kommunen skal godkende de enkelte børnepassere og dagpasningsordninger med  

 henblik på at sikre, at både de personlige forudsætninger og de fysiske  

 rammer er forsvarlige.
 Kommunens tilsynsforpligtelse i forhold til disse private  

 pasningsordninger er den samme, som gælder for øvrige dagtilbud efter  

 bistandsloven.
 De forsøgskommune, som beslutter at yde tilskud efter den nye bestemmelse,  

 skal indgå nye aftaler justeret i forhold til de nye regler med de forældre,  

 som ønsker at modtage tilskud til privat pasning efter udgangen af 1997.
 Socialministeriet vil i løbet af efteråret udsende en nærmere vejledning  

 om § 63 b.
================================================================== ================================================================== Folketinget har ved 3. behandling den 30. maj 1997 vedtaget forslag til  

 lov om aktiv socialpolitik.
Forslaget, som det ser ud efter 3. behandlingen,  

 vedlægges i kopi.
Lov om aktiv socialpolitik samler bistandslovens regler om kontanthjælp,  

 revalidering samt skånejob med løntilskud med reglerne i lov om kommunal  

 aktivering Der er sket en sproglig modernisering af de nuværende regler, hvor bl.a.  

 den enkeltes og samfundets ansvar er blevet præciseret.
 De væsentligste ændringer i forhold til gældende ret er bl.a., at kommunen  

 fremover kan tillade, at kontanthjælpsmodtagere bevarer deres hjælp under  

 ophold i udlandet, hvis opholdet er et led i en aktivering.
Der er øget opmærksomhed på visitationen, hvor kommunen skal sikre sig, at  

 personer, der kun har brug for økonomisk hjælp i en kortere periode, ikke  

 bliver fastholdt i systemet.
På den anden side skal kommunen være opmærksom  

 på, at personer, der har problemer udover ledighed, hurtigst muligt får en  

 kvalificeret hjælp, sådan at de kan blive i stand til at klare sig selv.
 Reglerne om visitation skal i øvrigt ses i sammenhæng med lov om  

 retssikkerhed og administration på det sociale område, hvor kommunen senest 8  

 uger efter første henvendelse om løbende hjælp til forsørgelse skal foretage  

 en kvalificeret vurdering af sagen for at sikre sig, at den hjælp, modtageren  

 får, er tilstrækkelig.
 For at styrke den aktiverende indsats for de unge sættes aldersgrænsen for  

 den hurtige aktivering op fra 25 til 30 år, sådan at kommunen senest efter en  

 periode med 13 ugers kontanthjælp skal aktivere alle under 30 år, og alle  

 under 30 år får ret til gentagne tilbud om aktivering.
I modsætning til i dag får kommunen pligt til at aktivere alle  

 kontanthjælpsmodtagere, dvs. kommunen får som noget nyt pligt til også at  

 aktivere de unge under 25 år, som har andre problemer end ledighed.
Kravet om  

 aktivering af alle betyder selvfølgelig ikke, at alle skal have det samme  

 tilbud.
Kommunen skal tværtimod tilpasse tilbudene efter, om personen har  

 ledighed som problem, eller pågældende har problemer udover ledighed.
For den  

 sidste gruppe skal tilbud om aktivering ses som en indsats blandt flere  

 andre, herunder behandlingstilbud, der kan bidrage til at forbedre personens  

 samlede livssituation.
Skillelinien for, om en person skal have kontanthjælp med voksen- eller  

 ungesatsen, er fortsat 25 år.
Som noget nyt får den aktiverede mulighed for  

 at klage over aktiveringstilbudet til det sociale nævn.
 Kommunen afgør selv i modsætning til i dag, om der er behov for at lave en  

 skriftlig plan til støtte for kontanthjælpsmodtageren og sagsbehandlingen.
Der indføres en ny og enklere model for indtægtsfradrag, sådan at  

 kontanthjælpsmodtageren og ægtefællen får lov til at beholde 10 kr. pr. time  

 af deres arbejdsindtægt, uanset om indtægten stammer fra arbejde eller  

 aktivering.
Samtidig sættes beskæftigelsestillægget uanset alder til 10 kr.  

 pr. aktiveringstime, derved får modtageren af hjælp den samme gevinst, uanset  

 om pågældende har almindeligt arbejde eller er i aktivering.
På den måde vil  

 der være større tilskyndelse end i dag til at tage almindeligt ustøttet  

 arbejde.
Kontanthjælpsmodtagere under 25 år får begrænset mulighed for at modtage  

 voksensatsen på grund af arbejdsindtægter.
Fra lovens ikrafttræden den 1.  

 juli 1998 kan de kun komme ud af ungesatserne, hvis de i en sammenhængende  

 periode på 18 måneder umiddelbart før den sociale begivenhed hver måned har  

 haft indtægter fra ustøttet arbejde, der overstiger 6.825 kr.
I dag er der  

 ingen begrænsning på, hvor langt tilbage indtægten kan ligge.
Kommunen bør  

 orientere kontanthjælpsmodtagerne om denne ændring.
Der er overgangsregler  

 for de personer under 25 år, som ved lovens ikrafttræden modtager  

 kontanthjælp med voksensatsen.
Ægtepar, hvor den ene har været hjemmearbejdende, og den anden bliver  

 berettiget til kontanthjælp, kan vælge, at den hjemmearbejdende fortsat skal  

 være hjemmearbejdende og ikke som i dag stå til rådighed for arbejdsmarkedet.  

 Til gengæld udmåles der kun hjælp til den kontanthjælpsberettigede ægtefælle  

 samt 2.144 kr. til forsørgelse af den hjemmearbejdende uden adgang for  

 ægteparret til at få særlig støtte.
Ordningen er frivillig.
For at skabe klare og ensartede regler indføres der en bundgrænse for  

 formue på 10.000 kr. pr. person, sådan at kommunen altid skal se bort fra en  

 formue af den størrelse.
Samtidig bliver socialministeren bemyndiget til at  

 fastsætte regler om, i hvilke tilfælde kommunen skal se bort fra formue i  

 form af kapitalpension, anden opsparing, der er beregnet til fratræden fra  

 arbejdsmarkedet, og livsforsikringer mv. med tilbagekøbsret.
På baggrund af  

 bemyndigelsen vil der blive fastsat en bagatelgrænse for kapitalpensioner mv.  

 på 50.000 kr. før betaling af skatter og afgifter.
Det betyder, at kommunen  

 skal se bort fra kapitalpensioner mv., som ikke overstiger denne grænse.  

 Derudover vil der blive fastsat regler om en karensperiode for  

 kapitalpensioner mv. på 6 måneder, hvorefter kommunen i indtil 6 måneder ser  

 bort fra kapitalpensioner mv. uanset størrelsen.
Loftet på 100 pct. af højeste dagpengebeløb efter lov om  

 arbejdsløshedsforsikring mv. for den samlede hjælp i form af kontanthjælp og  

 særlig støtte indtræder efter 6 måneder mod i dag 12 måneder.
Dette sker ved  

 en ændring af bekendtgørelse om særlig støtte til personer med høje  

 boligudgifter eller stor forsørgerbyrde.
Kommunen skal i den forbindelse  

 orientere nuværende og kommende kontanthjælpsmodtagere om ændringen, som  

 træder i kraft den 1. juli 1998.
Reglerne om revalidering svarer i vidt i omfang til gældende regler dog  

 med den forbedring, at revalidender fremover bevarer revalideringsydelsen  

 under barsel.
I dag er de oftest henvist til at leve af kontanthjælp.
Reglerne om hjælp til værktøj og arbejdsredskaber bliver uafhængige af, om  

 ansøgeren er revalidend.
På den måde blive det lettere for personer, der er  

 ansat eller skal ansættes i skånejob, at få hjælp til værktøj og  

 arbejdsredskaber.
De nye regler om fleksjob og ledighedsydelse til personer, der ikke  

 modtager social pension, og som har varige begrænsninger i arbejdsevnen, samt  

 reglerne om skånejob med løntilskud til personer, der modtager social pension  

 (1/3-ordninger), er samlet i lov om aktiv socialpolitik.
I fleksjob er  

 tilskuddet til arbejdsgiver fleksibelt afhængig af ansøgerens arbejdsevne, og  

 den ansatte sikres en ledighedsydelse ved uforskyldt ledighed.
I  

 1/3-ordninger skal arbejdsgiver fremover afholde halvdelen af lønnen.
Det vil  

 sige, at arbejdsgiver skal afholde 1/6 af lønnen, hvor pågældende i dag ikke  

 afholder noget.
 På baggrund af anbefaling fra Kontanthjælpsudvalget indeholder loven ikke  

 regler om mellemkommunal refusion.
 Loven træder i kraft den 1. juli 1998.
================================================================== ================================================================== Folketinget har ved 3. behandling d. 30. maj 1997 vedtaget L 270 : Forslag til lov om social bistand og lov om dagpenge ved sygdom og  

 fødsel Lovforslaget som vedtaget ved 3. behandlingen vedlægges til orientering.
Lovens ikrafttræden fastsættes af socialministeren.
Da loven rejser  

 spørgsmål i forhold til Den Europæiske Unions regler om statsstøtte, kan  

 reglerne om fleksjob først træde i kraft efter Europa-Kommissionens  

 godkendelse.
Det er hensigten, at bestemmelserne skal træde i kraft den 1.  

 januar 1998, hvis godkendelsen foreligger inden denne dato.
 Lovens bestemmelser vedr. ændring af lov om social bistand videreføres fra  

 1. juli 1998 i lov om en aktiv socialpolitik, såfremt Europa-Kommissionens  

 godkendelse af bestemmelserne foreligger inden denne dato.
 Baggrunden for loven.
 Loven er en del af regeringens initiativer med henblik på at udvikle et  

 arbejdsmarked, hvor der bliver plads til grupper af personer, der ikke har en  

 fuld arbejdsevne i behold, men som kan gøre en indsats på fleksible vilkår -  

 et rummeligt arbejdsmarked.
De vigtigste ændringer i lov om social bistand - Ændring af reglerne om tilskud til individuelt beskyttede enkeltpladser  

 til personer, der ikke modtager social pension.
Individuelt beskyttede enkeltpladser til personer, der ikke modtager  

 pension, kaldes fleksjob.
Tilskuddet til fleksjob er 1/3, 1/2 eller 2/3  

 afhængigt af graden af den nedsatte arbejdsevne, dvs. tilskuddet gøres mere  

 fleksibelt.
- Løn og øvrige arbejdsvilkår i fleksjob, herunder arbejdstiden,  

 fastsættes som udgangspunkt efter de kollektive overenskomster på  

 ansættelsesområdet, herunder de sociale kapitler.
I ikke overenskomstdækket  

 ansættelse skal overenskomsten på sammenlignelige områder gælde.
Fastsættelse  

 af løn og øvrige arbejdsvilkår skal ske i samarbejde med de faglige  

 organisationer.
- Offentlige og private arbejdsgivere ligestilles.
Kommunen får 100 pct.  

 refusion af udgifterne til løntilskud.
Kommunerne skal udelukkende afholde  

 udgifterne til den del af lønnen i et fleksjob, som påhviler kommunen som  

 arbejdsgiver.
 - Indførelse af en ledighedsydelse til personer, som har været ansat 12  

 måneder i et fleksjob, og som uforskyldt bliver ledige.
Ydelsen kan modtages i sammenlagt 3 måneder inden for 24 måneder, og den  

 svarer til 82 pct. af arbejdsløshedsdagpengenes højeste beløb.
Kommunernes  

 udgifter hertil refunderes med 50 pct. af staten.
 - Bedre muligheder for at give hjælp til arbejdsredskaber, der kan  

 kompensere for et handicap, og som har afgørende betydning for, at en person  

 kan fastholde eller opnå beskæftigelse.
 Hjælpen gives uafhængigt af, om personen opfylder betingelserne for at  

 bliver revalideret og uafhængigt af den pågældendes økonomiske forhold.
 Der henvises iøvrigt til den samtidig udsendte orientering om lov om en  

 aktiv socialpolitik.
 De vigtigste ændringer i lov om dagpenge ved sygdom eller fødsel.
 - Regler om lempelse af arbejdsgiverens pligt til i arbejdsgiverperioden  

 at afholde udgifterne til sygedagpenge til personer, der er ansat i fleksjob.
 For at fremme arbejdsgiverens motivation til at ansætte personer i  

 fleksjob, overtager staten således i et vist omfang arbejdsgiverens  

 økonomiske forpligtelse ved den ansattes sygdom.
 Det er herefter kommunen, der udbetaler dagpenge i de første 14 dage for  

 personer ansat i fleksjob hos private arbejdsgivere og i 8 uger for personer  

 ansat i fleksjob hos offentlige arbejdsgivere.
 For ansatte i fleksjob hos såvel private som offentlige arbejdsgivere,  

 betyder det således, at staten afholder udgifterne til sygedagpenge i 8 uger.  

 Efter denne periode gælder de almindelige finansieringsregler, dvs.  

 offentlige arbejdsgivere afholder selv udgifterne i den resterende periode,  

 medens dagpengeudgiften for ansatte hos private arbejdsgivere deles af stat  

 og kommune med 50 pct. til hver.
================================================================== ================================================================== Folketinget har den 30. maj 1997 vedtaget * L 231 - Forslag til lov om ændring af lov om social pension og lov om  

 delpension (Tilkendelseskompetence, administration mv.).
 Lovforslaget som vedtaget ved 3. behandlingen vedlægges til orientering.
 Den vedtagne lov træder i kraft den 1. juli 1998, men enkelte bestemmelser  

 træder dog allerede i kraft dagen efter bekendtgørelsen i Lovtidende, og  

 enkelte bestemmelser træder i kraft den 1. januar 1998.
 Følgende ændringer træder i kraft dagen efter bekendtgørelsen i  

 Lovtidende:
- forslaget om ændring af statens refusion af kommunernes udgifter til  

 førtidspension til personer mellem 60 og 67 år (se pkt. 1.5) - forslaget om, at socialministeren har bemyndigelse til efter aftale med  

 Færøernes landsstyre og Grønlands hjemmestyre at fastsætte regler for  

 afholdelse af udgifter til pension til personer, der er visiteret til ophold  

 i Danmark af de færøske eller grønlandske sociale myndigheder (se pkt. 1.9)  

 og - forslaget om ophævelse af Kontaktudvalgets særlige høringsret (se pkt.  

 1.10).
 Følgende ændringer træder i kraft den 1. januar 1998:
 - forslaget om ændring af statens refusion af kommunernes udgifter til  

 personlige tillæg (se pkt. 1.5).
De vedtagne ændringer er primært konsekvensændringer som følge af det  

 samtidig vedtagne forslag til lov om retssikkerhed og administration på det  

 sociale område.
Loven om retssikkerhed og administration på det sociale  

 område samler en række regler fra det sociale område, som handler om  

 borgernes rettigheder, krav til hvordan sagerne skal behandles, opbygningen  

 af den sociale administration mv.
Reglerne herom vil derfor fra den 1. juli  

 1998 ikke længere fremgå af pensionsloven og delpensionsloven.
 Derudover indeholder loven ændringer, der er konsekvenser af de samtidig  

 vedtagne forslag til lov om aktiv socialpolitik og lov om social service.  

 Loven indeholder i øvrigt enkelte andre forslag til ændringer af  

 pensionsloven.
 1. Ændringer af lov om social pension:
Pkt. 1.1 til 1.6. omhandler primært ændringer som led i regeringens  

 samlede initiativer for at styrke den tidlige, forebyggende og aktiverende  

 indsats.
Pkt. 1.7 til 1.10 omhandler øvrige ændringer af pensionsloven.
1.1 Fremrykning af den tidlige indsats - §§ 15 og 20a Lovændringerne, der træder i kraft den 1. juli 1998, udgør en del af  

 regeringens samlede initiativer for at styrke den tidlige, forebyggende og  

 aktiverende indsats, der skal øge muligheden for, at ansøgere eller modtagere  

 af sociale ydelser kan opnå eller fastholde beskæftigelse på arbejdsmarkedet.  

 Ændringer der skal medvirke til, at ansøgere om sociale ydelser på et tidligt  

 tidspunkt får den rigtige hjælp, og dermed på længere sigt vil begrænse  

 antallet af tilkendelser af førtidspension.
Førtidspensionssagens påbegyndelse Hensigten med den samtidig vedtagne lov om aktiv socialpolitik er bl.a. at  

 understrege, at det er vigtigt med en tidlig indsats i form af aktivering,  

 revalidering eller skånejob.
Pensionsloven er derfor ændret således, at  

 pensionsloven understøtter denne tidlige, aktive indsats, til at personer,  

 der kan hjælpes tilbage på arbejdsmarkedet, tidligt i sagsforløbet får den  

 rigtige hjælp; mens personer, hvis erhvervsevne varigt er nedsat og dermed  

 ikke kan forbedres, ligeledes tidligt i sagsforløbet får afklaret deres  

 førtidspensionsberettigelse.
Med pensionslovens § 20 a, stk. 1, bliver det præciseret, at en ansøgning  

 om førtidspension skal behandles i forhold til alle de muligheder, der findes  

 for at give hjælp efter den sociale lovgivning.
Dette svarer til reglerne i  

 lov om retssikkerhed og administration på det sociale område, hvorefter der  

 tidligt i sagsforløbet skal foretages en samlet visitation til et  

 forsørgelsesgrundlag efter den sociale lovgivning.
Når en person søger om  

 førtidspension skal kommunen ud fra en helhedsvurdering af sagen træffe  

 afgørelse om, hvilket forsørgelsesgrundlag, der er det rigtige i den konkrete  

 sag.
Kommunen skal træffe afgørelsen i forhold til alle de muligheder, der er  

 for at få hjælp efter den sociale lovgivning, og ikke kun tage stilling til  

 den ydelse, som ansøgeren konkret efterspørger.
Det er samtidig præciseret i pensionslovens § 20 a, stk. 2, at en sag om  

 førtidspension først kan påbegyndes, når alle aktiverings-, revaliderings-,  

 behandlingsmæssige- og andre foranstaltninger, der kan forbedre  

 erhvervsevnen, har været afprøvet, og erhvervsevnen ikke varigt kan  

 forbedres.
Det skal således afprøves - allerede inden førtidspensionssagen  

 påbegyndes - om der er mulighed for at hjælpe den pågældende tilbage til/ind  

 på arbejdsmarkedet.
Dermed ændres proceduren for sagsbehandlingen i sociale  

 sager, og den reelle sagsbehandling fremrykkes mhp. at tilbyde aktive  

 foranstaltninger så tidligt som muligt.
Det betyder ligeledes, at udredningen af sagen, herunder indhentelse af  

 lægeerklæringer, arbejdsprøvning, afklaring af revalideringsmuligheder mv.,  

 skal foregå, inden pensionssagen påbegyndes.
Førtidspensionssagen kan således  

 først påbegyndes, når det ved afprøvning af alle relevante muligheder er  

 konstateret, at det ikke er muligt varigt at forbedre den pågældendes  

 erhvervsevne.
 Alene i de tilfælde, hvor det fra starten vurderes, at der ikke er nogen  

 foranstaltninger, der varigt kan forbedre den pågældendes erhvervsevne eller  

 mulighed for tilbagevenden på arbejdsmarkedet, kan behandlingen af  

 førtidspensionssagen påbegyndes ved henvendelsen om førtidspension, og efter  

 en nærmere vurdering af de konkrete forhold kan der eventuelt tilkendes  

 førtidspension.
 Da både fristen for afgørelse af sagen og udbetalingstidspunktet er  

 afhængig af, hvornår førtidspensionssagen anses for påbegyndt, er det  

 nødvendigt, at kommunen i sagen præcist angiver, hvornår sagen om  

 førtidspension anses for påbegyndt.
Bestemmelsen i pensionslovens § 20 a, stk. 2, finder dog ikke anvendelse  

 for personer med bopæl i udlandet, jf. pensionslovens § 62, stk. 2.  

 Baggrunden for dette er, at disse foranstaltninger foretages i personens  

 hjemland i overensstemmelse med dette lands lovgivning, og at reglerne herom  

 i den danske sociale lovgivning vanskeligt kan finde anvendelse.
Det betyder,  

 at for personer med fast bopæl i udlandet vil tidspunktet for indgivelse af  

 ansøgning i bopælslandet svare til tidspunktet, hvor en sag om førtidspension  

 påbegyndes.
Førtidspensionssagens behandling Det er blevet præciseret i pensionslovens § 15, stk. 2, at tilkendelse af  

 førtidspension forudsætter, at alle aktiverings-, revaliderings-,  

 behandlingsmæssige og andre foranstaltninger, der kan forbedre erhvervsevnen,  

 har været afprøvet, og at erhvervsevnen ikke varigt kan forbedres.
 Med ændringen stilles der krav om, at ansøgeren - inden der tilkendes  

 førtidspension - har været igennem et forudgående forløb, hvor det ved en  

 tidlig, forebyggende indsats er forsøgt at hjælpe den pågældende tilbage på  

 eller ind på arbejdsmarkedet.
Efter de gældende regler kan pension ikke tilkendes, hvis der foreligger  

 mulighed for at iværksætte foranstaltninger, der kan antages mere varigt at  

 forbedre erhvervsevnen.
I praksis har det betydet, at det først i forbindelse  

 med behandlingen af ansøgningen om førtidspension er blevet vurderet, om der  

 er mulighed for at forbedre ansøgerens erhvervsevne.
Med ændringen af  

 pensionsloven fremrykkes sagsbehandlingen, således at afklaringen i forhold  

 til arbejdsmarkedet foregår inden pensionssagen er påbegyndt.
 Det betyder, at når en person har været igennem et tidligt forebyggende  

 forløb, og det har vist sig, at den pågældendes erhvervsevne ikke varigt kan  

 forbedres på nogen måde, kan en sag om førtidspension påbegyndes.
 Sagen bør på dette tidspunkt være så godt belyst - gennem den tidlige  

 udredning af sagen - at der alene udestår vurderingen af, hvorvidt den  

 pågældende opfylder de generelle betingelser for pensionstilkendelse  

 (indfødsret, bopæl mv.), og en vurdering af, hvor meget erhvervsevnen er  

 nedsat.
Med de ændrede regler for fleksjob kan der være personer, der både er  

 berettiget til at få et tilbud om fleksjob og en førtidspension.
Det gælder  

 for personer, hvis erhvervsevne varigt er nedsat med mindst halvdelen, og  

 hvor de samtidig har ret til et tilbud om fleksjob.
I disse tilfælde vil den  

 enkelte have mulighed for at vælge mellem at få et tilbud om fleksjob og få  

 tilkendt en førtidspension.
Vedr. muligheden for fleksjob henvises der til  

 orientering om lov om ændring af lov om social bistand og lov om dagpenge ved  

 sygdom eller fødsel (regler om fleksjob m.v.).
Frist for førtidspensionssagens afgørelse Der indføres i pensionslovens § 20 a, stk. 3, en frist på 3 måneder for  

 behandlingen af førtidspensionssagen.
Kommunen har i forbindelse med sagens  

 behandling i forhold til mulighederne for at forbedre erhvervsevnen indhentet  

 forskellige oplysninger (bl.a. lægelige), og kommunen vil derfor i langt de  

 fleste sager på tidspunktet for førtidspensionssagens påbegyndelse have  

 grundlaget for at kunne træffe afgørelse i førtidspensionssagen, inden der er  

 gået 3 måneder.
Kan fristen pga. ganske særlige forhold ikke overholdes, skal kommunen  

 give ansøger en nærmere redegørelse for baggrunden for forsinkelsen af  

 afgørelsen, og hvornår sagen forventes afgjort.
Det forudsættes, at der gives  

 en individuel redegørelse, hvori de særlige omstændigheder, der har forsinket  

 afgørelsen, forklares nærmere.
 Indførelse af en frist for kommunens afgørelse medfører, at kommunen  

 præcist skal angive tidspunktet for sagens påbegyndelse og meddele dette til  

 borgeren.
 Bestemmelsen i pensionslovens § 20 a, stk. 3, finder dog ikke anvendelse  

 for personer med bopæl i udlandet, jf. pensionslovens § 62, stk. 2.  

 Baggrunden for dette er, at sagsbehandlingen i disse sager er mere  

 kompliceret og tidskrævende, idet der er særlige procedurer, der skal  

 overholdes, og samtlige lægelige akter skal oversættes til dansk.
Udbetaling af Førtidspensionen Som konsekvens af den fremrykkede behandling af sager om førtidspension,  

 er udbetalingstidspunktet for førtidspension ændret, således at  

 førtidspension udbetales fra den 1. i måneden efter, at der er truffet  

 afgørelse om førtidspension, dog senest med virkning fra den 1. i måneden  

 efter, at der er forløbet 3 måneder fra behandlingen af førtidspensionssagen  

 er påbegyndt, jf. pensionslovens § 33, stk. 2. Det er derfor også af hensyn  

 til udbetalingstidspunktet meget vigtigt, at kommunen i den enkelte sag  

 præcist angiver tidspunktet for sagens påbegyndelse.
 Der er ikke ændret i tidspunktet for udbetaling af bistands- eller  

 plejetillæg og invaliditetsydelse, jf. pensionslovens §§ 16 og 18. Disse  

 ydelser skal fortsat udbetales fra den 1. i måneden efter, at der er truffet  

 afgørelse, dog senest med virkning fra den 1. i måneden efter, at der er  

 forløbet 3 måneder fra, at der er ansøgt om ydelsen.
Bestemmelsen i den nugældende § 33, stk. 3, om, at personligt tillæg  

 tidligst kan udbetales med virkning fra det tidspunkt, hvor pensionen efter  

 §§ 12, 14 og 16 er tilkendt, bliver med lovændringen overflyttet til  

 bestemmelsen i lovens § 17, hvori betingelserne for at kunne yde personligt  

 tillæg i øvrigt fremgår.
Det bliver hermed præciseret, at ydelse af  

 personligt tillæg er afhængigt af, at pågældende har fået tilkendt social  

 pension.
1.2 Udlægning af tilkendelseskompetencen - § 59 Kompetence Ved lovens ikrafttræden den 1. juli 1998 får kommunerne kompetencen til at  

 tilkende alle typer førtidspension, jf. pensionslovens § 59. Samtidig ophæves  

 reglen i pensionslovens § 62 b, hvorefter kommunerne kan søge  

 socialministeren om tilladelse til at få den fulde tilkendelseskompetence på  

 førtidspensionsområdet.
Det betyder, at kommunerne får kompetencen til at  

 tildele alle forsørgelsesydelser efter den sociale lovgivning, jf. lov om  

 retssikkerhed og administration på det sociale område.
 Kommunerne får således kompetencen til at træffe afgørelse om tilkendelse,  

 ændring og frakendelse af alle typer førtidspension, bistands- eller  

 plejetillæg samt invaliditetsydelse, jf. pensionslovens § 59. Kommunerne skal  

 ligeledes træffe afgørelse om, fra hvilket tidspunkt en sag om førtidspension  

 er påbegyndt, fra hvilket tidspunkt betingelserne for tilkendelse, ændring  

 eller frakendelse af pensionen er opfyldt, om sagen skal genoptages til  

 kontrol på et senere tidspunkt, om pensionen skal være hvilende mv.
 De sager, hvori kommunerne senest 30. juni 1998 har afgivet indstilling  

 til revaliderings- og pensionsnævnene, overgår til videre behandling i de nye  

 sociale nævn efter den 1. juli 1998. Sagerne skal afgøres og kan påklages  

 efter de regler, der er gældende indtil 1. juli 1998.
Forskud på mellemste og højeste førtidspension Som konsekvens af, at kommunerne får tilkendelseskompetencen på  

 førtidspensionsområdet, ophæves mulighederne for udbetaling af forskud på  

 mellemste og højeste førtidspension.
 Ændringen skal tillige ses i sammenhæng med, at en førtidspensionssag i de  

 fleste tilfælde først kan påbegyndes, når aktiverings- og  

 revalideringsforanstaltninger mv. har været afprøvet, og at der er indført en  

 frist på 3 måneder for behandling af førtidspensionssager, jf. pkt. 1.1. Det  

 må på den baggrund forventes, at kommunerne hurtigt kan træffe afgørelse om  

 evt. tilkendelse af førtidspension, og at der vil være sammenfald af  

 tidspunktet for afgørelsen om førtidspension efter de nye regler og  

 tidspunktet for udbetaling af forskud efter de nugældende regler.
 I sager, hvor der den 1. juli 1998 udbetales forskud på pension efter  

 reglerne i pensionslovens § 35, kan der fortsat udbetales forskud efter de  

 indtil denne dato gældende regler.
1.3 Ændret administrationskommune - § 57 Efter det vedtagne lovforslag er det den aktuelle opholdskommune, der fra  

 den 1. juli 1998 varetager administrationen af lov om social pension.  

 Reglerne i pensionsloven svarer herefter til reglerne i øvrigt på det sociale  

 område, jf. § 9 i lov om retssikkerhed og administration på det sociale  

 område.
 I de tilfælde, hvor en person er eller bliver optaget i en institution mv.  

 vil opholdskommunen således i alle tilfælde være den kommune, hvor  

 institutionen mv. er beliggende - også i de situationer, hvor personen har en  

 anden oprindelig opholdskommune.
Tager en pensionist fast bopæl i udlandet, overgår administrationen af  

 pensionen til Den Sociale Sikringsstyrelse, jf. § 62 i pensionsloven.
Dette  

 gælder dog ikke for personer, der midlertidigt opholder sig i udlandet, men  

 fortsat bevarer en fast bopæl her i landet.
I disse tilfælde vil det være den  

 kommune, hvor pensionisten har fast bopæl, der varetager administrationen af  

 pensionsloven.
1.4 Klageadgang - § 50 Som konsekvens af, at reglerne om sagsbehandling og klageadgang mv. fra  

 den 1. juli 1998 bliver samlet i lov om retssikkerhed og administration på  

 det sociale område, indeholder pensionsloven, § 50, stk. 1, som udgangspunkt  

 kun en henvisning til denne lov.
 Gældende lovs § 50, stk. 8, om indbringelse af Hypotekbankens afgørelser  

 efter § 72 c opretholdes i lov om social pension, § 50, stk. 2, idet denne  

 bestemmelse alene gælder for pensionsloven og ikke er af generel karakter.
Reglerne om klageadgang bygger på et enstrenget ankesystem med det sociale  

 nævn som første klageinstans og Den Sociale Ankestyrelse som anden instans,  

 når sagen har principiel eller generel betydning.
Alle de kommunale  

 afgørelser inden for det sociale område, herunder afgørelser om ydelser efter  

 lov om social pension, kan herefter ankes til det sociale nævn som 2.  

 instans.
 Sager, hvori nævnet ikke stadfæster kommunens afgørelse om  

 almindelig/forhøjet almindelig førtidspension, kan herefter ikke - som i dag  

 - optages til behandling af Den Sociale Ankestyrelse, medmindre sagen har  

 generel eller principiel karakter.
 Den særlige klageadgang til Den Sociale Ankestyrelse i gældende lovs § 62  

 b, stk. 2, i sager, som kommunen afgør efter tilladelse fra socialministeren  

 (kompetencekommuner), ophæves.
 Revaliderings- og pensionsnævnene og de sociale ankenævn nedlægges, og i  

 stedet bliver de sociale nævn, der etableres i hvert amt, som nævnt første  

 klageinstans.
Sager vedrørende kommunale afgørelser, som er indbragt for nævnene inden  

 1. juli 1998, og som ikke er afgjort senest på denne dato, overgår til de  

 sociale nævn.
Sagerne afgøres og kan påklages efter reglerne i lov om social  

 pension, som gældende indtil 1. juli 1998.
1.5 Ændret statslig finansiering af kommunernes udgifter til pension - §  

 52 Refusion af udgifter til pension Den statslige refusion af kommunernes udgifter til pension efter §§ 14, 16  

 og 18 til personer under 67 år fastsættes til 50 pct.
Efter gældende regler  

 refunderer staten 50 pct. af kommunernes udgifter til pension til personer  

 under 60 år, og 100 pct. af kommunernes udgifter til pension til personer,  

 der er fyldt 60 år.
Ændringen træder i kraft dagen efter denne lovs bekendtgørelse i  

 Lovtidende med virkning for alle pensioner, der tilkendes efter denne dato.  

 Pensioner tilkendt inden denne dato finansieres efter de indtil denne dato  

 gældende regler.
Såfremt der tilkendes en forhøjelse af en allerede tilkendt  

 pension, afholder staten 50 pct. af udgiften til forhøjelsen.
Refusion af udgifter til personligt tillæg Den statslige refusion af udgifter til personligt tillæg efter § 17, stk.  

 1 og 3, dvs. til personlige tillæg til pensionister, hvis økonomiske forhold  

 er særlig vanskelige eller ganske særlig vanskelige, ændres fra 75 pct. til  

 50 pct., svarende til den samme andel, som tilsvarende udgifter efter lov om  

 social bistand og efter lov om aktiv socialpolitik.
Hermed ønskes det opnået,  

 at kommunerne i overensstemmelse med loven i hvert enkelt tilfælde træffer  

 afgørelse om personlige tillæg efter en konkret individuel vurdering.
Samtidig er bestemmelsen om et rådighedsbeløb ophævet.
Herefter vil der  

 ikke for fremtiden være en maksimumsgrænse for statens refusion af  

 kommunernes udgifter til personlige tillæg efter § 17, stk. 1 og 3.
 Statens refusion af kommunernes udgifter efter § 17, stk. 2 og 4, til  

 personlige tillæg til varmeudgifter og til udgifter til petroleum, forbliver  

 uændret 75 pct., idet reglerne herom er fastsat af socialministeren i en  

 bekendtgørelse.
 Ændringen træder i kraft den 1. januar 1998. Personlige tillæg ydet efter  

 denne dato refunderes med 50 pct.
Refusion af udgifter til pension til personer med fast bopæl i udlandet Som konsekvens af ophævelsen af den 6 årige mellemkommunale  

 afregningsregel, jf. pkt. 1.6, afholder staten fra den 1. juli 1998 den fulde  

 udgift til pension til personer med fast bopæl i udlandet.
Kontoplan og refusionsskemaer Ændringen af finansieringen af pension til personer mellem 60 og 67 år  

 giver ikke anledning til ændring af Indenrigsministeriets kontoplan og  

 Socialministeriets refusionsskema.
De eksisterende konti for højeste og  

 mellemste førtidspension med 50 pct. refusion og forhøjet almindelig  

 førtidspension med 50 pct. skal anvendes.
Ændringen af finansieringen af udgifter til personlige tillæg, som træder  

 i kraft den 1. januar 1998, vil derimod medføre ændringer af såvel kontoplan  

 som refusionsskemaer.
Tilsvarende gør sig gældende for ændringen af  

 finansieringen af udgifter til pension til personer, der har fast bopæl i  

 udlandet, som træder i kraft den 1. juli 1998. Ændringen vil fremgå af de  

 skemaer vedrørende forskudsrefusionen for 1998, som Socialministeriet  

 udsender i efteråret 1997. Socialministeriet vil desuden anmode  

 Indenrigsministeriet om at ændre kontoplanen på disse områder.
1.6 Mellemkommunal afregning - § 53 Som udgangspunkt er det fra den 1. juli 1998 opholdskommunen, der afholder  

 den kommunale andel af udgifterne til pension også i de tilfælde, hvor  

 opholdskommunen er en anden end den kommune, der har tilkendt pensionen.
De  

 mellemkommunale afregninger begrænses til alene at vedrøre personer, der  

 anbringes eller er anbragt i forskellige boformer mv. i en anden kommune.
Den  

 6 årige mellemkommunale afregningsregel i gældende lovs § 52, stk. 3, ophæves  

 således.
En kommune kan herefter kræve sin del af udgifterne til pension refunderet  

 af en tidligere opholdskommune, når den tidligere opholdskommune eller anden  

 offentlig myndighed har medvirket til, at en person har ophold i en af de i §  

 53 nævnte boformer mv.
Disse boformer svarer til de institutioner mv., som er  

 nævnt i § 58 i den gældende pensionlov.
Refusionsadgangen gælder, uanset om  

 personen først får tilkendt pension under opholdet, og så længe pensionisten  

 har ophold i en af de nævnte boformer mv.
Adgangen til at kræve refusion gælder for udgifter til pension efter §§  

 12, 14, 16 og 18 i lov om social pension.
Udgifter til personlige tillæg  

 efter pensionslovens § 17 er således ikke omfattet af refusionsadgangen.
Flytter pensionisten i privat bolig, finansierer den kommune, hvori  

 pensionisten herefter får ophold, den kommunale andel af udgiften til  

 pension.
Dette gælder uanset, om udflytningen sker til den kommune, hvori  

 institutionen mv. er beliggende.
I de tilfælde, hvor pensionisten flytter fra  

 en af de nævnte boformer mv. i en anden kommune til en af de nævnte boformer  

 mv. i en tredie kommune, vil det fortsat være den oprindelige opholdskommune,  

 der finansierer den kommunale andel af udgiften til pension.
Kommunerne kan fortsat indbyrdes aftale, at en tidligere opholdskommune  

 skal afholde den kommunale andel af pensionen.
Uenighed om disse aftaler kan  

 ikke indbringes for anden administrativ myndighed.
Øvrige ændringer 1.7 Alderen på ansøgningstidspunktet - § 14 Den gældende bestemmelse i pensionslovens § 33, stk. 4, om, at alderen på  

 ansøgningstidspunktet er afgørende for, hvilken pension der kan tilkendes,  

 flyttes til bestemmelsen i lovens § 14 om betingelserne for tilkendelse af  

 pension.
Hermed præciseres det, at alderen på det tidspunkt, hvor  

 behandlingen af en førtidspensionssag påbegyndes, eller hvor der er ansøgt om  

 bistands- eller plejetillæg eller invaliditetsydelse, ikke blot har betydning  

 for udbetalingstidspunktet men også for berettigelsen til ydelser efter  

 pensionsloven.
1.8 Pension under strafafsoning - § 46 Pensionsinddragelse Den gældende regel i pensionslovens § 46, stk. 1, om, at pensionen  

 inddrages, hvis en person indsættes til strafafsoning eller andre  

 frihedsberøvende foranstaltninger i henhold til dom, ændres fra den 1. juli  

 1998 således, at social pension alene inddrages, hvis en person indsættes til  

 strafafsoning i fængsel eller arresthus.
Det betyder, at der ikke længere kan ske inddragelse af pensionen, hvis en  

 person får en dom til anbringelse i fx psykiatrisk hospital.
Personer, der  

 opholder sig i disse boformer skal efter lovens ikrafttræden have deres  

 pension udbetalt og betale for opholdet efter de regler, der gælder for den  

 enkelte boform.
Beløb til dækning af husleje under afsoning Tidsrummet i pensionslovens § 46, stk. 1, hvori en indsat - efter at  

 strafafsoningen er påbegyndt - kan få udbetalt et beløb til dækning af  

 udgifter til husleje o.lign., hvis der er rimelig udsigt til, at den  

 pågældende vil kunne løslades, ændres fra den 1. juli 1998 fra omkring 3  

 måneder til omkring 6 måneder, svarende til reglerne for  

 kontanthjælpsmodtagere i samme situation.
1.9 Bemyndigelsesbestemmelse - § 54 Der er indsat en bemyndigelsesbestemmelse i pensionslovens § 54, hvorefter  

 socialministeren bemyndiges til at indgå aftale med Færøernes landsstyre og  

 Grønlands hjemmestyre om afholdelse af udgifter til pension til personer, der  

 er visiteret til ophold i Danmark af de færøske eller grønlandske sociale  

 myndigheder.
 Aftalen skal endvidere indeholde aftale om afholdelse af udgifter til  

 pension til personer, der er visiteret til ophold på Færøerne eller i  

 Grønland af de danske sociale myndigheder.
 Aftalen vil omhandle personer, som får ophold i døgninstitution mv. eller  

 med henblik på revalidering i eller uden for institution, samt de personer,  

 som er omfattet af de særlige regler, der gælder efter Socialministeriets  

 bekendtgørelse nr. 888 af 11. december 1986 med senere ændringer (det  

 tidligere særforsorgsområde).
 I bestemmelsen er der endvidere indsat en ankeregel, således at uenighed  

 mellem færøske eller grønlandske sociale myndigheder og danske sociale  

 myndigheder om deres forpligtelser efter den bekendtgørelse, der vil blive  

 udstedt i henhold til bemyndigelsen, afgøres af Den Sociale Ankestyrelse.
 Færøernes landsstyre og Grønlands hjemmestyre vil følge aftalerne op med  

 tilsvarende bestemmelser.
 Der er på nuværende tidspunkt ikke indgået en aftale med hverken Færøernes  

 landsstyre eller Grønlands hjemmestyre om den nærmere udformning af en sådan  

 aftale.
 Socialministeren kan anvende bemyndigelsen fra dagen efter  

 offentliggørelsen i Lovtidende.
1.10 Kontaktudvalgets særlige høringsret Folkepensionistforeningernes og Invalideorganisationernes Kontaktudvalg  

 har siden 1972 haft en særlig høringsret om ændringer af pensionsbeløb ud  

 over dem, der følger af lov om en satsreguleringsprocent.
Denne høringsret  

 efter gældende pensionslovs § 61 ophæves med virkning fra dagen efter denne  

 lovs bekendtgørelse i Lovtidende.
Lovforslag til ændringer på pensionsområdet  

 mv. vil fortsat i fornødent omfang blive sendt til høring i en bred kreds af  

 organisationer mv.
 2. Ændringer af lov om delpension:
Ændringen i delpensionsloven indeholder alene rettelser som konsekvens af  

 vedtagelsen af lov om retssikkerhed og administration på det sociale område.  

 Loven, der træder i kraft den 1. juli 1998, samler en række regler på det  

 sociale område, som handler om borgernes rettigheder, krav til hvordan  

 sagerne skal behandles, opbygningen af den sociale administration,  

 klageregler mv.
Reglerne herom vil herefter ikke længere fremgå særskilt af  

 lov om delpension.
 Det skal nævnes, at det herefter er opholdskommunen og ikke som hidtil  

 »bopælskommunen«, der skal varetage administrationen af  

 delpensionsloven.
 Klagereglerne gøres ensartet på det sociale område, hvorfor § 17 i lov om  

 delpension fremover kun indeholder en henvisning til de generelle klageregler  

 i lov om retssikkerhed og administration på det sociale område.
