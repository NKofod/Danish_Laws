Nr LSF 95 Forslag til Lov om kommuners og amtskommuners bidrag til statslige og  

 private skoler og kurser Fremsat af undervisnings- og forskningsministeren (Bertel Haarder) den 9. november 1988 Vedtaget ved tredjebehandling den 30. marts 1989 Lov nr. 214 af 05/04/1989 Kapitel 1 Almindelig undervisning og specialundervisning § 1. Kommunen betaler bidrag til staten for hver elev, der er  

 hjemmehørende i kommunen, og som er optaget i en børnehaveklasse eller en  

 1.-10. klasse ved skoler og kurser omfattet af lov om friskoler og private  

 grundskoler m.v. samt ved Sorø Akademis Skole og ved Statens pædagogiske  

 Forsøgscenters Skole i Rødovre.
 § 2. Amtskommunen betaler bidrag til staten for hver elev, der er  

 hjemmehørende i amtskommunen, og som er optaget i en gymnasieafdeling, en  

 studenterkursusklasse eller en hf-kursusklasse ved private gymnasieskoler og  

 studenterkursus, ved Sorø Akademis Skole eller ved seminarierne.
 Stk. 2. Reglerne om amtskommuner i denne lov gælder også for Københavns og  

 Frederiksberg Kommuner.
 § 3. Kommunernes og amtskommunernes bidrag beregnes for de private skolers  

 og kursers vedkommende i forhold til statens bevilgede rammetilskud pr. elev.  

 For statsskolernes og seminariernes vedkommende udgør bidraget pr. elev det  

 samme som i de tilsvarende private skoler.
 Stk. 2. Undervisnings- og forskningsministeren fastsætter nærmere regler  

 om ordningen, herunder om størrelsen af bidragsprocenten og om, at visse  

 udgifter ikke indgår i beregningen .
Kapitel 2 Undervisning m.v. af svært handicappede § 4. Amtskommunerne betaler bidrag til staten svarende til statens  

 gennemsnitlige budgetterede refusionstilskud pr. elev for ekstraudgifter til  

 lærertimer og hjælpemidler til elever med svære handicap, som er optaget på  

 de skoler eller kurser, der er nævnt i §§ 1 og 2. Undervisnings- og  

 forskningsministeren fastsætter nærmere bestemmelser om beregningen af  

 bidraget.
§ 5. Amtskommunen kan af en kommune kræve delvis refusion af bidraget til  

 staten i henhold til § 4 for elever, der er hjemmehørende i kommunen, og som  

 er optaget i en børnehaveklasse eller en 1.-10. klasse.
Refusionsbeløbet skal  

 svare til det takstbeløb, kommunen betaler til amtskommunen i henhold til §  

 40, stk. 2, i lov om folkeskolen, med fradrag af kommunens bidrag til staten  

 for den almindelige undervisning og specialundervisningen.
Kapitel 3 Andre bestemmelser § 6. En elev anses for hjemmehørende i den kommune, hvor eleven er  

 tilmeldt folkeregisteret, eller i den amtskommune, hvor elevens  

 folkeregisterkommune er beliggende.
 § 7. Kommunen og amtskommunen kan kræve refusion af bidraget i henhold til  

 §§ 1-4 eller delvis refusion i henhold til § 5 fra en anden kommune eller  

 amtskommune for elever, som ved beregningen af kommunal udligning til  

 kommuner og amtskommuner indgår i folketallet i den anden kommune eller  

 amtskommune.
 § 8. Kommunernes og amtskommunernes bidrag til staten kan modregnes i  

 statstilskuddet til kommunerne og amtskommunerne.
§ 9. Amtskommunen betaler undervisningsafgiften for 1) elever, der henvises til optagelse i gymnasieafdelingen ved en privat  

 tilskudsberettiget gymnasieskole eller en studenterkursusklasse ved et privat  

 tilskudsberettiget studenterkursus, og 2) elever i en kursusklasse til højere forberedelseseksamen på private  

 tilskudsberettigede kurser, hvis udgifter ikke afholdes fuldt ud af staten.
 Stk. 2. Undervisnings- og forskningsministeren kan fastsætte nærmere  

 regler om betaling af undervisningsafgiften.
Kapitel 4 Ikrafttrædelse m.v.
 § 10. Loven træder i kraft dagen efter bekendtgørelsen i Lovtidende og har  

 virkning fra den 1. januar 1989.
 Stk. 2. Lov om kommuners og amtskommuners bidrag til statslige og private  

 skoler og kurser, jf. lovbekendtgørelse nr. 421 af 20. juni 1986, ophæves.
 Stk. 3. Regler, der er udstedt i medfør af den tidligere lov, forbliver  

 indtil videre i kraft.
 § 11. Loven gælder ikke for Færøerne og Grønland.
Oprindeligt fremsat forslag Kapitel 1 Almindelig undervisning og specialundervisning § 1. Kommunen betaler bidrag til staten for hver elev, der er  

 hjemmehørende i kommunen, og som er optaget i en børnehaveklasse eller en  

 1.-10. klasse ved skoler og kurser omfattet af lov om friskoler og private  

 grundskoler m.v. samt ved Sorø Akademis Skole og ved Statens pædagogiske  

 Forsøgscenters Skole i Rødovre.
 § 2. Amtskommunen betaler bidrag til staten for hver elev, der er  

 hjemmehørende i amtskommunen, og som er optaget i en gymnasieafdeling, en  

 studenterkursusklasse eller en hf-kursusklasse ved private gymnasieskoler og  

 studenterkursus, ved Sorø Akademis Skole eller ved seminarierne.
 Stk. 2. Reglerne om amtskommuner i denne lov gælder også for Københavns og  

 Frederiksberg Kommuner.
 § 3. Kommunernes og amtskommunernes bidrag beregnes for de private skolers  

 og kursers vedkommende i forhold til statens bevilgede rammetilskud pr. elev.  

 For statsskolernes og seminariernes vedkommende udgør bidraget pr. elev det  

 samme som i de tilsvarende private skoler.
 Stk. 2. Undervisningsministeren fastsætter nærmere regler om ordningen,  

 herunder om størrelsen af bidragsprocenten, og om at visse udgifter ikke  

 indgår i beregningen .
Kapitel 2 Undervisning m.v. af svært handicappede § 4. Amtskommunerne betaler bidrag til staten svarende til statens  

 gennemsnitlige budgetterede refusionstilskud pr. elev for ekstraudgifter til  

 lærertimer og hjælpemidler til elever med svære handicaps, som er optaget på  

 de skoler eller kurser, der er nævnt i §§ 1 og 2. Undervisningsministeren  

 fastsætter nærmere bestemmelser om beregningen af bidraget.
§ 5. Amtskommunen kan af en kommune kræve delvis refusion af bidraget til  

 staten i henhold til § 4 for elever, der er hjemmehørende i kommunen, og som  

 er optaget i en børnehaveklasse eller en 1.-10. klasse.
Refusionsbeløbet skal  

 svare til det takstbeløb, kommunen betaler til amtskommunen i henhold til §  

 40, stk. 2, i lov om folkeskolen, med fradrag af kommunens bidrag til staten  

 for den almindelige undervisning og specialundervisningen.
Kapitel 3 Andre bestemmelser § 6. En elev anses for hjemmehørende i den kommune, hvor eleven er  

 tilmeldt folkeregisteret eller i den amtskommune, hvor elevens  

 folkeregisterkommune er beliggende.
 § 7. Kommunen og amtskommunen kan kræve refusion af bidraget i henhold til  

 §§ 1-4 eller delvis refusion i henhold til § 5 fra en anden kommune eller  

 amtskommune for elever, som ved beregningen af kommunal udligning til  

 kommuner og amtskommuner indgår i folketallet i den anden kommune eller  

 amtskommune og amtskommunerne.
 § 8. Kommunernes og amtskommunernes bidrag til staten kan modregnes i  

 statstilskuddet til kommunerne og amtskommunerne.
§ 9. Amtskommunen betaler undervisningsafgiften for 1) elever, der henvises til optagelse i gymnasieafdelingen ved en privat,  

 tilskudsberettiget gymnasieskole eller en studenterkursusklasse ved et  

 privat, tilskudsberettiget studenterkursus, og 2) elever i en kursusklasse til højere forberedelseseksamen på private  

 tilskudsberettigede kursus, hvis udgifter ikke afholdes fuldt ud af staten.
 Stk. 2. Undervisningsministeren kan fastsætte nærmere regler om betaling  

 af undervisningsafgiften.
 § 10. Har undervisningsministeren bemyndiget ministeriets direktorater til  

 at udøve de beføjelser, der i denne lov er tillagt ministeren, kan ministeren  

 fastsætte regler om adgangen til at klage over afgørelser, der er truffet i  

 henhold til bemyndigelsen, herunder om at afgørelser ikke skal kunne  

 indbringes for ministeren.
Kapitel 4 Ikrafttrædelse m.v.
 § 11. Loven træder i kraft den 1. januar 1989.
 Stk. 2. Lov om kommuners og amtskommuners bidrag til statslige og private  

 skoler og kurser, jf. lovbekendtgørelse nr. 421 af 20. juni 1986, ophæves.
 § 12. Loven gælder ikke for Færøerne og Grønland.
Bemærkninger til lovforslaget I.
Almindelige bemærkninger Lovforslaget er en i det væsentlige uændret genfremsættelse af det forslag  

 til lov om kommuners og amtskommuners bidrag til statslige og private skoler  

 og kurser, der blev fremsat den 13. januar 1988, jf.
Folketingets  

 forhandlinger sp. 4496-97.
 Efter 1. behandlingen i Folketinget blev lovforslaget henvist til  

 uddannelsesudvalget, se Folketingets forhandlinger sp. 5534-41. Som følge af  

 valgets udskrivelse blev forslaget imidlertid ikke færdigbehandlet i  

 udvalget.
Lovforslaget tilsigter i øvrigt dels en forenkling af den eksisterende  

 bidragsordning, dels at indføre amtskommunal finansiering samt en ændret  

 kommunal finansiering at statens tilskud til de private skoler, for så vidt  

 angår undervisning m.v. af svært handicappede elever.
Det sidstnævnte forslag  

 har både sammenhæng med det samtidig hermed fremsatte forslag til lov om  

 ændring af lov om friskoler og private grundskoler, og med indførelse af den  

 nye tilskudsordning for de private skoler.
Endvidere er der efter den  

 nugældende lovs ikrafttræden den 1. april 1975 sket nogle ændringer i  

 Undervisningsministeriets lovgivning, som har gjort det nødvendigt at  

 ajourføre den gældende lovs bestemmelser.
A.
Forenkling af bidragsordningen a.
Baggrunden for forslaget Ændringen af lov om statsstøtte til visse private skoler (indførelse af  

 finansiering efter objektive kriterier) Ved lov nr. 230 af 22. april 1987 er lov om statsstøtte til visse private  

 skoler og kurser (skolestøtteloven) bl.a. ændret således, at hver enkelt  

 skole til dækning af udgifterne ved undervisningsvirksomheden får dels et  

 rammetilskud, dels et refusionstilskud for det kommende finansår.  

 Rammetilskuddet, der udgør langt den overvejende del af tilskuddet, beregnes  

 på grundlag af objektive kriterier ud fra en på finansloven fastlagt  

 gennemsnitssats pr. elev.
Den gældende bidragsordning De gældende bestemmelser findes i bekendtgørelse nr. 421 af 20. juni 1986  

 af lov om kommuners og amtskommuners bidrag til statslige og private skoler  

 og kurser (bidragsloven). Hovedloven er lov nr. 338 af 19. juni 1974. Der  

 henvises til Folketingstidende 1973-74: sp. 3483 og 5297; tillæg A sp. 2389;  

 tillæg B sp. 861; tillæg C sp. 533. Denne lov er ændret ved lov nr. 304 af 8.  

 juni 1977, lov nr. 587 af 19. december 1985 og lov nr. 217 af 23. april 1986.  

 Der henvises til bekendtgørelse nr. 421 af 20. juni 1986 af lov om kommuners  

 og amtskommuners bidrag til statslige og private skoler og kurser.
Efter den gældende bidragslov yder kommunerne et bidrag til staten for de  

 elever, der er optaget ved statslige og private øvelsesskoler samt ved bl.a.  

 friskoler og private grundskoler m.v.
Endvidere betaler amtskommunerne  

 bidrag, for så vidt angår elever, som er optaget på private gymnasieskoler  

 m.v. samt ved Sorø Akademis Skoles studenterafdeling og hf-kurserne ved  

 seminarierne.
Bidraget svarer ved statsskolerne og hf-kurserne ved  

 seminarierne til statens gennemsnitlige udgift pr. elev og for de private  

 skoler og kursers vedkommende til statens gennemsnitlige tilskud pr. elev.
I  

 medfør af det i henhold til bidragsloven udstedte bidragscirkulære  

 administreres ordningen bl.a. således, at der i eet finansår foretages tre  

 bidragsberegninger for hver enkelt kommune og amtskommune:
1) et efterreguleringsbeløb for det forudgående finansår, 2) et a contobidrag pr. elev for det følgende finansår og 3) det samlede a contobidrag for det følgende finansår.
 Ordningen medfører en unødig stor administration, som  

 Undervisningsministeriet finder det hensigtsmæssigt at fremsætte forslag til  

 forenkling af.
b.
Forslag til forenkling af bidragsordningen Der foreslås en forenklet bidragsmodel, herunder også i konsekvens af  

 vedtagelsen af det nye tilskudssystem for de private skoler efter følgende  

 retningslinier:
 1) Hver kommune og amtskommune bidrager som nu til staten i forhold til  

 det antal elever, der går i de statslige og private skoler, der er omtalt i  

 lovforslaget.
2) Bidraget skal for de private skolers og kursers vedkommende beregnes i  

 forhold til statens rammetilskud pr. elev, jf. nedenfor.
For statsskolernes  

 og seminariernes vedkommende skal bidraget udgøre det samme pr. elev som i de  

 tilsvarende private skoler.
3) I henhold til det gældende bidragscirkulære er kommunernes bidrag for  

 elever på skoler oprettet i henhold til friskoleloven fastsat til 65 pct. af  

 gennemsnittet af statens tilskud pr. elev for disse skoler.
I det cirkulære,  

 der i fremtiden vil blive udstedt i henhold til bemyndigelsesbestemmelsen i §  

 3, vil bidraget for alle skoler på grundskoleniveau foreløbig blive fastsat  

 til 71 pct. af rammetilskuddet, hvilket beløbsmæssigt tilnærmelsesvis svarer  

 til den gamle bidragsprocent.
Bidraget pr. elev fastlægges endeligt på de  

 årlige finanslove, idet der dog kan foretages korrektion for pris- og  

 lønudviklingen.
Amtskommunerne forudsættes uændret at bidrage med 100 pct. af  

 statens tilskud på gymnasie- og hf-området.
Dette indebærer, at bidraget  

 fastsættes til 106 pct. af det rammetilskud, der gives til henholdsvis  

 gymnasie-, hf- og studenterkursuselever.
4) Bidragscirkulæret tænkes endvidere udformet således, at staten kun  

 opkræver bidrag en gang årligt den 1. juli.
Ifølge den gældende ordning  

 betaler (amts)kommunerne løbende månedlige bidrag.
Bidraget opkræves i det  

 løbende finansår på baggrund af elevtallet pr. 1. september året før.
B. Ændring af finansieringsmåden for undervisning m.v. af svært  

 handicappede elever på private skoler a.
Baggrunden for forslaget De gældende tilskudsregler (statens tilskud til de private skoler) m.v.
I henhold til skolestøtteloven yder staten 100 pct. refusionstilskud til  

 ekstra lærertimer og hjælpemidler, der er godkendt af undervisningsministeren  

 til undervisning af svært handicappede elever.
Ordningen trådte i kraft den  

 1. januar 1988 ligesom de øvrige ændringer af skolestøtteloven.
Vedtagelsen  

 af skolestøtteloven betyder, at forældrene ikke kommer til at betale  

 skolepenge for de omhandlede ekstraudgifter.
Dette indebærer, at det  

 offentlige dækker merudgifterne i samme omfang, som hvis undervisningen  

 foregik i den offentlige skole.
 Tilskud ud over 5 pct. af det tilskudsberettigede skematimeforbrug kræver  

 godkendelse i Undervisningsministeriet for hver enkelt skole, hvadenten der  

 er tale om almindelig specialundervisning eller om undervisning af svært  

 handicappede elever.
De gældende finansieringsregler (bidrag til staten) Kommunerne bidrager til staten i henhold til bidragsloven med 65 pct. af  

 statens tilskud til elever på skoler oprettet i henhold til friskoleloven.  

 Amtskommunerne bidrager således ikke til staten for elever med svære  

 handicaps på disse skoler, selvom undervisning af disse elever i offentlige  

 skoler er en amtskommunal opgave.
Den gældende ordning i forhold til den fastlagte byrdefordeling Efter særforsorgens udlægning pr. 1. januar 1980 er det amtskommunernes  

 ansvar, at alle undervisningspligtige elever, der har behov herfor, modtager  

 vidtgående speicalundervisning.
Antallet af svært handicappede  

 enkeltintegrerede elever er nu ca. 150 på de private skoler i  

 undervisningsåret 1985-86. Amtskommunerne har i dette år netto haft en  

 besparelse på ca. 9 mill. kr. på folkeskoleområdet.
Udgifterne har været  

 afholdt af staten, kommunerne og af forældrene til elever med svære  

 handicaps.
 Der er således opstået en utilsigtet virkning med hensyn til  

 byrdefordeling, som Undervisningsministeriet finder det rimeligt at korrigere  

 ved indførelse af en ny finansieringsordning for undervisning m.v. af svært  

 handicappede elever.
b.
Ny bidragsordning for undervisning af og hjælpemidler til elever med  

 svære handicaps ved de private skoler Der foreslås en finansieringsmodel efter følgende retningslinier:
 1) Amtskommunerne betaler, jf. lovforslagets § 4, et bidrag til staten  

 svarende til statens gennemsnitlige budgetterede refusionstilskud pr. elev  

 for ekstraudgifter til lærertimer og hjælpemidler til elever med svære  

 handicaps.
Dette gælder både enkeltintegrerede elever på private skoler og private  

 specialskoleelever.
Der henvises til det samtidig hermed fremsatte forslag  

 til lov om ændring af lov om friskoler og private grundskoler (Oprettelse af  

 specialskoler, befordring, skolefritidsordninger m.v.).
 2) I medfør af § 5 i forslaget kan amtskommunen af en kommune kræve delvis  

 refusion af bidraget til staten for elever, der er hjemmehørende i kommunen.  

 Refusionsbeløbet skal svare til det takstbeløb, kommunen betaler til  

 amtskommunen i henhold til § 40, stk. 2, i folkeskoleloven med fradrag af  

 kommunens bidrag til staten for den almindelige undervisning og  

 specialundervisningen.
 3) Ovenstående retningslinier indebærer, at amtskommunerne bidrager til  

 undervisning m.v. af elever med svære handicaps, som om de blev undervist i  

 den offenlige skole, og bidrager til de samlede udgifter ved undervisning af  

 disse elever efter fradrag af det beløb, som forældrene og staten betaler for  

 den almindelige undervisning og specialundervisningen for elever i den  

 private skole:
 Byrdefordeling ved offentlige og private skoler opgjort som bidrag pr.  

 elev opgjort nu og efter forslaget er sammenfattet nedenfor:
Lovforslagets økonomiske konsekvenser a.
Forenkling af bidragssystemet Forslaget om, at (amts)kommunerne skal bidrage til staten i forhold til  

 statens bevilgede rammetilskud/udgifter i stedet for til statens  

 gennemsnitlige tilskud/udgifter (forenkling af bidragssystemet), er  

 udgiftsneutralt.
I de økonomiske beregninger er der ikke taget hensyn til konsekvenserne af  

 reglerne i § 2, stk. 2, i lov om statsstøtte til visse private skoler.
Efter  

 denne regel nedsættes eller forhøjes en skoles tilskud til den fremskrevne  

 værdi af de foregående års tilskud med tillæg eller fradrag af 3 pct., hvis  

 en skoles rammetilskud pr. elev i året 1988 eller i følgende finansår er mere  

 end 3 pct. større eller mindre end den fremskrevne værdi af tilskuddet i det  

 foregående år.
Undervisningsministeriet forbeholder sig at vende tilbage til  

 dette spørgsmål med henblik på en regulering af den kommunale og  

 amtskommunale bloktilskudspulje.
b.
Finansieringsomlægning for undervisning m.v. af svært handicappede Forslaget indebærer, at amtskommunerne skal bidrage til ekstraudgifterne  

 ved undervisning m.v. af svært handicappede med et beløb på 52.900 kr. pr.  

 elev (1985-86 niveau), hvilket er noget mindre end de gennemsnitlige  

 amtskommunale udgifter på 60.000 kr. for disse elever i folkeskolen, jf.  

 oversigten ovenfor.
De private skoler har i dag optaget ca. 159 enkeltintegrerede elever med  

 svære handicaps.
Såfremt det samtidigt fremsatte forslag til ændring af lov  

 om friskoler og private grundskoler m.v. gennemføres, således at der kan  

 oprettes private specialskoler, forventes det samlede antal elever med behov  

 for vidtgående specialundervisning i de private skoler gradvis forøget til  

 ca. 260 elever.
De amtskommunale merudgifter ved den foreslåede finansieringsomlægning vil  

 for de nuværende 159 elever udgøre 9,7 (i medio 1989 niveau). Beløbet  

 forudsættes kompenseret gennem regulering af bloktilskuddet.
Den forventede  

 tilgang på ca. 100 nye elever på private specialskoler påregner man vil blive  

 modsvaret af en tilsvarende nedgang i antallet af elever på de offentlige  

 specialskoler.
Kommunerne vil efter forslaget skulle bidrage væsentlig mere end i dag for  

 de få elever med svære handicaps og lidt mindre end i dag for alle de øvrige  

 elever.
De kommunale udgifter til førstnævnte elevgruppe vil være den samme  

 for elever i folkeskolen og elever i private skoler.
 Konsekvenserne af finansieringsomlægningen vil for kommunernes vedkommende  

 blive udlignet gennem fastsættelse af bidragsprocenten til staten.
Lovforslagets administrative konsekvenser Forslaget om, at staten kun opkræver bidrag fra (amts)kommunerne een gang  

 årligt, indebærer en administrativ forenkling.
II.
Bemærkninger til lovforslagets enkelte bestemmelser Til § 1 Bestemmelsen svarer i princippet til § 1, stk. 1, i den gældende lov med  

 visse ajourføringer som følge af senere gennemført lovgivning m.v.
Endvidere  

 stilles der forslag om, at Statens pædagogiske Forsøgscenters Skole i Rødovre  

 inddrages i bidragsloven.
Til § 2 Til stk. 1 med visse ajourføringer som følge af senere gennemført lovgivning.
Til § 3 Der henvises til afsnit A.b. i de almindelige bemærkninger.
Ifølge stk. 2 i forslaget fastsætter undervisningsministeren nærmere  

 regler om ordningen og kan herunder bestemme, at visse udgifter ikke skal  

 indgå i beregningen.
Der tænkes herved især på kostskoleafdelingernes særlige  

 udgifter.
Forslaget er i overensstemmelse med de gældende bestemmelser.
Til §§ 4 og 5 Der henvises til afsnit B. b. i de almindelige bemærkninger.
Til § 6 Forslaget svarer til den gældende lovs § 1, stk. 3, og § 2, stk. 2.
Til § 7 Forslaget svarer i princippet til den gældende lovs §§ 1, stk. 2, og 2,  

 stk. 4.
Til § 8 Forslaget svarer i princippet til den gældende lovs § 3, stk. 2.
Til § 9 Forslaget svarer til den gældende lovs § 2, stk. 2.
Til § 10 Forslaget svarer til den gældende lovs § 3 a.
Til § 11 Lov om kommuners og amtskommuners bidrag til statslige og private skoler  

 og kurser, jf. lovbekendtgørelse nr. 421 af 20.juni 1986, ophæves.
Meddelelse  

 om og afregning af endelige bidrag for finansårene 1987 og 1988 sker dog  

 efter de hidtil gældende regler.
Efter 2. behandling den 28. marts 1989 Kapitel 1 Almindelig undervisning og specialundervisning § 1. Kommunen betaler bidrag til staten for hver elev, der er  

 hjemmehørende i kommunen, og som er optaget i en børnehaveklasse eller en  

 1.-10. klasse ved skoler og kurser omfattet af lov om friskoler og private  

 grundskoler m.v. samt ved Sorø Akademis Skole og ved Statens pædagogiske  

 Forsøgscenters Skole i Rødovre.
 § 2. Amtskommunen betaler bidrag til staten for hver elev, der er  

 hjemmehørende i amtskommunen, og som er optaget i en gymnasieafdeling, en  

 studenterkursusklasse eller en hf-kursusklasse ved private gymnasieskoler og  

 studenterkursus, ved Sorø Akademis Skole eller ved seminarierne.
 Stk. 2. Reglerne om amtskommuner i denne lov gælder også for Københavns og  

 Frederiksberg Kommuner.
 § 3. Kommunernes og amtskommunernes bidrag beregnes for de private skolers  

 og kursers vedkommende i forhold til statens bevilgede rammetilskud pr. elev.  

 For statsskolernes og seminariernes vedkommende udgør bidraget pr. elev det  

 samme som i de tilsvarende private skoler.
 Stk. 2. Undervisnings- og forskningsministeren fastsætter nærmere regler  

 om ordningen, herunder om størrelsen af bidragsprocenten og om, at visse  

 udgifter ikke indgår i beregningen .
Kapitel 2 Undervisning m.v. af svært handicappede § 4. Amtskommunerne betaler bidrag til staten svarende til statens  

 gennemsnitlige budgetterede refusionstilskud pr. elev for ekstraudgifter til  

 lærertimer og hjælpemidler til elever med svære handicap, som er optaget på  

 de skoler eller kurser, der er nævnt i §§ 1 og 2. Undervisnings- og  

 forskningsministeren fastsætter nærmere bestemmelser om beregningen af  

 bidraget.
§ 5. Amtskommunen kan af en kommune kræve delvis refusion af bidraget til  

 staten i henhold til § 4 for elever, der er hjemmehørende i kommunen, og som  

 er optaget i en børnehaveklasse eller en 1.-10. klasse.
Refusionsbeløbet skal  

 svare til det takstbeløb, kommunen betaler til amtskommunen i henhold til §  

 40, stk. 2, i lov om folkeskolen, med fradrag af kommunens bidrag til staten  

 for den almindelige undervisning og specialundervisningen.
Kapitel 3 Andre bestemmelser § 6. En elev anses for hjemmehørende i den kommune, hvor eleven er  

 tilmeldt folkeregisteret, eller i den amtskommune, hvor elevens  

 folkeregisterkommune er beliggende.
 § 7. Kommunen og amtskommunen kan kræve refusion af bidraget i henhold til  

 §§ 1-4 eller delvis refusion i henhold til § 5 fra en anden kommune eller  

 amtskommune for elever, som ved beregningen af kommunal udligning til  

 kommuner og amtskommuner indgår i folketallet i den anden kommune eller  

 amtskommune.
 § 8. Kommunernes og amtskommunernes bidrag til staten kan modregnes i  

 statstilskuddet til kommunerne og amtskommunerne.
§ 9. Amtskommunen betaler undervisningsafgiften for 1) elever, der henvises til optagelse i gymnasieafdelingen ved en privat  

 tilskudsberettiget gymnasieskole eller en studenterkursusklasse ved et privat  

 tilskudsberettiget studenterkursus, og 2) elever i en kursusklasse til højere forberedelseseksamen på private  

 tilskudsberettigede kurser, hvis udgifter ikke afholdes fuldt ud af staten.
 Stk. 2. Undervisnings- og forskningsministeren kan fastsætte nærmere  

 regler om betaling af undervisningsafgiften.
Kapitel 4 Ikrafttrædelse m.v.
 § 10. Loven træder i kraft dagen efter bekendtgørelsen i Lovtidende og har  

 virkning fra den 1. januar 1989.
 Stk. 2. Lov om kommuners og amtskommuners bidrag til statslige og private  

 skoler og kurser, jf. lovbekendtgørelse nr. 421 af 20. juni 1986, ophæves.
 Stk. 3. Regler, der er udstedt i medfør af den tidligere lov, forbliver  

 indtil videre i kraft.
 § 11. Loven gælder ikke for Færøerne og Grønland.
