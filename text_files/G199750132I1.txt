Formålet med registeret er at effektivisere journaliseringsfunktionerne og tilbyde EDB-baseret journalisering og sagsarkivering i et decentralt PC-miljø.
Registeret anvendes til journalisering af sagsakter på sager, herunder ind- og udgående skrivelser.
Registeret muliggør elektronisk oprettelse og opbevaring af selve sagsakterne, samt tilknyttede journaloplysninger.
Journalsystemet tillader forespørgsel på enkeltsager, søgning efter sager og fremvisning af fundne akter samt tilknyttede journaloplysninger.
Journalsystemet fremviser desuden journaloplysninger om sagerne, ordnet i forskellige skærmoversigter, f.eks. efter journalnummer, efter sagsbehandler, efter erindringsdato, postliste.
Herudover kan der fortages udtræk i form af erindringslister, postlister, og der kan udføres statistiske opgaver.
Personkreds: Registeret må kun indeholde oplysninger om personer, der er omtalt i eller relevante for de skrivelser og det materiale, der journaliseres og lagres.
 Ikrafttrædelsesdato: 04/06/1997.
