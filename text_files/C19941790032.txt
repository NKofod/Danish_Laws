 Følgende retningslinier gælder ved montering af ændrede fjedre på person-  

 og varebiler:
 1. Ændringer, der foretages uden syn.
1.1 Færdselsstyrelsen tillader herved, at montering af fjedre, der af bil-  

 eller fjederfabrikanten er beregnet til den aktuelle bil, og som giver bilen  

 lavere frihøjde, ikke anses som en konstruktiv ændring, der medfører pligt  

 til syn og registrering.
Det er en betingelse, at den af bil- eller  

 fjederfabrikanten oplyste sænkning i forhold til den originale bil højst er  

 40 mm, og at bilens tilladte totalvægt ikke skal nedsættes.
 1.2 For biler, der er forsynet med ALB-ventil, skal der ikke længere  

 foreligge dokumentation vedrørende bremsekraftfordeling (som anført i  

 meddelelse nr. 1622's afsnit om fjedre). ALB-ventilen skal indstilles  

 således, at der opnås den oprindelige bremsekraft ved bilens ny højde i  

 ubelastet tilstand.
 1.3 Der skal ikke udstedes ny typegodkendelse (eller tillæg) ved de nævnte  

 ændringer.
 1.4 Ved syn hos Statens Bilinspektion kan der forlanges dokumentation - i  

 form af oplysning fra bil- eller fjederfabrikanten - for, at sænkningen ikke  

 er større end de nævnte 40 mm, såfremt sænkningen af Statens Bilinspektion  

 skønnes at være større.
 1.5 Færdselsstyrelsen anbefaler, at der med fjedrene leveres oplysning om,  

 hvilke biler, fjedrene er beregnet til, hvor stor sænkning, der er tale om,  

 samt anvisning om, hvorledes en eventuel ALB-ventil skal indstilles.
 2. Ændringer, der kræver syn.
 2.1 Montering af fjedre, der sænker mere end 40 mm eller andre fjedre  

 (f.eks. supplerende bagfjedre), anses som konstruktive ændringer, der skal  

 registreres efter forudgående godkendelse hos Statens Bilinspektion, hvor det  

 vil blive angivet, at der er »kontruktive ændringer« på bilen.  

 Dette vil komme til at fremgå af bilens registreringsattest.
2.2 Ved synet skal forligge enten - accept fra køretøjsfabrikanten.
Dette  

 kan f.eks. være i form af køretøjsoplysninger i instruktionsbog, datablad  

 eller lignende - af køretøjsfabrikanten udgivet - teknisk materiale. eller - prøvningsrapport fra et anerkendt prøvningslaboratorium (f.eks.
TUV),  

 hvoraf det fremgår, at bilens køreegenskaber ikke er forringet.
 2.3 For bil med ALB-ventil skal der endvidere fremlægges dokumentation  

 for, at bestemmelserne om bremsekraftfordeling jf. afsnit 5.03.020(2) i  

 Detailforskrifter for køretøjer er opfyldt med de ændrede fjedre.
 Alternativt kan dokumentationen bestå i, at det af oplysninger fra  

 bilfabrikanten eller prøvningsrapporten fremgår, at ALB-ventilen kan  

 omjusteres, således at de resulterende trykværdier er uændrede ved såvel tom  

 som fuldt lastet bil, eller holder sig indenfor de af bilfabrikanten opgivne  

 tolerancer ved såvel tom som fuldt lastet bil.
 Såfremt der til fjedersættet medfølger en ændret fjeder til ALB-ventilen,  

 kan kravene om bremsekraftfordeling ligeledes anses for opfyldt ved montering  

 af fjederen og genjustering af ALB-ventilen.
 2.4 Der skal ikke udstedes ny typegodkendelse (eller tillæg) ved de nævnte  

 ændringer.
 Færdselsstyrelsen den 29. december 1994.
