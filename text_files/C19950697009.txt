(Til samtlige ministerier mv.) Med dette cirkulære orienteres om de væsentligste vilkår, som man skal  

 være opmærksom på ved ansættelse af elever.
 Vilkårene omhandler unge, der ansættes som erhvervsuddannelseselever med  

 henblik på at gennemgå praktikdelen af en faglig uddannelse eller som  

 erhvervsgrunduddannelseselever med henblik på at opnå kvalifikationer, som  

 giver adgang til at fortsætte i en erhvervskompetencegivende uddannelse,  

 eller som giver grundlag for beskæftigelse på arbejdsmarkedet.
I.
Erhvervsuddannelseselever a.
Lovgrundlag Elever, som ansættes med henblik på at gennemgå en erhvervsuddannelse, er  

 omfattet af Lov om Erhvervsuddannelser, jf. lovbekendtgørelse nr. 789 af 28.  

 september 1993.
 Adgangen til en erhvervsuddannelse har alle, der har opfyldt  

 uddannelsespligten efter folkeskoleloven.
b.
Uddannelsesbekendtgørelse For hver enkelt erhvervsuddannelse er udarbejdet en  

 uddannelsesbekendtgørelse, hvori redegøres for uddannelsens formål, varighed,  

 opbygning og indhold.
De enkelte faglige udvalg har medvirket ved  

 udarbejdelsen.
For kontoruddannelsen kan således henvises til bekendtgørelse nr. 271 af  

 15. april 1994 med senere ændringer.
Ved lov nr. 446 af 14. juni 1995 er der  

 vedtaget ændringer af erhvervsuddannelsesloven, hvilket forventes at betyde,  

 at der skal udarbejdes en ny uddannelsesbekendtgørelse for kontoruddannelsen  

 og dermed også til specialet   offentlig forvaltning, stat.
c.
Uddannelsesvej Elever kan vælge skolevejen og starter så med en skoleperiode, hvorefter  

 de indgår en uddannelsesaftale med en praktikvirksomhed, som dækker  

 praktikperioden og de resterende skoleperioder.
 Elever kan også vælge praktikvejen og starter så med en uddannelsesaftale  

 med en praktikvirksomhed, som dækker såvel den praktiske som den teoretiske  

 uddannelsestid.
d.
Uddannelsen Uddannelsens varighed fremgår af den relevante uddannelsesbekendtgørelse.  

 Uddannelsen er en vekseluddannelse, idet der skiftes mellem skoleundervisning  

 og praktikuddannelse.
Skole- og praktikperioderne skal ses som en helhed, og  

 praktikvirksomheden skal tilrettelægge det samlede uddannelsesforløb således,  

 at praktikuddannelsen understøtter og supplerer skoleundervisningen.  

 Uddannelsen skal gennemføres efter de praktikreg1er, der er fastsat i  

 uddannelsesbekendtgørelsen.
 Som inspirationskilde for kontoruddannelsen har Finansministeriet i 1991  

 udsendt Vejledning om Ansættelses- og uddannelsesforhold for kontorelever i  

 staten.
e.
Praktikstedet For at kunne uddanne erhvervsuddannelseselever skal institutionen være  

 godkendt som praktiksted for den pågældende uddannelse.
Ansøgning fås på  

 erhvervsskolen og sendes til det faglige udvalg.
f.
Uddannelsesaftale Der findes forskellige former for uddannelsesaftaler: Almindelige  

 uddannelsesaftaler, kombinationsaftaler og udstationeringsaftaler.
Hvis  

 uddannelsen begynder i en statsinstitution (praktikvejen), skal der oprettes  

 en uddannelsesaftale med eleven fra uddannelsens begyndelse.
Hvis uddannelsen  

 begynder på skole (skolevejen), skal aftalen oprettes, inden eleven starter  

 praktikuddannelsen.
Blanket til uddannelsesaftale fås på erhvervsskolen og  

 skal være underskrevet senest ved aftaleforholdets begyndelse.
Aftalen sendes  

 til den erhvervsskole, som eleven efter aftale med praktikvirksomheden ønskes  

 optaget på.
g.
Uddannelsesbevis Ved uddannelsens afslutning udfærdiges et uddannelsesbevis.
 For uddannelser, der ikke omfatter svendeprøve, udstedes beviset af  

 erhvervsskolen eller af det faglige udvalg.
 For uddannelser, der omfatter svendeprøve, udstedet beviset af det faglige  

 udvalg.
 For uddannelser, der kun omfatter skoleundervisning, tjener skolebeviset  

 som uddannelsesbevis.
h.
Prøvetid De første tre måneder af praktiktiden betragtes som gensidig prøvetid.  

 Hvis en elev på grund af sygdom eller barsel mv. er fraværende i mere end 1  

 måned af prøvetiden, forlænges denne svarende til fraværsperioden.
i.
Ophævelse I prøvetiden kan hver af parterne ophæve uddannelsesaftalen uden varsel og  

 begrundelse.
Hvis eleven er gravid, er hun imidlertid beskyttet af lov om  

 ligebehandling af mænd og kvinder, hvorfor det påhviler  

 ansættelsesmyndigheden at godtgøre, at ophævelsen ikke er begrundet i  

 graviditeten.
Efter prøvetiden kan uddannelsesaftalen kun ophæves ved  

 gensidig aftale.
Endvidere kan aftalen ophæves, hvis en af parterne i  

 væsentlig grad misligholder sine forpligtelser/aftaler, eller hvis en  

 væsentlig forudsætning for aftaleindgåelsen viser sig at være urigtig eller  

 senere brister.
Udelukkes en elev fra skoleundervisning, bortfalder  

 uddannelsesaftalen.
Er parterne ikke enige om, at aftalen er misligholdt,  

 foreligger en tvistighed.
j.
Tvistighed Ved tvistigheder/uoverensstemmelser efter prøvetiden skal det faglige  

 udvalg straks underrettes med henblik på undersøgelse af forligsmuligheder.  

 Ved tvistigheder, der vedrører en kontorelev, underrettes således  

 Områdeudvalget for kontoruddannelser til den offentlige forvaltning (OmKOF).  

 Opnås der ikke forlig, kan sagen af en af parterne indbringes for  

 Tvistighedsnævnet, som har adresse i Undervisningsministeriet,  

 Erhvervsskoleafdelingen, og som kan tilkende den skadelidte erstatning.  

 Nævnets afgørelse kan af hver af parterne indbringes for de almindelige  

 domstole inden for en frist af 8 uger.
k.
Forlængelse Uddannelsestiden kan forlænges efter aftale, fx hvis eleven på grund af  

 sygdom har været fraværende i mere end 10 pct. af den fastlagte  

 uddannelsestid.
Forlængelse med mere end fraværsperioden kræver det faglige  

 udvalgs godkendelse.
Er der ikke enighed mellem elev og institution om  

 forlængelse, kan det faglige udvalg efter anmodning forlænge uddannelsestiden  

 med et af udvalget fastsat tidsrum.
1. Ansættelse og aflønning Ved påbegyndelsen af en praktikuddannelse i en statsinstitution sker  

 ansættelsen i henhold til gældende (fælles-)overenskomst/organisationsaftale.  

 Under ansættelsen er eleven bl.a. omfattet af følgende regler:
Løn Der ydes overenskomstmæssig løn i hele praktikperioden, altså også under  

 skoleophold i denne periode.
Overarbejde Elever må ikke deltage i overarbejde, medmindre andet fremgår af  

 organisationsaftalen.
Ferie Erhvervsuddannelseselever er omfattet af ferielovens regler.
Det fremgår  

 af lovens § 7, at elever i det første og andet hele ferieår efter  

 uddannelsesaftalens ikrafttræden har ret til 30 dages ferie.
Er ansættelsen  

 sket inden 1. juli i et ferieår, har eleven også ret til 30 dages ferie i  

 dette ferieår.
Har eleven ikke optjent 1øn eller feriegodtgørelse for alle  

 feriedagene, betaler institutionen eleven løn i de resterende dage.
Er ansættelsen sket 1. juli eller senere, har eleven - hvis institutionen  

 holdes lukket under ferie i tiden 1. okt. til 1. maj - ret til højst 6 dages  

 ferie i dette ferieår.
Der kan ikke afvikles ferie i skoleperioderne.
Udligningstillæg Såfremt lønnen til erhvervsuddannelseselever er mindre end lønnen til  

 erhvervsgrunduddannelseselever med en statslig praktikaftale, ydes et  

 udligningstillæg, således at der samlet ydes en 1øn på 5.300 kr/md. (1/4  

 93-niveau).
Øvrige ansættelsesvilkår Ud over de vilkår, som måtte være fastsat i overenskomsten, gælder den  

 almindelige lovgivning om arbejdstageres ansættelses- og arbejdsvilkår i det  

 omfang, de er forenelige med uddannelsens formål.
Gruppeliv Erhvervsuddannelseselever, som er ansat efter en organisationsaftale, der  

 er indgået med en organisation tilsluttet Statsansatte Kartel (StK), er  

 omfattet af den med Centralorganisationernes Fællesudvalg aftalte  

 gruppelivsordning.
Præmien, der betales af styrelsen/institutionen, er fra 1.  

 oktober 1995 kr. 36,92 mdl.
Der henvises til cirkulæreskrivelse af 15. maj  

 1995 (Fmst.nr. 16/95).
Befordringsgodtgørelse Finansministeriet har med centralorganisationerne indgaet aftale om, at  

 der til erhvervsuddannelseselever i en statsinstitution, som aflønnes efter  

 overenskomster, indgået med en organisation under CFU's  

 forhandlingskompetence, hvilket vil sige en organisation, som er tilsluttet  

 enten - Statsansattes Kartel (StK), - Statstjenestemændenes Centralorganisation II (COII), - Tjenestemænds og Overenskomstansattes Kartel (TOK) el ler - Akademikernes Centralorganisation (AC), skal ydes godtgørelse for udgifter til transport til/fra skole.
Godtgørelsen omfatter udgifter til befordring den nærmeste vej fra  

 bopæl/indkvarteringssted/lærested til skolen og tilbage.
Der kræves en  

 forudgående godkendelse fra tjenestestedet.
 Godtgørelse ydes, såfremt følgende betingelser er opfyldt:
 Ved anvendelse af offentlige transportmidler godtgøres de faktiske  

 udgifter.
 Anvendes - efter godkendelse - eget transportmiddel, ydes fra 3. juli 1995  

 en godtgørelse på 64 øre/kørt km.
Til indkvarterede elever ydes der en godtgørelse af befordringsudgifter  

 for udrejsen til og hjemrejsen fra skole/indkvarteringssted til bopæl, såfremt den samlede afstand (hen- og tilbagerejsen) udgør mindst 24 km.  

 Ligeledes ydes der befordringsgodtgørelse for rejser mellem skole/  

 indkvarteringssted og bopæl i forbindelse med weekends, påske og juleferie,  

 såfremt den samlede afstand er mindst 24 km.
Såfremt betingelserne for ydelse af godtgørelse er opfyldt, udbetales  

 godtgørelsen af den statsinstitution, hvor eleven er ansat.
Godtgørelsen er  

 skattepligtig.
II.
Erhvervsgrunduddannelseselever a.
Lovgrundlag Unge, som ansættes i en statsinstitution med henblik på at opnå bl.a.  

 faglige kvalifikationer, der giver adgang til at fortsætte i en  

 erhvervskompetencegivende uddannelse, eller som giver grundlag for  

 beskæftigelse på arbejdsmarkedet, er omfattet af lov om  

 erhvervsgrunduddannelse m.v.. jf. bekendtgørelse nr. 808 af 6. okt. 1993 om  

 oprettelse af erhvervsgrunduddannelser.
b.
Uddannelsen Uddannelsen er en vekseluddannelse og består af virksomhedspraktik og  

 skoleundervisning.
Uddannelsen varer to år, jf. lovbekendtgørelse nr. 491 af  

 19. juni 1995, men kan i særlige tilfælde forlænges med indtil 1 års  

 praktikuddannelse.
Af uddannelsen er mindst 20 uger og højst 40 uger  

 skoleundervisning.
 Det er den enkelte kommunalbestyrelse, der beslutter, i hvilket omfang der  

 tilbydes de unge en erhvervsgrunduddannelse, og som i samarbejde med de  

 lokale uddannelsesinstitutioner tilrettelægger uddannelsen.
c.
Praktikaftale Forud for påbegyndelse af en erhvervsgrunduddannelse skal der være indgået  

 en praktikaftale, som skal være godkendt af kommunen inden praktikopholdets  

 begyndelse.
Praktikaftale indgås på den formular, der er udarbejdet i  

 tilslutning til den ovenfor nævnte bekendtgørelse nr. 808. I praktikaftalen  

 fastsættes vilkår om prøvetid, opsigelse og ophævelse.
Inden kommunen kan  

 godkende praktikaftalen, skal en erhvervsskole i området have erklæret, at  

 statsinstitutionen ikke for tiden opfylder betingelserne for at ansætte en  

 elev med uddannelsesaftale inden for en erhvervsuddannelse eller landbrugets  

 grunduddannelse eller, at skolen ikke kan anvise institutionen en sådan elev.
d.
Praktikbevis Efter tilfredsstillende gennemførelse af praktikopholdet udsteder  

 ansættelsesmyndigheden et bevis for gennemførelsen.
Beviset skal indeholde  

 oplysning om praktikopholdets mål samt de arbejdsområder og funktioner, den  

 unge har været beskæftiget med.
e.
Uddannelsesbevis Når hele uddannelsen er gennemført, modtager den unge et uddannelsesbevis.  

 Beviset udstedes af den skole, hvor det sidste skoleophold finder sted.
f.
Prøvetid De første 1-3 måneder af praktiktiden betragtes som gensidig prøvetid, jf.  

 praktikaftalen.
g.
Ophævelse Kommunen kan ophæve praktikaftalen, hvis eleven ikke fø1ger den fastsatte  

 uddannelsesplan.
 I øvrigt kan aftalen kun ophæves efter aftale mellem parterne.
h.
Ansættelse og aflønning Unge, der som et led i en erhvervsgrunduddannelse ansættes i en  

 statsinstitution, omfattes af den mellem Finansministeriet og  

 centralorganisationerne den 22. aug. 1994 indgåede overenskomst (Fmst nr.  

 95/94).
 Under ansættelsen er eleven bl.a. omfattet af følgende regler:
Løn Der ydes en løn pa 5.300 kr/md (1. april 1993-niveau). Lønnen reguleres  

 efter de for tjenestemænd gældende regler.
Lønnen forfalder kun under praktik  

 og udbetales månedsvis bagud.
I skoleperioder modtager eleven skoleydelse,  

 der udbetales af kommunen.
Ferie Erhvervsgrunduddannelseselever er omfattet af ferielovens regler med de  

 afvigelser som følger af, at de tillige er omfattet af aftale om ferie mellem  

 Finansministeriet og centralorganisationerne.
Svgdom. graviditet. barsel og adoption Erhvervsgrunduddannelseselever er under fravær af nævnte art omfattet af  

 de aftaler, som Finansministeriet har indgaet med centralorganisationerne.
III.
Arbejdsgivernes Elevrefusion (AER) a.
Lovgrundlag Lov nr. 1090 af 23. dec. 1992 om Arbejdsgivernes Elevrefusion med senere  

 ændringer trådte i kraft den 1. januar 1993.
b.
Hvem omfattes Loven omfatter alle arbejdsgivere, der er omfattet af ATP-loven, private  

 såvel som offentlige.
c.
Refusion til arbejdsgiver AER yder refusion til arbejdsgivere, der i henhold til uddannelsesaftale,  

 der omfatter såvel skole- som praktikophold, har udbetalt løn under  

 skoleophold til elever i erhvervsuddannelse, landbrugets grunduddannelse og  

 grundlæggende social- og sundhedsuddannelser og til elever under uddannelser,  

 der efter undervisningsministerens bestemmelse kan sidestilles med  

 erhvervsuddannelser.
Lønrefusion For året 1995 er taksterne følgende:
Den særlige sats for voksne elever gælder alene elever, der ved  

 uddannelsesaftalens påbegyndelse er fyldt 19 år, og som i det sidste år forud  

 for aftalens påbegyndelse har været beskæftiget eller arbejdssøgende som  

 specialarbejder mv.
Det er endvidere en betingelse, at der i praktiktiden  

 mindst ydes specialarbejderløn.
Praktikpladstilskud Tilskud til praktikpladser gælder også for erhvervsgrunduddannelseselever  

 og ydes efter ansøgning til AER.
Ordningen gjaldt oprindelig til udgangen af  

 1995, men er forlænget med et år, således at den nu ophører med udgangen af  

 1996.
Tilskuddet er 16.000 kr/elev i 1995 og 12.000 kr/elev i 1996. Ved  

 elevansættelser henholdsvis -ophør i løbet af kalenderåret ydes tilskuddet  

 forholdsmæssigt.
Tilskuddet ydes kun, såfremt det aftalte uddannelsesfor hold  

 er på mindst 3 måneder, og det er i øvrigt en betingelse, at der ikke er sket  

 ophævelse inden prøvetidens udløb.
Befordringstilskud Til arbejdsgivere, der har afholdt de udgifter til befordring, som  

 erhvervsuddannelseselever og dermed ligestillede (men ikke  

 erhvervsgrunduddannelseselever) har haft i forbindelse med skoleophold, yder  

 AER efter begæring refusion med indtil 80 pct. af de afholdte udgifter.  

 Tilskuddet kan dog højst svare til udgifterne til billigste offentlige  

 befordringsmiddel.
d.
Arbejdsgiverbidrag Til AER betales et årligt arbejdsgiverbidrag, hvis størrelse fastsættes i  

 de årlige finanslove.
Bidraget for 1995 er fastsat til 1260 kr. for hver  

 fuldtidsansat lønmodtager.
 Cirkulærerne af 6. april 1993 (APD nr. 25/93) (* 2) og 4. oktober 1993  

 (APD nr. 75/93) (* 3) ophæves hermed.
 København, den 15. december 1995.
Finansministeriet P.M.V.
 E.B.
