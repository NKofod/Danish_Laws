INDLEDNING Ved lov nr. 130 af 31. marts 1982, jfr. vedlagte bilag, er der gennemført  

 en række ændringer i bistandslovens afsnit om hjælpeforanstaltninger uden  

 samtykke.
Det har derfor været nødvendigt at foretage en række ændringer i socialministeriets cirkulære af 1. oktober 1975 om hjælpeforanstaltninger  

 uden samtykke efter bistandsloven samt om adoption uden samtykke, som  

 nærværende cirkulære afløser MED VIRKNING FRA 1. JUNI 1982.
Ud over de ændringer, som er påkrævet af hensyn til lovændringerne, er der i cirkulæret foretaget ændringer af afsnit, der på nuværende  

 tidspunkt må anses som forældede på grund af tidligere gennemførte ændringer  

 i bistandsloven.
Det skal understreges, at de ændringer, der er gennemført ved loven af 31. marts 1982, alene vedrører de formelle og processuelle regler, der  

 danner ramme om de sociale udvalgs behandling af sager om  

 hjælpeforanstaltninger uden samtykke.
Der er således ikke foretaget ændring  

 af reglerne om, på hvilket reelt grundlag en anbringelse uden for hjemmet kan  

 finde sted.
Det afgørende kriterium vil fortsat være, om der foreligger en  

 velfærdstruende situation for barnet eller den unge.
Realitetsændringer i forhold til det tidligere cirkulære er angivet ved en lodret linie i margenen.
I.
HJÆLPEFORANSTALTNINGER EFTER BISTANDSLOVEN (AFSNIT VIII) 1. I bistandslovens AFSNIT II, rådgivning og tilsyn,  

 er der i kap. 8 fastsat særlige regler for børn og unge, hvorefter det  

 sociale udvalg kan træffe beslutning om iværksættelse af  

 hjælpeforanstaltninger, herunder meddelelse af henstilling eller pålæg med  

 hensyn til barnets pleje m.v., beskikkelse af en personlig rådgiver eller  

 anbringelse uden for hjemmet efter reglerne i lovens afsnit VI og VII.
Det er en betingelse, at foranstaltningerne er påkrævet af hensyn til barnets TARV, jfr. pkt. 7. Iværksættelsen af foranstaltningerne må ske på  

 grundlag af omhyggelige undersøgelser af barnets og forældrenes forhold, og  

 der bør så vidt muligt etableres et SAMARBEJDE med barnet og hjemmet.
Det må  

 tilstræbes at BEVARE barnet i hjemmet.
Når anbringelse uden for hjemmet efter  

 de foretagne undersøgelser viser sig at være påkrævet, må der søges  

 tilvejebragt muligheder for en TILBAGEVENDEN til hjemmet.
Under anbringelsen  

 uden for hjemmet må det sociale udvalg således følge barnets udvikling samt  

 drage omsorg for, at forbindelsen med hjemmet bevares.
Det påhviler endelig  

 det sociale udvalg at forberede barnets tilbagevenden til hjemmet.
Om disse  

 hjælpeforanstaltninger henvises nærmere til cirkulære om rådgivning og tilsyn  

 efter bistandsloven.
2. For anbringelse af barnet eller den unge uden for  

 hjemmet gælder som for andre hjælpeforanstaltninger, at anbringelsen så vidt muligt bør  

 søges etableret efter reglerne i lovens afsnit II i samarbejde med  

 forældremyndighedens indehaver, jfr. pkt. 1.
Såfremt forældremyndighedens indehaver IKKE giver sit samtykke til  

 anbringelse uden for hjemmet, kan denne ikke foretages efter reglerne i  

 lovens afsnit II, men alene efter de særlige regler, der er fastsat herom i  

 lovens afsnit VIII.
Efter disse regler gælder som hovedbetingelse, at  

 foranstaltningerne skal være ABSOLUT påkrævet af hensyn til barnets VELFæRD,  

 jfr. pkt. 7.
ARTEN AF HJÆLPEFORANSTALTNINGER 3. De hjælpeforanstaltninger, der kan iværksættes -  

 eller opretholdes - efter reglerne i lovens afsnit VIII, er følgende:
 HJÆLPEFORANSTALTNINGER EFTER LOVENS § 123:
 BØRN UNDER 18 ÅR, JFR. § 123, STK. 1:
 UNGE OVER 18 ÅR, JFR. § 123, STK. 2:
Efter bestemmelsen kan hjælpeforanstaltninger efter stk. 1 kun opretholdes, efter at den unge er fyldt 18 år, såfremt den unge giver  

 samtykke hertil.
Der henvises til pkt. 8.
 HJEMTAGELSE FRA PRIVAT PLEJEHJEM, JFR. § 124:
Det sociale udvalg kan i visse tilfælde, hvor barnet af forældrene eller dem, der faktisk varetager omsorgen for barnet, er anbragt uden for  

 hjemmet i privat plejehjem UDEN MEDVIRKEN AF UDVALGET, nægte forældrene at  

 HJEMTAGE barnet, såfremt hjemtagelsen ville stride imod barnets TARV, jfr.  

 pkt. 7. Endvidere gælder efter denne bestemmelse, at forældrene, såfremt  

 opholdet i plejehjemmet har varet i OVER 2 åR, skal have FORUDGÅENDE  

 tilladelse fra det sociale udvalg i plejeforældrenes opholdskommune til at  

 hjemtage barnet.
Med virkning fra 1. juni 1982 er indført en begrænsning i det sociale udvalgs kompetence med hensyn til anvendelsen af § 124, jfr. pkt. 13.
PERSONLIG RÅDGIVER 4. Om beskikkelse af PERSONLIG RÅDGIVER i henhold til  

 lovens AFSNIT II henvises til pkt. 41 i cirkulære om rådgivning og tilsyn efter  

 bistandsloven.
SÆRLIGE HJÆLPEFORANSTALTNINGER FOR BØRN OG UNGE MED VIDTGÅENDE FYSISKE ELLER PSYKISKE HANDICAP:
 5. Børn med vidtgående fysiske eller psykiske handicap  

 er som andre børn og unge omfattet af de under pkt. 3 nævnte bestemmelser.
Den tidligere regel i bistandslovens § 123, stk. 3, om tvangsmæssige hjælpeforanstaltninger over for unge over 18 år, der er åndssvage, eller  

 hvis tilstand kan ligestilles hermed, er ophævet ved lov nr.
 258 af 8. juni 1978 om ændring af lov om social bistand m.fl. love  

 (særforsorgens udlægning m.v.).
 6. (Udgået).
BETINGELSER FOR HJÆLPEFORANSTALTNINGER 7. Baggrunden for reglerne om hjælpeforanstaltninger  

 for børn og unge er et ønske om at kunne sætte ind med bistand i situationer, hvor  

 opdragelsen i videste forstand med alle de forpligtelser, som dette  

 indebærer, må siges at svigte, enten derved at barnet eller den unge ikke får  

 den fornødne bistand fra forældre m.fl., eller også fordi barnet eller den  

 unge ikke er modtagelig for den bistand, der tilbydes.
Dette er i loven  

 udtrykt ved, at støtte må ydes, når hensynet til barnets TARV kræver det,  

 jfr. § 33, stk. 1.
Dette vil være tilfældet i situationer, hvor det efter de foretagne  

 undersøgelser, jfr. cirkulære om rådgivning og tilsyn efter bistandsloven, er  

 oplyst, at barnet ikke modtager eller er modtagelig for den fornødne bistand.  

 Støtte vil således være påkrævet, når barnet har vanskeligheder i forhold til  

 sine daglige omgivelser, skolen eller samfundet, eller når barnet i øvrigt  

 lever under utilfredsstillende forhold.
Iværksættelse af  

 hjælpeforanstaltninger vil således kunne være begrundet i såvel barnets som  

 forældrenes forhold, eventuelt en kombination heraf.
Så snart der bliver tale om hjælpeforanstaltninger uden samtykke, må der stilles strengere krav til grundlaget for en beslutning om  

 iværksættelse af hjælpeforanstaltninger.
Som udgangspunkt må tages, at det i  

 almindelighed ikke vil være tilstrækkeligt, at enkeltstående handlinger eller  

 forsømmelser viser, at de forsørgelsesmæssige og opdragelsesmæssige problemer  

 ikke er løst helt tilfredsstillende.
De forhold, der kan begrunde  

 hjælpeforanstaltningens iværksættelse i form af anbringelse uden for hjemmet  

 uden samtykke, må i højere grad være udtryk for en adfærd fra barnets eller  

 forældrenes side, dvs. de må have manifesteret sig i en række handlinger  

 eller forsømmelser, der viser, at der er tale om alvorlige problemer for  

 barnet eller den unge.
Dette er i loven udtrykt ved, at sådanne  

 hjælpeforanstaltninger skal være ABSOLUT påkrævet af hensyn til barnets  

 VELFÆRD.
Selv om problemernes alvor i almindelighed vil manifestere sig i en adfærd, vil en enkeltstående handling eller forsømmelse dog i sig selv  

 kunne være af en sådan karakter, at der straks bør gribes ind med  

 tvangsmæssige foranstaltninger.
Der henvises i øvrigt til pkt. 39 i cirkulære om rådgivning og tilsyn, hvor det nærmere er uddybet, hvilke forhold der kan danne grundlag  

 for iværksættelse af tvangsmæssige hjælpeforanstaltninger.
Det skal understreges, at en afgørelse mod forældrenes ønske altid vil have karakter af den sidst mulige løsning.
Det er derfor særlig  

 vigtigt i disse sager, at der forud for en afgørelse om iværksættelse af  

 tvangsmæssige foranstaltninger har været sat ind med massiv rådgivning og  

 vejledning - herunder grundig information om bistandslovens regler samt om  

 andre tænkelige hjælpemuligheder.
I tilfælde, hvor der kan være tvivl om, hvorvidt forældrenes samtykke er alvorligt ment, herunder om forældrene fuldt ud har forståelse for  

 retsvirkningerne heraf, bør afgørelsen træffes under iagttagelse af reglerne  

 i afsnit VIII.
Såfremt fremmedsprogede forældre har vanskeligt ved at tale eller forstå dansk, bør forvaltningen drage omsorg for den fornødne  

 tolkebistand, ligesom meddelelsen til forældrene vedrørende afgørelsen, jfr.  

 nedenfor, så vidt muligt bør ledsages af en oversættelse til et sprog, som  

 forældrene forstår.
ALDERSGRÆNSER 8. Regler om aldersgrænser for iværksættelse af hjælpeforanstaltninger efter lovens afsnit II og VIII er fastsat i lovens  

 §§ 36 og 123.
Efter de nævnte regler kan hjælpeforanstaltninger som HOVEDREGEL kun iværksættes for børn og unge UNDER 18 åR.
 Hjælpeforanstaltninger for unge OVER 18 ÅR kan dog OPRETHOLDES eller  

 IVÆRKSÆTTES i overensstemmelse med reglerne i kap. 8, når den unge har givet  

 sit samtykke.
 Hjælpeforanstaltningerne skal OPHøRE senest, når den unge fylder 20 år.
FREMGANGSMÅDEN VED AFGØRELSER EFTER AFSNIT VIII (OG § 65, STK. 5) 9. Afgørelser efter bistandslovens §§ 123, 124 og 127,  

 stk. 2, samt efter § 65, stk. 5, skal træffes i et møde i det sociale udvalg  

 med kvalificeret flertal, idet mindst 2/3 af samtlige medlemmer af udvalget  

 skal stemme for afgørelsen, jfr. § 126, stk. 1. Udvalgets møder holdes for  

 lukkede døre.
 10. I alle møder i det sociale udvalg, hvor der  

 træffes beslutninger efter bistandslovens §§ 123, 124 og 127, stk. 2,  

 deltager BYRETSDOMMEREN i retskredsen samt en PÆDAGOGISK-PSYKOLOGISK  

 KONSULENT, begge uden stemmeret.
 Dommeren leder forhandlingerne og skal påse, at sagen er tilstrækkeligt  

 oplyst samtidig med, at han yder udvalget vejledning med hensyn til lovens  

 forståelse og anvendelse samt vurdering af foreliggende oplysninger.
 Den pædagogisk-psykologiske konsulent udpeges af amtsrådet for den  

 kommunale valgperiode, med mindre dette skønner, at der på anden måde er  

 sikret udvalget fornøden pædagogisk-psykologisk vejledning.
Konsulenten yder udvalget vejledning med hensyn til, om der er indhentet  

 de fornødne sagkyndige udtalelser og undersøgelser.
På grundlag af en  

 bedømmelse af samtlige foreliggende oplysninger om barnets eller den unges  

 person og familie vejleder konsulenten udvalget om, hvilke foranstaltninger,  

 der må anses for bedst egnede til at fremme barnets eller den unges udvikling  

 i det enkelte tilfælde.
 Hvis dommerens eller den pædagogisk-psykologiske konsulents opfattelse af  

 sagen afviger fra udvalgets, tilføres udvalgets protokol bemærkning herom, og  

 udskrift heraf sendes til den sociale ankestyrelse.
 De særligt sagkyndige skal endvidere medvirke i sager om et barns flytning  

 fra en familiepleje, jfr. § 65, stk. 5. Dette gælder dog ikke, hvis der er  

 enighed mellem SAMTLIGE berørte parter, herunder barnet, hvis det er fyldt 12  

 år, om flytningen.
 11. I alle sager efter afsnit VIII om  

 hjælpeforanstaltninger over for børn og unge uden samtykke fra  

 forældremyndighedens indehaver skal denne have tilbud om VEDERLAGSFRI  

 ADVOKATBISTAND.
 Når det under forberedelse af sager om sådanne hjælpeforanstaltninger  

 bliver klart, at en afgørelse efter lovens afsnit VIII kan komme på tale,  

 skal socialforvaltningen derfor straks sende forældremyndighedens indehaver  

 meddelelse, hvori der gives oplysning om dennes ret til at møde med eller at  

 få stillet en advokat til rådighed, herunder hvilke advokater der kan vælges  

 imellem.
 Pgl. kan herefter udpege den advokat, der måtte ønskes, som bisidder.
 Advokaten skal i god tid inden mødet i det sociale udvalg drøfte sagen med  

 forældrene, og der tilbydes advokaten samtaler med repræsentanter for  

 forvaltningen med henblik på gennemgang af sagen og herunder navnlig de  

 forhold, der kan begrunde, at sagen er rejst.
 Samtidig skal forældrene orienteres om deres ret til efter lov om  

 offentlighed i forvaltningen at blive gjort bekendt med de akter, der  

 foreligger i sagen.
 Endvidere oplyses om, at forældremyndighedens indehaver, værgen, barnet,  

 advokaten og eventuel anden bisidder har ret til at gøre deres synspunkter  

 gældende over for udvalget, inden afgørelse træffes i sagen.
 Meddelelse til forældremyndighedens indehaver sendes ved anbefalet brev og  

 evt. tillige ved almindeligt brev.
For så vidt angår barnet, er det en forudsætning for dets adgang til at  

 udtale sig, at det under hensyn til dets alder og modenhed tjener et formål  

 at indkalde det, og at situationen i øvrigt ikke belaster det i uforsvarlig  

 grad.
Ved vurderingen heraf kan det tillægges vægt, om barnet er fyldt 12 år.
 Når afgørelse efter §§ 123 og 124 samt efter § 65, stk. 5, er truffet,  

 sendes ved anbefalet brev og evt. tillige ved almindeligt brev snarest  

 meddelelse herom til forældremyndighedens indehaver, advokaten samt evt.  

 anden bisidder med angivelse af de faktiske og retlige forhold, der ligger  

 til grund for afgørelsen.
 Ved afgørelse efter § 65, stk. 5, sendes også meddelse herom til  

 plejeforældrene.
 Meddelelsen skal således indeholde en beskrivelse af de omstændigheder,  

 der har begrundet afgørelsen samt en gengivelse af de bestemmelser i  

 bistandsloven, der har fundet anvendelse.
 Derudover skal orienteres om adgangen til at indbringe afgørelsen for den  

 sociale ankestyrelse og om fristen herfor samt om, at advokatbistanden også  

 omfatter sagens indankning for og behandling i den sociale ankestyrelse.
12. Hvis en hjælpeforanstaltning uden samtykke skal  

 opretholdes i mere end et år, kræves ifølge § 123, stk. 2, en ny afgørelse  

 efter § 123, stk. 1, senest på 1-årsdagen for den førsttrufne endelige  

 afgørelse.
Ved sagens fornyede behandling i det sociale udvalg medvirker  

 således byretsdommeren og den pædagogisk-psykologiske konsulent.
Formålet med denne tidsbegrænsning af afgørelsen er at sikre, at  

 foranstaltningen ophører, når dens formål er nået, f.eks. fordi der er  

 konstateret en stabilisering af forældrenes eller børnenes forhold.
I øvrigt  

 gælder også inden for eet års fristen, at foranstaltningen skal ophøre, hvis  

 socialforvaltningen konstaterer, at forudsætningerne herfor ikke længere er  

 til stede.
I tilfælde, hvor barnets anbringelse uden for hjemmet skyldes en kronisk  

 tilstand hos forældrene eller barnet, vil udvalgets behandling af sagen kunne  

 få karakter af en efterretningssag.
Det er således ikke hensigten, at  

 forældrene nødvendigvis skal indkaldes til møde i udvalget.
Udvalget kan  

 f.eks. på baggrund af aktuelle erklæringer fra særligt sagkyndige - herunder  

 speciallæger - vurdere, om grundlaget for en tidligere afgørelse fortsat er  

 til stede.
 Reglen om revision af sagerne efter 1 år finder også anvendelse, for så  

 vidt angår afgørelser, der er truffet før 1. juni 1982. Disse skal revideres  

 senest 1 år efter lovens ikrafttræden.
 13. Med virkning fra 1. juni 1982 er indført en  

 begrænsning af det sociale udvalgs kompetence med hensyn til afgørelser efter  

 § 124.
Efter denne bestemmelse kan det sociale udvalg i visse tilfælde nægte  

 hjemtagelse af et barn, der er anbragt uden for hjemmet uden medvirken af det  

 sociale udvalg, såfremt hjemtagelsen ville stride mod barnets tarv.
Da der i  

 sådanne tilfælde kan være tale om at gribe ind i udøvelse af  

 forældremyndigheden, kan der imidlertid foreligge modstrid mellem på den ene  

 side domstolenes og statsamternes kompetence i henhold til retsplejeloven,  

 ægteskabsloven og myndighedsloven og på den anden side det sociale udvalgs  

 kompetence i henhold til bistandsloven.
 Til imødegåelse heraf er det i § 124, stk. 2, bestemt, at det sociale  

 udvalg i tilfælde hvor kun den ene af forældrene har forældremyndigheden, men  

 barnet er anbragt hos den anden af forældrene, kun kan nægte  

 FORÆLDREMYNDIGHEDENS INDEHAVER at hjemtage barnet, såfremt DEN ANDEN AF  

 FORæLDRENE har anlagt retssag eller indgivet begæring til statsamtmanden (i  

 København overpræsidenten) om at få tillagt forældremyndigheden, og alene  

 indtil der træffes afgørelse om forældremyndigheden, eller sagen herom  

 frafaldes.
Der er i disse tilfælde reelt tale om tvist mellem forældrene om  

 forældremyndigheden, og den af forældrene, der ikke har forældremyndigheden,  

 har mulighed for at rejse sag efter ægteskabsloven eller myndighedsloven for  

 domstolene, i særlige tilfælde ved statsamtet, og få rettens eller  

 statsamtets afgørelse for, om der er grundlag for at overføre  

 forældremyndigheden.
Den af forældrene, som ikke har forældremyndigheden, bør  

 henvises til at rejse en sådan sag.
 Hvis retten eller statsamtet ikke finder grundlag for at overføre  

 forældremyndigheden til den af forældrene, som barnet opholder sig hos, er  

 der ikke adgang til at nægte, at forældremyndighedens indehaver hjemtager  

 barnet.
 Når udvalget har mulighed for at nægte hjemtagelse, så længe der verserer  

 en forældremyndighedssag, skyldes det, at det kan være i strid med barnets  

 tarv at flytte det, før retten eller statsamtet har taget stilling til  

 forældremyndighedsspørgsmålet, eller sagen frafaldes.
I øvrigt er barnet sikret mod indgreb fra forældremyndighedsindehaverens  

 side gennem reglen i retsplejelovens § 536, hvorefter gennemførelse af  

 forældremyndigheden ikke kan ske, dersom barnets sjælelige eller legemlige  

 sundhed derved udsættes for alvorlig fare.
Fogeden kan tilkalde en  

 repræsentant for det sociale udvalg til at varetage barnets tarv.
14. Som nævnt under pkt. 9 skal beslutninger efter §§  

 123 og 124 træffes i et MØDE i det sociale udvalg.
Når det sociale udvalg  

 IKKE kan holde møde, kan foranstaltninger, som af hensyn til barnets velfærd  

 ikke kan opsættes, iværksættes foreløbigt af formanden eller i dennes forfald  

 af næstformanden, jfr. § 127, stk. 1.
Den foreløbige afgørelse skal efter § 127, stk. 2, 1. pkt., inden 7 dage  

 forelægges det sociale udvalg i et møde med henblik på vurdering af, om det  

 har været nødvendigt at gribe ind med en foreløbig foranstaltning.
Dette  

 gælder, selv om barnet i mellemtiden er hjemgivet.
Udvalget med deltagelse af  

 dommeren og den psykologisk-pædagogiske konsulent skal således vurdere,  

 hvorvidt de oplysninger, som FORELÅ da formanden eller næstformanden traf den  

 foreløbige afgørelse, I SIG SELV UDGJORDE et tilstrækkeligt grundlag for  

 afgørelsen.
Godkendelsen kræver, at mindst 2/3 af udvalgets medlemmer stemmer  

 herfor.
 Der er således ikke tale om, at udvalget allerede på dette tidspunkt skal  

 vurdere, hvorvidt der skønnes grundlag for at træffe ENDELIG afgørelse om  

 barnets anbringelse uden for hjemmet.
 Hvis udvalget kan godkende, at der var grundlag for at træffe en foreløbig  

 afgørelse, er der i henhold til § 127, stk. 2, 2. pkt., fra denne godkendelse  

 at regne 1 måned til at oplyse sagen bedst muligt med henblik på  

 tilvejebringelse af grundlaget for den endelige afgørelse.
 Der skal således anlægges en klar sondring mellem det materiale, der er  

 tilstrækkeligt til at begrunde en foreløbig afgørelse, og det mere  

 detaljerede, gennemarbejdede materiale, der skal danne grundlag for den  

 endelige afgørelse.
Inden 24 timer efter at den foreløbige afgørelse er iværksat, skal  

 forældremyndighedens indehavere have meddelelse herom med udførlig angivelse  

 af de faktiske og retlige forhold, der ligger til grund for afgørelsen.  

 Samtidig skal forældrene orienteres om deres ret til at få indsigt i sagens  

 akter efter lov om offentlighed i forvaltningen.
Meddelelsen skal endvidere  

 indeholde tilbud om, at forældrene har ret til at møde med en advokat, eller  

 at de af socialforvaltningen kan få stillet en advokat til rådighed med  

 angivelse af, hvilke advokater de kan vælge imellem.
 PRØVELSE AF AFGØRELSER OM HJÆLPEFORANSTALTNINGER M.V.
DEN SOCIALE ANKESTYRELSE 15. Klager over beslutninger om hjælpeforanstaltninger  

 uden samtykke, der er truffet af det sociale udvalg efter lovens § 123, stk.  

 1 og 2, og § 124, kan ikke indbringes for amtsankenævnet, men skal rettes  

 DIREKTE til den sociale ankestyrelse.
Indbringelse for ankestyrelsen skal ske  

 INDEN 4 UGER efter, at klageren har fået meddelelse om afgørelsen, jfr.  

 lovens § 128, stk. 1. Ankestyrelsen kan se bort fra overskridelse af fristen,  

 når der er særlig grund hertil, jfr. princippet i § 15, stk. 3.
 KLAGEBERETTIGET er, som det er angivet i lovens § 128, stk. 2:
 FORÆLDREMYNDIGHEDENS indehaver, den, der FAKTISK UDØVER  

 FORÆLDREMYNDIGHEDEN, samt - såfremt sagen vedrører en person, der ikke står  

 under forældremyndighed - den UNGE eller VÆRGEN, eller PLEJEFORÆLDRE, for så  

 vidt angår beslutninger, hvorefter det sociale udvalg tillader, at barnet  

 flyttes eller hjemtages, jfr. lovens § 65, stk. 5, og § 124.
 Plejeforældrenes ankeadgang omfatter kun de tilfælde, hvor der er sket  

 anbringelse uden det sociale udvalgs medvirken.
 Det sociale udvalgs beslutning om forbud mod flytning fra en familiepleje,  

 jfr § 65, stk. 5, kan af forældremyndighedens indehaver indbringes for  

 AMTSANKENÆVNET, jfr. § 15, stk. 1.
 Adgangen til advokatbistand omfatter også behandlingen af sagen i den  

 sociale ankestyrelse, jfr. § 128, stk. 4.
Sagens indbringelse for den sociale ankestyrelse har IKKE OPSÆTTENDE  

 virkning.
Dog kan styrelseschefen - eller den af ankecheferne, som han  

 bemyndiger hertil - under ganske særlige omstændigheder bestemme, at en  

 beslutning truffet af det sociale udvalg ikke må iværksættes, før  

 ankestyrelsen har truffet sin afgørelse i sagen, jfr. lovens § 128, stk. 3.
Ankestyrelsens afgørelse skal foreligge inden 2 måneder efter, at klagen  

 er modtaget.
Samtidig med ankestyrelsens afgørelse skal ankestyrelsen oplyse  

 om adgangen til at forlange sagen forelagt for domstolene og om fristen  

 herfor, jfr. § 11 i lov nr. 605 af 20. december 1972 om den sociale  

 ankestyrelse samt pkt. 16.
Foreløbige afgørelser kan IKKE indbringes for ankestyrelsen.
Derimod kan  

 styrelseschefen eller den af ankecheferne, som han bemyndiger hertil, give  

 det sociale udvalg PÅLÆG om at iværksætte foreløbige foranstaltninger, jfr. §  

 127, stk. 3, og pkt. 14.
 Om de sociale udvalgs pligt til at foretage INDBERETNING til den sociale  

 ankestyrelse i tilfælde, hvor de tilforordnedes synspunkter afviger fra  

 udvalgsmedlemmernes, henvises til pkt. 11.
 Om den sociale ankestyrelses beføjelse til efter lovens § 35, 2. pkt., at  

 træffe afgørelse om hjælpeforanstaltninger i tilfælde, hvor det sociale  

 udvalg ikke foretager fornødne undersøgelser eller undlader at iværksætte  

 påkrævede hjælpeforanstaltninger, henvises til pkt. 33 i cirkulære om  

 rådgivning og tilsyn efter bistandsloven.
DOMSTOLENE 16. Den sociale ankestyrelses afgørelser kan IKKE  

 indbringes for ANDEN ADMINISTRATIV MYNDIGHED, jfr. § 1, stk. 2, i lov nr. 605  

 af 20. december 1972.
 Ankestyrelsens afgørelser vedrørende lovens § 123, stk. 1 og 2, § 124 og §  

 65, stk. 5, kan ved henvendelse til ankestyrelsen inden 4 uger efter, at  

 klageren har fået meddelelse om afgørelsen, kræves forelagt for LANDSRETTEN,  

 jfr. § 129, stk. 1. Adgangen til prøvelse ved landsretten gælder også i de  

 tilfælde, hvor ankestyrelsen i medfør af lovens § 35, 2. pkt., har truffet  

 beslutning om foranstaltninger efter de nævnte bestemmelser på grund af, at  

 det sociale udvalg har undladt at iværksætte påkrævede  

 hjælpeforanstaltninger, jfr. pkt. 15.
Landsrettens afgørelse kan kun indbringes for HØJESTERET, når  

 justitsministeriet undtagelsesvis tillader det.
Ansøgning om tilladelse til  

 anke eller kære må fremsættes henholdsvis inden 1 år og inden 6 måneder efter  

 afgørelsen, jfr. § 131.
 Under en sags behandling ved domstolene beskikkes der en advokat for  

 forældremyndighedens indehaver i medfør af retsplejelovens kap. 43 a.
II.
ADOPTION UDEN SAMTYKKE 17. Hovedformålet med hjælpeforanstaltninger for børn  

 og unge efter bistandsloven er hvadenten bistanden ydes til barnet eller den  

 unge i eget hjem eller i form af anbringelse uden for hjemmet - at ændre de  

 forhold, der har givet anledning til bistandens iværksættelse, på en sådan  

 måde, at barnet eller den unge så vidt gørligt får mulighed for fortsat at  

 leve i og udvikle sig i sit hidtidige miljø.
Ved anbringelse uden for hjemmet vil opnåelsen af det fremhævede formål  

 som regel forudsætte både bistand til hjemmet og til barnet eller den unge,  

 idet der under alle omstændigheder må opretholdes kontakt med hjemmet.
Der  

 kan i denne forbindelse henvises til bistandslovens § 66, stk. 3, og § 67.
 Efter de nævnte bestemmelser skal det sociale udvalg føre tilsyn med  

 barnets forhold under dets ophold i familiepleje eller på institution eller  

 lignende samt træffe bestemmelse om ændret anbringelsessted, uddannelse,  

 behandling m.v., så vidt muligt i samarbejde med forældremyndighedens  

 indehaver.
 Endvidere skal udvalget, medmindre hensynet til barnets velfærd i det  

 enkelte tilfælde taler derimod, i samarbejde med plejehjemmet eller  

 institutionen sørge for, at forbindelsen mellem barnet og dets hjem holdes  

 ved lige, samt søge at skabe mulighed for barnets tilbagevenden til hjemmet.
Såfremt det viser sig, at det ikke gennem den iværksatte bistand er muligt  

 at ændre de forhold, der har givet anledning til anbringelsen, herunder  

 forholdene i barnets eller den unges hjem, eller der har været tale om  

 manglende kontakt mellem barnet og dets hjem, må anbringelsen opretholdes.
I  

 denne situation vil der dog kunne blive tale om at søge gennemført en  

 adoption i overensstemmelse med reglerne i lov nr. 279 af 7. juni 1972 om  

 adoption med senere ændringer.
ADOPTIONSREGLERNE 18. Ved adoptionsloven af 7. juni 1972 blev der åbnet  

 adgang til, at adoptionsbevilling i særlige tilfælde kan meddeles, såfremt  

 hensynet til barnets TARV AFGØRENDE tilsiger dette, selv om der ikke kan  

 opnås samtykke hertil fra forældrene.
 Der gælder herefter følgende regler på dette område:
 HOVEDREGLEN er, at adoption af en person UNDER 18 ÅR kræver SAMTYKKE fra  

 forældrene eller værgen, jfr. lovens § 7.
 UNDTAGELSE herfra kan gøres i følgende tilfælde:
Efter lovens § 9, STK. 2, kan adoptionsbevilling i særlige tilfælde  

 meddeles af overøvrigheden, uanset at samtykke efter § 7 ikke kan opnås.
Det  

 er en betingelse, at hensynet til barnets TARV AFGØRENDE tilsiger dette.
Er  

 barnet anbragt uden for hjemmet med bistand fra det sociale udvalg, kræves  

 samtykke fra den sociale ankestyrelse.
 Efter lovens § 10 kan overøvrigheden endvidere på begæring af den sociale  

 ankestyrelse meddele tilladelse til, at et barn, der er anbragt uden for  

 hjemmet med bistand fra det sociale udvalg SENERE bortadopteres, selv om  

 samtykke efter § 7 ikke kan opnås.
 Tilladelse kan kun meddeles under de i § 9, stk. 2, nævnte betingelser.
19. Af de nævnte bestemmelser i adoptionsloven følger,  

 at de sociale udvalg i det enkelte tilfælde, hvor det må anses for udelukket,  

 at et barn kan vende tilbage til det hjemlige miljø, jfr. pkt. 17, må  

 overveje de muligheder for adoption, som bestemmelserne giver adgang til.
Det  

 må herunder også undersøges, om barnets tilbagevenden til dets oprindelige  

 miljø, bl.a. som følge af svigtende kontakt, vil stride afgørende imod  

 barnets tarv.
DE SOCIALE UDVALGS MEDVIRKEN VED ADMINISTRATIONEN AF ADOPTIONSREGLERNE 20. Bestemmelsen i adoptionslovens § 9, stk. 2, vil  

 navnlig kunne få betydning for børn, der gennem længere tid af det sociale  

 udvalg har været anbragt i familiepleje, og hvor forældrene har undladt at  

 opretholde en rimelig kontakt med barnet.
 Bestemmelsen vil dog også kunne finde anvendelse i situationer, hvor der  

 har været kontakt mellem forældrene og barnet, men hvor denne må skønnes at  

 have været til skade for barnet.
 Det skal understreges, at udvalget må drage omsorg for, at mulighederne  

 for at gennemføre en adoption i medfør af bestemmelsen ikke anvendes som en  

 trussel mod forældrene med henblik på at søge en kontakt etableret med  

 barnet, idet en kontakt under sådanne forhold ikke kan forventes at ville  

 være til gavn for barnet.
 Finder udvalget efter en nøje undersøgelse og vurdering, at betingelserne  

 for anvendelse af bestemmelsen foreligger, herunder at det er  

 plejeforældrenes alvorligt mente ønske at adoptere barnet, sendes sagens  

 akter med en redegørelse for barnets forhold under anbringelsen og med en  

 udførlig begrundelse for, at adoption mod forældrenes eller værgens ønske  

 anbefales meddelt, til den sociale ankestyrelse.
 Beslutning om anbefaling af anvendelse af adoptionslovens § 9, stk. 2,  

 skal træffes i overensstemmelse med de i bistandslovens §§ 125 og 126  

 fastsatte regler.
21. Bestemmelsen i adoptionslovens § 10 tager særlig  

 sigte på institutionsanbragte børn, for hvem det har vist sig umuligt at  

 opretholde den kontakt mellem barnet og dets forældre, der er forudsat i  

 bistandslovens § 67. Det vil i sådanne tilfælde dreje sig om børn, der har  

 opholdt sig på vedkommende institution gennem længere tid, og det er med  

 bestemmelsen søgt at sikre, at familier, der ønsker at adoptere barnet, får  

 en rimelig sikkerhed for, at de, hvis en passende observationstid i hjemmet  

 er forløbet godt, vil have mulighed for at adoptere barnet.
Bestemmelsen  

 giver således adgang til, at der på forhånd kan opnås afgørelse af  

 spørgsmålet om tilsidesættelse af forældrenes eller værgens vægring ved at  

 give samtykke til adoption.
Er tilladelse efter den nævnte bestemmelse meddelt, skal forældrene ikke  

 på ny spørges, når adoption til sin tid søges gennemført.
Det sociale udvalg  

 må i øvrigt i disse tilfælde, hvor hensynet til barnets tarv afgørende  

 tilsiger, at der senere meddeles adoptionsbevilling, selv om samtykke i  

 henhold til adoptionslovens § 7 ikke kan opnås, forholde sig på samme måde  

 som ovenfor anført ved anvendelsen af adoptionslovens § 9, stk. 2.
 22. For at sikre, at mulighederne for adoption  

 anvendes i alle tilfælde, hvor dette skønnes rimeligt begrundet - navnlig som  

 følge af svigtende kontakt mellem forældrene og barnet - skal man henstille,  

 at de sociale udvalg til stadighed er opmærksomme på sådanne tilfælde med  

 henblik på vurdering af, om der skønnes grundlag for at søge en adoption  

 fremmet.
 23. Der henvises i øvrigt til justitsministeriets  

 adoptionsbekendtgørelse af 24. marts 1976 og til justitsministeriets  

 cirkulære af samme dato om adoption med senere ændringer.
