 I medfør af § 22, stk. 7, i bekendtgørelse nr. 22 af 18. juni 1958 af lov  

 om folkeskolen, § 1, pkt. 8, i lov nr. 203 af 16. juni 1962 om ændringer i  

 lov om folkeskolen, § 22 i lov nr. 165 af 2. juni 1958 om gymnasieskoler og §  

 26, stk. 1, i bekendtgørelse nr. 257 af 14. juni 1960 af lov om ungdomsskoler  

 og aftenskoler m.v., fastsættes herved følgende bestemmelser:
 § 1.  Enhver bedømmelse af eleverne i 8., 9. og 10.  

 klasse, realafdelingen og gymnasiet samt ved kursus til teknisk  

 forberedelseseksamen skal udtrykkes ved en af følgende karakterer: 13 - 11 -  

 10 - 9 - 8 - 7 - 6 - 5 - 3 - 0. Tilsvarende gælder den i §§ 1 og 2 i  

 ovennævnte bekendtgørelse om ungdomsskoler og aftenskoler m.v. omhandlede  

 ungdomsskoleundervisning, for så vidt den afsluttes med en prøve.
 Stk. 2.  Om anvendelsen af de enkelte karakterer gælder  

 følgende:
 13: Gives for den usædvanlige selvstændige og udmærkede præstation.
 11: Gives for den udmærkede og selvstændige præstation.
 10: Gives for den udmærkede, men noget rutineprægede præstation. 9: Gives  

 for den udmærkede, der ligger lidt over middel. 8: Gives for den middelgode  

 præstation. 7: Gives for den ret jævne præstation, der ligger lidt under  

 middel. 6: Gives for den noget usikre, men nogenlunde tilfredsstillende  

 præstation. 5: Gives for den usikre og ikke tilfredsstillende præstation. 3:  

 Gives for den meget usikre, meget mangelfulde og utilfredsstillende  

 præstation. 0: Gives for den helt uantagelige præstation.
 § 2.  For at bestå realeksamen eller studentereksamen  

 kræves, at summen af samtlige karakterer er mindst 5,5 gange karakternes  

 antal, og at summen af de to laveste karakterer plus gennemsnittet af de  

 øvrige karakterer er mindst 13.
 Stk. 2.  Eksamen er kun bestået, hvis det i stk. 1  

 indeholdte krav er opfyldt såvel for årskaraktererne som for  

 eksamenskaraktererne.
 § 3.  Denne bekendtgørelse træder, for så vidt angår  

 studentereksamen, i stedet for §§ 2 og 8 i kgl. anordning nr. 55 af 10. marts  

 1938 om karaktergivning ved de højere almenskoler og censuren ved disse  

 skolers afsluttende eksaminer med senere ændringer og medfører derudover  

 følgende ændringer:
 1. I § 3 b ændres ordene »i den i § 2 a) nævnte  

 række« til »karakterskalaen«.
 2. I § 3 c ændres ordene »i den i § 2 a) nævnte  

 række« til »karakterskalaen«.
 3. I § 5 b ændres ordene »i den i § 2 a) anførte  

 talrække« til »karakterskalaen«.
4. § 6, stk. 2, affattes således: »For hver af de  

 to karakterrækker, årskaraktererne og eksamenskarakterer (herunder de som  

 eksamenskarakter overførte årskarakterer) udregnes et gennemsnit af de givne  

 karakterer.
Resultatet udtrykkes med een decimal.
Af de to gennemsnit  

 udregnes eksamensresultatet, der udtrykkes med een decimal.
5. I § 7, stk. 1, udgår ordene: »tillige med den  

 tilsvarende karakterbetegnelse.« § 4.  Denne bekendtgørelse træder i kraft straks, for  

 så vidt angår 8., 9. og 10. klasse.
Dette gælder også kursus til teknisk  

 forberedelseseksamen, idet elever, som allerede har bestået en deleksamen,  

 dog ved senere dele af eksamen bedømmes efter den ved den første del anvendte  

 karakterskala.
I realafdelingen finder bekendtgørelsen første gang anvendelse  

 i de pr. 1. august 1963 oprettede 1. realklasser.
I gymnasiet træder  

 bekendtgørelsen ikraft fra og med eksamensterminen 1963 for så vidt angår de  

 prøver som afholdes ved udgangen af II gymnasieklasse og fra og med  

 eksamensterminen 1964 for så vidt angår den afsluttende eksamen ved udgangen  

 af III gymnasieklasse.
 Undervisningsministeriet, den 4. februar  

 1963.
K.
Helveg Petersen.
/V.
Martensen-Larsen.
