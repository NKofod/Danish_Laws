 Ved Kgl. resolution af 8. oktober 1976 har Danmark ratificeret en i  

 Stockholm den 19. august 1976 undertegnet overenskomst om ændring i  

 overenskomst af 18. juni 1965 mellem Danmark, Finland, Norge og Sverige om  

 fælles nordisk arbejdsmarked for læger, jfr. udenrigsministeriets  

 bekendtgørelse nr. 73 af 20. september 1966, Lovtidende C 1966.
 Ændringsoverenskomstens danske tekst lyder som følger:
OVERENSKOMST om ændring i overenskomst af 18. juni 1965 mellem Danmark, Finland, Norge og Sverige om fælles nordisk arbejdsmarked for læger.
Regeringerne i Danmark, Finland, Norge og Sverige, som har indgået  

 overenskomst den 18. juni 1965 om fælles nordisk arbejdsmarked for læger, er  

 enedes om dels at overenskomstens præambel samt artiklerne i 1 og 2 skal  

 have følgende ordlyd dels at der i overenskomsten skal indføjes en ny artikel, 4 a, med  

 nedenfor nævnte ordlyd:
-------------------- De kontraherende stater, som tidligere har truffet overenskomst om et  

 fælles nordisk arbejdsmarked, som tidligere har truffet overenskomst om et fælles nordisk arbejdsmarked, som i princippet finder, at muligheden for fri bevægelighed for den  

 medicinske arbejdskraft mellem de nordiske stater vil være til gavn for den  

 medicinske og sociale udvikling i disse stater, som finder, at både den grundlæggende uddannelse for læger og uddannelsen  

 til speciallæge er stort set ligeværdige i de respektive stater, som finder, at der bør tilvejebringes den størst mulige ensartethed i  

 lægeuddannelsen i de nordiske stater, og som vil tilstræbe den størst mulige ensartethed i lovgivningen om  

 medicinsk personel, er enedes om følgende:
Artikel 1 Statsborgere i de kontraherende stater, som har erhvervet og vedblivende  

 har ret til selvstændigt virke som læge i en af staterne, skal have ret til  

 under de i denne overenskomst angivne forudsætninger at få tilsvarende ret i  

 de øvrige kontraherende stater.
Artikel 2 Som vilkår for meddelelse af tilladelse til selvstændigt virke som læge  

 efter artikel 1 kan en kontraherende stat kræve dels at lægen godtgør at have indhentet de fornødne kundskaber om  

 den her gældende medicinallovgivning, dels at lægen har gennemgået en klinisk uddannelse af tilsvarende  

 længde, som kræves for adgang til selvstændigt virke som læge i denne stat.
Artikel 4 a Statsborgere i de kontraherende stater, som har fået tilladelse til at  

 betegne sig som speciallæge i en af staterne, skal kunne få samme tilladelse  

 i de øvrige kontraherende stater, under forudsætning af, dels at han har erhvervet og vedblivende har ret til selvstændigt  

 virke som læge i denne stat, dels at det pågældende område af lægevidenskaben er godkendt som  

 et speciale ifølge de bestemmelser, der i denne stat indeholder regler for  

 lægers ret til at betegne sig som speciallæge.
 Ved anvendelse af overenskomsten skal statsborgere i de kontraherende  

 stater, som har fået tilladelse til at betegne sig som speciallæge i Danmark  

 uden der at have ret til at udøve selvstændig virksomhed som læge,  

 ligestilles med læger, som har ret til selvstændigt virke som læge.
 Denne overenskomst skal ratificeres og ratifikationsinstrumenterne  

 deponeres i det svenske udenrigsdepartements arkiv.
 Overenskomsten træder i kraft, så snart samtlige ratifikationsinstrumenter  

 er deponeret.
 Til bekræftelse heraf har de befuldmægtigede repræsentanter for de  

 respektive stater undertegnet denne overenskomst.
 Udfærdiget i Stockholm den 19. august 1976 i et eksemplar på dansk, finsk,  

 norsk og svensk.
Høgsbro Holm, Jorma Vanamo, Niels L.
Dahl, Sven Aspling Overenskomsten er ratificeret af samtlige signatarmagter.
Det sidste  

 ratifikationsinstrument (det finske) blev deponeret den 9. december 1977, på  

 hvilken dato overenskomsten dermed er trådt i kraft.
 Udenrigsministeriet, den 11. april 1978.
