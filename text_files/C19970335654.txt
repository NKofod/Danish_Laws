 Redegørelse for sagen:
 En person fik af arbejdsløshedskassen afslag på kursusgodtgørelse under  

 deltagelse i et kursus benævnt »Sys.probløs.team HeP« i perioden  

 fredag den 11. oktober til søndag den 13. oktober 1996.
 Arbejdsløshedskassen begrundede sin afgørelse med, at der ikke foreligger  

 indtægtstab, jf. § 17, stk. 1 i Arbejdsmarkedsstyrelsens dagældende  

 bekendtgørelse nr. 1155 af 20. december 1995.
 Arbejdsløshedskassen har med oversendelse af sagen til Arbejdsmarkedets  

 Ankenævn henvist til, at det ikke er godtgjort, at den pågældende har et  

 indtægtstab på kursusdagene.
 Det fremgår af arbejdsgiverens arbejdsplan for ugerne 40-44/96, at den  

 normale arbejdsnorm er mandag til lørdag incl., mens der ikke planlægges  

 arbejde søndag.
 Det fremgår samtidig af arbejdsgiverens arbejdsplan, at kursusdeltageren  

 havde fri lørdag den 12. oktober 1996.
 Afgørelse:
 Arbejdsmarkedets Ankenævn fandt på sit møde den 18. juni 1997, j. nr.  

 1997-3-1250, at personen var berettiget til kursusgodtgørelse under  

 deltagelse i ovennævnte kursus lørdag og søndag den 12. og 13. oktober 1996.
 Nævnet lagde til grund, at pesonen havde været på kursus lørdag og søndag  

 efter arbejdsgiverens bestemmelse, og at arbejdsgiveren har afstået fra at  

 benytte personens arbejdskraft på 2 efterfølgende arbejdsdage, idet personen  

 får 2 fridage som kompensation for kursusdeltagelsen.
 Ankenævnet fandt, at personen opfyler bestemmelsen i  

 Arbejdsmarkeddsstyrelsens dagældende bekendtgørelse nr. 1155 af 20. decemnber  

 1995, § 17, hvorefter det er en betingelse, at der foreligger tab af  

 arbejdsindtægt eller arbejdsmulighed.
 Arbejdsløshedskassen blev af nævnet anmodet om at udregne og anvise  

 godtgørelse, jf. ovenfor.
