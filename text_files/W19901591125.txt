I en sag vedrørende en defekt halothanfordamper beklagede  

 Patientklagenævnet over for den adm. overlæge at denne havde undladt at sikre  

 sig, at oversygeplejersken var bekendt med de fornødne tekniske instruktioner  

 vedrørende halothanfordamperen og nævnet beklagede alvorligt overfor  

 oversygeplejersken at hun havde udvist manglende omhu ved at undlade at  

 udfærdige en fyldestgørende instruktion vedr. rengøring af  

 halothanfordamperen samt ved at undlade at sikre sig, at rengøring foregik på  

 forsvarlig vis 5.4.7. Fejl ved apparatur.
En 10-årig pige dør under indledning af halothanbedøvelse, hvor patienten  

 pludselig bliver pulsløs.
Der bliver straks lukket for halothanfordamper og  

 lattergas.
Patienten bliver intuberet, ventileret med ilt og der gives  

 hjertemassage.
Men uden resultat.
 Moderen klager til Sundhedsstyrelsen over, at datteren har fået  

 overdosering af bedøvende medicin.
 Til grundlag for behandlingen af sagen indgår hospitalsjournal,  

 politirapport, obduktionsrapport, dødsattest, udtalelse fra Retslægerådet  

 samt udtalelser fra de behandlende læger og sygeplejersker.
De tekniske undersøgelser viser, at halothanfordamperen var defekt og  

 fejlagtigt gav 4 - 5 gange større dosis end angivet på skalaen på apparatet.  

 Årsagen til denne fejl er formentlig, at fordamperen fejlagtigt ved rengøring  

 har været nedsænket i desinfektionsmiddel.
Det fremgår af firmaets  

 anbefaling, at apparaturet ikke må nedsænkes i væske.
Sundhedsstyrelsen indstillede til Patientklagenævnet, at det blev beklaget  

 overfor den administrerende overlæge, at denne havde undladt at sikre sig, at  

 oversygeplejersken var bekendt med de fornødne tekniske instruktioner  

 vedrørende halothanfordamperen.
For så vidt angår oversygeplejersken,  

 indstillede Sundhedsstyrelsen, at det blev beklaget, jf. sygeplejerskelovens  

 § 5, at hun havde udvist manglende omhu ved at undlade at udfærdige en  

 fyldestgørende instruktion vedrørende rengøring af halothanfordamper, samt  

 ved at undlade at sikre sig, at rengøring foregik på forsvarlig vis, da dette  

 arbejde udføres af ikke-anæstesiuddannet personale.
 Sundhedsstyrelsen indstillede endvidere, at det blev beklaget overfor den  

 læge med højest anciennitet af de 2 reservelæger, som forestod bedøvelsen, at  

 denne ikke havde tilkaldt ekstra assistance under indledningen af bedøvelsen,  

 hvor der tillige skulle etableres drop på patientens ben.
Sundhedsstyrelsen fandt ikke, at observationer af pulsforhold og  

 indsovningstid på et tidligere tidspunkt kunne have givet mistanke om  

 komplikationer.
Man fandt derfor ikke anledning til at udtale kritik af  

 reservelægernes reaktion på de foretagne observationer.
Sundhedsstyrelsen  

 havde heller ingen bemærkninger til de foretagne genoplivningsforsøg.
 Patientklagenævnet var for så vidt enig med Sundhedsstyrelsen med hensyn  

 til beklagelsen overfor den administrerende overlæge og oversygeplejersken,  

 idet nævnet dog overfor sidstnævnte udtrykte en alvorlig beklagelse.  

 Patientklagenævnet fandt herudover anledning til at udtale, at det efter  

 nævnets opfattelse er meget væsentligt, at den ansvarlige ledelse af  

 afdelingen sikrer sig, at der foreligger klare retningslinier for, hvem der  

 er ansvarlig for, at foreliggende instruktioner følges.
Patientklagenævnet fandt derimod ikke anlednihg til beklagelser overfor  

 nogen af reservelægerne.
Herved støttede nævnet sig på en mindretalsudtalelse  

 fra Retslægerådet, hvori der var lagt vægt på, at der ikke forelå objektive  

 advarselssignaler, som kunne have henledt mistanken på komplikationer.
