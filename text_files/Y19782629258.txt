På baggrund af adskillige forespørgsler om, hvorvidt en forretning i  

 en annonce eller ved opslag i butikken kan begrænse antal eller mængde af en  

 bestemt vare pr. kunde, udtalte Forbrugerombudsmanden, at det ikke er i strid  

 med god markedsføringsskik eller andre bestemmelser i loven, at meddele, at  

 de enkelte kunder kun har adgang til at købe en vis mængde af en bestemt  

 vare.
Som begrundelse herfor angav Ombudsmanden, at det må stå den enkelte  

 erhvervsdrivende frit, hvor meget han vil sælge til den enkelte under  

 forudsætning af, at dette er tilkendegivet ved skiltning eller annoncering,  

 ligesom han fremhævede, at den erhvervsdrivendes ønske om begrænsning kunne  

 være begrundet i, at det favorable tilbud stod åbent for så stor en del af  

 kundekredsen som muligt.
7. Begrænsning i salget til den enkelte kunde Institutionen har modtaget adskillige forespørgsler om, hvorvidt en  

 forretning i en annonce eller ved et opslag i butikken er berettiget til at  

 meddele, at man kun sælger et begrænset antal eller mængde af en bestemt vare  

 til hver kunde.
 Disse henvendelser er blevet besvaret med, at det ikke er i strid med  

 markedsføringslovens § 1 om god markedsføringsskik eller med andre  

 bestemmelser i loven at meddele, at de enkelte kunder kun har adgang til at  

 købe en vis mængde af en eller flere bestemte varer.
Som begrundelse for dette standpunkt blev for det første anført, at det må  

 stå den enkelte erhvervsdrivende frit for at bestemme, hvor meget han vil  

 sælge til sine kunder, men at det som regel må være en forudsætning, at  

 begrænsningen er klart tilkendegivet ved annoncering eller skiltning.
Dernæst  

 blev det fremhævet, at den erhvervsdrivendes interesse i at begrænse salget  

 kan ligge i, at han ønsker, at et særligt favorabelt tilbud skal stå åbent  

 for så stor en del af kundekredsen som muligt, således at f.eks. også kunder,  

 der på grund af deres arbejde først kan købe ind sent på dagen, skal kunne  

 benytte sig af tilbudet.
 (* 1) Offentliggjort i Forbrugerombudsmandens Årsberetning 1977-1978, side  

 54, nr. 7.
