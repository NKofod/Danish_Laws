Resumé En ejerlejlighed var tidligere blevet opdelt i 2 ejerlejligheder.  

 A ansøgte Københavns Magistrat (K) om tilladelse til som tidligere at benytte  

 sin lejlighed til beboelse.
K gav tilladelse, men stillede krav om brandsikre  

 lejlighedsskel, samt om at døren mellem de 2 lejligheder skulle være ulåst,  

 således at der var fri passage gennem begge lejligheder til henholdsvis  

 hoved-  

 og bagtrappe.
A klagede til Bygge- og Boligstyrelsen (BBS), som fandt, at K  

 havde haft den fornødne hjemmel til at stille de nævnte krav.
Både K og BBS  

 henviste i deres afgørelser til to bestemmelser i "Københavns Byggelov  

 af  

 27. marts 1939 med senere ændringer".
Ombudsmanden gjorde opmærksom på, at byggeloven var af 29. marts  

 1939, og han fandt det på baggrund af forvaltningslovens § 24, stk. 1,  

 kritisabelt, at K og BBS ikke havde henvist nøjagtigt til lovens nr. og  

 korrekte dato samt nr. og dato for senere (relevante) ændringer.
Da det  

 drejede  

 sig om ophævede bestemmelser, havde det endvidere været rigtigst, at en kopi  

 af  

 loven og en bygningsvedtægt var fulgt med afgørelsen.
Ombudsmanden gjorde  

 tillige opmærksom på, at BBS's hjemmelshenvisninger for de stillede krav var  

 fejlagtige  

 (de nævnte bestemmelser vedrørte afløb og bygningens placering på grunden),  

 hvilket ombudsmanden fandt meget beklageligt.
Ombudsmanden redegjorde for  

 muligheden for dispensation fra kravet om ulåst dør mellem de 2 lejligheder  

 og  

 udtalte herefter bl.a. på baggrund af oplysninger om, at brandvæsenet ikke  

 havde haft indvendinger, at BBS burde have foretaget en nærmere undersøgelse  

 af, hvorvidt kravet var sagligt begrundet.
Ombudsmanden henstillede til BBS  

 at  

 udarbejde en nærmere redegørelse for retsgrundlaget samt træffe en ny  

 afgørelse. (J. nr. 1992-2508-160).
 Fejlagtige hjemmelshenvisninger samt mangelfuld begrundelse  

 og dispensationsvurdering i byggesag.
 A klagede over Københavns  

 Magistrats og Bygge- og Boligstyrelsens sagsbehandling og afgørelser i en  

 byggesag vedrørende ejerlejligheden beliggende X-gade 17, 2. tv.
 Det fremgik af sagen, at den  

 nævnte ejendom i X-gade blev opført i 1905. Lejligheden på 2. sal tv. blev  

 ved  

 bygningens opførelse godkendt indrettet som en samlet 4-værelses  

 beboelseslejlighed.
I 1955 blev der givet  

 tilladelse til indretning af kontor i 2 rum mod gaden på 2. sal tv.  

 Tilladelsen  

 blev givet på betingelse af, at der et andet sted i København oprettedes et  

 beboelseslejemål, hvilket efterfølgende skete.
Herefter blev lejligheden  

 benyttet som et blandet beboelses- og erhvervslejemål.
 Ejerlejligheden X-gade nr.  

 17, 2. tv., blev i 1969/70 opdelt i henholdsvis ejerlejlighed nr. 5 (erhverv)  

 og ejerlejlighed nr. 6 (beboelse). Der blev ikke i denne forbindelse stillet  

 bygningsmæssige krav.
 I 1987 ansøgte A Københavns  

 Magistrat om tilladelse til at nedlægge beboelsen og alene benytte  

 ejerlejlighed nr. 6 til erhvervsformål.
 Magistraten meddelte  

 tilladelse hertil ved ibrugtagningstilladelse af 27. april 1988. Der blev  

 ikke  

 stillet krav om bygningsændringer i forbindelse med benyttelsesændringen.
 Da A alligevel ikke havde  

 behov for tilladelsen til erhverv, ansøgte han den 21. juli 1989 Københavns  

 Magistrat om tilladelse til påny at benytte ejerlejlighed nr. 6 til beboelse.
 Københavns Magistrat oplyste  

 i forbindelse med A's ansøgning om benyttelse til bolig, at A måtte påregne,  

 at  

 der ville blive stillet krav om, at døren mellem A's lejlighed og lejlighed  

 nr.  

 5 altid skulle være ulåst samt krav om brandsikre lejlighedsskel og dør.
 I udtalelse af 17. oktober  

 1989 til magistraten anførte brandvæsenet følgende vedrørende de brandmæssige  

 forhold:
 "Brandvæsenet er for sit  

 vedkommende enig med stadsbygmesteren om, at udgang gennem fremmed lejemål,  

 principielt ikke bør accepteres.
Da det af lejekontrakten til  

 beboelseslejemålet fremgår, at der er betinget adgang til lejemålet fra  

 hovedtrappen (jf. vedlagte slutseddel), og da det andet lejemål  

 (ejerlejlighed  

 nr. 5) er et erhvervslejemål på under  

 150  

 m²  

 med adgang til en trappe, vides efter  

 omstændighederne intet at indvende mod opdelingen." Ved breve af 23. oktober og  

 3. november 1989 rettede A henvendelse til bygge- og boligborgmesteren, idet  

 A  

 var utilfreds med, at sagen efter A's mening fik en langsommelig og nidkær  

 behandling.
A henviste til, at magistraten den 27. oktober 1989 havde skrevet  

 til ejeren af ejerlejlighed nr. 5 og bedt om dennes bemærkninger, ligesom der  

 var indhentet udtalelse fra Københavns Brandvæsen.
Den 22. november 1989  

 imødekom Københavns Magistrats A's ansøgning, men stillede en række  

 bygningsmæssige betingelser.
Det krævedes bl.a., at der var adgangsvej gennem  

 ejerlejlighed nr. 5, samt at en række særlige brandmæssige krav til døre og  

 lejlighedsskel blev opfyldt.
Som hjemmel for de krævede bygningsændringer  

 henviste kommunen til bygningsreglementet af 1982 samt den gældende byggelov.
 A klagede til Københavns  

 Kommune over de krævede bygningsændringer og fik i den anledning oplyst, at  

 baggrunden for, at kravene ikke tidligere var stillet, var, at kommunen havde  

 forudsat, at ejerlejlighed nr. 5 og nr. 6 udgjorde et sammenhængende lejemål.  

 Kommunen anførte, at det forhold, at lejemålet på 2. sal tv. i henhold til  

 ejerlejlighedslovgivningen var tilladt opdelt i 2 ejerlejligheder, intet  

 præjudicerede med hensyn til opdeling af lejemålet i 2 selvstændige lejemål i  

 henhold til byggelovgivningen.
 A klagede til Bygge- og  

 Boligstyrelsen over Københavns Kommunes afgørelse.
Den 12. april 1991 meddelte  

 Bygge- og Boligstyrelsen A, at styrelsen ikke fandt, at Københavns Magistrats  

 krav var lovlige, og styrelsen anmodede på den baggrund magistraten om at  

 tage  

 sagen op til fornyet behandling.
Bygge- og Boligstyrelsen begrundede sin  

 afgørelse således:
 "...
 Efter byggelovens § 2, stk.  

 1, litra c finder byggeloven anvendelse på ændringer i benyttelse, som er  

 væsentlige i forhold til bestemmelser i loven eller de i medfør af loven  

 udfærdigede bestemmelser.
Det er Bygge- og  

 Boligstyrelsens opfattelse, at bestemmelsen ikke kan anvendes i tilfælde,  

 hvor  

 en beboelseslejlighed i kortere periode har været anvendt til erhverv, uden  

 at  

 der i den anledning er foretaget bygningsændringer af nogen art.
Bygge- og  

 Boligstyrelsen finder således ikke, at forholdet er en væsentlig  

 benyttelsesændring, som er omfattet af byggelovens § 2, stk. 1, litra c.
 Det er et grundliggende  

 princip inden for byggelovgivningen, at byggearbejder eller  

 benyttelsesændringer,  

 der var lovlige på tidspunktet for arbejdets udførelse efter den dagældende  

 lovgivning fortsat vil være lovlige, uanset en senere ændring af  

 lovbestemmelserne.
Det er herefter Bygge- og  

 Boligstyrelsens opfattelse, at det er lovgivningen på tidspunktet for  

 opdelingen af (X- gade) 17, 2. tv. i to ejerlejligheder, der skal lægges til  

 grund ved bedømmelse af, om der skal stilles særlige krav til de to  

 lejligheder.
Man har herved lagt til grund, at den skete opdeling i to  

 lejligheder er omfattet af byggelovens § 2, stk. 1, litra c.
 Bygge- og Boligstyrelsen  

 finder således ikke, at Københavns magistrat har kunnet stille krav med  

 hjemmel  

 i bygningsreglement 1982, og man har på baggrund heraf anmodet magistraten om  

 at tage sagen op til fornyet behandling.
... " På denne baggrund traf  

 Københavns Magistrat den 6. april 1992 en ny afgørelse i sagen.
Magistraten  

 fastholdt imidlertid kravet om lejlighedsskel, og at døren mellem  

 ejerlejlighed  

 nr. 5 og nr. 6 skal kunne passeres i begge retninger uden brug af nøgle eller  

 særligt værktøj.
Afgørelsen begrundedes således:
 "...
 Da opdelingen af 2. sal tv. i  

 to ejerlejligheder er foretaget i 1969/79, er det, på baggrund af Bygge- og  

 Boligstyrelsens tilkendegivelse i sagen, byggelov af 27. marts 1939 for  

 staden  

 København, med senere ændringer, der skal lægges til grund ved sagens  

 behandling.
 En byggetilladelse til  

 opdeling af 2. sal tv. i 2 selvstændige lejemål efter denne lov ville blive  

 givet på følgende betingelser:
stk. 1:  

  

 at  

  

 der til beboelseslejligheden, ejerlejlighed nr. 6, til stadighed  

 er fri og uhindret normal adgang til og fra hovedtrappen gennem ejerlejlighed  

 nr. 5, stk. 2:  

  

 at  

  

 dør mellem ejerlejlighed nr. 5 og 6 kan passeres i begge  

 retninger uden brug af nøgle eller særligt værktøj, stk. 3:  

  

 at  

  

 ovennævnte dør udføres mindst som BD-dør 60, stk. 4:  

  

 at  

  

 dør mellem lejligheden og bitrappen udføres mindst som BD-dør  

 30, stk. 5:  

  

 at  

  

 nyt lejlighedsskel mellem ejerlejlighed nr. 5 og ejerlejlighed  

 nr. 6 udføres som angivet i bygningsvedtægtens § 46, stk. 2a, og § 31, stk. 3  

 (enten 3 lag brædder eller 3/4 stens mur), stk. 6:  

  

 at  

  

 det over for bygningsinspektøren påvises, at der er et mindst  

 3 m²  

 og  

 6 m³  

 stort pulterrum til den nye  

 beboelseslejlighed, og stk. 7:  

  

 at  

  

 arbejdets udførelse i enkeltheder godkendes af  

 bygningsinspektøren.
stk. 8: Vedrørende de ovenfor  

 i stk.ne 1 og 2 stillede betingelser ville der i medfør af byggelovens § 64  

 blive tinglyst en meddelelse.
Betingelserne i stk.ne 1 og 2 ville blive  

 tinglyst på ejerlejlighed nr. 5 og betingelsen i stk. 2 tillige på  

 ejerlejlighed nr. 6.
 Det bemærkes, at de foran i  

 stk.ne 1 og 2 angivne betingelser ville blive stillet som vilkår for  

 dispensation fra dagældende bestemmelser i bygningsvedtægtens § 46, stk. 2,  

 om  

 åbning i lejlighedsskel og i øvrigt som vilkår for magistratens særlige  

 tilladelse i henhold til bygningsvedtægtens § 51, stk. 7, til at passere  

 andet  

 lejemål til foreskreven trappe.
Under henvisning til  

 ovenstående må magistraten fortsat fastholde de, foran i stk.nr. 1 og 2  

 angivne  

 betingelser.
Meddelelse, lyst 30. marts 1991 på ejerlejlighederne 5 og 6 på  

 matr. nr. 283 ibid. angående sikring af disse bestemmelser kan derfor  

  

 ikke  

  

 ændres eller aflyses.
 Afgørelser vedrørende  

 forhold, der er omfattet af byggeloven, kan for så vidt angår retlige  

 spørgsmål  

 påklages til Boligministeriet, Bygge- og Boligstyrelsen, Stormgade 10, 1470  

 København K., jf. lovens § 23. Kommunalbestyrelsens afgørelser kan i øvrigt  

 ikke påklages til anden administrativ myndighed.
 I henhold til lovens § 24 er  

 klagefristen 4 uger fra den dag, afgørelsen er meddelt.
..." A klagede ved brev af 9.  

 april 1992 til Bygge- og Boligstyrelsen over Københavns Magistrats nye  

 afgørelse.
A henviste til, at  

 lejligheden var blevet opdelt i en erhvervsdel og en boligdel i 1955, uden at  

 der var stillet krav fra magistratens side.
A henviste videre til, at  

 magistraten ikke ved opdelingen i ejerlejligheder i 1969/70 havde stillet  

 krav,  

 og at der heller ikke i forbindelse med hans ansøgning og tilladelse i 1988  

 til  

 erhvervsmæssig benyttelse af ejerlejlighed nr. 6 var blevet stillet krav.
A  

 anførte endvidere, at brandvæsenet ikke fandt det nødvendigt, at  

 erhvervslejemålet havde udgang til to trapper, og A anførte, at Københavns  

 Kommunes afgørelse var udtryk for magtfordrejning.
Den 29. maj 1992 meddelte  

 Bygge- og Boligstyrelsen A, at styrelsen ikke ved sit brev af 12. april 1991  

 havde taget stilling til de stillede krav, men alene hjemvist sagen til  

 fornyet  

 behandling i kommunen på korrekt lovgrundlag.
Bygge- og Boligstyrelsen  

 oplyste,  

 at magistratens afgørelse af styrelsen kun kan tages op til behandling for så  

 vidt angår retlige spørgsmål, jf. byggelovens § 23. Bygge- og Boligstyrelsen  

 fremsatte følgende bemærkninger til sagen:
 "...
Kommunalbestyrelsen skal i  

 henhold til byggeloven påse, at byggeloven og de i medfør af loven  

 udfærdigede  

 bestemmelser overholdes.
Bliver kommunalbestyrelsen opmærksom på et ulovligt  

 forhold, skal den søge forholdet lovliggjort, medmindre det er af ganske  

 underordnet betydning, jf. byggelovens § 16a, stk. 1 og 3.
 De formelle regler i denne  

 lov - byggeloven - lægges til grund for behandlingen af sagen, uanset at de  

 materielle regler er fra tidligere gældende love.
Den foreliggende afgørelse er  

 truffet med hjemmel i Københavns Byggelov af 27. marts 1939 med senere  

 ændringer,  

 som var gældende på tidspunktet for lejlighedens opdeling i 2 selvstændige  

 ejerlejligheder i 1969/70. Som tidligere nævnt er det Bygge- og  

 Boligstyrelsens  

 opfattelse, at en sådan opdeling indebærer en ændret anvendelse, som er  

 væsentlig i forhold til byggeloven, hvorfor denne kan bringes i anvendelse,  

 jf.  

 § 2, stk. 1 litra c.
Styrelsen finder således, at Københavns Magistrat har  

 haft  

 den fornødne hjemmel i § 46 og 51 i Københavns Byggelov til at stille krav om  

 udførelse af lejlighedsskel og fri og uhindret adgang til foreskreven trappe.
 Samtidig indeholder de nævnte  

 paragraffer hjemmel til at dispensere, idet der efter § 46 kan gives  

 tilladelse  

 til åbning i skillerum og efter § 51 til passage gennem andet lejemål.
 Den foretagne tinglysning af  

 de betingelser, der angår benyttelse af eller anden gensidig rådighed over de  

 to ejerlejligheder, - byggetilladelsens stk. 1 og 2 - er sket i  

 overensstemmelse med byggelovens § 27 og giver ikke anledning til  

 bemærkninger.
 Herudover har Bygge- og  

 Boligstyrelsen ikke fundet, at byggelovens betingelser for at påklage  

 afgørelsen er opfyldt, idet afgørelsen af, om der kan meddeles dispensation  

 og  

 i givet fald på hvilke betingelser, beror på kommunens skøn, og man har  

 derfor  

 ikke mulighed for at foretage sig videre i sagen.
..." I klagen til mig anførte A,  

 at der er tale om magtfordrejning i Københavns Magistrats og i Bygge- og  

 Boligstyrelsens afgørelser.
A anførte, at det var hans opfattelse, at den  

 sagsbehandling, han havde fået i Københavns Magistrat, blev præget af en  

 "magtkamp" mellem den daværende bygge- og boligborgmester B og  

 direktør i kommunens bygge- og boligdirektorat C.
Det var A's opfattelse, at  

 forvaltningen i kommunen havde været modvillig, fordi B på baggrund af  

 henvendelser fra A indstillede til magistraten, at A fik en hurtig og  

 imødekommende behandling.
A så det navnlig som udtryk for chikane, at  

 brandvæsenet var blevet spurgt, og brandvæsenets positive indstilling til at  

 meddele A dispensation ikke var blevet fulgt.
A klagede endvidere over  

 sagsbehandlingstiden.  

 A oplyste, at kravene om lejlighedsskel og branddør var efterkommet.
Det var  

 alene kravet om fri og uhindret passage til nabolejligheden, som A ikke kunne  

 acceptere.
Det fremgik af sagen, at lejlighed nr. 5 blev benyttet af en  

 speciallæge i psykiatri som lægepraksis.
Københavns Magistrats 4.  

 afdeling afviste i udtalelse af 18. januar 1993, at der var tale om  

 magtfordrejning.
Vedrørende sagsbehandlingstiden bemærkedes, at der var tale  

 om  

 en sag af usædvanlig karakter, der bl.a. havde krævet overvejelse vedrørende  

 de  

 givne dispensationer, der normalt ikke gives.
 Bygge- og Boligstyrelsen  

 anførte i udtalelse af 5. marts 1993 bl.a. følgende:
"Bygge- og  

 Boligstyrelsen skal til den anførte klage over magtfordrejning bemærke, at  

 man  

 ved ovennævnte sags behandling har anlagt samme fortolkning af gældende  

 regler  

 og de hensyn, de skal varetage, som er sædvanlig i styrelsen.
Der henvises i  

 den forbindelse såvel til skrivelse af 12. april 1991 som 29. maj 1992, hvor  

 der nøje er redegjort for regelgrundlaget.
Styrelsen har i afgørelsen af 29.  

 maj 1992 således fundet, at magistraten har haft hjemmel til at stille krav  

 om  

 udførelse af lejlighedsskel og fri og uhindret adgang til trappe.
..." I brev af 30. april 1993  

 fastholdt A sin påstand om magtfordrejning, og anførte, at magistraten burde  

 have givet A dispensation for flere år siden.
 I en skrivelse til A udtalte  

 jeg herefter følgende:
 "  

  

 Begrundelse:
 Efter forvaltningslovens §  

 24, stk. 1, skal en begrundelse for en afgørelse indeholde en henvisning til  

 de  

 retsregler, i henhold til hvilke afgørelsen er truffet.
 Københavns Magistrat har i  

 brevet af 6. april 1992 anført, at afgørelsen om fastholdelse af kravet om  

 lejlighedsskel og fri og uhindret adgang mellem lejlighederne var truffet med  

 hjemmel i "Københavns Byggelov af 27. marts 1939 med senere  

 ændringer". Københavns Magistrat henviste i brevet endvidere til de  

 "dagældende bestemmelser i bygningsvedtægtens § 46, stk. 2 og ... § 51,  

 stk. 7".
 Bygge- og Boligstyrelsen  

 anfører i brevet af 29. maj 1992, at Københavns Magistrat har haft hjemmel  

 til  

 den trufne afgørelse i "§§ 46 og 51 i Københavns Byggelov".
 Formålet med  

 forvaltningslovens begrundelseskrav er bl.a. at give modtageren af afgørelsen  

 grundlag for selv at kontrollere, om afgørelsen er korrekt, herunder om  

 afgørelsens indhold er i overensstemmelse med det hjemmelsgrundlag - de  

 lovbestemmelser m.v. - der henvises til.
Da byggeloven for København  

 nu er ophævet, og da loven var i kraft i en længere årrække, i hvilken  

 periode  

 der blev foretaget en række ændringer i loven, er det forbundet med  

 betydelige  

 vanskeligheder at finde frem til loven og bygningsvedtægten med det indhold,  

 som var gældende på tidspunktet for opdelingen i ejerlejligheder i 1969/70.  

 Det  

 er derfor efter min opfattelse kritisabelt, at Københavns Kommune og Bygge-  

 og  

 Boligstyrelsen ikke henviste nøjagtigt til lovens nr. og korrekte dato (loven  

 er af 29. marts 1939 og ikke som anført af 27. marts 1939) samt nr. og dato  

 for  

 senere (relevante) ændringslove, eventuelt til en lovbekendtgørelse, hvor  

 ændringerne var indført.
Københavns Magistrats henvisning til "den  

 dagældende bygningsvedtægt" burde ligeledes have været nærmere  

 specificeret.
 Da det drejer sig om ophævede  

 bestemmelser, havde det efter min opfattelse endvidere været rigtigst, hvis  

 kopi af loven og bygningsvedtægten havde fulgt med afgørelsen.
 Byggeloven for Staden  

 København (lov nr. 148 af 29. marts 1939 som ændret ved lov nr. 246 af 6.  

 oktober 1960, lov nr. 213 af 4. juni 1965 og lov nr. 286 af 18. juni 1969)  

 indeholdt i § 46 en bestemmelse om afløb. § 51 vedrørte bebyggelsens  

 anbringelse på grunden.
 Jeg må således lægge til  

 grund, at der er tale om fejlagtige hjemmelshenvisninger fra Bygge- og  

 Boligstyrelsens side.
Det er efter min opfattelse  

 meget beklageligt, at Bygge- og Boligstyrelsen har henvist til de nævnte  

 lovbestemmelser som hjemmel for kravet om lejlighedsskel og passage til  

 hoveddør.
Jeg har gjort Bygge- og Boligstyrelsen bekendt med min opfattelse  

 og  

 henstillet, at der udarbejdes en nærmere redegørelse for retsgrundlaget.
 Dispensationsmulighed m.v.:
Jeg må gå ud fra, at  

 afgørelsen om, at døren mellem Deres lejlighed og nabolejligheden skal være  

 ulåst, er temmelig byrdefuld for Dem.
Da nabolejligheden fungerer som  

 lægekonsultation for en speciallæge i psykiatri, må der antages at være  

 risiko  

 for, at patienter eller andre med ærinde hos lægen vil gå ind i Deres  

 lejlighed, ligesom der formentlig er en forhøjet risiko for natlige indbrud i  

 lægekonsultationen og følgende risiko for, at indbrudstyvene trænger ind i  

 Deres  

 lejlighed.
Lejlighedens værdi og benyttelsesmuligheder må på denne baggrund i  

 almindelighed anses for væsentligt forringet.
Efter § 22 i byggeloven kan  

 der meddeles dispensation fra bestemmelserne i loven (og tidligere gældende  

 love og andre bestemmelser), når det skønnes foreneligt med de hensyn, som  

 ligger til grund for de pågældende bestemmelser.
Københavns Kommune har  

 således  

 haft mulighed for at meddele dispensation fra kravet om ulåst dør mellem 2  

 lejligheder, medmindre en sådan dispensation må anses for uforenelig med de  

 hensyn, som lå til grund for de anvendte bestemmelser.
 Ved overvejelserne om,  

 hvorvidt kravene i den dagældende byggelov skulle fastholdes, eller om  

 dispensation fra reglerne skulle tillades, måtte navnlig følgende forhold  

 være  

 af betydning:
- De bygningsmæssige krav,  

 Københavns Kommune har stillet til Dem, må antages i hovedsagen at være  

 begrundet i brandmæssige hensyn.
Københavns Brandvæsen har i udtalelsen af  

 17.  

 oktober 1989 til magistraten meddelt, at brandvæsenet ikke har indvendinger  

 mod  

 opdelingen. (Jeg forstår udtalelsen således, at brandvæsenet ikke har  

 indvendinger mod en opdeling, hvor der alene er passagemulighed fra  

 beboelseslejligheden gennem erhvervslejemålet til hovedtrappen).
- De forhold, som forlanges  

 ændret, har bestået i ca. 20 år, fra lejligheden blev opdelt i 2  

 ejerlejligheder.
Myndighederne er i denne periode ikke kommet med indsigelser  

 vedrørende de bygningsmæssige forhold.
Københavns Magistrat er alene på grund  

 af byggesagen i 1989 blevet opmærksom på, at bygningsmæssige forskrifter ikke  

 var overholdt.
Disse 2 forhold sammenholdt  

 med afgørelsens bebyrdende karakter taler efter min opfattelse med betydelig  

 vægt for, at der burde gives dispensation fra kravet om, at døren skal være  

 ulåst i begge retninger.
Boligstyrelsen burde derfor efter min mening have  

 foretaget en nærmere undersøgelse af, hvorvidt kravet var sagligt begrundet,  

 og  

 om der var mulighed for at give dispensation.
Jeg bemærker herved, at Deres  

 klager over de bygningsmæssige krav naturligt måtte forstås som en anmodning  

 om  

 dispensation fra kravet om fri og uhindret adgang mellem lejlighederne.
Jeg har gjort Bygge- og  

 Boligstyrelsen bekendt med min opfattelse.
Jeg har samtidig henstillet, at  

 der  

 træffes en ny afgørelse i sagen, og at der i den forbindelse foretages en  

 nærmere undersøgelse af, hvorvidt afgørelsen er sagligt begrundet, og  

 hvorvidt  

 der er mulighed for at dispensere.
