Nr LSF 328 Forslag til Lov om ændring af lov om en satsreguleringsprocent Fremsat af finansministeren (Lykketoft) den 25. maj 1993 Vedtaget ved tredjebehandling den 25. juni 1993 Lov nr. 450 af 30/06/1993 § 1 I lov nr. 385 af 13. juni 1990 om en satsreguleringsprocent foretages  

 følgende ændringer:
1. I § 2, stk. 1, ændres »stk. 2 eller 3« til:  

 »stk. 2, 3 eller 4.« 2. § 3 affattes således:
»§ 3. For hvert finansår beregnes en tilpasningsprocent som  

 afvigelsen mellem den procentvise årsudvikling og 2,0 pct. Årslønsudviklingen  

 beregnes som den konstaterede udvikling i arbejderes og funktionærers  

 bruttolønninger (ekskl. bidrag til arbejdsmarkedspensioner) to år forud for  

 det pågældende finansår fratrukket en procentandel svarende til  

 procentstørrelsen af lønmodtagerens egne arbejdsmarkedsbidrag i det  

 pågældende finansår.
Tilpasningsprocenten beregnes med en decimal.« 3. I § 4 indsættes efter stk. 1 som nyt stykke :
» Stk. 2. I finansårene 1994 til og med 1997 svarer  

 satstilpasningsprocenten til afvigelsen mellem den procentvise  

 årslønsudvikling fratrukket 0,3 pct. til et puljebeløb og 2,0 pct.
Fra 1998  

 og fremefter beregnes satstilpasningsprocenten efter stk. 3 og 4.« Stk. 2 og 3 bliver herefter stk. 3 og 4.
§ 2 Loven træder i kraft 1. januar 1994.
Oprindeligt fremsat forslag § 1 I lov nr. 385 af 13. juni 1990 om en satsreguleringsprocent foretages  

 følgende ændringer.
 1. I § 2, stk. 1, ændres »stk 2 eller 3« til :  

 »stk. 2, 3 eller 4.«.
 2. § 3 affattes således:
»§ 3. For hvert finansår beregnes en tilpasningsprocent som  

 afvigelsen mellem den procentvise årsudvikling og 2,0 procent.  

 Årslønsudviklingen beregnes som den konstaterede udvikling i arbejderes og  

 funktionærers bruttolønningerne ( ekskl. bidrag til arbejdsmarkedspensioner )  

 to år forud for det pågældende finansår fratrukket en procentandel svarende  

 til procentstørrelsen af lønmodtagerens egne arbejdsmarkedsbidrag i det  

 pågældende finansår.
Tilpasningsprocenten beregnes med en decimal.« 3. I § 4 indsættes efter stk. 1 som nyt stykke :
 »Stk. 2. I finansårene 1994 til og med 1997 svarer  

 satstilpasningsprocenten til afvigelsen mellem den procentvise  

 årslønsudvikling, fratrukket 0,3 procent til et puljebeløb, og 2,0 procent.  

 Fra 1998 og fremefter beregnes satstilpasningsprocenten efter stk. 3 og  

 4«.
 Stk. 2 og 3 bliver herefter stk. 3 og 4.
§ 2 Loven træder i kraft 1. januar 1994.
Bemærkninger til lovforslaget Lovforslaget fremsættes som led i regeringens samlede udspil om  

 strukturreformer og beskæftigelsesfremmende initiativer.
 Lovforslaget indholder 2 elementer:
1. Arbejdsmarkedsbidragene indregnes med samtidighed i  

 satsreguleringsprocenten 2. Der afsættes i årene 1994 til 1997 0,3 pct. til satsreguleringspuljen.
Forslaget knytter an til skattereformforslagene, idet skattereformen  

 indeholder en omlægning af en del af personskatterne til  

 arbejdsmarkedsbidrag, og dette har betydning for reguleringerne af  

 overførselsindkomsterne.
Forslaget skal endvidere ses i sammenhæng med det  

 samtidigt fremsatte forslag til lov om ændring af forskellige lovbestemmelser  

 vedrørende regulering af overførsler mv.
Ad.
Indregningen af arbejdsmarkedsbidragene med samtidighed i  

 satsreguleringsprocenten Modtagere af overførselsindkomster betaler ikke arbejdsmarkedsbidrag, men  

 modtagere af skattepligtige overførselsydelser får del i de skattelettelser,  

 der bl.a. finansieres af arbejdsmarkedsbidragene.
Denne favorisering er  

 uhensigtsmæssig, selvom den kun er midlertidig, idet modtagere af  

 overførselsindkomster kommer til at betale svarende til  

 arbejdsmarkedsbidragene med to års forsinkelse, hvor arbejdsmarkedsbidragene  

 fratrækkes i den lønudvikling, der ligger til grund for reguleringen af  

 overførslerne.
Konsekvensen heraf ville være at modtagere af skattepligtige  

 overførselsindkomster i 1994 ville få en skattelettelse svarende til  

 forhøjelsen af arbejdsmarkedsbidragene med ca. 4,7 pct. uden samtidig at  

 skulle betale arbejdsmarkedsbidrag.
I 1996 ville modtagere af  

 overførselsindkomster herefter opleve en forsinket nedregulering med 4,7  

 procent uden, at der på dette tidspunkt ydes skattelettelser.
 For at opnå samtidighed mellem skattelettelserne og nedreguleringen af  

 satserne, foreslås det, at arbejdsmarkedsbidragene fremover fratrækkes i  

 lønudviklingen på det tidspunkt, de ændres.
 Skattereformens forhøjelse af arbejdsmarkedsbidragene og den samtidige  

 indregning af disse medfører, at satsreguleringen af de skattepligtige  

 overførselsydelser i 1994 bliver 4,7 pct mindre end lønudviklingen.  

 Nedreguleringen modsvares af skattelettelser.
 I forslag til lov om ændring af forskellige lovbestemmelser vedrørende  

 regulering af overførsler mv. foreslås, at de skattefrie overførselsydelser  

 opreguleres ekstraordinært med 4,7 pct. svarende til den nedregulering, der  

 følger af forhøjelsen af arbejdsmarkedsbidragene, da værdien af de skattefrie  

 ydelser ikke forhøjes gennem skattelettelser.
Skattereformens forhøjelse af arbejdsmarkedsbidragene og dette forslags  

 fremrykning af indregning af arbejdsmarkedsbidragene i reguleringsgrundlaget  

 medfører samlet de i tabel 1 beskrevne reduktioner af det offentliges  

 bruttoudgifter til skattepligtige overførsler.
Disse besparelser modsvares af  

 skattelettelser, der er indregnet i provenutabet ved skattereformen.  

 Besparelsen vedrørende de bruttoficerede pensions- og kontanthjælpsydelser  

 indgår ikke i nedenstående tabel, da de er indregnet i provenuvirkningerne af  

 lovforslagene om bruttoficering af pension og kontanthjælp.
Den komunale  

 andel af udgiftsreduktionen modregnes i statens generelle tilskud til  

 kommuner.
Tabel 1: Besparelser på de offentlige bruttoudgifter til overførsler.  

 (ekskl. udgifter til folke- og førtidspension og kontanthjælp mv.) (mia. kr.) Ad.
Afsættelsen af 0,3 pct. til satsreguleringspuljen i årene  

 1994-1997 Omlægningen af en del af skatterne til arbejdsmarkedsbidrag ville med  

 gældende regler medføre, at der ikke blev overført noget til  

 satsreguleringspuljen i 1994. I hvert af årene 1995-97 ville  

 tilpasningsprocenten blive ca. 1,0 pct.-point mindre som følge af forhøjelsen  

 af arbejdsmarkedsbidragene, og dermed vil der sandsynligvis ikke blive tale  

 om overførsler til satsreguleringspuljen i disse år.
For at sikre en fortsat  

 udbygning af satsreguleringspuljen foreslås det midlertidigt, at der i årene  

 1994 til 1997 hvert år forlods afsættes 0,3 pct.-point fra satsreguleringen  

 til satsreguleringspuljen.
 Forslaget indebærer ikke merudgifter for det offentlige, idet de til  

 puljen afsatte beløb finansieres via en reduceret satsregulering.
Bemærkninger til lovforslagets enkelte bestemmelser Til § 1 nr. 2 :
Ændringen af § 3 i satsreguleringsloven medfører, at  

 arbejdsmarkedsbidragene i finanslovsåret indregnes i satsreguleringsprocenten  

 det pågældende år, istedet for som tidligere, hvor arbejdsmarkedsbidragene to  

 år forud for finansåret blev indregnet.
Bidrag til arbejdsmarkedspensioner og  

 atp indgår fortsat som fradrag i den opgjorte løn med deres størrelse to år  

 forud for det pågældende finansår.
Endvidere sker der en ændring af det statistiske grundlag for beregningen.  

 Tidligere blev reguleringen baseret på LO-arbejderlønnen to år forud for  

 finanslovsåret opgjort efter DA's lønstatistik for arbejderlønninger.
DA's  

 lønstatistik ændres fra 1/1-93, således at statistikken opgøres samlet for  

 arbejder og funktionær lønninger.
Satsreguleringen foretages fremover på  

 baggrund af den ændrede statistik, da isolerede oplysninger om  

 arbejderlønninger ikke længere forefindes.
Denne ændring af statistik  

 grundlag forventes ikke at få konsekvenser for satsreguleringsprocenten.
 Til § 1 nr. 3 :
 Ændringen af § 4 stk. 2 medfører, at der i årene 1994, 1995, 1996 og 1997  

 på forhånd afsættes 0,3 pct. af reguleringsgrundlaget til  

 satsreguleringspuljen. Ændringen sker for at undgå, at der som følge af  

 forhøjelsen af arbejdsmarkedsbidragene i årene indtil 1998 ikke bliver  

 overførsler til satsreguleringspuljen.
