(Til alle amtsråd, kommunalbestyrelser,  

 skolekommissioner, skolenævn, skoleledere og ledende  

 skolepsykologer) 1. Efter § 3, stk. 2, i lov nr. 313 af 26. juni 1975  

 om folkeskolen skal der til børn, hvis udvikling kræver en særlig hensyntagen  

 eller støtte, gives specialundervisning eller anden specialpædagogisk bistand  

 efter regler fastsat af undervisningsministeren.
 Folkeskoleloven er som følge af særforsorgens udlægning til amtskommunerne  

 og kommunerne samt særforsorgsundervisningens overførsel til  

 undervisningsministeriets område ændret ved lov nr. 302 af 8. juni 1978.  

 Ændringerne træder i kraft den 1. januar 1980.
Ved ændringerne er bl. a. ovennævnte bestemmelse i § 3, stk. 2, ændret  

 således, at der til de der omhandlede børn skal gives specialundervisning  

og  anden specialpædagogisk bistand.
Der er ikke tilsigtet nogen  

 realitetsændring, men kun en tydeliggørelse af, at specialpædagogisk bistand  

 ikke er et alternativ til undervisning, men fortsat kan gives i tilknytning  

 til såvel specialundervisning som almindelig undervisning.
 De væsentligste lovændringer er i øvrigt:
 2. Indholdet og omfanget m.v. af folkeskolens  

 specialundervisning og anden specialpædagogiske bistand til elever i  

 grundskolen og 10. klasse vil fra 1. januar 1980 fremgå af følgende regler:
 Cirkulære af 4. februar 1972 om folkeskolens specialundervisning af elever  

 med adfærdsproblemer og psykiske lidelser (observationsundervisning).
 Cirkulære af 22. maj 1974 om folkeskolens specialundervisning af  

 læseretarderede elever.
 Bekendtgørelse af 25. august 1978 om folkeskolens specialundervisning af  

 elever med generelle indlæringsvanskeligheder.
 Bekendtgørelse af 22. oktober 1979 om folkeskolens specialundervisning og  

 anden specialpædagogiske bistand til hørehæmmede elever.
 Bekendtgørelse af 22. oktober 1979 om folkeskolens specialundervisning og  

 anden specialpædagogiske bistand til synshæmmede elever.
 Bekendtgørelse af 22. oktober 1979 om folkeskolens specialundervisning og  

 anden specialpædagogiske bistand til elever med sprog- eller  

 talevanskeligheder.
 Bekendtgørelse af 22. oktober 1979 om folkeskolens specialundervisning og  

 anden specialpædagogiske bistand til bevægelseshæmmede elever.
 Vejledning af 22. oktober 1979 om henvisning af elever til  

 specialundervisning og anden specialpædagogisk bistand efter folkeskolelovens  

 § 19, stk. 2.
 De sidstnævnte fire bekendtgørelser fra 1979 er udformet således, at de  

 omfatter specialundervisning og anden specialpædagogisk bistand efter både  

 folkeskolelovens § 19, stk.1, som kommunerne skal sørge for, og §19, stk. 2,  

 som amtskommunerne skal sørge for.
 De tre ældre regelsæt om henholdsvis observationsundervisning og  

 specialundervisning af læseretarderede elever og af elever med generelle  

 indlæringsvanskeligheder (tidligere benævnt svagtbegavede eller åndssvage)  

 omfatter fra 1. januar 1980 ligeledes almindelig specialundervisning m.v  

 efter § 19, stk. 1, og vidtgående specialundervisning m.v. efter § 19, stk.  

 2. Skolepsykologens forslag om specialundervisning i henhold til disse  

 regler, jfr. cirkulærernes og bekendtgørelsens § 8, nr. 3, bør således  

 ligesom skolepsykologisk rådgivnings forslag om specialundervisning i henhold  

 til bekendtgørelserne fra 1979, jfr. §7, nr. 3, tillige indeholde en  

 vurdering af specialundervisningens karakter (folkeskolelovens § 19, stk. 1,  

 eller § 19, stk. 2).
Reglerne om fremgangsmåden ved henvisning af elever til vidtgående  

 specialundervisning m.v. findes i den nævnte vejledning om henvisning af  

 elever til specialundervisning og anden specialpædagogisk bistand efter  

 folkeskolelovens § 19, stk. 2. De syv bekendtgørelser og cirkulærer om  

 specialundervisning og anden specialpædagogisk bistand til folkeskolens  

 elever skal altså læses i sammenhæng med vejledningen.
I punkt 8 i  

 vejledningen er anført hvilke elevgrupper, der fra 1. januar 1980 modtager  

 undervisning efter folkeskolelovens § 19, stk. 2, uden særskilt henvisning.
 Eventuel henvisning af andre elever til undervisning efter § 19, stk. 2,  

 kan påbegyndes nu med henblik på at få fastslået, om amtskommunen skal sørge  

 for undervisningen.
 Når ministeriet har indvundet erfaringer vedrørende den vidtgående  

 specialundervisning m.v., vil en revision af reglerne blive overvejet,  

 herunder om der bør foretages en samling af dem.
3. Efter de nye bekendtgørelsers § 4 er det maksimale  

 elevtal i specialklasser gjort afhængigt af elevernes aldersspredning og  

 undervisningsbehov som følge af funktionshæmninger.
På tilsvarende måde bør  

 elevtallet i andre specialklasser med svært handicappede elever afpasses  

 efter elevernes behov og muligheder.
4. De ovennævnte regelsæt om elever i folkeskolen  

 omhandler hver et fysisk eller psykisk handicap, der i større eller mindre  

 grad har hæmmet elevernes udvikling og dermed har vanskeliggjort deres  

 udbytte af folkeskolens almindelige undervisning.
Mange elever har imidlertid  

 mere end et handicap eller har et handicap, der ikke umiddelbart falder ind  

 under de funktionshæmninger, som er beskrevet i bekendtgørelserne og  

 cirkulærerne.
Det er derfor ikke muligt eller hensigtsmæssigt at opdele alle  

 elever, der får specialundervisning og anden specialpædagogisk bistand, i  

 grupper svarende til de handicap, som de enkelte regelsæt omhandler.  

 Specialundervisning m.v. må tilrettelægges og gennemføres på en sådan måde,  

 at den enkelte elevs samlede behov tilgodeses i overensstemmelse med  

 bekendtgørelserne og cirkulærerne.
 5. Undervisningsministeren får efter folkeskolelovens  

 § 3a, stk. 2, bemyndigelse til at godkende, at der tilbydes svært  

 handicappede elever undervisning i 11 år, d.v.s. elever, der får  

 specialundervisning efter folkeskolelovens § 19, stk. 2. Det er ikke tanken  

 at indføre særlige 11. klasser, hvor eleverne modtager undervisning, der går  

 videre end 10. klasse, men der kan tilrettelægges et undervisningsforløb,  

 hvor eleverne i løbet af 11 år får mulighed for at nå det samme som  

 folkeskolens øvrige elever på 10 år, og de pågældende vil eventuelt kunne  

 indstille sig til folkeskolens afsluttende prøver efter 11 år.
6. Som nævnt ovenfor i punkt 1 tilbyder folkeskolen  

 fra 1. januar 1980 specialpædagogisk bistand til børn, der endnu ikke har  

 påbegyndt skolegangen.
Regler herom samt regler om specialpædagogisk bistand  

 til børn i børnehaveklasser er fastsat i bekendtgørelse af 22. oktober 1979  

 om specialpædagogisk bistand til småbørn.
Bekendtgørelsen omfatter både  

 almindelig og vidtgående specialpædagogisk bistand.
 Direktoratet for folkeskolen, folkeoplysning, seminarier m. v. vil senere  

 udsende en vejledning om specialpædagogisk bistand til småbørn.
7. I de nye bekendtgørelser anvendes udtrykket  

 »skolepsykologisk rådgivning«, mens de ældre regler benytter  

 »skolepsykologen«.
I begge tilfælde tænkes på det skolepsykologiske  

 kontor med det personale, som sædvanligvis virker her.
Det behøver således  

 ikke at være en skolepsykolog, som foretager alle de omhandlede undersøgelser  

 m.v., men kan f. eks.være en af de til kontoret knyttede skolekonsulenter.  

 Andre sagkyndige kan inddrages i undersøgelsen, jfr. de nye bekendtgørelsers  

 § 7, nr. 2.
 8. I tilknytning til de fire nye bekendtgørelser om  

 specialundervisning og anden specialpædagogisk bistand vil der af  

 direktoratet blive udsendt vejledninger om specialundervisning af henholdsvis  

 hørehæmmede, synshæmmede og bevægelseshæmmede elever og elever med sprog-  

 eller talevanskeligheder.
 Den undervisningsvejledning, som ministeriet i 1979 udsendte i serien  

 »Undervisningsvejledning for folkeskolen« om specialundervisning af  

 elever med generelle indlæringsvanskeligheder, og ministeriets vejledning af  

 februar 1972 om specialundervisning af elever med adfærdsproblemer og  

 psykiske lidelser (observationsundervisning) samt ministeriets vejledning af  

 maj 1974 om specialundervisning af læseretarderede elever bør læses som  

 omfattende både almindelig specialundervisning m.v. og vidtgående  

 specialundervisning m.v.
9. Man skal henlede opmærksomheden på de nye  

 bestemmelser i folkeskolelovens § 24, stk. 1, hvorefter der på kommunens  

 skoleplan skal optages bestemmelse om specialundervisning efter § 3 a, stk. 2  

 (undervisning i 11 år), om specialpædagogisk bistand efter § 3a, stk. 1 (til  

 børn der endnu ikke har påbegyndt skolegangen) og om indretning af  

 specialundervisning efter overenskomst med amtskommunen.
Der skal i øvrigt  

 optages bestemmelser om specialundervisning og anden specialpædagogisk  

 bistand efter folkeskolelovens § 3, stk. 2, på skoleplanen og  

 undervisningsplanen efter reglerne i undervisningsministeriets cirkulære af  

 3. december 1975 om udformningen af skoleplaner i folkeskolen og ministeriets  

 cirkulære af 9. december 1975 om udformningen af undervisningsplaner i  

 folkeskolen.
 10. Regler, om hvilken kommune og hvilken amtskommune  

 udgiften til folkeskolen - herunder til specialundervisning og anden  

 specialpædagogisk bistand - endeligt påhviler, findes i  

 undervisningsministeriets bekendtgørelse af 27. november 1979.
 Regler om det beløb, som kommunen skal betale til vedkommende amtskommune  

 for børn, der modtager specialundervisning og anden specialpædagogisk bistand  

 efter folkeskolelovens § 19, stk. 2, findes i undervisningsministeriets  

 cirkulære af 27. november 1979 om kommunalt takstbeløb.
Undervisningsministeriet, den 27.  

 november 1979 P.m.v.
