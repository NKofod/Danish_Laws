 Efter indstilling af vildtnævnet fastsætter landbrugsministeriet i medfør  

 af § 35 i lov nr. 221 af 3. juni 1967 om jagten nedennævnte bestemmelser for  

 Storeholm vildtreservat i Fyns amt.
 § 1. Vildtreservatet omfatter:
 a. Øen Storeholm, matr. nr. 35 Ristinge by, Humble sogn.
b.
Den umatrikulerede ø, Storeholms Rev, beliggende ca. 0,2 km nordvest  

 for Storeholm.
c.
Tilvækstarealer til de under a og b nævnte områder.
d.
Søterritoriet ud for de under a, b og c nævnte områder i en bredde af  

 50 m fra højeste daglige vandstandslinje.
 § 2. Det er forbudt at ødelægge og indsamle æg.
 § 3. På vildtreservatets område er færdsel forbudt i perioden fra 1.  

 april til og med 15. juli.
 Stk. 2. Bestemmelsen i stk. 1 gælder ikke for:
a.
Ejeren/brugeren samt dennes husstand og personale.
Det er dog forbudt  

 at medtage hunde.
b.
Sejlads i forbindelse med fiskeri på vildtreservatets vandområde.
 § 4. jagtrådet kan med vildtnævnets godkendelse fravige bestemmelserne i  

 §§2 og 3.
 § 5. Overtrædelse af bestemmelserne i §§ 2 og 3 straffes i medfør af  

 jagtlovens § 51, stk. 1, med bøde, for så vidt strengere straf ikke er  

 forskyldt efter den øvrige lovgivning.
 § 6. Bekendtgørelsen træder i kraft den 1. april 1977.
 Landbrugsministeriet, den 30. marts  

 1977.
P.
Dalsager /Henny Bloch-Nielsen.
