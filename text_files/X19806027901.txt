Efter en undersøgelse af den virksomhed, organisationer inden for  

 hårde hvidevare-branchen udøver, har tilsynet besluttet at kræve 3  

 organisationer anmeldt til monopoltilsynets register.
En undersøgelse af  

 rimeligheden af leverandørforeningens optagelsesbetingelser er endnu ikke  

 afsluttet.
Tilsynet har endvidere vurderet branchens garantibestemmelser og  

 krævet bindende bestemmelser ophævet.
Branchens organisationer Ved hårde hvidevarer forstås forskellige større elektriske  

 husholdningsapparater såsom køleskabe, komfurer, vaskemaskiner, tørretumblere  

 m.v.
Disse varer forhandles af el-installatører, specielle  

 hvidevareforretninger og isenkræmmere, der ligeledes forhandler de mindre  

 elektriske husholdningsapparater, såsom røremaskiner, brødristere m.v.
 Der findes følgende tre organisationer på området:
Foreningen af Fabrikanter og Importører af Elektriske  

 Husholdningsapparater (FEHA). Foreningen optager som medlemmer dansk  

 indregistrerede firmaer - fabrikanter eller lagerførende importører - som her  

 i landet fremstiller og/eller forhandler elektriske husholdningsapparater, og  

 som har en landsdækkende salgsorganisation.
Firmaer, der driver  

 detailforretning eller har interesser i sådanne kan ikke optages.
Foreningen  

 har 32 medlemmer, der tilsammen dækker omkring 95% af branchens omsætning.
 Hvidevareforhandlernes Sammenslutning (HS). Foreningen består af  

 indkøbsgrupper o. lign. i branchen, for tiden Service Ringen A/S, I/S  

 El-Salg, El-Køb A/S, FDB vareafdeling B, Hvidevareringen A/S, Sigrodan ApS,  

 Danmarks Isenkræmmerforening og Elektroinstallatørernes Landsforening ELFO.  

 Medlemmerne dækker efter foreningens udsagn 85-90% af den samlede omsætning  

 afhårde hvidevarer.
Hvidevarebranchens Fællesråd (HBF), der er et samarbejdsorgan for  

 FEHA og HS.
Organisationen har til formål at højne branchens standard og  

 omdømme og at fremme en stabil og sund udvikling af omsætningen af hårde  

 hvidevarer.
Den udgiver bladet Hvidevare-Nyt og har oprettet  

 Hvidevarebranchens Reklamenævn samt Ankenævnet for Elektriske  

 Husholdningsapparater; dette ankenævn er godkendt af Forbrugerklagenævnet.
I monopoltilsynets register er under nr. 2713 indført fælles  

garantibestemmelser vedtaget af  FEHA's medlemmer og tiltrådt  

 af HS.
Bestemmelserne er lidt forskellige for store og for små apparater.
 Endvidere er under nr. 2765 registreret en aftale mellem FEHA og HS  

 om retningslinier for hvidevarebranchen, der indeholder regler om  

 leverandørtilskud til forhandleres annoncer, udstillinger m.v.
FEHA's garantibestemmelser Branchen har som nævnt indført fælles garantibestemmelser, der er vedtaget af FEHA's medlemmer og tiltrådt af  

 HS.
Tilsynet fandt i februar 1976 at kunne tolerere bestemmelserne under  

 forudsætning af, at de var udtryk for leverandørernes minimumsforpligtelser,  

 således at den enkelte leverandør frit kunne udvide garantien, herunder såvel  

 garantiperiodens længde som garantiens omfang.
 Bestemmelserne blev herefter på FEHA's generalforsamling i april 1976  

 vedtaget som en minimumsforpligtelse for medlemmerne og blev anmeldt som en  

 sådan til tilsynet.
 Tilsynet har nu modtaget et fuldstændigt generalforsamlingsreferat, hvoraf  

 det fremgår, at bestemmelserne i direkte strid med det anmeldte er vedtaget  

 som bindende for medlemmerne.
Af generalforsamlingsreferatet fremgår endvidere, at tre leverandører  

 ydede 5 års garanti på kompressorer.
De øvrige medlemmer af foreningen har  

 søgt at få de tre selskaber til at nedsætte denne garantiperiode til 1 år.  

 Dette er sket ved direkte henvendelse fra foreningen eller enkeltmedlemmer,  

 ved opfordring til HS om at udøve pres og ved henvendelse til de tre  

 selskabers moderselskaber gennem brancheorganisationer i de pågældende lande.  

 To af selskaberne har nu indført 1 års kompressorgaranti.
 Det fremgår yderligere af de fremkomne oplysninger, at der i foreningen  

 har været overvejelser om eksklusion af medlemmer, der ydede udvidet garanti,  

 men eksklusion er dog aldrig gennemført.
 Tilsynet har nu krævet vedtagelsen om, at garantibestemmelserne skal  

 være bindende for medlemmerne, ophævet, og foreningen har erklæret sig  

 indforstået hermed.
 En af FEHA's garantibestemmelser fastsatte, at garantien kun gælder,  

 hvis apparatet er købt som fabriksnyt i Danmark.
En tilsvarende bestemmelse praktiseret af det italienske selskab Industrie  

 A.
Zanussi ved salg i fællesmarkedslandene har givet anledning til kritik fra  

 EF-Kommissionen, der fandt denne og andre af selskabets garantibestemmelser  

 stridende mod Romtraktatens artikel 85.
Zanussi har herefter ændret de kritiserede garantibestemmelser.
Efter  

 ændringen af den heromhandlede bestemmelse gælder Zanussi's garanti fra 15.  

 februar 1978 »for alle apparater af egen fabrikation, som forhandles  

 under egne varemærker og sælges i et fællesskabsland«.
Efter dette  

 tidspunkt gælder garantien således også for apparater, der er taget i brug i  

 et andet land end købslandet.
 Tilsynet fandt, at den af FEHA vedtagne bestemmelse må antages at have de  

 i monopollovens § 11, stk. 1, nævnte urimelige virkninger, og har derfor  

 optaget forhandling med FEHA med henblik på ophævelse af den nævnte  

 bestemmelse.
FEHA's garantibestemmelser fastsætter yderligere, at garantien bortfalder,  

 såfremt reparationer udføres af andre end af de af leverandøren anviste  

 reparatører.
Det bemærkes, at dette spørgsmål ikke direkte har indgået i  

 EF-Kommissionens stillingtagen i ovennævnte sag.
Efter FEHA's opfattelse  

 kræver udførelse af reparationer stor viden og et betydeligt udstyr hos  

 reparatørerne, og sådanne betingelser vil kun kunne opfyldes af de af  

 leverandørerne anviste reparatører, der desuden vil være mere rutinerede og  

 derfor billigere end andre; endelig finder foreningen det ikke rimeligt, at  

 andre reparatører skal kunne »pille« ved apparaterne på  

 leverandørens regning og risiko.
 Tilsynet har derfor indtil videre taget denne del af garantibestemmelserne  

 til efterretning.
