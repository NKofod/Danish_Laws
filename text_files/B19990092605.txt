Bekendtgørelse om afgrænsning af  

 ejendomskategorier og indfrielse af lån ved overgang til anden  

 ejendomskategori I medfør af § 45, stk. 1, og § 101, stk. 3 og  

 4, i realkreditloven, jf. lovbekendtgørelse nr. 582 af 8. juli 1999,  

 fastsættes:
Afgrænsning af ejendomskategorier Generelle bestemmelser § 1. Ved realkreditbelåning af fast ejendom  

 anvendes reglerne for værdiansættelse og  

 låneudmåling, herunder lånegrænser og  

 lånetyper, for den ejendomskategori, hvortil ejendommen må  

 henregnes efter bestemmelserne i stk. 2-3, og §§ 2-14.  

 Såfremt pantet efter nævnte bestemmelser består af flere  

 ejendomskategorier, skal værdiansættelse og  

 låneudmåling ske særskilt for de enkelte  

 ejendomskategorier, jf. dog realkreditlovens § 45, stk. 3.
 Stk. 2. Ved realkreditbelåning af ideelle anparter af  

 fast ejendom skal belåning tilsvarende ske efter reglerne for den  

 ejendomskategori, som brugsretten er knyttet til.
Stk. 3. Ved bedømmelse af ejendomskategori tages  

 udgangspunkt i den lovlige anvendelse, herunder på grundlag af  

 dispensationer, der dog ikke må være personlige.
Hvis der er  

 flere lovlige anvendelsesmuligheder, er det den faktiske anvendelse, der er  

 afgørende.
Ejerboliger til helårsbrug § 2. Ved ejerboliger til helårsbrug, jf.  

 realkreditlovens § 26, stk. 1, nr. 1, forstås ejendomme som  

 parcelhuse, rækkehuse, kædehuse, ejerlejligheder,  

 anpartslejligheder m.m., der lovligt kan benyttes til helårsbeboelse  

 for ejeren.
 Stk. 2. Endvidere er tofamilieshuse omfattet af denne  

 ejendomskategori, når mindst en af lejlighederne benyttes af  

 ejeren.
 Stk. 3. Selvom ejeren ikke selv benytter boligen, omfattes den  

 dog af denne ejendomskategori, medmindre ejendommen er udlejet i henhold til  

 en lejekontrakt, som er indgået mellem uafhængige parter, og hvor  

 lejemålet har en restløbetid på mindst 5 år.
 Stk. 4. Stuehuse til landbrugsejendomme kan ikke belånes  

 som ejerboliger til helårsbrug, jf. dog § 12, stk. 3.
Fritidshuse § 3. Ved fritidshuse, jf. realkreditlovens  

 § 26, stk. 2, nr. 1, forstås beboelsesejendomme, der er  

 opført på en grund, hvor helårsbeboelse ikke er tilladt,  

 og ejendomme, der kun lovligt kan anvendes til ophold en del af  

 året.
 Stk. 2. En flerhed af fritidshuse, der ejes af samme ejer, og  

 hvortil der hører fælles bygninger, kan belånes som en  

 kontor- og forretningsejendom, jf. § 11.
Private andelsboliger § 4. Ved private andelsboliger, jf.  

 realkreditlovens § 26, stk. 1, nr. 2, forstås  

 beboelseslejligheder, der ejes af en privat andelsboligforening, et  

 boligaktieselskab eller et boliganpartsselskab, der er omfattet af reglerne i  

 kapitel II eller III i lov om andelsboligforeninger og andre  

 boligfællesskaber.
 Stk. 2. Beboelseslejligheder, der ejes af  

 boligkommanditselskaber, boliginteressentskaber og lignende, som opfylder  

 bestemmelserne i kapitel III i lov om andelsboligforeninger og andre  

 boligfællesskaber, henregnes til denne ejendomskategori.
 Stk. 3. Såfremt ejendommen indeholder mindst 13  

 beboelseslejligheder, omfattes ejendommens lokaler, der er udlejet til andet  

 end beboelse, af reglerne for denne ejendomskategori.
Private beboelsesejendomme til udlejning § 5. Ved private beboelsesejendomme til udlejning,  

 jf. realkreditlovens § 26, stk. 1, nr. 3, forstås ejendomme,  

 der ikke omfattes af § 2, § 4, eller §§ 6-8, og som  

 udelukkende indeholder beboelseslejligheder eller enkeltværelser, der  

 lovligt kan benyttes til helårsbeboelse, og som er udlejet eller  

 bestemt til udlejning.
 Stk. 2. Ejendomme, der indeholder mindst 3  

 beboelseslejligheder, henregnes til denne ejendomskategori, uanset om ejeren  

 bebor en lejlighed i ejendommen.
Alment boligbyggeri § 6. Ved alment boligbyggeri, jf. realkreditlovens  

 § 26, stk. 1, nr. 4, forstås boliger, der tilhører  

 selskaber, som er godkendt til at udøve almen boligvirksomhed, jf.  

 § 1 i lov om almene boliger samt støttede private andelsboliger  

 m.v., og som ikke er opført eller erhvervet med salg for øje  

 eller er ungdoms- eller ældreboliger, jf. §§ 7-8.
Ungdomsboliger § 7. Ved ungdomsboliger, jf. realkreditlovens  

 § 26, stk. 1, nr. 5, forstås kollegier og ungdomsboliger  

 tilvejebragt med støtte efter byggestøtte-, kollegie- eller  

 boligbyggerilovene.
 Ældreboliger m.v.
 § 8. Ved ældreboliger, jf. realkreditlovens  

 § 26, stk. 1, nr. 6, forstås plejehjem og beskyttede boliger  

 reguleret i lov om social service § 140, lette kollektivboliger  

 tilvejebragt efter lov om boligbyggeri samt ældreboliger tilvejebragt  

 efter lov om boliger for ældre og personer med handicap.
Industri- og håndværksejendomme § 9. Ved industri- og  

 håndværksejendomme, jf. realkreditlovens § 26, stk. 2,  

 nr. 3, forstås ejendomme, der udlejes til industriel eller  

 håndværksmæssig produktion eller produktbehandling, eller  

 som anvendes af ejeren til sådanne formål.
Herunder kan  

 nævnes:
 1)	Fabriksanlæg.
 2)	Værfter.
 3)	Andre industrielle produktionsanlæg.
 4)	Vandværker og energiforsyningsanlæg, der ikke omfattes  

 af § 10.
 5)	Rensningsanlæg og andre affaldsbehandlingsanlæg.
 6)	Værksteder og andre lokaler, hvori der foregår  

 håndværksmæssig produktion eller produktion af varer.
7)	Butikker, hvor der overvejende foregår produktion eller anden  

 produktbehandling af varer Stk. 2. Omfattet af reglerne for belåning af ejendomme  

 til industri- og håndværksmæssige formål er endvidere  

 bygnings- og grundarealer, der ikke direkte anvendes til produktion eller  

 produktbehandling, hvis arealerne er en integreret del af en ejendom til  

 industri- eller håndværksmæssige formål og betjener  

 denne eller har en sådan indretning, at de ikke er almindeligt  

 anvendelige.
Herunder kan nævnes:
 1)	Kontorer.
 2)	Lagerlokaler.
 3)	Portner- eller funktionærboliger.
 4)	Oplagspladser.
 5)	Parkeringspladser.
Kollektive energiforsyningsanlæg § 10. Ved kollektive energiforsyningsanlæg,  

 jf. realkreditlovens § 26, stk. 2, nr. 4, forstås anlæg  

 til produktion, transmission, distribution eller lagring af varme,  

 elektricitet eller brændbare gasser til en flerhed af ejendomme.
Kontor- og forretningsejendomme § 11. Ved kontor- og forretningsejendomme, jf.  

 realkreditlovens § 26, stk. 2, nr. 2, forstås ejendomme, der  

 enten udlejes til administration eller servicevirksomheder m.v., eller som  

 anvendes af ejeren til administration eller servicevirksomhed m.v.
Herunder  

 kan nævnes:
 1)	Kontorarealer, medmindre de er en integreret del af en ejendom til  

 industri- eller håndværksmæssige formål og betjener  

 denne eller har en sådan indretning, at de ikke er almindeligt  

 anvendelige, jf. § 9, stk. 2.
 2)	Butikker, hvor der ikke overvejende foregår produktion eller  

 anden produktbehandling af varer.
 3)	Lagerlokaler, der er en integreret del af eller benyttes af  

 servicevirksomheder o.lign., samt selvstændige lagerlokaler, der har en  

 sådan indretning, at de er almindeligt anvendelige.
 4)	Restauranter, kroer og lignende spisesteder.
 5)	Hoteller og ferielande.
 6)	Kongres- og kursuscentre.
 7)	Campingpladser.
 8)	Trafikterminaler, servicestationer, brandstationer, auktionshaller  

 og eksportstalde.
 9)	Ejendomme til sociale, kulturelle og undervisningsmæssige  

 formål, hvortil offentligheden ikke generelt har adgang, eller som ikke  

 modtager offentlig støtte som nævnt i § 13, stk. 2.
 Landbrugs- og skovbrugsejendomme, gartnerier m.v.
 § 12. Ved landbrugs- og skovbrugsejendomme,  

 gartnerier m.v., jf. realkreditlovens § 26, stk. 5,  

 forstås:
1)	ejendomme, der i henhold til landbrugsloven er noteret som  

 landbrugsejendomme, herunder skovbrugs- og gartneriejendomme samt  

 frugtplantager, samt 2)	ejendomme, der ikke er noteret som landbrugsejendomme, men som  

 benyttes til landbrugsmæssig eller dermed beslægtet  

 erhvervsmæssig produktion, herunder skovbrugs- og gartneriejendomme,  

 frugtplantager, pelsdyr- og ålefarme samt dambrug, og hvor  

 erhvervsudøvelsen er af afgørende betydning for ejerens  

 økonomi.
 Stk. 2. En ejendom, der er noteret som landbrug, kan dog ikke  

 belånes som landbrugsejendom, såfremt ejendommen udnyttes til  

 andet erhvervsmæssigt formål i et sådant omfang, at denne  

 udnyttelse er helt dominerende i forhold til en landbrugsmæssig eller  

 dermed beslægtet erhvervsmæssig produktion.
 Stk. 3. Ejendomme med areal under 10 ha, der er noteret som  

 landbrug, men hvor erhvervsudøvelsen ikke er af afgørende  

 betydning for ejerens økonomi, kan belånes efter reglerne for  

 ejerboliger eller fritidshuse, såfremt § 2 eller § 3 giver  

 mulighed herfor.
 Stk. 4. Boliger på ejendomme, der efter stk. 1-3  

 skal belånes som landbrugsejendomme, skal belånes efter reglerne  

 for landbrugsejendomme.
Ejendomme til sociale, kulturelle og  

 undervisningsmæssige formål § 13. Ved ejendomme til sociale, kulturelle og  

 undervisningsmæssige formål, jf. realkreditlovens § 26,  

 stk. 1, nr. 7, forstås ejendomme, der anvendes til sociale  

 institutioner, rekreative formål, underholdningsmæssige  

 formål, forsamling af grupper, idrætsudøvelse og  

 undervisning.
Herunder kan nævnes:
 1)	Daginstitutioner for børn og unge, daghjem og dagcentre.
 2)	Hospitaler.
 3)	Behandlingshjem.
 4)	Soldater- og sømandshjem.
 5)	Museer og lignende udstillingsfaciliteter.
 6)	Teatre.
 7)	Forsamlingshuse og medborgerhuse.
 8)	Spejderhytter.
 9)	Kirker, herunder frikirker og folkekirker.
 10)	Idrætsejendomme og idrætsanlæg.
 11)	Skoler, herunder efterskoler, højskoler, andre skoler til  

 fritidsundervisning, handelsskoler, handelshøjskoler, teknika,  

 tekniske skoler, maskinmester- og maskinistskoler, søfartsskoler,  

 lærerskoler, seminarier, gymnasier og universiteter.
 Stk. 2. En ejendom er dog kun omfattet af denne  

 ejendomskategori, såfremt offentligheden generelt har adgang, eventuelt  

 mod betaling eller opfyldelse af visse adgangskriterier, og der enten i  

 henhold til særlig lovgivning gives offentlig tilskud til  

 opførelse eller drift af ejendommen, eller det offentlige yder garanti  

 for driftsstøtte eller lånets tilbagebetaling - gældende i  

 mere end halvdelen af lånets løbetid.
Andre ejendomme § 14. Ved andre ejendomme, jf. realkreditlovens  

 § 26, stk. 3, forstås ubebyggede grunde, der ikke er  

 idrætsanlæg, jf. §§ 11 og 13, eller en landbrugsejendom, jf.  

 § 12, samt øvrige ejendomme, der ikke omfattes af  

 §§ 2-13.
 Stk. 2. En bebygget grund skal belånes som ubebygget,  

 såfremt realkreditinstituttet alene har pant i grunden.
 Stk. 3. Grundarealer med bygninger kan belånes efter  

 reglerne for den ejendomskategori, bygningerne tilhører, såfremt  

 grundarealets værdi ansættes uden byggeretsværdi.  

 Såfremt der ansættes en byggeretsværdi, jf. § 27 i  

 Finanstilsynets bekendtgørelse om realkreditinstitutters  

 værdiansættelse, skal værdiansættelse og  

 låneudmåling ske særskilt for henholdsvis grunden, som  

 byggeretsværdien vedrører, og bygningerne med det resterende  

 areal.
Indfrielse af lån ved overgang til anden  

 ejendomskategori § 15. Overgår en ejendom inden 2 år  

 fra lånets udbetaling til anden anvendelse, således at ejendommen  

 overgår til en anden ejendomskategori, forfalder lånet til  

 indfrielse, såfremt:
1)	lånet som følge af forskelle i lånegrænse  

 og værdi, herunder p.g.a. forskelle i  

 værdiansættelsesregler, kun kunne have været ydet med et  

 mindre provenu, hvis det var udmålt efter reglerne for den nye  

 ejendomskategori, jf. dog stk. 4, 2)	lånet kun kunne have været ydet med en kortere  

 løbetid eller en hurtigere amortisationstakt, eller 3)	lånetypen ikke kunne være ydet til den nye  

 ejendomskategori.
 Stk. 2. 2-års-perioden i stk. 1 regnes i  

 tilfælde af forhåndsbelåning fra det tidspunkt, hvor  

 forhåndslånet overgik til endeligt lån.
Stk. 3. Tidspunktet for overgang til anden ejendomskategori  

 regnes fra tidspunktet for lejekontraktens eller handelens indgåelse,  

 dog henholdsvis lejeforholdets påbegyndelse og overtagelsesdagen, hvis  

 dette tidspunkt ligger senere.
Hvis lejekontrakt eller handel ikke  

 indgås, regnes overgangstidspunktet fra tidspunktet for ophøret  

 af den hidtidige anvendelse.
Stk. 4. Lånet indfries fuldt ud.
I tilfælde, som  

 nævnt i stk. 1, nr. 1, skal lånet dog kun nedbringes,  

 så det i forhold til den aktuelle værdi fastsat efter de for den  

 nye ejendomskategori gældende værdiansættelsesregler  

 opnår sikkerhed indenfor lånegrænsen for denne  

 ejendomskategori.
 Stk. 5. Ved udstykning af ejerlejligheder i private  

 beboelsesejendomme til udlejning forfalder lån efter realkreditlovens  

 § 26, stk. 1, nr. 3, eller lov om indeksregulerede  

 realkreditlån § 2, stk. 1, nr. 9, til forholdsmæssig  

 indfrielse i takt med salget af de enkelte lejligheder.
 § 16. Der skal i pantebrevet optages bestemmelser  

 om lånets forfald til indfrielse i de i § 15 nævnte  

 tilfælde samt om, at låntager skal underrette instituttet om  

 ændret anvendelse, der sker inden 2 år fra lånets  

 udbetaling.
Stk. 2. Hviler den lovlige anvendelse, jf. § 1,  

 stk. 3, på en ikke personlig dispensation med en  

 restløbetid, der enten er ubestemt eller mindre end det tilbudte  

 låns, skal der i pantebrevet optages bestemmelser om lånets  

 indfrielse, i tilfælde som nævnt i § 15, såfremt  

 ejendommen inden lånets udamortisering overgår til anden  

 ejendomskategori.
Det påhviler realkreditinstituttet at kræve  

 lånet indfriet som foreskrevet i § 15, stk. 1 og 4.
 Stk. 3. Det påhviler realkreditinstituttet at  

 kræve lånet indfriet som foreskrevet i § 15, såfremt  

 instituttet ved låntagers underretning, ved ansøgning om nyt  

 lån eller om godkendelse af gældsovertagelse eller på anden  

 vis får kendskab til den ændrede anvendelse.
Straffebestemmelser og ikrafttræden § 17. Med bøde straffes den, der  

 overtræder § 1 og § 16.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 18. Bekendtgørelsen træder i kraft  

 den 1. januar 2000.
 Stk. 2. Finanstilsynets bekendtgørelse nr. 28 af 17. januar  

 1992 om afgrænsning af ejendomskategorier og indfrielse af lån  

 ved overgang til anden ejendomskategori ophæves.
