Bekendtgørelse  

 om føring af journal over dyreforsøg samt  

  

 kloning og genmodificering af hvirveldyr I medfør af § 9, stk. 1, og § 16,  

 stk. 2, i lov om dyreforsøg, jf. lovbekendtgørelse nr. 726 af 9.  

 september  

 1993, og § 2, stk. 1, i lov nr. 550 af 24. juni 2005 om kloning og  

 genmodificering af dyr m.v., fastsættes:
 § 1.  

  

 Den, der foretager dyreforsøg  

 eller kloning eller genmodificering af hvirveldyr, skal føre journal herover.
Stk. 2.  

  

 Journalen skal henvise til  

 tilladelsen fra Dyreforsøgstilsynet samt indeholde oplysninger om art og  

 antal  

 dyr, forsøgets type og indgrebets teknik, om bedøvelse har været anvendt og i  

 givet fald dennes form og om tidspunkt for dyrenes aflivning og den herved  

 anvendte fremgangsmåde.
Har aflivning ikke fundet sted, skal dyrets tilstand  

 og  

 anvendelse efter forsøget angives.
 Stk. 3.  

  

 Er der fremstillet dyr ved  

 kloning eller genmodificering, eller  

 har klonede eller genmodificerede dyr været anvendt til dyreforsøg, skal  

 journalen foruden oplysningerne i stk. 2 indeholde en særskilt angivelse  

 af art og antal af disse dyr.
 Stk. 4.  

  

 Journalen  

 skal føres i en af Dyreforsøgstilsynet autoriseret journal eller et af  

 tilsynet  

 godkendt edb-system.
Stk. 5.  

  

 Journalføringen  

 skal ske samme dag, som forsøgene foretages.
Hvor der rutinemæssigt foretages  

 ensartede  

 forsøg i større antal, kan sådanne forsøg dog indføres gruppevis for én uge  

 ad  

 gangen.
 § 2.  

  

 Journaler over dyreforsøg,  

 kloning og genmodificering af dyr skal til enhver tid være tilgængelige for  

 Dyreforsøgstilsynet.
 Stk. 2.  

  

 Journaler skal opbevares i 3 år  

 fra udløbet af det kalenderår, hvor dyreforsøget, kloningen eller  

 genmodificeringen  

 er foretaget.
§ 3.  

  

 Journaler over dyreforsøg,  

 kloning og genmodificering skal hvert år indsendes til Dyreforsøgstilsynet.  

 Journaler skal være ledsaget af statistiske oplysninger om de foretagne  

 dyreforsøg  

 samt om kloninger og genmodificeringer af hvirveldyr.
Det skal af de  

 statistiske oplysninger fremgå, hvor mange dyr og hvilke arter der er  

 fremstillet  

 ved kloning eller genmodificering, samt hvor mange klonede og genmodificerede  

 forsøgsdyr der er anvendt til dyreforsøg.
 § 4.  

  

 Dyreforsøgstilsynet kan fastsætte  

 nærmere retningslinjer for udformningen og føringen af journal og statistiske  

 oplysninger.
 § 5.  

  

 Overtrædelse af §§ 1-3 i  

 denne bekendtgørelse straffes med bøde.
 § 6.  

  

 Bekendtgørelsen træder i kraft  

 den 1. januar 2006.
 Stk. 2.  

  

 Bekendtgørelse  

 nr. 739 af 6. december 1988 om føring af journal over og indberetning om  

 dyreforsøg ophæves.
 Stk. 3.  

  

 Journaler, som er autoriseret  

 før bekendtgørelsens ikrafttræden, kan fortsat anvendes.
