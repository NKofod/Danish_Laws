 I medfør af § 1 (§ 5a, stk. 5) og § 2, i lov nr. 304 af 9. juni 1982 om  

 ændring af lov om international godstransport med motorkøretøjer m.v. samt §  

 1 (§ 5a, stk. 6) og § 2, i lov nr. 305 af 9. juni 1982 om ændring af lov om  

 international buskørsel fastsættes følgende:
Generelt § 1.  De i denne bekendtgørelse indeholdte regler  

 dækker alle, der som indehaver eller ansat er beskæftiget i virksomheder, der  

 med forretningssted i Danmark udfører internationale vejtransporter med  

 lastbiler/lastvognstog på 3 tons totalvægt eller derover samt busser.
Beror  

 den pågældendes beskæftigelse i virksomheden på et ansættelsesforhold, skal  

 ansættelsesstedet være i Danmark.
Sygdom § 2.  Den, der efter § 5a, stk. 1 og 2, i lov om  

 international godstransport med motorkøretøjer m.v. eller efter § 5a, stk.  

 1-3, i lov om international buskørsel hæfter for udgifter, som føreren m.v.  

 får i forbindelse med sygdom under kørsel i udlandet, yder den pågældende  

 fuld refusion af udgifter til lægehjælp, lægeordineret ophold og behandling  

 på almindelige sygehuse (incl. operationer og ambulancetransport),  

 lægeordineret medicin, hjemtransport, der på grund af sygdom erklæres  

 nødvendig af en læge, samt til hjemtransport af en sikret, der afgår ved  

 døden.
Til tandlægehjælp i akutte tilfælde ydes refusion med højst 300 kr.  

 Derudover betales ekstraudgifter med maksimalt 300 kr. pr. dag til  

 ekstraordinært hotelophold m.v., hvor behandling efter lægehenvisning kan ske  

 på hotel, og ekstraudgifter ved indhentning af fastlagt rejserute, som følge  

 af et af en læge beordret sengeleje.
Retshjælp § 3.  Den, der efter § 5a, stk. 3, i lov om  

 international godstransport med motorkøretøjer m.v. eller § 5a, stk. 4, i lov  

 om international buskørsel hæfter for udgifter til retshjælp og lignende  

 udgifter, der opstår under kørsel i udlandet, yder den pågældende fuld  

 refusion af udgifter til advokatbistand og krav om sikkerhed til dækning af  

 eventuelle erstatningskrav, som en udenlandsk myndighed stiller som  

 betingelse for at give tilladelse til udrejse.
Derudover betales  

 ekstraudgifter med maksimalt 300 kr. pr. dag til ekstraordiinært hotelophold  

 m.v., hvor den pågældende får påbud om ikke at forlade det land, hvor der  

 verserer retssag imod ham, før retsafgørelsen foreligger, samt ekstraudgifter  

 ved indhentning af en fastlagt rejserute som følge af retssagen.
Sikkerhedsstillelse § 4.  Den, der efter ovenstående regler hæfter for  

 udgifter til sygdom og retshjælp m.v., kan opfylde det i § 5a, stk. 4, i lov  

 om international godstransport med motorkøretøjer m.v. og i § 5a, stk. 5, i  

 lov om international buskørsel indeholdte krav om sikkerhedsstillelse ved:
1. Tegning af forsikring i en forsikringsvirksomhed,  

 der er undergivet den til enhver tid gældende lovgivning om  

 forsikringsvirksomhed, for tiden lov nr. 630 af 23. december 1980, 2. medlemskab af en organisation, der i henhold til en  

 af ministeriet for offentlige arbejder godkendt ordning garanterer for sine  

 medlemmer, eller 3. oprettelse af bankgaranti på et beløb af 50.000 kr.  

 eller deponering i bank eller sparekasse af værdipapirer til en kursværdi af  

 i alt 50.000 kr.
Værdipapirerne skal opfylde de krav, som efter den til  

 enhver tid gældende lovgivning gælder for anbringelse af umyndiges midler,  

 for tiden lov nr. 211 af 13. maj 1981.
 § 5.  Ved kørsel inden for de nordiske lande samt ved  

 lokalkørsel over den dansk-tyske grænse til og med en linje  

 Hamburg-Lübeck gælder kravet om sikkerhedsstillelse ikke.
Ikrafttrædelsesbestemmelser § 6.  Lov nr. 304 af 9. juni 1982 om ændring af lov om  

 international godstransport med motorkøretøjer m.v. og lov nr. 305 af 9. juni  

 1982 om ændring af lov om international buskørsel træder i kraft den 1.  

 november 1982.
 Stk. 2.  Fra det i stk. 1 nævnte tidspunkt at regne  

 træder denne bekendtgørelse i kraft.
