(Til samtlige kommunalbestyrelser og  

 amtsråd) 1. Som bekendt forårsagede stormen den 24. og 25.  

 november 1981 en del skader i de danske skove.
I denne anledning henledte  

 indenrigsministeriet med cirkulæreskrivelse af 8. januar 1982 til samtlige  

 kommunalbestyrelser og amtsråd opmærksomheden på muligheden for fritagelse  

 for grundskyld i § 8, stk. 3, i lov om beskatning til kommunerne af faste  

 ejendomme.
 På foranledning af en henvendelse fra Kommunernes Landsforening skal  

 indenrigsministeriet herved nærmere præcisere reglerne om fritagelse dels for  

 grundskyld i medfør af ovennævnte bestemmelse, jfr. pkt, 2-8 nedenfor, dels  

 for ejendomsskyld til kommunen og til staten, jfr. pkt. 9-10 nedenfor.
 Den kommunale ejendomsskattelovs § 8, stk. 3, har følgende ordlyd:
»Hvor en skov som følge af brand, storm, svampeangreb eller lignende  

 begivenheder har lidt skade på træbestanden, og dette har medført, at den på  

 selve skoven faldende del af ejendomsværdien er væsentligt lavere end  

 normalværdien, jfr. § 15 i lov om vurdering af landets faste ejendomme, kan  

 kommunalbestyrelsen fritage så stor en del af grundværdien, som  

 forholdsmæssigt svarer til forskellen mellem normalværdien og den ovennævnte  

 del af ejendomsværdien, for kommunal grundskyld i et sådant tidsrum, at  

 skovens normaltilstand kan være genoprettet.« 2. Som det fremgår af bestemmelsen, er det for det  

 første en betingelse for fritagelse, at den på selve ejendommen faldende del  

 af ejendomsværdien som følge af en af de anførte begivenheder er reduceret.  

 Hvorvidt og i hvilket omfang dette er tilfældet, afgøres af  

 vurderingsmyndigheden, senest ved den førstkommende årsomvurdering - i den  

 foreliggende situation pr. 1. april 1982 - som i medfør af vurderingslovens §  

 2, stk. 2, nr. 7, skal finde sted i anledning af skaden.
Der henvises i denne  

 forbindelse til statsskattedirektoratets cirkulærskrivelser til samtlige  

 vurderingsformænd, vurderingssekretariater og skovsagkyndige medhjælpere af  

 1. marts 1982 om optagelse af stormskadede ejendomme til årsomvurdering pr.  

 1. april 1982 og af 17. maj 1982 vedrørende årsomvurdering af skove og  

 plantager pr. 1. april 1982 som følge af stormfald.
Det fremgår heraf, at  

 vurderingsmyndigheden har pligt til at holde sig orienteret om de pågældende  

 skader.
3. Det er dernæst en betingelse, at den på selve  

 skoven faldende del af ejendomsværdien ved skaden er blevet væsentligt lavere  

 end skovens såkaldte normalværdi, der ifølge vurderingslovens § 15 er ansat  

 af vurderingsmyndigheden.
Ved den på selve skoven faldende del af  

 ejendomsværdien forstås den samlede ejendomsværdi med fradrag af værdien af  

 tjenestesteder og lignende.
I tilfælde, hvor denne del af ejendomsværdien  

 også efter skaden er større end normalværdien eller blot af nogenlunde samme  

 størrelse som normalværdien, kan fritagelse derfor ikke bevilges.
4. Hvis de ovennævnte betingelser er opfyldt kan  

 fritagelse derimod bevilges.
Den del af skovens samlede grundværdi ekskl.  

 tjenestesteder og lignende, som kan fritages for kommunal grundskyld, svarer  

 forholdsmæssigt til den del, som forskellen imellem på den ene side skovens  

 normalværdi og på den anden side den på selve skoven faldende del af  

 ejendomsværdien efter skaden udgør af normalværdien.
Hvis eksempelvis skovens  

 normalværdi er 3.500.000 kr., og den på selve skoven faldende del af  

 ejendomsværdien efter skaden er 3.045.000 kr., udgør forskellen 455.000 kr.  

 svarende til 13,00 pct. af skovens normalværdi.
Hvis eksempelvis den samlede  

 grundværdi er 1.400.000 kr., kan 13,00 pct. heraf svarende til 182.000 kr.  

 således fritages for kommunal grundskyld.
Grundskyld kan herefter alene  

 udskrives af de resterende 87,00 pct af grundværdien, dvs. af 1.218.000 kr.
5. Det bemærkes, at fritagelsesmuligheden er  

 bevillingsmæssig.
Kommunalbestyrelsen er således ikke forpligtet til at  

 fritage den ovenfor omtalte del af grundværdien.
Denne del angiver endvidere  

 kun det beløb, som i givet fald maksimalt kan fritages for grundskyld.  

 Kommunalbestyrelsen er således berettiget til kun at fritage en mindre del af  

 grundværdien for grundskyld.
Almindelige retsgrundsætninger tilsiger dog, at  

 kommunalbestyrelsens afgørelser herom i givet fald følger generelle  

 retningslinier.
 6. Endvidere bemærkes, at fritagelsesmuligheden  

 foreligger såvel i relation til den primærkommunale som til den amtskommunale  

 grundskyld, men at det er forudsat, at kommunalbestyrelsen og amtsrådet i  

 princippet hver for sin del tager stilling til, om fritagelse skal bevilges.
7. Fritagelse for kommunal grundskyld kan bevilges med  

 virkning fra begyndelsen af det kvartal, i hvilket anmodningen er indgivet,  

 under forudsætning af, at skaden på træbestanden forelå ved det pågældende  

 kvartals begyndelse.
Er skaden sket på et senere tidspunkt, bevilges  

 fritagelsen først fra udgangen af det kvartal, i hvilket skaden er sket.
 Det følger heraf, at fritagelse som følge af stormskaderne i november 1981  

 tidligst kan få virkning fra og med den 1. januar 1982. Dette forudsætter dog  

 som nævnt, dels at anmmodningen om fritagelse er indgivet inden den 1. april  

 1982, dels at der enten ved en vurdering i henhold til vurderingslovens § 4  

 eller ved årsomvurderingen pr. 1. april 1982 konstateres en tilstrækkelig  

 stor værdiforringelse, jfr. pkt. 2 ovenfor.
8. Fritagelsen af en del af grundværdien for kommunal  

 grundskyld kan ifølge ejendomsskattelovens § 8, stk. 3, vare ved indtil  

 skovens normaltilstand er genoprettet.
Bestemmelsen forudsætter, at den  

 fritagne del af grundværdien reguleres i forbindelse med en løbende  

 konstatering ved årsomvurderingerne af skovens ejendomsværdi i forhold til  

 skovens normalværdi.
Fritagelsesbeløbet vil dermed alt andet lige gradvis og  

 automatisk blive formindsket og til sidst bortfalde i takt med genoprettelsen  

 af skovens normaltilstand.
Varigheden af den periode, hvori fritagelse kan  

 finde sted, vil således afhænge af omfanget af de skader, som er forvoldt i  

 skoven, samt af genoprettelsens tempo.
9. Med hensyn til den fikserede kommunale  

 ejendomsskyld kan kommunalbestyrelsen i primærkommuner yderligere efter den  

 særlige bestemmelse i den kommunale ejendomsskattelovs § 14, stk. 3, vedtage  

 at nedsætte ejendommens fikseringsværdi med et beløb svarende til det,  

 hvormed ejendommens forskelsværdi er gået ned.
Den almindelige  

 fritagelsesbestemmelse i den kommunale ejendomsskattelovs § 20, stk. 1,  

 finder således ikke anvendelse i sager af denne karakter.
 10. Hvis der påhviler den beskadigede ejendom en  

 fikseret ejendomsskyld til staten bemyndiges kommunalbestyrelsen efter aftale  

 med ministeriet for skatter og afgifter, skattedepartementet, til at nedsætte  

 afgiften i medfør af § 4 i lovbekendtgørelse nr. 183 af 30. april 1970 om  

 ejendomsskyld til staten.
 Kommunalbestyrelsens afgørelse kan påklages til ministeriet for skatter og  

 afgifter, skattedepartementet.
Indenrigsministeriet, den 2. februar  

 1983 P.M.V.
 E.B.
