En arbejdstager, der har en kapitalpensionsordning med sin  

 arbejdsgiver, kan oprette en privattegnet kapitalpensionsordning ved siden af  

 arbejdsgiverordningen, efter at den pågældende er fyldt 60 år besvaret  

 bekræftende Der er over for Skattedepartementet rejst spørgsmål om, hvorvidt en  

 arbejdstager, der har en kapitalpensionsordning med sin arbejdsgiver, vil  

 kunne oprette en privat tegnet kapitalpensionsordning ved siden af  

 arbejdsgiverordningen, efter at den pågældende er fyldt 60 år.
 Der tænkes på tilfælde, hvor kapitalpensionsbidraget til  

 arbejdsgiverordningen er mindre end 25.000 kr. (reguleret), og hvor  

 maksimumsbeløbet for indbetalinger til kapitalpension efter  

 pensionsbeskatningslovens § 16, stk. 1, således ikke er udnyttet.
 Man meddelte, at spørgsmålet efter Skattedepartementets formening kan  

 besvares bekræftende.
Man henledte i øvrigt opmærksomheden på bestemmelserne i punkt 92 i  

 Skattedepartementets cirkulære nr. 24 af 16. december 1986. Heraf fremgår  

 bl.a., at indbetalingerne til en kapitalpensionsordning med en arbejdsgiver  

 og til en privat tegnet ordning skal holdes adskilt.
Hvis bidraget til  

 arbejdsgiverordningen er mindre end 25.000 kr., kan arbejdstageren således  

 ikke selv indbetale det resterende beløb til arbejdsgiverordningen.
