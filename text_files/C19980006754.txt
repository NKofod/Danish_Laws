(Til samtlige kommuner og amtskommuner  

 m.fl.) Socialministeriet kan i anledningen af konflikten på arbejdsmarkedet  

 oplyse følgende om udbetaling af kontanthjælp, om aktivering, revalidering,  

 fleksjob, om 1/3-ordningen (skånejob til førtidspensionister), sygedagpenge:
Kontanthjælp Personer, der som følge af en kollektiv arbejdsstrid afskæres fra at  

 skaffe det fornødne til sit eget eller familiens underhold, er berettiget til  

 kontanthjælp, såfremt betingelserne herfor i øvrigt er opfyldt.
 Efter bistandslovens § 26, stk. 1, nr. 2, kan kommunalbestyrelsen træffe  

 beslutning om tilbagebetaling af kontanthjælp, når modtageren eller  

 ægtefællen er indblandet i en kollektiv arbejdsstrid.
 Hensigten med reglen om tilbagebetalingspligt i forbindelse med konflikt  

 er at sikre det offentliges neutralitet.
Som udgangspunkt bør der træffes afgørelse om tilbagebetaling, når  

 ansøgeren er indblandet i konflikten.
Der kan dog gøres undtagelse herfra,  

 såfremt ansøgerens økonomiske forhold er sådan, at et krav om tilbagebetaling  

 skønnes at ville give særlige vanskeligheder.
Der skal ikke træffes beslutning om tilbagebetaling for en ansøger, som  

 ikke er part i en konflikt, men som får behov for kontanthjælp, fordi den  

 pågældendes indkomstgrundlag bortfalder som en afledt konsekvens af  

 konflikten.
Et eksempel herpå er en arbejdsløs, der mister retten til  

 dagpenge, som følge af, at 65 pct. eller flere af kassens medlemmer er i  

 konflikt.
Et andet eksempel er personer, der med offentlig støtte er ansat på  

 en konfliktramt arbejdsplads, men på sådanne vilkår, at de ikke får en løn,  

 der svarer til den overenskomstmæssige eller den for tilsvarende arbejde  

 sædvanligt gældende.
Et tredje eksempel kan være personer, der ikke kan møde  

 i aktiveringstilbud, tilbud om revalidering mv. på grund af konflikten.
Det  

 beror imidlertid på kommunens konkrete skøn om udeblivelsen reelt er  

 begrundet i konflikten, eller om den også har andre årsager.
Som nævnt er det en betingelse for, at en konfliktramt kan få  

 kontanthjælp, at lovens betingelser herfor i øvrigt er opfyldt.
Dette betyder  

 bl.a., at en ansøger ikke må have formue eller andre indtægtsmuligheder,  

 hvoraf det økonomiske behov kan dækkes.
Mulighederne for at få hjælp fra en  

 strejkekasse eller lignende skal være udtømte.
Udbetaling af hjælp fra en  

 strejkekasse udelukker ikke i sig selv, at der kan udbetales kontanthjælp,  

 men udbetaling fra strejkekassen skal i givet fald fradrages i den beregnede  

 kontanthjælp efter reglerne herom i bistandslovens § 38 og i  

 Socialministeriets bekendtgørelse nr. 160 af 13. marts 1995 om særlig støtte  

 efter bistandslovens § 37 a.
Såfremt en uddannelsessøgende mister retten til uddannelsesgodtgørelse som  

 en følge af konflikten, kan der kun udbetales kontanthjælp, såfremt  

 betingelserne herfor er opfyldte, jf. § 2 i Socialministeriets bekendtgørelse  

 nr. 58 af 6. februar om uddannelsessøgendes ret til kontanthjælp i særlige  

 tilfælde.
Efter denne bestemmelse kan en kontanthjælpsmodtager deltage i  

 undervisning svarende til folkeskolens 8.-10. klassetrin, i  

 HF-enkeltfagsundervisning under 23 timer om ugen samt i anden undervisning,  

 der ikke er godkendt som støtteberettiget efter lov om Statens  

 uddannelsesstøtte, og som ikke er led i en uddannelse, der berettiger til  

 optagelse i en arbejdsløshedskasse.
Herudover er det en forudsætning for  

 deltagelse i undervisning, at ansøgeren er indstillet på at afbryde  

 undervisningen for at udnytte et tilbud om arbejde eller  

 beskæftigelsesfremmende foranstaltning.
Aktivering efter lov om kommunal aktivering Jobtræning i privat virksomhed For ledige ansat i jobtræning hos private arbejdsgivere er vilkårene  

 principielt de samme som for de personer, som er ansat ordinært i  

 virksomheden.
 En konfliktsituation ændrer ikke på dette forhold.
Opmærksomheden henledes dog på, at tilskud ved ansættelse i jobtræning kun  

 udbetales for den tid, for hvilken arbejdsgiveren udbetaler løn eller andre  

 ydelser til den pågældende, jf.
Arbejdsministeriets bekendtgørelse om en  

 aktiv arbejdsmarkedsindsats § 149a.
 Strejkeramtes mulighed for at modtage kontanthjælp er beskrevet i  

 afsnittet om kontanthjælp.
Individuel jobtræning i privat virksomhed For ledige ansat i individuel jobtræning hos private arbejdsgivere er  

 arbejdsvilkår med de undtagelser der er nævnt i loven principielt de samme  

 som for de personer, som er ansat ordinært i virksomheden.
En  

 konfliktsituation ændrer ikke på dette forhold.
I det omfang en person i individuel jobtræning ikke længere kan aktiveres  

 på den pågældende arbejdsplads på grund af konflikt, ophører udbetalingen af  

 aktiveringsydelsen.
Der vil i stedet kunne udbetales kontanthjælp efter de  

 almindelige kontanthjælpsregler.
Der henvises til afsnit om kontanthjælp.
 Tilbud om jobtræning/individuel jobtræning mv.
 Der kan ikke iværksættes jobtræning og individuel jobtræning hos  

 konflikramte arbejdsgivere.
Aktiverede, som bliver berørt af konflikten uden at være part i  

 konflikten, kan få kontanthjælp.
Der henvises til afsnit om kontanthjælp.
 Revalidering med løntilskud hos private arbejdsgivere mv.
For personer, der som led i revalidering er under optræning eller oplæring  

 og derfor ansat med løntilskud i en privat virksomhed eller ansat i en  

 revalideringsinstitution, er vilkårerne principielt de samme som for  

 personer, der er ansat ordinært i en virksomhed.
En konfliktsituation ændrer  

 ikke dette forhold.
 Revalideringen suspenderes i det omfang en person, der er under optræning  

 eller oplæring, ikke længere kan optrænes eller oplæres på grund af konflikt.  

 Der kan således heller ikke udbetales løntilskud i konfliktperioden.
 Der vil i stedet kunne udbetale kontanthjælp efter de almindelige regler.  

 Der henvises til afsnit om kontanthjælp og om evt. tilbagebetaling heraf.
Fleksjob hos private arbejdsgivere Personer i fleksjob er almindelige lønmodtagere.
Der gælder derfor samme  

 regler som for øvrige lønmodtagere, der omfattes af en faglig konflikt.
 I det omfang en arbejdsgiver på grund af konflikten ikke har lønudgifter  

 til en person ansat i et fleksjob, vil arbejdsgiveren naturligvis ikke være  

 berettiget til et løntilskud.
 I tilfælde af konflikt skal kommunen således være særlig opmærksom på, om  

 arbejdsgivere, der beskæftiger personer i fleksjob, har de sædvanlige  

 udgifter til løn til personer i fleksjob, eller om der skal ske en reduktion  

 af tilskudet.
1/3-ordningen hos private arbejdsgivere (skånejob for førtidspensionister) Personer ansat efter 1/3-ordningen er almindelige lønmodtagere.
Der gælder  

 derfor samme regler som for øvrige lønmodtagere, der omfattes af en faglig  

 konflikt.
 I det omfang en arbejdsgiver på grund af konflikten ikke har lønudgifter  

 til en person ansat efter 1/3-ordningen, vil arbejdsgiveren naturligvis ikke  

 være berettiget til et løntilskud.
I tilfælde af konflikt skal kommunen således være særlig opmærksom på, om  

 arbejdsgivere, der beskæftiger personer efter 1/3-ordningen, har de  

 sædvanlige udgifter til løn til personer ansat efter 1/3-ordningen, eller om der skal ske en reduktion af tilskudet.
 Formidling under konflikt, tilmelding på AF, indkaldelse til møder mv. hos  

 AF.
Der henvises til vedlagte rundskrivelse af 27. april 1998 fra  

 Arbejdsmarkedstyrelsen. (* 1) Sygedagpenge I dagpengelovens § 8, stk. 4, nr. 3 er det bestemt, at retten til  

 sygedagpenge fra arbejdsgiveren bortfalder under en strejke eller lock-out,  

 som lønmodtageren ville være omfattet af, hvis vedkommende ikke var  

 sygemeldt.
Dette gælder dog ikke for så vidt angår en overenskomsstridig  

 lock-out.
Når beskæftigelseskravet er opfyldt har kommunen pligt til at udbetale  

 dagpenge under konflikten - når lønmodtageren har været sygemeldt inden en overenskomstmæssig  

 strejke, dvs. 1. fraværsdag var inden strejken - når lønmodtageren har været sygemeldt i arbejdsgiverperioden eller mere  

 ved konfliktens begyndelse - når arbejdsgiveren nægter at udbetale dagpenge under en  

 overenskomststridig lock-out.
 1. Sygdom indtrådt inden en overenskomstmæssig strejke  

 eller lockout.
Hvis sygdommen er opstået inden konfliktens begyndelse, skal  

 arbejdsgiveren betale dagpenge indtil konflikten, forudsat at  

 arbejdsgiverperioden ikke er udløbet forinden.
Derefter overtager kommunen  

 udbetalingen.
Efter konfliktens ophør er der påny ret til dagpenge fra arbejdsgiveren i  

 resten af arbejdsgiverperioden.
Arbejdsgiverens pligt til at genoptage  

 dagpengeudbetalingen er betinget af, at lønmodtageren er genantaget ved  

 konfliktens ophør og har sygemeldt sig påny.
 2. Sygdom indtrådt inden den overenskomststridige  

 strejke eller lockout.
 Arbejdsgiverens dagpengeforpligtelse er den samme som ved en  

 overenskomsmæssig strejke.
 Hvis arbejdsgiverperioden ikke er udløbet ved strejkens begyndelse  

 udbetaler kommunen ikke dagpenge under strejken.
 3.Sygdom opstået under overenskomstmæssig strejke eller lock-out eller  

 overenskomststridig strejke.
Hvis sygdommen er opstået efter konflikten er trådt i kraft, har  

 arbejdsgiveren ikke pligt til at udbetale sygedagpenge.
Der vil i denne  

 situation heller ikke kunne udbetales dagpenge fra kommunen.
 Efter konfliktens ophør er der ret til dagpenge fra arbejdsgiveren i  

 arbejdsgiverperioden, der regnes fra 1. fraværsdag efter konfliktens ophør.  

 Det er en forudsætning for arbejdsgiverens dagpengepligt, at lønmodtageren er  

 genantaget og har sygemeldt sig hurtigst muligt efter konflikt-ophøret.  

 Opfylder lønmodtageren ikke beskæftigelseskravet i forhold til arbejdsgiveren  

 udbetales dagpenge fra kommunen.
 4.Overenskomststridig lock-out.
 Ved overenskomststridig lock-out har arbejdsgiveren pligt til at betale  

 dagpenge under sygdom, der er indtruffet både før og efter, lock-outen er  

 iværksat, idet en overenskomstmæssig lock- out ikke afbryder  

 arbejdsforholdet.
