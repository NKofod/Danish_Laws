 Reservelægen, der undersøgte patienten ved  

 indlæggelsen, mistænkte, at der var tale om en blodprop i hjertet  

 og iværksatte behandling med blodpropopløsende og  

 blodfortyndende præparater.
Behandling med blodpropopløsende og  

 blodfortyndende medicin på mistanke om blodprop i hjertet Behandlingen havde imidlertid ikke den ønskede  

 virkning, og mistanken om blodprop i hjertet blev afkræftet.
Der var  

 herefter mistanke om akut betændelse i hjertesækken.
To dage  

 senere fik patienten hjertestop, og genoplivning var forgæves.
Efter  

 dødens indtræden blev der foretaget en ekkokardiografisk  

 undersøgelse, hvorved der fandtes en stor ansamling i  

 hjertesækken.
Døden mentes herefter at være  

 forårsaget af en akut indsættende, voldsom blødning.  

 Patientens første symptomer måtte derfor være  

 udløst af en bristning på legemspulsåren (dissikerende  

 aortaaneurisme). Den efterfølgende obduktion bekræftede denne  

 diagnose.
Patientklagenævnet kan oplyse, at en bristning af  

 legemspulsåren er en sjælden tilstand, som normalt angives at  

 optræde med en hyppighed på 5-20 per million indbygger, svarende  

 til 25-100 tilfælde per år i Danmark.
Den mest almindelige  

 differentialdiagnose er akut blodprop i hjertet, som er en meget almindelig  

 sygdom med ca. 18.000 tilfælde pr. år i Danmark.
Andre  

 differentialdiagnoser er ustabil angina pectoris (svære brystsmerter  

 på grund af truende blodprop i hjertet), lungeemboli (blodprop i  

 lungerne), mavesår og betændelse i hjertesækken.
I nogle  

 tilfælde kan der optræde specifikke fund, som skal henlede  

 mistanken på dissikerende aortaaneurisme, herunder eksempelvis  

 utæt aortaklap eller pulsforskelle på armene eller benene.
 Nævnet kan oplyse, at store undersøgelser har  

 vist, at patienter med typiske smerter for akut blodprop i hjertet (AMI) og  

 særlige forandringer i ekg (ST-elevation eller grenblok) får  

 dødeligheden reduceret med omkring 25%, hvis der akut behandles med  

 blodfortyndende og blodpropopløsende medicin.
Patientklagenævnet lagde vægt på, at der  

 blev foretaget en ekg-undersøgelse, som viste mindre ST-elevation i de  

 midterste prækordiale afledninger.
Der blev ikke fundet hørlige  

 mislyde ved stetoskopi af hjerte og halspulsårer.
Der var endvidere god  

 puls i begge lyskeregioner.
 Nævnet lagde endvidere vægt på, at de  

 såkaldte coronarenzymer ikke var fundet forhøjet, efter at  

 blodprop i hjertet var afkræftet, at en ekkokardiografisk  

 undersøgelse ikke viste væske i hjertesækken, samt at de  

 forandringer, der var påvist ved ekkokardiografi, kunne forklares ved  

 patientens sygehistorie fra 1992. Endelig lagde nævnet vægt  

 på, at patienten ikke havde fået nye symptomer, der burde  

 afkræfte den formodede diagnose om betændelse ved  

 hjertesækken.
 Patientklagenævnet fandt herefter ikke at kunne  

 kritisere, at reservelægen på grundlag af patientens subjektive  

 klager, de kliniske og parakliniske undersøgelsesfund og de  

 elektrokardiografiske forandringer fandt, at patienten havde en blodprop i  

 hjertet, og derfor indledte behandling med blodpropopløsende og  

 blodfortyndende præparater.
