 Der afholdes to mundtlige prøver: en i praktisk film- og videoproduktion  

 (gruppeeksamen) og en i teoretisk film- og videoanalyse (individuel eksamen).
 Prøven i praktisk film- og videoproduktion (gruppeeksamen):
 Grundlaget for gruppeeksamen er gruppens film- eller videoproduktion samt  

 gruppedeltagernes indledende oplæg.
 I den resterende del af eksamensforløbet klarlægges gennem samtale og  

 spørgsmål gruppemedlemmernes mediebevidsthed om deres produktion (redegørelse  

 for gruppens principielle diskussioner i arbejdet med produktionsfaserne,  

 begrundelse for de valgte tekniske og indholdsmæssige løsninger, samt  

 relatering til generelle aspekter i film- og videoproduktionen).
 Eksaminator og censor skal sørge for at den enkelte eksaminands  

 selvstændige indsats træder frem.
 Eksaminationstiden er ca. 15 minutter pr. elev.
 Prøven i teoretisk film- og videoanalyse (individuel eksamen):
På grundlag af en ikke gennemgået kortfilm/film eller tv-citat/ en række  

 still-billeder/trykt materiale valgt således at gennemgået stof inddrages i  

 eksaminationen, prøves eksaminanden i sin evne til at fremdrage væsentlige  

 (tekniske og indholdsmæssige) aspekter i materialet.
Eksaminationen skal have  

 klare relationer til de områder der er arbejdet med i løbet af kursus.
Der gives 30 minutters forberedelsestid.
Eksaminationstid: ca. 30  

 minutter.
Der gives een karakter på grundlag af eksaminandens præstation ved  

 henholdsvis gruppeeksamen og individuel eksamen.
Delkaraktererne ved  

 gruppeeksamen og den individuelle eksamen anføres på eksamensbeviset som  

 ikke-medtællende karakter under overskrifterne praktik og teori.
De to dele  

 af eksamen skal have samme vægt.
Vurderingen ved gruppeeksamen skal være  

 individuel.
 SELVSTUDERENDE.
Selvstuderende skal inden den individuelle eksamen fremlægge en redigeret  

 filmproduktion af mindst 5 minutters varighed eller en videoproduktion af  

 mindst 10 minutters varighed som udgangspunkt for eksaminationen i film- og  

 videoproduktion.
Denne eksamination afløser gruppeeksamen.
Den individuelle  

 eksamen for selvstuderende er den samme som for kursusstuderende.
 Med hensyn til praktiske forhold gælder følgende:
I.
Generelt:
 1. Prøven i praktisk film- og videoproduktion  

 (gruppeeksamen) og prøven i teoretisk film- og videoanalyse (individuel  

 eksamen) skal afholdes samme dag.
 2. Der eksamineres ca. 8 elever pr. dag.
 3. Gruppeeksamen skal afvikles før den individuelle  

 eksamen.
II.
Ved prøven i praktisk film- og video-produktion (gruppeeksamen):
 :
1. Skolen sender senest 7 dage før eksamensdagen  

 censor de super 8~ og videoproduktioner (u-matic- eller VHS-systemet, dog  

 også indtil 1983 VCR-systemet - jvf.
LfU's kopierings- og  

 distributionsbestemmelser for videobånd) som eleverne har fremstillet samt en  

 fortegnelse over det tekniske udstyr de har haft til rådighed under optagelse  

 og redigering.
 2. Ved fastlæggelsen af delkarakteren i praktik skal  

 hovedvægten lægges på en vurdering af gruppens film- eller videoproduktion.
 3. Korte citater fra produktionen kan på foranledning  

 af gruppen, eksaminator eller censor afspilles under eksamensforløbet.
III.
Ved prøven i teoretisk film- og videoanalyse (individuel  eksamen):
 1. Skolen sender senest 7 dage før eksamensdagen  

 censor en liste med angivelse af det eksamensmateriale og de spørgsmål  

 eksaminator agter at forelægge ved eksamen.
 2. Censor skal have mulighed for inden eksamen  

 afholdes at se det visuelle eksamensmateriale.
3. Det nødvendige udstyr (eksempelvis 16-mm fremviser,  

 videorecorder, monitor) skal forefindes i forberedelseslokalet.
Eksaminanden  

 betjener selv apparaturet.
 4. Alle hjælpemidler herunder egne notater må benyttes  

 i forberedelsestiden, men må ikke anvendes under eksaminationen.
 5. Notaterne fra forberedelsestiden anvendes under  

 eksaminationen som udgangspunkt for en selvstændig fremstilling.
6. Film- og tv-produktionerne/citaterne ledsages altid  

 af et ark indeholdende de nødvendige credits, samt eventuelt vejledende  

 spørgsmål som gør det klart for eksaminanden hvilket perspektiv der ønskes  

 anlagt.
Ved citater fra større film- og tv-produktioner kan det være  

 nødvendigt på omtalte ark at give et kort resume der klarlægger citatets  

 baggrund.
Af hensyn til eksaminandernes valgmulighed skal antallet af  

 eksamensspørgsmål overstige antallet af eksaminander med mindst to.
7. Eksaminanden prøves på grundlag af en ikke  

 gennemgået film- eller tv-produktion/citat, en række stills, trykt materiale.  

 To af ovennævnte materiale kan sammenstilles.
Såfremt eksamensspørgsmålene  

 ligger på video anbefales det at anbringe dem enkeltvis på 15 minutters  

 kasetter.
 8. I eksaminationstiden på ca. 30 minutter indgår den  

 nødvendige tid til administration og opstilling af apparatur.
 P.d.v.
