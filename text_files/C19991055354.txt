Finlands og Østrigs tiltrædelse  

 af EF-voldgiftskonventionen Voldgiftskonventionen blev underskrevet den 23. juli 1990  

 af de daværende tolv EF-medlemsstater.
Formålet med konventionen  

 er, at et voldgiftsudvalg skal ophæve dobbeltbeskatning som  

 følge af uenighed mellem skattemyndighederne i to medlemsstater om  

 fastsættelsen af interne afregningspriser for samhandel mellem  

 forbundne parter i disse stater.
 I Danmark blev voldgiftskonventionen gennemført som  

 lov nr. 763 af 27. november 1991. Loven trådte i kraft den 1. januar  

 1995, jf. bekendtgørelse nr. 1023 af 13. december 1994.
I forbindelse med Finlands, Sveriges og Østrigs  

 medlemskab af EU underskrev de tolv gamle og de tre nye medlemsstater den 21.  

 december 1995 en udvidelseskonvention, hvorefter de tre nye medlemsstater  

 også er omfattet af voldgiftskonventionen.
Udvidelseskonventionen skal  

 ratificeres af alle 15 medlemsstater, inden den træder i kraft.  

 Systemet for ikrafttræden er, at når en af de gamle og en af de  

 nye medlemsstater har ratificeret udvidelseskonventionen, træder den i  

 kraft i forholdet mellem disse to stater med virkning fra første dag i  

 den tredje måned efter, at den sidste af de to stater har deponeret sit  

 dokument om ratifikation.
 I Danmark er udvidelseskonventionen gennemført som  

 lov nr. 229 af 27. marts 1996. Da udvidelseskonventionens ikrafttræden  

 som nævnt er afhængig af, hvornår Danmark og hver af de nye  

 medlemsstater ratificerer konventionen, træder lov nr. 229 af 27. marts  

 1996 først i kraft efter skatteministerens bestemmelse.
 Danmark ratificerede udvidelseskonventionen den 3.  

 september 1996.
Finland har ratificeret konventionen den 8. februar 1999.  

 Udvidelseskonventionen er hermed trådt i kraft den 1. maj 1999 i  

 forholdet mellem Finland og Danmark.
Voldgiftskonventionen gælder  

 altså nu mellem Danmark og Finland.
 Ved en bekendtgørelse nr. 688 af 29. juni 1999 har  

 skatteministeren derfor bestemt, at lov nr. 229 af 27. marts 1996 er  

 trådt i kraft den 1. maj 1999. I bekendtgørelsen er optaget  

 udvidelseskonventionen med bilag, hvori der er oplysninger om bl.a. hvilke  

 finske, svenske og østrigske skatter, der er omfattet af  

 voldgiftskonventionen.
Østrig har ratificeret konventionen den 20. juli  

 1999. Udvidelseskonventionen træder hermed i kraft den 1. oktober 1999  

 i forholdet mellem Danmark og Østrig.
Voldgiftskonventionen  

 gælder altså derefter mellem Danmark og Østrig.
 Sverige har endnu ikke ratificeret udvidelseskonventionen.  

 Selvom lov nr. 229 af 27. marts 1996 er trådt i kraft den 1. maj 1999,  

 gælder voldgiftskonventionen altså stadig ikke i forholdet mellem  

 Danmark og Sverige.
Voldgiftskonventionen har kun gyldighed i fem år, og  

 den skulle derfor egentlig udløbe den 31. december 1999. Men den 25.  

 maj 1999 underskrev EU-staterne en protokol om, at gyldighedsperioden  

 forlænges automatisk med fem år til 31. december 2004, og at  

 gyldighedsperioden derefter forlænges med fem år ad gangen, med  

 mindre en medlemsstat er imod.
I efteråret 1999 vil der blive fremsat  

 lovforslag om Folketingets godkendelse af forlængelsesprotokollen.
