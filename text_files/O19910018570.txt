Resumé Med henblik på at effektivisere inddrivelsen af skyldige  

 restancer havde en kommune (K) indført en særligt iøjnefaldende inkassobil,  

 samt markante kuverter til fremsendelse af inkassoskrivelser.
 På baggrund af en konkret klage besluttede ombudsmanden at  

 behandle sagen af egen drift.
Ombudsmanden fandt det kritisabelt, at de kommunale pantefogeder  

 anvendte inkassobilen i forbindelse med inddrivelsesarbejdet, idet dette  

 efter  

 omstændighederne kunne indebære en krænkelse af tavshedspligten.
Han  

 henstillede, at K ophørte med at anvende bilen.
 Fremsendelse af inkassoskrivelser i særligt mærkede kuverter  

 fandt ombudsmanden ikke i overensstemmelse med principperne om hensynsfuld  

 sagsbehandling,  

 hvorfor han også fandt det rigtigst, at K ophørte med brugen af disse.
I forbindelse med undersøgelsen foretog ombudsmanden en  

 sammenligning med retsstillingen for private inkassovirksomheder.
Han  

 udtalte,  

 at det var uheldigt, om offentlige inkassovirksomheder kunne betjene sig af  

 metoder, som lovgivningen forbyder private at anvende. (J. nr. 1991-454-42).
Inkassometoder i kommune.
Inkassobil og særlige  

 inkassokuverter.
A klagede til mig over en  

 kommunes indførelse af nye metoder i den kommunale inkassovirksomhed.
Som  

 eksempel vedlagde han en særlig kuvert med en bred rød stribe og ordet  

 INKASSO,  

 som af kommunen var blevet anvendt ved opkrævning af restskat.
Han vedlagde  

 endvidere et avisudklip omhandlende kommunens inkassobil, en rød Ford Escort  

 forsynet med et skilt påskrevet: "INKASSO (K) KOMMUNE".
 I den anledning rettede jeg  

 den 20. marts 1991 henvendelse til kommunen, idet jeg anførte:
 "...
 Til brug for mine  

 overvejelser om, hvorvidt der er tale om krænkelse af sådanne væsentlige  

 retlige interesser, at jeg af egen drift bør tage sagen op til undersøgelse  

 efter ombudsmandslovens § 6, stk. 5, skal jeg anmode om nærmere faktiske  

 oplysninger vedrørende sagen, herunder udlån af sagens akter samt kommunens  

 eventuelle øvrige bemærkninger.
 Jeg vedlægger et andet  

 avisudklip fra (et dagblad) den 13. marts 1991, hvor formanden for Foreningen  

 af Pantefogeder i Danmark blandt andet udtaler, at brug af inkassobilen  

 indebærer en risiko for fejl.
 Endvidere vedlægges en kopi  

 af Sø- og Handelsrettens dom af 31. maj 1976, hvor en privat  

 inkassovirksomhed  

 blev dømt for overtrædelse af markedsføringslovens § 1 for at anvende en  

 lignende inkassobil.
 Jeg beder endvidere kommunen  

 overveje, om brugen af de nu indførte inkassometoder indebærer en  

 overtrædelse  

 af offentlige myndigheders tavshedspligt.
..." Kommunen besvarede min  

 anmodning i en skrivelse af 2. april 1991, hvori kommunen blandt andet  

 anførte:
 "Fra 1/1 1991 anvender  

 inkassoafdelingen en speciel kuvert med påtrykt "inkasso" med hvid  

 skrift på rød baggrund.
 Formålet med denne kuvert er  

 udelukkende at gøre restanterne opmærksomme på, at her er der en rudekuvert,  

 hvis indhold man ikke uden videre skal overse, hvilket man desværre ofte har  

 indtryk af, at restanter gør, når der kommer skrivelser fra det offentlige.
 At der skulle være tale om  

 brud på tavshedspligten har vi lidt vanskeligt ved at se, idet vi går ud fra,  

 at der er posthemmelighed her i landet, hvorfor de omhandlede kuverter ikke  

 kan  

 komme til offentlighedens kendskab på nogen måde.
 ...
 Med hensyn til anvendelse af  

 "inkassoskilte" på een af kommunens biler finder vi det naturligt,  

 at  

 kommunens køretøjer er forsynet med afdelingsskilte, hvilket f.eks. anvendes  

 inden for vejvæsenet, hjemmeplejen m.v.
Selvfølgelig er der her tale  

 om et område, der "går lidt tæt på" tavshedspligten, men vi kan  

 ikke  

 se den helt store forskel på en kommunes anvendelse af sådanne skilte og  

 fjernsynets anvendelse af pejlevogne, der vistnok også holder uden for  

 skyldneres bopæl.
Endelig kan vi også nævne, at det er almindeligt, at  

 politiet  

 afhenter skyldnere til fremstilling i fogedretten i vogne, der tydeligt er  

 afmærket "politi".
 Vi har selvfølgelig studeret  

 den i Sø- og Handelsretten i 1976 afsagte dom vedrørende et privat  

 inkassofirmas forretningsmetoder, og i den forbindelse tillader vi os at gøre  

 opmærksom på, at der i samfundet er sket en ikke uvæsentlig ændring i de  

 siden  

 dommen forløbne 15 år.
Med hensyn til spørgsmålet om  

 "skandalisering" af skyldneren kan vi ikke se den helt store  

 forskel  

 i, at en inkassovogn holder ud for f.eks. et parcelhus, hvor der foretages  

 udpantning  

 for skyldige restancer, når en sådan udpantning kan medføre, at ejendommen i  

 løbet af ganske kort tid kan sættes på tvangsauktion med deraf følgende  

 annoncering i de lokale dagblade med tydelig angivelse af ejendommens  

 adresse,  

 matr. nr. m.v." Jeg rettede derefter  

 henvendelse til Indenrigsministeriet, Justitsministeriet og  

 Skatteministeriet,  

 med anmodning om de nævnte ministeriers eventuelle bemærkninger til sagen.
 I en skrivelse af 1. maj 1991  

 svarede Indenrigsministeriet:
 "...
I denne anledning skal man  

 udtale, at det kommunale tilsyn alene er et retligt tilsyn, samt at  

 tilsynsmyndigheden i sager om rækkevidden af offentlige myndigheders  

 tavshedspligt alene har grundlag for at afgive vejledende udtalelser om  

 forståelsen af kommunalretlige regler.
Det må således efter  

 Indenrigsministeriets opfattelse tilkomme Skatteministeriet og  

 Justitsministeriet at udtale sig om det rejste spørgsmål om eventuelt brud på  

 tavshedspligten." I en skrivelse af 2. maj 1991  

 udtalte Justitsministeriet følgende:
 "Efter straffelovens §  

 152, stk. 3, er en oplysning fortrolig, når den ved lov eller anden gyldig  

 bestemmelse er betegnet som sådan, eller når det i øvrigt er nødvendigt at  

 hemmeligholde den for at varetage væsentlige hensyn til offentlige eller  

 private interesser.
 Hvilke hensyn, som kan føre  

 til, at en oplysning betragtes som fortrolig, er for den offentlige  

 forvaltning  

 nærmere opregnet i forvaltningslovens § 27. Efter bestemmelsen i § 27, stk.  

 1,  

 nr. 6, omfatter tavshedspligten enhver oplysning, som det er nødvendigt at  

 hemmeligholde for at varetage væsentlige hensyn til offentlige eller private  

 interesser, herunder til enkeltpersoners eller private selskabers eller  

 foreningers interesse i at beskytte oplysninger om deres personlige eller  

 interne, herunder økonomiske forhold.
 Omfattet af begrebet  

 "økonomiske forhold" er blandt andet oplysninger om indtægts- og  

 formueforhold, skatteforhold, og efter omstændighederne oplysninger om  

 manglende betalingsevne, jf. betænkning om tavshedspligt 998/1984, side 76.
Det er i den  

 forvaltningsretlige teori almindeligt antaget, at offentlige myndigheder skal  

 optræde korrekt og hensynsfuldt over for borgerne, jf. dr. jur.
Niels  

 Eilschou  

 Holm, Juristen, 1986, side 227 ff.
Kravet til en hensynsfuld  

 optræden fra myndighedernes side indebærer bl.a. andet, at myndighederne ikke  

 ved henvendelser til borgerne bør røbe oplysninger, som kan være belastende  

 for  

 den enkelte, jf.
Eilschou Holm, a.st., side 236.
På den baggrund er det  

 Justitsministeriets opfattelse, at den fremgangsmåde, som kommunen efter det  

 oplyste anvender, ikke er i overensstemmelse med grundlæggende  

 forvaltningsretlige principper og med god forvaltningsskik." I en skrivelse af 29. maj  

 1991 udtalte Skatteministeriet:
 "Told- og  

 Skattestyrelsen har ved brev af 23. maj 1991 meddelt Departementet, at  

 styrelsen ikke har nogen bemærkninger, idet sagen efter styrelsens opfattelse  

 drejer sig om kommunens embedsførelse, hvilket spørgsmål henhører under  

 Tilsynsrådet.
 Departementet kan tilslutte  

 sig denne opfattelse, idet det bemærkes, at de pågældende incassometoder  

 efter  

 det for departementet oplyste også anvendes ved andre krav end skattekrav.
Endvidere bemærkes, at de  

 pågældende metoder ikke er anbefalet af skattemyndighederne." Jeg besluttede at behandle  

 sagen i henhold til bestemmelsen i ombudsmandslovens § 6, stk. 5, og udtalte  

 i  

 en skrivelse til kommunen følgende:
"De nye inkassometoder  

 er indført for at effektivisere inddrivelsen af skyldige restancer til  

 kommunen.
For at nå denne målsætning har kommunen valgt at anvende metoder,  

 som virker på flere niveauer.
Dels, som det er anført af kommunen, ved at  

 gøre  

 restanten opmærksom på, at der her er tale om en alvorlig sag, men også ved -  

 som borgmester (B) er citeret for at have udtalt til (et dagblad) den 12.  

 marts  

 1991 - at bilen "skal blive set af naboer, venner og bekendte og dermed  

 få  

 folk til at betale deres gæld". Anvendelsen af inkassobilen er således  

 tænkt at have den afskrækkende virkning, at andre skyldnere af frygt for på  

 lignende måde at blive hængt ud vil gøre en ekstra indsats for at få afviklet  

 deres gæld.
 Vedrørende inkassobilen.
 Straffelovens § 152 har  

 følgende ordlyd:
 "Den, som virker eller  

 har virket i offentlig tjeneste eller hverv, og som uberettiget videregiver  

 eller udnytter fortrolige oplysninger, hvortil den pågældende i den  

 forbindelse har fået kendskab, straffes med bøde, hæfte eller fængsel indtil  

 6  

 måneder.
 Stk. 2. Straffen kan stige til fængsel indtil 2 år, hvis forholdet  

 er begået med forsæt til at skaffe sig eller andre uberettiget vinding eller  

 der i øvrigt foreligger særlig skærpende omstændigheder.
Stk. 3. En oplysning er fortrolig, når den ved lov eller anden  

 gyldig bestemmelse er betegnet som sådan, eller når det i øvrigt er  

 nødvendigt  

 at hemmeligholde den for at varetage væsentlige hensyn til offentlige eller  

 private interesser." Forvaltningslovens § 27 har  

 følgende indhold:
 "Den, der virker inden  

 for den offentlige forvaltning, har tavshedspligt, jf. borgerlig straffelov §  

 152 og §§ 152 c-  

 152 f,  

 når en oplysning ved lov eller anden gyldig bestemmelse er betegnet som  

 fortrolig, eller når det i øvrigt er nødvendigt at hemmeligholde den for at  

 varetage væsentlige hensyn til offentlige eller private interesser, herunder  

 navnlig til:
statens  

 sikkerhed eller rigets forsvar, rigets  

 udenrigspolitiske eller udenrigsøkonomiske interesser, herunder forholdet til  

 fremmede magter eller mellemfolkelige institutioner forebyggelse,  

 efterforskning og forfølgning af lovovertrædelser samt straffuldbyrdelse og  

 beskyttelse af sigtede, vidner eller andre i sager om strafferetlig eller  

 disciplinær forfølgning gennemførelse  

 af offentlig kontrol-, regulerings- eller planlægningsvirksomhed eller af  

 påtænkte foranstaltninger i henhold til skatte- og afgiftslovgivningen, det  

 offentliges økonomiske interesser, herunder udførelsen af det offentliges  

 forretningsvirksomhed enkeltpersoners  

 eller private selskabers eller foreningers interesse i at beskytte  

 oplysninger  

 om deres personlige eller interne, herunder økonomiske forhold, eller enkeltpersoners  

 eller private selskabers eller foreningers økonomiske interesse i at beskytte  

 oplysninger om tekniske indretninger eller fremgangsmåder eller om drifts-  

 eller for- retningsforhold.
 Stk. 2. Inden for den offentlige forvaltning kan der kun pålægges  

 tavshedspligt med hensyn til en oplysning, når det er nødvendigt at  

 hemmeligholde den for at varetage væsentlige hensyn til bestemte offentlige  

 eller private interesser som nævnt i stk. 1.
 Stk. 3. En forvaltningsmyndighed kan bestemme, at en person uden  

 for den offentlige forvaltning har tavshedspligt med hensyn til fortrolige  

 oplysninger, som myndigheden videregiver til den pågældende uden at være  

 forpligtet hertil.
Stk. 4. Fastsættes der i henhold til § 1, stk. 2, regler om  

 tavshedspligt,  

 eller pålægges der tavshedspligt efter stk. 3, finder straffelovens § 152 og  

 §§  

 152 c-  

 152 f  

 tilsvarende anvendelse på overtrædelse af sådanne regler eller pålæg." Oplysning om, at en bestemt  

 person har skyldige restancer - og manglende betalingsevne eller -vilje - og  

 derved er part i en kommunal inkassoforretning, må efter omstændighederne  

 anses for en fortrolig oplysning, som er omfattet af tavshedspligten for  

 offentligt ansatte.
Tavshedspligten indebærer, at  

 de omhandlede oplysninger ikke må videregives til uvedkommende.
I denne  

 forbindelse må "naboer, venner og bekendte" betragtes som  

 uvedkommende,  

 og det kan efter min opfattelse ikke være afgørende, at oplysningen, som det  

 er  

 tilfældet ved anvendelsen af bilen, videregives på en mere ubestemt måde uden  

 en egentlig adressat.
Placeringen af den letgenkendelige inkassobil uden for  

 en skyldners bopæl i kortere eller længere tid indebærer derfor efter  

 omstændighederne en ulovlig røbelse af fortrolige oplysninger.
 For så vidt angår private  

 erhvervs- og inkassovirksomheder har Sø- og Handelsretten i dommen af 31. maj  

 1976 anset det for klart stridende mod markedsføringslovens § 1 at anvende  

 trussel om skandalisering som middel til at opnå betaling af skyldige beløb.  

 I det konkrete tilfælde var der tale om, at et inkassofirma i sine  

 rykkerskrivelser  

 lod forstå, at manglende betaling ville føre til et besøg af firmaets meget  

 iøjnefaldende inkassovogn.
 Skønt markedsføringsloven  

 ikke gælder i forhold til kommunerne, er jeg enig med klageren i, at det vil  

 være uheldigt, om den kommunale inkassovirksomhed kunne betjene sig af  

 metoder,  

 som lovgivningen forbyder private inkassovirksomheder at anvende.
 Vedrørende inkassokuverten.
Forsendelse af  

 inkassoskrivelser i særligt mærkede kuverter indebærer en risiko for, at  

 modtagerens situation - restancen over for det offentlige - bliver  

 bekendtgjort  

 for det omgivende (lokale) samfund.
Kuverterne er markante, og kan let  

 identificeres  

 af postfunktionærer og af personer med tilknytning til skyldnerens husstand.  

 Der kan endvidere ske fejl, dels under adressering og postforsendelse, men  

 også ved identificeringen af inkassosagerne på kommunens inkassokontor.
Der er ikke i lovgivningen  

 fastsat almindelige regler om, hvordan kommunale embedsmænd skal optræde  

 under  

 inkassoforretninger, eller hvilke regler, der gælder for brevforsendelser fra  

 offentlige myndigheder.
Derimod er det for så vidt angår  

  

 stævningsmænd  

  

 i bekendtgørelse nr. 255 af 20. juni 1972 om instruks  

 for stævningsmænd bestemt, at stævningsmænd skal foretage forkyndelse  

 hensynsfuldt  

 og diskret.
Denne specielle regel er  

 imidlertid udtryk for et helt generelt gældende princip om, at offentlige  

 myndigheder skal optræde korrekt og hensynsfuldt, uanset hvilke  

 sagskategorier  

 der er tale om.
Som eksempler på princippets anvendelse inden for  

 inddrivelsesområdet  

 kan nævnes de sager, som er omtalt af Niels Eilschou Holm i Juristen 1986, s.  

 236. Det fremgår heraf, at politiet i en familieretlig bidragssag ikke burde  

 have rettet henvendelse til den bidragspligtige på dennes bopæl, før den  

 pågældende forgæves var blevet tilsagt til selv at give møde på  

 politikontoret.  

 Ved anholdelse af skyldnere med henblik på fremstilling i fogedretten bør  

 politiet ikke afhente skyldnere på arbejdspladsen, før end afhentning på  

 bopælen har været forsøgt på et tidspunkt, hvor det er sandsynligt, at  

 skyldneren er at træffe på bopælen, jf.
Folketingets Ombudsmands beretning  

 1972, s. 132. Vedrørende brevforsendelser har ombudsmanden udtalt i  

 beretningen  

 for 1981, s. 158, at man ved indkaldelse af et vidne burde have undladt at  

 anvende betegnelsen "strafafsoner", ligesom tilsigelser bør  

 fremsendes i lukkede kuverter og uden, at det af afsenderangivelsen direkte  

 fremgår, at brevet hidrører fra politiet, Folketingets Ombudsmands beretning  

 1966, s. 82, og Folketingets Ombudsmands beretning 1961, s. 124.
 Det er efter min opfattelse  

 ikke i overensstemmelse med principperne om hensynsfuld sagsbehandling at  

 fremsende inkassoskrivelser i kuverter med en mærkning som beskrevet.
Jeg skal tilføje, at også på  

 dette område har forbrugerombudsmanden i sine beretninger fastlagt principper  

 gældende for erhvervsdrivendes rykker- og inkassoskrivelser.  

 Forbrugerombudsmanden  

 har lagt vægt på, at skrivelser ikke er utilbørligt truende eller unødigt  

 krænkende, samt at påtegninger udenpå kuverter skal tjene et rimeligt formål  

 og ikke virke krænkende eller i øvrigt meddele oplysninger om modtageren, som  

 denne med rimelighed kunne kræve hemmeligholdt.
Således må det f.eks. ikke  

 anføres på kuverten, at brevet indeholder en rykkerskrivelse, ligesom åbne  

 girokort ikke må anvendes som rykkerskrivelser.
Jf. specielt  

 forbrugerombudsmandens beretning fra 1977-78, s. 32 ff.
 Det må efter min opfattelse  

 også her være det rigtigste, at den offentlige inkassovirksomhed holder sig  

 inden for de rammer, som er fastlagt for private.
Sammenfattende skal jeg  

 herefter udtale, at jeg finder det kritisabelt, at (K) kommune har anvendt en  

 særlig iøjnefaldende bil i den kommunale inkassovirksomhed.
Jeg henstiller,  

 at  

 kommunen ophører med brugen af inkassobilen.
 Jeg må endvidere finde det  

 rigtigst, at kommunen også ophører med brugen af de særligt mærkede  

 inkassokuverter.
Jeg anmoder om underretning  

 om, hvad der videre sker i sagen." I en senere skrivelse oplyste  

 kommunen, at kommunalbestyrelsen havde taget henstillingen til efterretning.  

 Der ville fremover ikke blive anvendt særlige kendetegn på inkassomaterialet  

 fra kommunen.
 Jeg meddelte herefter, at jeg  

 ikke foretog videre i sagen.
