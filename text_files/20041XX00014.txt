Skriftlig fremsættelse (6. oktober 2004) Socialministeren  

  

 (Eva Kjer Hansen) :
 Herved tillader jeg mig for Folketinget at fremsætte:
 Forslag til lov om  

 ændring af lov om social service og lov om retssikkerhed og administration på  

 det sociale område (Anbringelsesreform).
(Lovforslag nr.
L 8).
 Lovforslaget følger op på aftalen mellem regeringen og Socialdemokraterne,  

 Socialistisk Folkeparti, Det Radikale Venstre, Dansk Folkeparti og  

 Kristendemokraterne om en forstærket indsats over for udsatte børn og  

 familier.
Baggrunden for anbringelsesreformen er, at forskning og  

 evalueringer i de senere år gang på gang har konkluderet, at kvaliteten i  

 indsatsen over for udsatte børn og unge ikke er tilfredsstillende.
Både  

 danske  

 og internationale undersøgelser peger på, at børn, som har været anbragt uden  

 for hjemmet, statistisk set ofte klarer sig dårligt som voksne, både  

 erhvervs-,  

 familie- og sundhedsmæssigt.
Samtidig peger en række undersøgelser på, at  

 indsatsen på området ikke lever op til lovgivningens intentioner.
Anbringelsesreformen skal rette op på disse problemer og give  

 udsatte børn bedre betingelser for en ordentlig opvækst.
Målsætningen er, at  

 de  

 anbragte børn skal have samme muligheder som andre børn og unge med hensyn  

 til  

 uddannelse, arbejde og familieliv.
 Lovforslaget indeholder en række ændringer, der skal give: 1)  

 Tidligere indsats, 2) bedre sagsbehandling, 3) mere fokus på anbragte børns  

 skolegang, 4) styrket inddragelse af udsatte børn og familier, 5) et løft for  

 børns retssikkerhed, 6) stærkere kontrol med kommunerne, samt 7) øget  

 efterværn  

 og forbedret udslusning efter en anbringelse.
 Lovforslaget skønnes at ville medføre merudgifter på 242,5 mio.  

 kr. (2005  pl), som finansieres af satspuljen for 2005. Lovforslagets  

 økonomiske konsekvenser skal forhandles med de kommunale parter.
 Med disse bemærkninger skal jeg indstille lovforslaget til  

 Folketingets velvillige behandling.
