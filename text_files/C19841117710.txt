 Efter § 4, nr. 4, i justitsministeriets bekendtgørelse nr. 154 af 20.  

 april 1977 om køretøjers indretning og udstyr skal en bil være således  

 indrettet, at dens udragende dele ikke frembyder unødig fare for andre  

 trafikanter.
 Justitsministeriet har tidligere i en række sager udtalt, at montering af  

 tagreklameskilte på person- og varebiler efter justitsministeriets opfattelse  

 indebærer en overtrædelse af den nævnte bestemmelse.
 Justitsministeriet har modtaget forskellige henvendelser om mulighed for  

 at tillade montering af tagreklameskilte på person- og varebiler.
 På grundlag heraf har justitsministeriet på ny overvejet spørgsmålet,  

 bl.a. under hensyntagen til oplysningerne om sådanne reklameskiltes  

 anvendelse i udlandet.
I den anledning tillader justitsministeriet herved, at der monteres  

 reklameskilte og andre skilte på taget af person- og varebiler, hvis skiltet  

 er placeret 40 cm fra tagets forkant og udformet således, at det ikke  

 medfører unødig fare for andre trafikanter.
Skiltene må ikke afgive lys  

 bagud.
Eventuelt lys i reklameskilt må ikke have en lysstyrke, der overstiger  

 positionslygtens lysstyrke.
Lyset, der skal være konstant, skal være hvidt  

 eller gult.
 Det bemærkes, at justitsministeriet ikke finder grundlag for at fastsætte  

 retningslinier for montering af reklameskilte m.v. på lastbiler og busser,  

 idet tagreklameskilte m.v. på disse køretøjer efter justitsministeriets  

 opfattelse normalt ikke vil indebære en overtrædelse af bestemmelsen i § 4,  

 nr. 4, i justitsministeriets bekendtgørelse nr. 154 af 20. april 1977 om  

 køretøjers indretning og udstyr.
Biler kan straks forsynes med reklameskilte efter ovestående  

 retningslinier.
Såfremt bilen allerede er forsynet med et hyrevognsskilt på  

 taget, skal dette samtidig med montering af eventuelt reklameskilt placeres  

 efter de nævnte retningslinier.
Person- og varebiler, der registreres 1. gang her i landet den 1. april  

 1985 eller senere, skal opfylde ovenstående retningslinier for montering af  

 reklameskilte på taget.
Hyrevognsskilte på biler, der registreres 1. gang her  

 i landet den 1. april 1985 eller senere, skal ligeledes placeres efter  

 ovenstående retningslinier.
Detailforskrifter for køretøjer 1985 vil  

 indeholde nærmere bestemmelser herom.
Erik Ninn-Hansen /B.O.
Jespersen Til politiet.
