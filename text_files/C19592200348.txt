 Efter indstilling fra bødker-, kurvemager- og børstenbinderfagenes  

 fællesudvalg fastsætter lærlingerådet herved i medfør af § 24, stk. 5, i lov  

 nr. 261 af 2. oktober 1956 om lærlingeforhold nedenstående uddannelsesregler,  

 som angiver mindstemålet for uddannelse i kurvemagerfaget, og som er bindende  

 for fagets læremestre.
 Lærlingen skal oplæres, så han efterhånden får fornødent kendskab til  

 fagets forskellige brancher.
 Der skal gives ham lejlighed til at arbejde i kurvebranchen, han skal lære  

 at arbejde med pilestokke (gestellarbejde), ligesom han skal lære at arbejde  

 med peddig- og manillarør, således at han ved læretidens afslutning på  

 forsvarlig måde kan udføre den foreskrevne svendeprøve.
 Lærlingen skal deltage i den for faget godkendte undervisning på teknisk  

 skole, jfr. lærlingelovens § 13.
 Lærlingerådet, den 15. januar 1959.
 Jacobi.
/L.
B.
Fabricius.
