 Til samtlige eksportautoriserede slagterier og overdyrlægerne ved disse.
 Særligt vedrørende betalingsadresse.
 Det er meget vigtigt for en gnidningsløs afvikling af betalingen, at der  

 anføres nøjagtig betalingsadresse på hver eneste regning fremover.  

 Henvisninger som f.eks. »som hidtil«. »se december måned«  

 og lignende må ikke forekomme.
 I alle tilfælde hvor beløbet skal indsættes på postgirokonto skal  

 girokontonummeret anføres.
 NB! Det skal her bemærkes, at den direkte girering til egen girokonto  

 giver langt den hurtigste betaling.
 Hvor betalingen skal indsættes i pengeinstitut, er det meget vigtigt at  

 angive pengeinstituttets registreringsnummer, afdeling og eget kontonummer.
 I tilfælde af dobbelt efternavn skal der altid anvendes samme efternavn på  

 alle regninger.
 Det bedes venligst erindret, at korrekte og let læselige oplysninger giver  

 den sikreste betalingsafvikling.
 Foranlediget af gennemgangen af regningerne for januar måned 1988 skal  

 Veterinærdirektoratet nedenstående yderligere pege på en række forhold/fejl,  

 der bedes iagttaget/rettet ved de kommende indsendelser:
 - At afrivningen af kopierne (2.-4. kopi incl.) sker på den måde, at  

 »stubben« (det lille stykke over perforeringen) bliver siddende,  

 således at original og 1. kopi fortsat sidder samlet ved indsendelsen til  

 Veterinærdirektoratet.
 - At alle kopierne stemples, såfremt man anvender et navne- og  

 adressestempel ved betalingsadressen.
 - At virksomhedens kopi (rosa) afleveres til virksomheden.
 - At formular La 23,0-508 (rød), der før 1/1 1988 skulle udfyldes for  

 timelønnet assistance, fremover kun skal udfyldes for vikarer for  

 overdyrlægen.
 - At tillæggene til enten sats I eller sats II påføres regningen med det  

 rene antal tillæg x tillægssatserne (45,00 eller 112,50 eller 157,35) og de  

 tilgrundliggende timer medregnes i respektive sats (225,00 eller 314,70).
 - At der ikke er angivet »ej momsregistreret« og samtidig  

 udregnet og tillagt et momsbeløb.
 - At momsprocenten p.t. 22% skrives ud for procenttegnet.
 - At regningen færdiggøres helt ned til sidste linie »at betale«  

 også selvom der intet momsbeløb er.
 - At der ikke må indsendes ny regning, når Veterinærdirektoratet som  

 orientering om en foretagen rettelse i beløbene - typisk regnefejl -  

 fremsender kopi af den rettede oprindelige regning.
 P.V.V.
K.
Hermansen /J.
Sørensen OBS! OBS! Befordringsgodtgørelsen er pr. 1. januar 1988 ændret til 2,06 kr. pr. km.
