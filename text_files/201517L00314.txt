Ændringsforslag stillet den 15. december 2015 uden for betænkningen Ændringsforslag til 2. behandling af Forslag til lov om ændring af kildeskatteloven, momsloven og skattekontrolloven (Ophævelse af hjemmel til kontrol af udendørs byggeaktivitet på privat grund  retssikkerhedspakke I) [af skatteministeren (Karsten Lauritzen)]:
Til titlen Af Martin Lidegaard (RV):
 1) Undertitlen affattes således:
 »(Hjemmel til kontrol af udendørs byggeaktivitet på privat grund begrænses)«.
[Konsekvens af ændringsforslag nr. 3, 5 og 9] Til § 1 2) Nr. 1 udgår.
[Konsekvens af ændringsforslag nr. 3] 3) Nr. 2 affattes således:
 »2. § 86, stk. 3, 1. pkt., affattes således:
»Uanset bestemmelsen i stk. 2, 6. pkt., kan der gennemføres kontrol efter stk. 2, 1. pkt., på en ejendom, der tjener som privatbolig eller fritidsbolig, hvis der synligt kan konstateres større udendørs aktiviteter af professionel karakter og der ikke er opsat den efter momslovens § 78 påbudte skiltning.«« [SKATs hjemmel til kontrol af større udendørs aktiviteter af professionel karakter på en ejendom, der tjener som privatbolig eller fritidsbolig, bevares, men begrænses i omfang] 4) Nr. 3 udgår.
[Konsekvens af ændringsforslag nr. 3] Til § 2 5) Nr. 1 affattes således:
 »1. § 74, stk. 2, 1. pkt., affattes således:
»Uanset bestemmelsen i stk. 1, 3. pkt., kan der gennemføres kontrol efter stk. 1, 1. pkt., på en ejendom, der tjener som privatbolig eller fritidsbolig, hvis der synligt kan konstateres større udendørs aktiviteter af professionel karakter og der ikke er opsat den efter § 78 påbudte skiltning.«« [SKATs hjemmel til kontrol af større udendørs aktiviteter af professionel karakter på en ejendom, der tjener som privatbolig eller fritidsbolig, bevares, men begrænses i omfang] 6) Nr. 2 udgår.
[Konsekvens af ændringsforslag nr. 5] 7) Nr. 3 udgår.
[Konsekvens af ændringsforslag nr. 5] 8) Nr. 4 udgår.
[Konsekvens af ændringsforslag nr. 5] Til § 3 9) Nr. 1 affattes således:
 »1. § 6, stk. 5, 1. pkt., affattes således:
»Uanset bestemmelsen i stk. 4, 4. pkt., kan der gennemføres kontrol efter stk. 4, 1. pkt., på en ejendom, der tjener som privatbolig eller fritidsbolig, hvis der synligt kan konstateres større udendørs aktiviteter af professionel karakter og der ikke er opsat den efter momslovens § 78 påbudte skiltning.«« [SKATs hjemmel til kontrol af større udendørs aktiviteter af professionel karakter på en ejendom, der tjener som privatbolig eller fritidsbolig, bevares, men begrænses i omfang] 10) Nr. 2 udgår.
[Konsekvens af ændringsforslag nr. 9] Bemærkninger Til nr. 1, 2, 4, 5, 7, 8 og 10 Konsekvensændringer af ændringsforslagene nr. 3, 5 og 9.
Til nr. 3, 5 og 9 Med ændringsforslagene bevares SKATs adgang til kontrol af udendørs aktiviteter af professionel karakter på en ejendom, der tjener som privatbolig eller fritidsbolig, i de tilfælde, hvor der kan konstateres større synligt udendørs aktiviteter af professionel karakter, men hvor der ikke er opsat den efter momslovens § 78 påbudte skiltning.
Ved »større udendørs aktiviteter af professionel karakter« menes, at der skal være tale om udendørs aktiviteter af professionel karakter, der klart overskrider de undtagelser for skiltning, der fremgår af momslovens § 78. Af momslovens § 78 fremgår det, at der skal skiltes, medmindre leverancen eller entreprisesummen for den enkelte virksomhed ikke overstiger 50.000 kr. inklusive afgift, arbejdet udføres og afsluttes i løbet af én arbejdsdag, eller hvor dette ikke er praktisk muligt, fordi arbejdet foregår på en byggeplads vedrørende etagebyggeri i et tæt bebygget område.
 Ved at indføre en bagatelgrænse for, hvornår SKAT har ret til kontrol på en ejendom, der tjener som privatbolig eller fritidsbolig, rammes den rette balance mellem på den ene side at sikre retssikkerheden for den enkelte borger og på den anden side retssikkerheden for det fællesskab, SKAT repræsenterer i sit arbejde for bl.a. at modvirke sort arbejde.
