Landsskatteretskendelse af 7. november 2001 vedrørende  

 negativt momstilsvar A A/S klager over, at angivet negativt momstilsvar for perioden  

 1. juli 1998 til 31. december 1999 på 2.670.869 kr. ikke er godkendt af told-  

 og skatteregionen.
Det er oplyst, at A A/S ( i det følgende virksomheden) siden  

 virksomhedens start den 1. juli 1998 har udgivet bladet Tjeck Magazin.
Tjeck  

 Magazin udkommer en gang om måneden og indeholder ifølge virksomhedens  

 repræsentant 45 % annoncer og 55 % redaktionelt stof.
Oplaget svinger mellem  

 135.000 og 180.000 kr. eksemplarer.
Målgruppen for bladet er unge mellem 17  

 og  

 25 år.
 Der er ikke ansat personale i virksomheden.
Tjeck Magazin bliver fremstillet hos selskabet B A/S, der ejer  

 51 % af aktierne i virksomheden.
De resterende 49 % ejes af C A/S, der ejes  

 af  

 A-Pressen.
Der er fremlagt produktionsaftale af 1. juli 1998 mellem  

 virksomheden og B.
 Følgende fremgår bl.a. heraf:
  

  

 § 2 Aftalens omfang:
 B forpligter sig til at forestå alle med produktionen af  

 månedsbladet TJECK MAGAZINE forbundne aktiviteter.
 Disse aktiviteter omfatter alt som er nødvendigt for at gøre  

 TJECK MAGAZINE klar til trykprocessen, fra idé til prepress,  

 herunder bl.a.  

 journalistik, foto, layout, styring, administration m.v.
§ 3 Pris:
 For ydelserne nævnt i § 2 betaler TJECK et månedligt honorar på  

  

 kr.  

 300.000,00  

  

 hvilket beløb forfalder til betaling den 20. i den måned der  

 ligger forud for pågældende måneds udgivelse.
. Der er videre fremlagt kontrakt angående annoncesalg og ekstern  

 markedsføring mellem A og B af 3. august 1998. Heraf fremgår det bl.a., at  

 der  

 er aftalt en provision på baggrund af nettoomsætningen i A.
Nettoomsætningen  

 er  

 den fakturerede ordre til annoncørerne ved indrykning af annoncer i TJECK,  

 excl. evt. omkostninger til færdiggørelse af annoncørens annoncemateriale,  

 som  

 B har udarbejdet på foranledning af annoncøren.
Virksomhedens indtjening har hovedsaligt bestået i  

 annonceindtægter.
Således udgjorde annonceindtægter i 1999 i alt 6.322.236  

 kr.  

 Herudover har der været et mindre abonnementssalg samt salg af kort og  

 reklamer  

 samt indstik i bladet.
Den samlede omsætning i 1999, ekskl. viderefakturering  

 af distributionsomkostninger mv. udgjorde 7.645.774 kr.
Det er oplyst, at ca. 70.000 eksemplarer af magasinet uddeles  

 gratis til omkring 1.000 skoler, cafeer mv., hvor elever/kunder kan tage et  

 eksemplar.
Virksomheden har endvidere aftaler med forskellige fagforbund om  

 brug af deres navnelister for medlemmer mellem 17 og 25 år (fra 1999 unge  

 mellem 17 og 23 år). Ca. 110.000 eksemplarer udsendes gratis til  

 virksomhedens  

 målgruppe på denne måde.
Der er fremlagt fakturaer, hvoraf fremgår at  

 virksomheden vedrørende disse udsendelser fakturerer fagforbundene for  

 kuvertering, handling, adressering mv. med tillæg af moms, medens  

 portoudgiften  

 faktureres uden moms.
Endelig er det oplyst, at virksomheden sælger ca. 500  

 eksemplarer i abonnement til frisører, tandlæger biblioteker mv. til en pris  

 på  

    

  

 150 kr. eller 300 kr. pr. år.
Det fremgår endvidere, at bl.a.
LO-Ungdom havde et indstik i  

 novemberudgaven 1999 af magasinet, hvori det  

    

  

 hedder:
LO-ungdom vil skabe debat og skubbe til holdninger.
Det er  

 grunden til, at vi er en del af TJECK Magazine.
De sidste måneder har vi  

 sammen  

 med TJECK sat spot på sort arbejde, penge og forbrug, nynazister, sexchikane,  

 overvågningssamfundet, kriminalitet på nettet, uddannelse, abort, gadebander,  

 EU-valg, utroskab, vold, tabere og Danmarks fremtid.
( ) Det fremgår, at virksomheden siden etableringen har haft  

 underskud vedrørende udgivelsen af det omhandlede magasin.
Ifølge  

 virksomhedens  

 regnskab for 1999 udgjorde underskuddet for dette år efter renter og før  

 afskrivninger 6.744.130 kr.
Underskuddene på driften er finansieret ved  

 kapitalindskud og lån fra de 2 aktionærer.
Efter det oplyste har den samlede  

 kapitaltilførsel udgjort 15.984.429 kr.
Det er oplyst, at virksomheden  

 forventer overskud på driften fra medio år 2002.
For perioden 1. juli 1998 til 31. december 1999 har virksomheden  

 angivet udgående afgift med 2.401.128 kr. og indgående afgift med i alt  

 5.071.997 kr. svarende til et negativt momstilsvar på i alt 2.670.869 kr.  

 Virksomheden har fået udbetalt det angivne negative momstilsvar til og med  

 april kvartal 1999 med i alt 1.806.796 kr.
Told- og skatteregionen har i  

 forbindelse  

 med disse udbetalinger underrettet virksomheden om, at der ikke over en  

 længere  

 periode kunne godkendes angivelse af negativt momstilsvar, og at der i givet  

 fald skulle beregnes moms af et beløb svarende til bladets fremstillingspris  

 efter samme regler som for fag- og foreningsblade.
 Regionen har ved den påklagede afgørelse ansat virksomhedens  

 momstilsvar for perioden 1. juli 1998 til og 30. juni 1999 med 1.806.796 kr.  

 og  

 har ikke godkendt det angivne negative momstilsvar for juli og oktober  

 kvartal  

 1999 på i alt 864.073 kr.
Der er som begrundelse herfor henvist til, at gratis udlevering  

 af bladet til skoleelever og cafeer må sidestilles med levering mod vederlag  

 jf. momslovens § 5, stk. 1, da der er opnået fuld fradragsret vedrørende  

 fremstillingen af bladet.
Udlevering af bladet til unge  

    

  

 mod at fagforbundene betaler portoudgiften  

 samt udgifter i forbindelse med kuvertering, adressering mv, må således anses  

 for gratis udlevering af selve bladet.
Regionen har anført, at  

 afgiftsgrundlaget skal opgøres efter reglerne i momslovens § 28, stk. 1,  

 hvorefter afgiftsgrundlaget fastsættes til fremstillingsprisen.
Ved  

 beregningen  

 af den for lidt angivne udgående afgift er der foretaget modregning af  

 angivet  

 udgående afgift vedrørende annonceindtægter, salg af bladet i abonnement,  

 salg  

 af kort mv.
Beregningen af afgiftstilsvaret er således foretaget i  

 overensstemmelse med afgørelse truffet af momsnævnet vedrørende opgørelse af  

 momstilsvaret ved udgivelse af foreningsblade, fagblade og lignende, TfS  

 1993.69.  

 Heraf fremgår bl.a., at der ved gratis udlevering af blade skal beregnes moms  

 af en værdi, der sammen med annonceindtægter mindst dækker  

 fremstillingsomkostningerne.
 Virksomhedens repræsentant har over for Landsskatteretten  

 nedlagt påstand om godkendelse af de angivne momstilsvar.
Der er til støtte herfor bl.a. gjort gældende, at der ikke som  

 antaget af told- og skatteregionen er tale om et fagforeningsblad, blot fordi  

 der i et enkelt nummer af Tjeck Magazine har været et indstik udgivet og  

 betalt  

 af LO ungdom.  

    

  

 Redaktionen i A A/S  

 gennemlæser således ikke, hvad en annoncør tilfældigvis ønsker at skrive i et  

 indstik, som man i øvrigt betaler for at få med i bladet.
Det er anført, at  

 Tjeck Magazine er et reklamefinansieret magasin  et livsstilsblad  

  der  

 uddeles uden vederlag til en bestemt målgruppe med det overordnede formål af  

 reklamere for de annoncerede varer.
Det er videre anført, at der findes  

 tilsvarende reklamebaserede magasiner på markedet, herunder Helse, Scanorama,  

 Ud og Se samt det konkurrerende blad, Chili.
Det er videre anført, at  

 reklameindtægterne følger de frie markedsmekanismer baseret bl.a. på Gallups  

 månedsvise læserkontrol.
Der er lavet analyser for 1998-2000, der viser en  

 stigning i læsertallene.
For så vidt angår momslovens § 5, stk. 1, eller den tilsvarende  

 bestemmelse i 6. momsdirektiv art. 5, stk. 6, om udtagning ved vederlagsfri  

 overdragelse har repræsentanten bl.a. anført, at to situationer er undtaget  

 fra  

 momspligten, nemlig udtagning af reklameindtægter til en værdi af mindre end 100 kr.  

 ekskl. moms og udtagning af vareprøver.
Det er hertil anført, at hvorvidt Tjeck Magazine er omfattet af  

 begrebet reklame eller vareprøve reelt er uden  

 betydning, når prisen pr.  

 blad ikke overstiger 100 kr.
Det er derfor anført, at udgivelsen til  

 målgruppen  

 er undtaget fra begrebet afgiftspligtig udtagning allerede på basis at  

 lovteksten selv.
Der er videre henvist til generaladvokatens udtalelse til  

 EF-dommen C 48/97, Kuwait Petroleum.
Der er endelig henvist til afgørelse nr.  

 433, hvor der ikke skulle svares moms af nogle i forbindelse med en  

 reklamekampagne udleverede frieksemplarer af et tidsskrift.
Told- og Skattestyrelsen har indstillet den påklagede afgørelse  

 stadfæstet, og har til støtte herfor nærmere anført, at der var indkøbt varer  

 og ydelser af selskabet, og at der var sket en udtagning i form af den  

 vederlagsfrie uddeling.
Styrelsen har videre anført, at Tjeck Magazin ville  

 kunne være solgt mod et vederlag.
Således var der reelt ingen forskel på den  

 situation, hvor et blad blev delvist finansieret ved annonce og delvist ved  

 abonnement.
I denne situation ville man betragte den vederlagsfri uddeling af  

 bladet som omfattet af momslovens § 5, stk. 1. Konceptet var således reelt  

 det  

 samme.
Styrelsen har nærmere anført, at det formentlig ikke kunne udelukkes,  

 at  

 selskabets formål var at udbringe holdninger i en eller anden form, hvorfor  

 det  

 således ikke var ren reklamevirksomhed.
 Landsskatteretten finder  

  

 - hvilket heller ikke ses bestridt af den stedlige told- og skatteregion - at  

 virksomheden, uanset de hidtidige driftsmæssige resultater, må anses at drive  

 selvstændig økonomisk virksomhed som omhandlet i momslovens § 3.
 Landsskatteretten finder endvidere, at virksomheden ved  

 udgivelsen af Tjeck Magazine driver virksomhed med annoncering/reklame for 3.  

 mand, hvilken virksomhed er momspligtig efter momslovens § 4. Momsgrundlaget  

 for denne virksomhed skal opgøres efter momslovens § 27. Det forhold, at  

 magasinet i stort omfang udleveres vederlagsfrit til den endelige læser,  

 finder  

 Landsskatteretten ikke grundlag for at anse som udtagning efter momslovens §  

 5,  

 stk. 1, idet hele konceptet for klagerens virksomhed efter det foreliggende  

 er  

 opnåelse af annonce/reklameindtægter for annoncer/reklamer, der optages i det  

 omhandlede magasin, og som hovedsagligt leveres vederlagsfrit til den  

 endelige  

 forbruger.  

    

  

 Virksomheden er i konsekvens  

 heraf berettiget til fradrag efter momslovens § 37 for de udgifter, der  

 knytter  

 sig til de momspligtige leverancer af annonce/reklameydelser, og der ses ikke  

 holdepunkter for at antage, at den af virksomheden angivne indgående moms  

 indeholder omkostninger, der ikke knytter sig hertil.
 Landsskatteretten har ikke anset den momsmæssige behandling af  

 diverse fagforbunds betaling for virksomhedens udgifter til forsendelse mv.  

 af  

 magasinet som en del af klagen og har derfor ikke taget stilling hertil.
 Der gives derfor medhold i den nedlagte påstand.
