 I henhold til § 47, stk. 3, i lov om almindelig arbejderbeskyttelse, jfr.  

 § 25 i lov om arbejderbeskyttelse inden for handels- og kontorvirksomhed og §  

 24 i lov om arbejderbeskyttelse inden for landbrug, skovbrug og gartneri,  

 jfr. lovbekendtgørelse nr. 297, 298 og 299 af 4. juli 1968, fastsættes efter  

 forhandling med boligministeren følgende regler for  samarbejdet  

  mellem boligtilsynet og arbejdstilsynet og om boligtilsynets  bistand  

  ved gennemførelse af lovgivningen om arbejderbeskyttelse.
 § 1.  Det påhviler boligtilsynet at bistå  

 arbejdstilsynet under udøvelsen af dets virksomhed med hensyn til bekæmpelse  

 af sundhedsfare og brandfare i sådanne arbejdstilsynet undergivne  

 virksomheder, som også er undergivet boligtilsynet.
§ 2.  Boligtilsynet skal under udøvelsen af sin  

 tilsynsvirksomhed være opmærksomt på, om der foreligger forhold, der må  

 antages at stride mod arbejderbeskyttelseslovgivningen og i påkommende  

 tilfælde give det stedlige arbejdstilsyn meddelelse herom.
Hvis boligtilsynet  

 ønsker det, holder arbejdstilsynet det underrettet om, hvad der passerer i  

 sagen.
§ 3.  Finder boligtilsynet under udøvelsen af sin  

 virksomhed, at der på et arbejdssted tiltrænges foranstaltninger til  

 forebyggelse af sundhedsfare eller brandfare, og kan sådanne foranstaltninger  

 efter boligtilsynets skøn kun træffes i medfør af  

 arbejderbeskyttelseslovgivningen, underrettes det stedlige arbejdstilsyn  

 herom.
Hvis boligtilsynet ønsker det, holder arbejdstilsynet det underrettet  

 om, hvad der passerer i sagen.
 § 4.  Hvis arbejdstilsynet under udøvelsen af sit  

 tilsyn skønner, at der foreligger forhold, der må antages at stride mod  

 boligtilsynsloven, afgives der indberetning til vedkommende boligtilsyn, der  

 afgør, om der skal træffes foranstaltninger i henhold til boligtilsynsloven.  

 Hvis arbejdstilsynet ønsker det, holder boligtilsynet det underrettet om,  

 hvad der passerer i sagen.
§ 5.  Det stedlige arbejdstilsyn henleder  

 boligtilsynets opmærksomhed på sådan brandfare og sundhedsfare i de  

 arbejdstilsynet underlagte arbejdssteder, som tilsynet ikke kan påbyde  

 afhjulpet i henhold til arbejderbeskyttelseslovgivningen, og som må antages  

 at kunne påbydes afhjulpet i henhold til boligtilsynsloven.
Hvis  

 arbejdstilsynet ønsker det, holder boligtilsynet det underrettet om, hvad der  

 passerer i sagen.
 § 6.  Det påhviler de lokale boligtilsyn og  

 arbejdstilsyn at etablere en sådan indbyrdes kontakt, at tilsynet bliver  

 effektivt, og at dobbelttilsyn undgås.
 § 7.  Forskrifter af 11. februar 1944 med senere  

 ændringer for samarbejdet mellem boligtilsynet og arbejds- og fabriktilsynet  

 ophæves samtidig hermed efter forud indhentet bemyndigelse fra  

 boligministeren.
 Arbejdsministeriet, den 18. juli 1970.
 Lauge Dahlgaard.
/ H.
W.
Saxild.
