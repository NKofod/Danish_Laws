 I medfør af § 69 i lov om kommunernes styrelse, jf. lovbekendtgørelse nr.  

 615 af 18. juli 1995, som senest ændret ved lov nr. 318 af 14. maj 1997,  

 fastsættes:
 § 1.  Under krise eller krig finder regler i denne  

 bekendtgørelse anvendelse på styrelsen af kommunerne, såfremt det er umuligt  

 at samle en beslutningsdygtig kommunalbestyrelse.
 § 2.  Når det er umuligt at samle en beslutningsdygtig  

 kommunalbestyrelse, varetager økonomiudvalget kommunalbestyrelsens og de  

 stående udvalgs funktioner.
Stk. 2 .  Når det er umuligt at samle et  

 beslutningsdygtigt økonomiudvalg, varetager borgmesteren kommunalbestyrelsens  

 og udvalgenes funktioner.
Når det igen er muligt at samle et  

 beslutningsdygtigt økonomiudvalg, gælder reglerne i stk. 1.
§ 3.  Når det i kommuner med magistratsordning, jf. §  

 64 i lov om kommunernes styrelse, er umuligt at samle en beslutningsdygtig  

 kommunalbestyrelse, varetager magistraten kommunalbestyrelsens funktioner.
I  

 tilfælde af et magistratsmedlems forfald varetages dennes funktioner af  

 borgmesteren.
Stk. 2.  Når det er umuligt at samle en  

 beslutningsdygtig magistrat, varetager borgmesteren kommunalbestyrelsens og  

 magistratens funktioner.
Når det igen er muligt at samle en beslutningsdygtig  

 magistrat, gælder reglerne i stk. 1.
 § 4.  Når borgmesteren har forfald, varetages dennes  

 funktioner efter reglerne i § 2 eller § 3, uanset forfaldets varighed, af  

 kommunalbestyrelsens næstformand.
 § 5.  Når betingelserne for at anvende reglerne i § 2  

 og § 3 ikke længere er til stede, styres kommunen igen i fuld udstrækning  

 efter reglerne i den kommunale styrelseslovgivning.
§ 6.  Meddelelse om, at kommunen styres efter reglerne  

 i § 2 og § 3, skal snarest gives til indenrigsministeren.
Tilsvarende skal  

 meddelelse om, at kommunen igen styres efter regler i den kommunale  

 styrelseslovgivning, jf. § 5, snarest gives til indenrigsministeren.
 § 7.  Når kommunen styres efter reglerne i denne  

 bekendtgørelse, kan det kompetente organ, jf. §§ 2-4, fravige reglerne i den  

 kommunale styrelseslovgivning.
 § 8.  Medlemmerne af kommunalbestyrelsen har pligt til  

 at varetage de funktioner, der pålægges dem af økonomiudvalget, jf. § 2, stk.  

 1, eller af borgmesteren, jf. § 2, stk. 2.
 Stk. 2.  I kommuner med magistratsordning har samtlige  

 medlemmer af kommunalbestyrelsen pligt til at varetage de funktioner, der  

 pålægges dem af magistraten, jf. § 3, stk. 1, eller af borgmesteren, jf. § 3,  

 stk. 2.
§ 9.  Regnskab for den periode, i hvilken kommunen har  

 været styret efter reglerne i denne bekendtgørelse, skal, når kommunen igen i  

 fuld udstrækning styres efter reglerne i den kommunale styrelseslovgivning,  

 forelægges kommunalbestyrelsen.
Tilsvarende gælder for årsbudgetter og  

 budgetoverslag, som er udarbejdet, og årsregnskaber, som er aflagt, mens  

 kommunen har været styret efter reglerne i denne bekendtgørelse.
 § 10.  Tilsynsmyndigheden skal snarest muligt  

 underrettes om dispositioner, som efter den kommunale styrelseslovgivning  

 kræver samtykke, men som er foretaget uden sådant samtykke, jf. § 7.
 § 11.  Bekendtgørelsen træder i kraft den 1. januar  

 1998.
 Stk. 2.  Samtidig ophæves Indenrigsministeriets  

 bekendtgørelse nr. 704 af 9. november 1987 om kommunernes styrelse under krig  

 eller truende udsigt til krig.
