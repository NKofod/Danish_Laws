Fremsat den 14. november 2014 af Torsten Schack Pedersen (V), Dennis Flydtkjær (DF) og Brian Mikkelsen (KF) Forslag til folketingsbeslutning om videreførelse af boligjobordningen (håndværkerfradraget) Folketinget pålægger regeringen at fremsætte lovforslag, der viderefører boligjobordningen fra den 1. januar 2015 og frem inden udgangen af 2014.
Bemærkninger til forslaget I 2011 indførte VK-regeringen boligjobordningen, som betyder, at familier kan trække udgifter til hjælp i hjemmet fra i skat.
Et par kan således trække lønudgifter for op til 30.000 kr. fra om året.
Det svarer til et tilskud på ca. 10.000 kr. om året.
Boligjobordningen er en succes.
Hvert år bruger mere end en halv million danskere ordningen.
Den er en hjælpende hånd til familier, som bruger fradraget til at få råd til håndværkere, rengøring eller børnepasning.
Den bidrager til, at sort arbejde og gør det selv-arbejde konverteres til hvidt arbejde, som der svares moms og skat af.
Og ifølge Dansk Byggeri har ordningen skabt 5.000 arbejdspladser.
 Udgiften ved en videreførelse af boligjobordningen skønnes at beløbe sig til ca. 1,1 mia. kr. årligt.
 Forslaget foreslås finansieret som led i finansloven for 2015.
Skriftlig fremsættelse Torsten Schack Pedersen (V):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om videreførelse af boligjobordningen (håndværkerfradraget).
(Beslutningsforslag nr.
B 27) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
