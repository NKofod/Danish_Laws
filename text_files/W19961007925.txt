Patentankenævnet omstødte Patentdirektoratets afgørelse efter  

 indsigelse, hvorefter der kunne meddeles patent efter en ændring af  

 patentbeskrivelse og -krav.
Ankenævnet fandt, at det ansøgte patent manglede  

 opfindelseshøjde.
År 1996, 26. januar afsagde Patentankenævnet (Grønning-Nielsen, Hans Chr.
Thomsen, Grønbæk, Herborg, Holm) følgende Den 21. november 1988 fremlagdes under nr. 154461 B en den 16. august 1976  

 indleveret ansøgning om patent på en jordbearbejdningsmaskine med flere  

 rotorer.
 De fremlagte krav lød således:
 »1. Jordbearbejdningsmaskine med flere værktøjsrotorer (12), der er  

 beliggende i en på tværs af maskinens køreretning (A) forløbende række og har  

 værktøjer (24), hvis omløbsbaner overlapper hinanden, idet der bag  

 rotorrækken (12) er anbragt en slæberulle (51), kendetegnet ved, at  

 der bag værktøjsrotorernes (12) overlapningsområder og foran slæberullen (519  

 er anbragt mindst en fordeler (61) til sideværts forskydning af jorden.
 2. Jordbearbejdningsmaskine ifølge krav 1, kendetegnet ved, at  

 fordeleren (61) er højdeindstillelig.
3. Jordbearbejdningsmaskine ifølge krav 1 eller 2, kendetegnet ved,  

 at fordeleren (61) har en arbejdsflade, der strækker sig på tværs af  

 køreretningen (A).« Klageren nedlagde ved skrivelse af 21. februar 1989 indsigelse mod  

 udstedelse af patent med følgende begrundelse:
»....Den omhandlede patentansøgning angår ifølge  

 fremlæggelsesskriftet en jordbearbejdningsmaskine med flere værktøjsrotorer 12, der er beliggende i  

 en på tværs af maskinens køreretning A forløbende række og har værktøjer 24,  

 hvis omløbsbaner overlapper hinanden, idet der bag rotorrækken 12 er anbragt  

 en slæberulle 51.
En sådan maskine indebærer ifølge fremlæggelsesskriftets side 1 et sådant  

 samvirke mellem værktøjsrotorerne og slæberullen, at jorden sønderdeles  

 tilstrækkeligt og fordeles jævnt.
På meget tunge jorder kan der dog under  

 fugtige forhold ske, at det nævnte samvirke mellem værktøjsrotorerne og  

 slæberullen ikke er tilstrækkeligt til at frembringe den tilstræbte  

 sønderdeling af jorden og dennes fordeling.
 Ifølge fremlæggelsesskriftet er det derfor opfindelsens formål at anvise  

 udformningen af en maskine af den nævnte art, hvis ønskede funktion også kan  

 opretholdes under de beskrevne forhold.
 Dette opnås ifølge fremlæggelsesskriftets krav 1, ved, at maskinen er  

 ejendommelig ved:
 At der bag værktøjsrotorernes 12 overlapningsområder og foran slæberullen  

 51 er anbragt mindst en fordeler 61 til sideværts forskydning af jorden.
 Dette skulle indebære at den jord, som af rotorerne flyttes bagud,  

 opfanges af fordelerne og under yderligere sønderdeling fordeles sideværts på  

 en sådan måde, at når slæberullen når hen til denne jord, er den  

 tilstrækkeligt bearbejdet til opnåelse af det ønskede resultat.
Fra tysk offentliggørelsesskrift nr. 19 27 422, hvoraf der er vedlagt  

 kopi, kendes en jordbearbejdningsmaskine med en række ved siden af hinanden  

 anbragte værktøjsrotorer 3, 4, (se fig. 3), som har indbyrdes overlappende  

 omløbsbaner.
Bag rotorrækken findes en slæberulle, der er omtalt som en  

 trykrulle 15.
 Tysk offentliggørelsesskrift nr. 19 27 422 angår således en maskine med  

 samme træk som maskinen ifølge indledningen i fremlæggelsesskriftets krav 1.
 Formålet med den fra det tyske offentliggørelsesskrift kendte maskine er  

 ifølge skriftets side 1, første afsnit at forbedre regelmæssigheden ved  

 overfladen af det bearbejdede område ved hjælp af den pågældende maskine.
 Til løsning af dette problem foreslås der i det tyske  

 offentliggørelsesskrift en jordfordelende udjævningsindretning, som består af  

 tænder 18, 18A, 18B, som også kan erstattes af flere pladeformede stykker (se  

 side 4, andet sidste afsnit), og som fordeler jorden (se side 4, linie  

 12-14).
Det tyske offentliggørelsesskrift nr. 19 27 422 ligger således nærmere den  

 jordbearbejdningsmaskine, der er defineret i fremlæggelsesskriftets krav 1,  

 end den ved formuleringen af krav 1 antydede grundlæggende kendte teknik.
Ved  

 en korrekt afgrænsning over for det nævnte tyske offentliggørelsesskrift vil  

 det eneste nye træk ved jordbearbejdningsmaskinen ifølge  

 fremlæggelsesskriftet være, at den eller de jordforskydende fordelere er  

 anbragt imellem rækken af værktøjsrotorer og slæberullen.
 Dette træk kan imidlertid ikke ses at udgøre nogen opfinderisk  

 foranstaltning.
 Både i fremlæggelsesskriftet og i det tyske offentliggørelsesskrift nr. 19  

 27 422 drejer det sig om en forbedring af udjævningen af såbedsoverfladen.
 Ifølge det tyske offentliggørelsesskrift løses dette problem ved, at den  

 jord, der rives fremad i kørselsretningen, fordeles ved hjælp af den af  

 tænder eller plader dannede udjævningsindretning.
Hvis fagmanden nu konstaterer, at såbedsoverfladens jævnhed trods de foran  

 bearbejdningsværktøjerne værende fordelere også påvirkes af den i store  

 mængder bagudflyttede jord (jævnfør side 1, linie 21-26), er det ikke  

 nødvendigt med nogen opfinderisk intuition for at anbringe en række  

 jordudjævnende fordelere bagved værktøjsrotorerne, dvs. mellem rotorrækken og  

 slæberullen, ud over de foran værktøjsrotorerne værende fordelere.
En sådan  

 foranstaltning resulterer ikke i nogen overraskende virkning.
Jordbearbejdningsmaskinen ifølge fremlæggelsesskriftets krav 1 udviser  

 således ikke nogen opfindelseshøjde i forhold til det tyske  

 offentliggørelsesskrift.
I øvrigt er der heller ingen principielle  

 vanskeligheder ved at anbringe sådanne jordudjævningsfordelere imellem  

 roterende værktøjer og slæbe- rullen på en jordbearbejdningsmaskine, som er  

 forsynet med sådanne.
Dette fremgår af tysk offentliggørelsesskrift nr. 21 32  

 626, som vedlægges i kopi.
Her er der imellem den som udglatningsrulle  

 betegnede rulle 20 og en pulveriseringsrulle 6 anbragt en planerende  

 udglatningsskinne 21 (se side 7, linie 5 i dette offentliggørelsesskrift),  

 som uden tvivl virker som fordeler.
Fra dette tyske offentliggørelsesskrift  

 kendes det i den kendetegnende del af fremlæggelsesskriftets krav 1 angivne,  

 medens der kun i forhold til krav 1's indledning foreligger den forskel, at  

 pulveriseringsværktøjerne i det tyske offentliggørelsesskrift nr. 21 32 676  

 roterer om vandrette akser, medens værktøjsrotorerne ifølge  

 fremlæggelsesskriftet skal være anbragt i en række ved siden af hinanden.
 Ved en overføring af læren fra tysk offentliggørelsesskrift nr. 21 32 676  

 til en kendt jordbearbejdningsmaskine af den i fremlæggelsesskriftet  

 omhandlede type, når fagmanden derfor også her uden nogen opfinderisk indsats  

 frem til en jordbearbejdningsmaskine med samtlige de i krav 1 angivne træk.  

 Set i forhold til det tyske offentliggørelsesskrift nr. 21 32 676 udviser  

 krav 1 derfor heller ikke nogen opfindelseshøjde.
 Også tysk offentliggørelsesskrift nr. 17 57 038, som er vedlagt i kopi,  

 viser, at det længe har været kendt at forsyne en jordbearbejdningsmaskine,  

 som har en række ved siden af hinanden anbragte værktøjsrotorer, med  

 udjævningsværktøjer eller fordelingsværktøjer, som anbringes bag ved  

 værktøjsrotorerne set i køreretningen (jævnfør slæden 31A).
 Det i krav 2 angivne træk er også kendt fra tysk offentliggørelsesskrift  

 nr. 19 27 422, idet tænderne 18 er højdeindstillelige på et stativ 1 ved  

 hjælp af klemskruer 21 (se fig. 3). Idet tænderne 18 kan erstattes af  

 pladeformede stykker eller af et bøjeligt materiale bestående af klapper, er  

 det i krav 3 angivne træk også kendt fra det tyske offentliggørelsesskrift.  

 Det sidstnævnte træk er i øvrigt også kendt fra de tilsvarende dele i de to  

 øvrige oven for omtalte tyske offentliggørelsesskrifter nr. 21 32 676 og 17  

 57 038.
Jeg anmoder derfor Patentdirektoratet om at ansøgningen må blive afslået i  

 sit fulde omfang.« Ansøgeren imødegik ved skrivelse af 17. august 1989 indsigelsen og  

 udtalte:
»1. Allerede ved en første gennemgang af de modholdte skrifter  

 fremgår det, at indsigeren ignorerer opfindelsens væsentligste ideindhold,  

 der som forudsætning har en jordbearbejdningsmaskine af en ganske bestemt  

 udformning.
Ingen af de fremdragne skrifter viser nemlig en  

 jordbearbejdningsmaskine med en værktøjsrotorrække og en bag denne anbragt  

 slæberulle, hvor der mellem værktøjsrotor-rækken og slæberullen er anbragt en  

 indretning med en eller anden funktion, uanset hvilken.
2. En jordbearbejdningsmaskine med værktøjsrotorer anbragt i en række -  

 hvad der i mellemtiden har fået betegnelsen »rotorharve« - således  

 som nærmere defineret i krav 1's indledning, løsner og opsmuldrer jorden ved  

 hjælp af de vandret omløbende værktøjer på værktøjsrotorerne, der er  

 drejelige om lodrette akser.
Slæberullen tjener til dybdeføring og desuden  

 til efter-opsmuldring og en fornyet sammenpakning af den løsnede jord.
3. For det problem, der ligger til grund for opfindelsen, er det således  

 ikke - som indsigeren tilsyneladende mener - af principiel betydning,  

 hvorvidt arbejdsresultatet kan forbedres ved hjælp af en foran rotorerne  

 anbragt indretning, eftersom sådanne indretninger alene på grund af sin  

 relative beliggenhed i maskinen kun er i stand til at udføre en  

 forud-udjævning af den ikke bearbejde jord og en fordeling af større klumper,  

 og som først skal opsmuldres af rotorværktøjerne.
Den teknik, der kendes fra  

 det af indsigeren fremdragne DE-offentliggørelsesskrift nr. 1.927.422,  

 hvorfra der kendes fordelertænder, der er anbragt foran rotorerne, har med  

 hensyn til formål og midler derfor ikke mere til fælles med teknikken ifølge  

 nærværende ansøgning end det stade af teknikken, der fremgår af krav 1's  

 indledning.
Desuden beskæftiger opfindelsen ifølge nærværende ansøgning sig  

 med strukturen og bevægelsesforløbene i jorden i det område, der ligger bag  

 rotorernes fælles aksialplan.
4. Opfindelsen er baseret på den erkendelse, at jorden efter den  

 slag-sønderdeling, der sker i rotorernes forreste område, først lægger sig  

 som opsmuldret jord mellem rotorerne og her holdes i bevægelse, og forlader  

 arbejdsområdet for de parvis bagud omløbende rotorer i en næsten horisontal  

 bevægelse tangentielt på omløbsbanerne, dvs. med en nærmest vifteformet  

 udbredning bagud.
Denne jord bliver tildels grebet af slæberullen, og bliver  

 i sin helhed overrullet af denne, hvorved jorden sammenpakkes på ny.
Det  

 således klargjorte såbed er i reglen jævnt, men dersom større mængder  

 opsmuldret jord aflægges bagud, hvad der afhænger af arbejdsdybden og jordens  

 beskaffenhed, så kan den vifteformede udbredning føre til en uregelmæssig  

 fordeling over maskinens samlede bredde, hvad der kan resultere i ujævnheder  

 i såbedet, foruden eventueller uensartetheder i jordstrukturens tæthed.
Den  

 indretning, der ifølge krav 1's kendetegnende deler anbragt mellem  

 rotor-rækken og slæberullen tjener til fordeling af jorden, og fungerer her  

 som en udjævningsindretning.
Dette har lige så lidt at gøre med en planering  

 af jorden ved hjælp af pressetryk, som det har med sønderdeling af klumper  

 ved prel- eller slagvirkning.
Derfor omfatter maskinen ifølge nærværende  

 ansøgning da heller ikke de prelplader, som i almindelighed findes på  

 jordfræsere.
 5. Til de enkelte fremdragne skrifter skal vi bemærke følgende:
5a.
DE-Offentliggørelsesskrift nr. 1.757.938 omhandler en  

 jordbearbejdningsmaskine med tandrotorer, der er anbragt i en række, idet der  

 bag rotor-rækken er anbragt en afstryger eller slæbebjælke 31A, der glider på  

 jorden og fungerer som planeringsbjælke.
Der er ikke anbragt nogen indretning  

 - altså heller ikke nogen slæberulle - bag denne slæbebjælke 31A.
Den  

 fordelingseffekt, som med den ifølge opfindelsen udformede  

 jordbearbejdningsmaskine kun opnås ved samvirket med slæberullen, foreligger  

 derfor ikke, og dette skrift indeholder da heller ikke noget, der kan lede  

 tanken henimod en sådan anvendelse af planeringsbjælken.
5.b1. Ved den rotorharve, der er omtalt i DE-offentliggørelsesskrift nr. 1.927.422, er der foran de fremadrettede omløbsbaner for hver to  

 tandrotorer anbragt fordelingstænder 18 eller plader eller bøjelige klapper,  

 dvs. i det område, hvor jorden endnu ikke er blevet opsmuldret.  

 Fordelingstænderne, pladerne eller de bøjelige klapper skal ved en slag-  

 eller prelvirkning opsmuldre og fordele den jord, som af rotorerne er blevet  

 medbragt i fremadgående retning, jf. side 4, 3. afsnit i skriftet.
Den jord,  

 der på denne måde kastes eller slynges mod de nævnte organer, indeholder  

 således klumper, som sønderdeles ved at ramme organerne.
Den i skriftets  

 beskrivelsesindledning omtalte »regelmæssighed i den bearbejdede marks  

 overflade« forbedres således her, ved at der i maskinens forreste  

 arbejdsområde sker et samvirke mellem rotorerne og prel- eller slag-organer,  

 for derved at muliggøre en grundigere opsmuldring og holde det færdige såbed  

 fri for klumper, som alene ved samvirket mellem værksrotorerne ikke kunne  

 sønderdeles i tilstrækkelig udstrækning.
Den fordelingseffekt, der opnås ved  

 hjælp af tænderne, pladerne eller klapperne, fremkommer som følge af, at  

 klumperne ved at ramme disse organer opløses i mindre bestanddele, hvorpå  

 disse brudstykker medbringes i sideretningerne af de roterende værktøjer.
5b2. At anbringe sådanne fordelingstænder, plader eller klapper bag  

 rotor-rækken ville betyde, at de blev frataget deres åbenlyse funktion og  

 tildelt en anden, ukendt opgave.
Sådant kan imidlertid ikke bedømmes som en  

 nærliggende foranstaltning.
Forudsætningen for anbringelsen af en  

 udjævningsindretning, der fordeler jorden, mellem rotor-rækken og slæberullen  

 er nemlig den i afsnit 4 ovenfor forklarede erkendelse vedrørende jordens  

 struktur og bevægelse umiddelbart bag rotorerne, og tanken om at påvirke  

 denne »jordstrømning« kan ikke udledes af overvejelser, der  

 beskæftiger sig med opbrydningen af jorden og sønderdelingen af klumper i  

 rotorharvens forreste arbejdsområde.
Der kan således ikke på nogen måde være  

 tale om en overført foranstaltning, hvad der også gælder med hensyn til  

 opnåelsen af et jævnt såbed, eftersom dette er et overordnet formål for alle  

 jordbearbejdningsmaskiner, som anvendes til klargøring af såbed.
5c1. Fra DE-offentliggørelsesskrift nr. 2.132.676 kendes en  

 jordbearbejdningsmaskine med vandret arbejdstromle, hvor et antal  

 knivstjerner er frit drejeligt lejret om vandrette akser.
Disse  

 jordbearbejdningsværktøjer i maskinen - som i øvrigt ikke har fået nogen  

 betydning i praksis - skal ved tromlens rotation foretage en afrulning i  

 eller på jorden, jf. side 1, 1. afsnit i skriftets beskrivelse.
Derved skal  

 der, alt efter knivenes anordning, opnås en stikkende eller gravende virkning  

 af knivstjernerne, der bearbejder overfladen ved træk eller fortætning eller  

 løsner dybere jordlag, jf. side 11, 1. afsnit.
I ingen af de to tilfælde sker  

 der nogen udpræget bevægelse af jorden, idet jordbearbejdningen derimod i  

 stor udtrækning svarer til hvad der sker, når en stiv harve trækkes hen ad  

 marken.
Derfor har de bagved anbragte indretninger heller ikke nogen  

 betydning ved påvirkning af en - ikke foreliggende - bagudgående bevægelse af  

 opsmuldret jord.
Udglatningsrullen 20 tjener til at sammenpresse eller  

 fortætte jorden og til at indstille værktøjernes indgrebsdybde, op i stedet  

 for eller i tillæg til udglatningsrullen er maskinen forsynet med den  

 nivellerende glideskinne 21, der i øvrigt har det samme formål som  

 udglatningsrullen, dvs., at den skal sammenpresse eller fortætte jorden, jf.  

 side 7, 1. og 2. afsnit.
5c2. Der kræves i nærværende ansøgning ingen beskyttelse for en  

 glideskinne, som udjævner jorden ved sit anlægstryk.
En sådan  

 planeringsskinne ville heller ikke være egnet til at fordele opsmuldret jord,  

 som værktøjsrotorerne har lagt bag sig i vifteform, på en sådan måde, at den  

 efterfølgende slæberulle møder denne jord ensartet fordelt over sin fulde  

 bredde.
En sådan glideskinne ville desuden kun foretage en uensartet  

 fortætning af den jord, som rotorværktøjerne har lagt bag sig i en uensartet  

 fordelt tilstand: dette er en virkning, som også ved de til krav 1's  

 indledning svarende jordbearbejdningsmaskiner med rotorværk-tøjer ville  

 optræde, når større mængder jord overrulles af slæberullen, dersom den  

 indretning til fordeling og udjævning af jorden, der er angivet i krav 1's  

 kendetegnende del, ikke forelå.
At yderligere forstærke denne uensartede  

 fortætning ved hjælp af en glideskinne eller planeringsskinne kan ikke føre  

 til den i ansøgningen omhandlede opfindelse.
6. Det skulle af ovenstående afsnit 3-5c2 fremgå, at den ansøgningen  

 omhandlede opfindelse på ansøgningens effektive indleveringsdag adskilte sig  

 væsentligt fra, hvad der var kendt, jf. patentlovens paragraf 2, og vi må  

 derfor henstille til Patentdirektoratet at meddele patent på den opfindelse,  

 der er genstand for patentansøgning nr. 3692/76, således som forklaret og  

 karakteriseret i fremlæggelsesskrift nr. 154461.' Patentdirektoratet udtalte i skrivelse af 13. marts 1991 til ansøger  

 følgende:
 »1. Vi mener ikke, at indsigelsen mod Deres fremlæggelsesskrift 154  

 461 giver grund til at drage patenterbarheden af Deres opfindelse i tvivl.
 Men vi mener, at DE offentliggørelsesskrift nr. 1 927 422, som indsiger  

 har henvist til, angiver den nærmeste kendte teknik og at opfindelsen må  

 præciseres over for dette skrift ved at krav og beskrivelse rettes som vist.
 2. Ovenstående begrundes ved, at tappene 18 i DE skriftet angives at have  

 en lignende funktion som jordfordelere 61 i Deres opfindelse, jfr. 3. afsnit,  

 side 4 i DE skriftet.
Vi mener dog, at placeringen af fordelerne 61 må give en anden virkning  

 end den, som opnås ved tappene 18....« Ansøger fremsendte herefter med skrivelse af 5. september 1991 en ændret  

 beskrivelse med krav, der lød som følger:
 »1. Jordbearbejdningsmaskine med flere værktøjsrotorer (12), der er  

 beliggende i en på tværs af maskinens køreretning (A) forløbende række og har  

 værktøjer (24), hvis omløbsbaner overlapper hinanden, og fordelere til  

 sideværts forskydning af jorden, idet der bag rotorrækken (12) er anbragt en  

 slæberulle (51), kendetegnet ved, at der bag værktøjsrotorernes (12)  

 overlapningsområder og foran slæberullen (51) er anbragt mindst en fordeler  

 (61).
 2. Jordbearbejdningsmaskine ifølge krav 1, kendetegnet ved, at  

 fordeleren (61) er højdeindstillelig.
3. Jordbearbejdningsmaskine ifølge krav 1 eller 2, kendetegnet ved,  

 at fordeleren (61) har en arbejdsflade, der strækker sig på tværs af  

 køreretningen (A).« Patentdirektoratet besluttede ved skrivelse af 19. oktober 1992 at udstede  

 patent, idet indsigelsen blev afvist med følgende begrundelse:
 »Ansøger har rettet ansøgningen som angivet i vor betænkning af 13  

 marts 1991, så den er præciseret over for teknikken, som er kendt ifølge DE  

 offentliggørelsesskrift nr. 1927422.
Vi har derfor vedtaget at meddele patent på grundlag af den ændrede  

 beskrivelse med krav af 25 september 1991.« Denne afgørelse har klageren ved skrivelse af 18. december 1992 indbragt  

 for Patentankenævnet.
 Klageren har i ankebegrundelse af 8. marts 1993 bl.a. anført:
 »....Idet jeg fortsat ikke kan anerkende, at opfindelsen er  

 patenterbar, kan jeg ikke tiltræde begrundelsen for patentets vedtagelse.
 Ifølge krav 1 i det vedtagne patent angår opfindelsen en:
 Jordbearbejdningsmaskine med flere værktøjsrotorer (12), der er beliggende  

 i en på tværs af maskinens køreretning A forløbende række og har værktøjer  

 (24), hvis omløbsbaner overlapper hinanden, og fordelere til sideværts  

 forskydning af jorden, idet der bag rotorrækken (12) er anbragt en  

 slæberuller (51).
Ved en sådan jordbearbejdningsmaskine opnås der ifølge side 1 i det  

 vedtagne patent et sådant samvirke imellem værktøjsrotorerne, fordelerne og  

 slæberullen, at jorden sønderdeles tilstrækkeligt og fordeles jævnt.
På tunge  

 jorder kan det dog under fugtige forhold ske, at det nævnte samvirke mellem  

 værktøjsrotorerne, fordelerne og slæberullen ikke er tilstrækkelig til at  

 frembringe den tilstræbte sønderdeling af jorden og dennes fordeling.
På denne baggrund foreslås der ifølge det vedtagne patent, at  

 jordbearbejdningsmaskinen er ejendommelig ved at der bag værktøjsrotorernes (12) overlapningsområder og foran  

 slæberullen er anbragt mindst en fordeler (61).
 Ved denne udformning opnås der, ifølge det vedtagne patents side 1, at den  

 jord, som af rotorerne er flyttet bagud, opfanges af fordelerne og under  

 yderligere sønderdeling fordeles sideværts på en sådan måde, at når  

 slæberullen når hen til denne jord, er den tilstrækkeligt bearbejdet til  

 opnåelse af det ønskede resultat.
Som beskrevet i min indsigelse af 21. februar 1989, hvoraf der vedlægges  

 en kopi tillige med en kopi af de heri omtalte patentskrifter, angår  

 DE-offentliggørelsesskrift nr. 19 27 422 en jordbearbejdningsmaskine med en  

 række ved siden af hinanden anbragte værktøjsrotorer 3, 4 (se fig. 3), som  

 har indbyrdes overlappende omløbsbaner.
Bag rotorrækken findes en slæberulle,  

 der omtales som en trykrulle 15. Foran værktøjsrotorerne 3, 4, set i  

 jordbearbejdningsmaskinens bevægelsesretning under brug, er der anbragt  

 højdeindstillelige fordeler 18, 18A, 18B i form af tænder eller pladeformede  

 stykker.
 Det nye ved jordbearbejdningsmaskinen ifølge det vedtagne patentskrift er  

 som det fremgår af det godkendte krav 1 ganske rigtigt, at fordelerne er  

 anbragt mellem rækken af værktøjsrotorer og slæberullen.
 Dette træk kan imidlertid ikke ses at udgøre nogen opfinderisk  

 foranstaltning.
 Hvis fagmanden - en landbrugsmaskinetekniker med ingeniøruddannelse og  

 fortrolighed med såbedstilberedning - over for det problem, at der bag  

 værktøjsrotorernes overlapningsområder forekommer ophobning af jord, der  

 påvirker såbedsoverfladens jævnhed og ensartethed, vil man uden videre  

 forvente, at han anbringer de jordfordelende fordelere på det sted, hvor de  

 uønskede jordophobninger opstår, nemlig bag overlapningsområderne imellem  

 værktøjsrotorerne og slæberullen.
Ved jordbearbejdningsmaskinen ifølge DE-offentliggørelsesskrift nr. 19 27  

 422 medfører fordelerne såsom tænderne 18 også en fordeling og sideværts  

 afvisning af den jord, der rammer herimod.
Denne virkning adskiller sig  

 således ikke principielt fra den virkning, der udøves af fordelerne ifølge  

 det vedtagne patent.
 Det må derfor være yderst nærliggende for fagmanden at anbringe sådanne  

 kendte fordelere efter værktøjsrotorerne for at sikre en udjævning af de  

 jordophobninger, som opstår som følge af nærliggende værktøjsrotorers  

 samarbejde i modsatte omdrejningsretninger.
 Det vedtagne patents krav 1 er derfor ikke patenterbart.
 Det i krav 2 angivne træk er også kendt fra DE-offentliggørelseskrift nr.  

 19 27 422, idet tænderne 18 er højdeindstillelige på et stativ 1 ved hjælp af  

 klemskruer 21 (se fig. 3). Tænderne 18 ifølge dette skrift kan også erstattes  

 af pladeformede stykker eller af et bøjeligt materiale bestående af klapper.  

 På baggrund heraf er det i krav 3 angivne træk også kendt fra dette skrift.
 Jeg anmoder derfor Patentankenævnet om at afslå det vedtagne patent i sit  

 fulde omfang.
For en ordens skyld skal jeg oplyse, at det til det vedtagne patent  

 svarende DE-patent nr. 26 37 830, blev afslået efter indsigelse fra samme  

 indsiger som i den foreliggende sag.
Dette afslag blev appelleret til det  

 Tyske Patentankenævn, som stadfæstede afslaget, selv om ansøgeren forelagde  

 et krav 1, som var mere begrænset end krav 1 i det foreliggende vedtagne  

 patent.« Ansøgeren har som svar på klagebegrundelsen fremført følgende:
 »....2. I de krav af 5. september 1991, som efter indsigelsen blev  

 godkendt af Patentdirektoratet i skrivelse af 19. oktober 1992, lyder krav  

 1's indledning som følger:
»1. Jordbearbejdningsmaskine med flere værktøjsrotorer (12), der  

 er beliggende i en på tværs af maskinens køreretning (A) forløbende række og  

 har værktøjer (24), hvis omløbsbaner overlapper hinanden, og fordelere til  

 sideværts forskydning af jorden, idet der bag rotorrækken (12) er anbragt en  

 slæberulle (51).« Ifølge kravets kendetegnende del er maskinen ejendommelig ved, »at der bag værktøjsrotorernes (12) overlapningsområder og foran  

 slæberullen (51) er anbragt mindst en fordeler (61).« 3. Eftersom den kendetegnende del omtaler »mindst en fordeler«,  

 der er anbragt bag værktøjsrotorernes overlapningsområder, vil det være mere  

 logisk, dersom angivelsen i kravets indledning' »fordelere til ...«  

 hvorved det samlede krav 1 kommer til at fremtræde således:
»1. Jordbearbejdningsmaskine med flere værktøjsrotorer (12), der  

 er liggende i en på tværs af maskinens køreretning (A) forløbende række og  

 har værktøjer (24), hvis omløbsbaner overlapper hinanden, og mindst en  

 fordeler til sideværts forskydning af jorden, idet der bag rotorrækken (12)  

 er anbragt en slæberulle (51), kendetegnet ved, at der bag værktøjsrotorernes  

 (12) overlapningsområder og foran slæberullen (51) er anbragt mindst en  

 fordeler (61).« Samtidigt skal teksten i beskrivelsens almindelige del, side 1, linie 5,  

 selvsagt ændres i overensstemmelse hermed.
Vi mener ikke, at disse ændringer  

 vil medføre indførelse af nyt stof i ansøgningen eller udvidelse af kravenes  

 omfang i forhold til de fremlagte krav.
 4. Hvad angår klagerens argumenter om, at det skulle være nærliggende at  

 anbringe mindst en fordeler bag værktøjsrotorernes overlapningsområde, kan vi  

 blot henvise til afsnittende 3, 4, 5b1 og 5b2 i vore Bemærkninger af 17.  

 august 1989,hvilke afsnit vi nedenfor gengiver uændret in extenso, dog med de  

 oprindelige afsnitsnumre i parentes.
5. (3.) For det problem, der ligger til grund for opfindelsen, er det  

 således ikke - som indsigeren tilsyneladende mener - af principiel betydning,  

 hvorvidt arbejdsresultatet kan forbedres ved hjælp af en foran rotorerne  

 anbragt indretning, eftersom sådanne indretninger alene på grund af sin  

 relative beliggenhed i maskinen kun er i stand til at udføre en  

 forud-udjævning af den ikke bearbejdede jord og en fordeling af større  

 klumper, og som først skal opsmuldres af rotorværktøjerne.
Den teknik, der  

 kendes fra det af indsigeren fremdragne DE-offentliggørelsesskrift nr.  

 1.927.422, hvorfra der kendes fordeler-tænder, der er anbragt foran  

 rotorerne, har med hensyn til formål og midler derfor ikke mere til fælles  

 med teknikken ifølge nærværende ansøgning end det stade af teknikken, der  

 fremgår af krav 1's indledning.
Desuden beskæftiger opfindelsen ifølge  

 nærværende ansøgning sig med strukturen og bevægelsesforløbene i jorden i det  

 område, der ligger bag rotorernes fælles aksialplan.
6. (4.) Opfindelsen er baseret på den erkendelse, at jorden efter den  

 slag-sønderdeling, der sker i rotorernes forreste område, først lægger sig  

 som opsmuldret jord mellem rotorerne og her holdes i bevægelse, og forlader  

 arbejdsområdet for de parvis bagud omløbende rotorer i en næsten horisontal  

 bevægelse tangentialt på omløbsbanerne, dvs. med en nærmeste vifteformet  

 udbredning bagud.
Denne jord bliver tildels grebet af slæberullen, og bliver  

 i sin helhed overrullet af denne, hvorved jorden sammenpakkes på ny.
Det  

 således klargjorte såbed er i reglen jævnt, men dersom større mængder  

 opsmuldret jord aflægges bagud, hvad der afhænger af arbejdsdybden og jordens  

 beskaffenhed, så kan den vifteformede udbredning føre til en uregelmæssig  

 fordeling over maskinens samlede bredde, hvad der kan resultere i ujævnheder  

 i såbedet, foruden eventuelle uensartetheder i jordstrukturens tæthed.
Den  

 indretning, der ifølge krav 1's kendetegnende del er anbragt mellem  

 rotor-rækken og slæberullen, tjener til fordeling af jorden, og fungerer her  

 som en udjævningsindretning.
Dette har lige så lidt at gøre med planering af  

 jorden ved hjælp af pressetryk, som det har med sønderdeling af klumper ved  

 prel- eller slagvirkning.
Derfor omfatter maskinen ifølge nærværende  

 ansøgning da heller ikke de prelplader, som i almindelighed findes på  

 jordfræsere.
7. (5b1.) Ved den rotorharve, der er omtalt i DE-offentliggørelsesskrift  

 nr. 1.927.422, er der foran de fremadrettede omløbsbaner for hver to  

 tandrotorer anbragt fordelingstænder 18 eller plader eller bøjelige klapper,  

 dvs. i det område, hvor jorden endnu ikke er blevet opsmuldret.  

 Fordelingstænderne, pladerne eller de bøjelige klapper skal ved en slag-  

 eller prelvirkning opsmuldre og fordele den jord, som af rotorerne er blevet  

 medbragt i fremadgående retning, jf. side 4, 3. afsnit i skriftet.
Den jord,  

 der på denne måde kastes eller slynges mod de nævnte organer, indeholder  

 således klumper, som sønderdeles ved at ramme organerne.
Den i skriftets  

 beskrivelsesindledning omtalte »regelmæssighed i den bearbejdede marks  

 overflade« forbedres således her, ved at der i maskinens forreste  

 arbejdsområde sker et samvirke mellem rotorerne og prel- eller slag-organer,  

 for derved at muliggøre en grundigere opsmuldring og holde det færdige såbed  

 fri for klumper, som alene ved samvirket mellem værktøjsrotorerne ikke kunne  

 sønderdeles i tilstrækkelig udstrækning.
Den fordelingseffekt, der opnås ved  

 hjælp af tænderne, pladerne eller klapperne, fremkommer som følge af, at  

 klumperne ved at ramme disse organer opløses mindre bestanddele, hvorpå disse  

 brudstykker medbringes i sideretningerne af de roterende værktøjer.
8. (5c2.) At anbringe sådanne fordelingstænder, plader eller klapper bag  

 rotor-rækken ville betyde, at de blev frataget deres åbenlyse funktion og  

 tildelt en anden, ukendt opgave.
Sådant kan imidlertid ikke bedømmes som en  

 nærliggende foranstaltning.
Forudsætningen for anbringelsen af en  

 udjævningsindretning, der fordeler jorden, mellem rotor-rækken og slæberullen  

 er nemlig den i afsnit 4 (her afsnit 6. B,S & Co.) ovenfor forklarede  

 erkendelse vedrørende jordens struktur og bevægelse umiddelbart bag  

 rotorerne, og tanken om at påvirke denne »jordstrømning« kan ikke  

 udledes af overvejelser, der beskæftiger sig med opbrydningen af jorden og  

 sønderdelingen af klumper i rotorharvens forreste arbejdsområde.
Der kan  

 således ikke på nogen måde være tale om en overført foranstaltning, hvad der  

 også gælder med hensyn til opnåelsen af et jævnt såbed, eftersom dette er et  

 overordnet formål for alle jordbearbejdningsmaskiner, som anvendes til  

 klargøring af såbed.
Det skulle ikke være nødvendigt at tilføje noget til de således allerede  

 tidligere fremførte argumenter, og vi må derfor anmode Nævnet om at afvise  

 klagen, således at der kan meddeles patent på den opfindelse, der er genstand  

 for patentansøgning nr. 3692/76, således som forklaret og karakteriseret i  

 fremlæggelsesskrift nr. 154.461, om muligt med de små ændringer, der er  

 foreslået i afsnit 2 og 3 ovenfor.' Ankenævnet har behandlet sagen på sit møde den 7. november 1995.
 For klageren mødte civilingeniør Ole Thierry-Carstensen, der havde  

 lejlighed til at udtale sig.
 Ansøgeren gav ikke møde.
 Ankenævnet skal udtale:
 Det findes nærliggende for en fagmand at anbringe en jordfordelende  

 foranstaltning mellem rotorværket og slæberullen, hvis en uensartet  

 jordfordeling efter bearbejdning af rotorværktøjet ikke kan afhjælpes af  

 slæberullen.
