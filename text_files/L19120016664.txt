(Berlin-akten) Under 26. Juni d.
A. har det behaget H.
Maj.
Kongen allernaadigst for  

 Kongeriget Danmarks Vedkommende fra 1. Juli d.
A. at regne at tiltræde den i  

 Berlin 1908 reviderede Bernerkonvention angaaende Beskyttelse af Literatur og  

 Kunst, dog med følgende Forbehold: Med Hensyn til Reproduktionen af Avis- og  

 Tidsskriftsartikler ønsker den danske Regering i Stedet for at tiltræde den  

 reviderede Konventions Art. 9 at fastholde Art. 7 i Bernerkonventionen af 9.  

 September 1886, saaledes som denne Artikel er ændret i Henhold til § 1, Nr. 4  

 i Tillægsakten undertegnet i Paris den 4. Maj 1896.
 Den i Berlin 1908 reviderede Bernerkonventions Bestemmelser er saalydende:
Den reviderede Bernerkonvention til Værn for literære og kunstneriske Værker.
 Art. 1.
 De kontraherende Lande udgør en Union til Værn for Forfatteres og  

 Kunstneres Rettigheder over deres literære og kunstneriske Værker.
 Art. 2.
 Udtrykket »literære og kunstneriske Værker« omfatter enhver  

 Frembringelse paa det literære, videnskabelige og kunstneriske Omraade,  

 uanset Gengivelsesmaaden eller Gengivelsesformen, saasom Bøger, Brochurer og  

 andre Skrifter; dramatiske eller dramatisk-musikalske Værker, koreografiske  

 Værker og Pantomimer, hvor Iscenesættelsen er fikseret skriftligt eller paa  

 anden Maade; musikalske Kompositioner med eller uden Ord; Tegninger,  

 Malerier, arkitektoniske Arbejder, Billedhuggerarbejder, Gravurer,  

 Litografier, Illustrationer, geografiske Kort; Plantegninger, Skitser og  

 plastiske Arbejder vedrørende Geografi, Topografi, Arkitektur eller  

 Videnskab.
 Oversættelser, Bearbejdelser, Musikarrangementer og andre omformede  

 Gengivelser af et literært eller kunstnerisk Værk saa vel som Samlinger af  

 forskellige Værker nyder samme Beskyttelse som Originalværker uden dog at  

 gøre Indskrænkning i Forfatterens eller Kunstnerens Rettigheder med Hensyn  

 til det originale Arbejde.
 De kontraherende Lande er pligtige at sikre Beskyttelsen af ovennævnte  

 Værker.
 Kunstværker, der anvendes i industrielt Øjemed, beskyttes i det Omfang,  

 hvori det er hjemlet ved de enkelte Landes nationale Lovgivning.
 Art. 3.
Denne Konvention finder Anvendelse paa fotografiske Arbejder og paa  

 Arbejder, som er fremstillede ved en lignende Fremgangsmaade.
De  

 kontraherende Lande er pligtige at sikre Beskyttelsen af disse Værker.
Art. 4 Forfattere og Kunstnere, der henhører til et af Unionens Lande, nyder i de  

 andre Lande end Værkets Hjemland de samme Rettigheder med Hensyn til deres  

 Værker, hvad enten de ikke er offentliggjorte eller de er offentliggjorte for  

 første Gang i et af Unionens Lande, som de paagældende Love for Øjeblikket  

 hjemler eller fremtidig vil hjemle Landets egne Undersaatter, saavel som de  

 Rettigheder, der specielt er hjemlede ved nærværende Konvention.
Nydelsen og Udøvelsen af disse Rettigheder er ikke undergiven nogen  

 Formalitet og er uafhængig af, om der er hjemlet nogen Beskyttelse i Værkets  

 Hjemland.
Som Følge heraf bliver - bortset fra de særlige Bestemmelser i  

 denne Konvention - Spørgsmaalet om Beskyttelsens Omfang saavel som om de  

 Retsmidler, der er hjemlede Forfatteren eller Kunstneren i det Øjemed at  

 værne om hans Rettigheder, udelukkende at afgøre efter Lovgivningen i det  

 Land, i hvilket der rejses Krav paa Beskyttelse.
Som Værkets Hjemland betragtes: for ikke offentliggjorte Værkers  

 Vedkommende det Land, til hvilket Forfatteren eller Kunstneren hører; for  

 offentliggjorte Værkers Vedkommende det Land, hvor den første  

 Offentliggørelse har fundet Sted samtidig i flere af Unionens lande, det af  

 disse, hvis Lovgivning hjemler den korteste Beskyttelse.
For de Værkers  

 Vedkommende, der er offentliggjorte samtidig i et udenfor Unionen staaende  

 Land og i et af Unionslandene, er det udelukkende det sidste Land, der  

 betragtes som Hjemland.
 Ved offentliggjorte Værker forstaas efter denne Konvention Værker, som er  

 udgivne.
Opførelsen af et dramatisk eller dramatisk-musikalsk Værk, Udførelsen af  

 et musikalsk Værk.
Udstillingen af et Kunstværk og Opførelsen af et  

 arkitektonisk Værk er ingen Offentliggørelse.
 Art. 5.
 Hvis en Person, der henhører til et af Unionslandene, foranstalter den  

 første Offentliggørelse af sine Værker i et andet af Unionslandene, nyder han  

 i dette sidste Land de samme Rettigheder som Landets egne Forfattere og  

 Kunstnere.
 Art. 6.
 De Forfattere eller Kunstnere, som ikke henhøre til et af Unionens Lande,  

 og som foranstalter den første Offentliggørelse af deres Værker i et af disse  

 lande, nyder i dette Land de samme Rettigheder som Landets egne forfattere og  

 kunstnere, og i de andre Unionslande de Rettigheder, som er hjemlede ved  

 nærværende Konvention.
 Art. 7.
 Den ved nærværende Konvention hjemlede Beskyttelse vedvarer, saalænge  

 vedkommende Forfatter eller Kunstner lever og 50 Aar efter hans Død.
For saa vidt denne Tidslængde ikke maatte blive almindelig antagen af alle  

 Unionslandene, vil Varigheden være at beregne efter Lovgivningen i det Land,  

 i hvilket der rejses Krav paa Beskyttelse, og den kan ikke overskride den  

 Frist, der gælder i Værkets Hjemland.
De kontraherende Lande er følgelig kun  

 pligtige at anvende Bestemmelsen i 1ste Stykke, for saa vidt den er  

 overensstemmende med deres egen Lovgivning.
 Med Hensyn til fotografiske Arbejder og Arbejder, der er frembragte ved en  

 lignende Fremgangsmaade, posthume Skrifter samt anonyme og pseudonyme Værker  

 bestemmes Beskyttelsens Varighed efter Lovgivningen i det Land, i hvilket der  

 rejses Krav paa Beskyttelse, idet Fristen dog ikke kan vare længere end den,  

 der gælder i Værkets Hjemland.
 Art. 8.
 Forfattere, som henhører til et af Unionens Lande, og som har frembragt  

 Værker, der ikke er offentliggjorte, samt Forfattere, der har foranstaltet  

 den første Offentliggørelse i et af disse Lande, har i det fulde Tidsrum, i  

 hvilket det originale Værk nyder Retsbeskyttelse, udelukkende Ret til at  

 oversætte eller lade deres Værker oversætte.
 Art. 9.
 Føljetonromaner, Noveller og alle andre i Aviser eller Tidsskrifter i et  

 af Unionens Lande offentliggjorte Værker, det være sig literære,  

 videnskablige eller kunstneriske, kan uanset det behandlede Emne ikke  

 gengives i andre Lande uden Forfatterens Tilladelse.
Bortset fra Føljetonromaner og Noveller kan enhver Avisartikel gengives i  

 en anden Avis, medmindre saadant maatte være udtrykkelig forbudt.
Dog skal  

 Kilden angives; Haandhævelsen af denne Forpligtelse overlades til  

 Lovgivningen i det Land, i hvilket der rejses Krav paa Beskyttelse.
 Den Beskyttelse, nærværende Konvention hjemler, finder ikke Anvendelse paa  

 Dagnyhederne eller blandede Meddelelser, som alene har Karakter af  

 Pressemeddelelser.
 Art. 10.
 Hvad angaar Adgangen til uhindret at gøre Uddrag af literære eller  

 kunstneriske Værker til Skrifter, der er bestemte til Undervisningsbrug,  

 eller som har en videnskabelig Karakter, eller til Chrestomatier, afhænger  

 denne af Lovgivningen i hvert af Unionens Lande og af de særskilte  

 Overenskomster, der er eller maatte blive afsluttede mellem dem.
 Art. 11.
 Bestemmelserne i nærværende Konvention finder Anvendelse paa offentlig  

 Opførelse af dramatiske eller dramatisk-musikalske Værker og paa offentlige  

 Udførelse af musikalske Værker, hvad enten disse Værker, hvad enten disse  

 Værker er offentliggjorte eller ej.
 Forfattere af dramatiske eller dramatisk-musikalske Værker er, saalænge de  

 nyder Forfatterretten over deres originale Værker, beskyttede mod  

 uautoriseret offentlig Opførelse af Oversættelser af deres Værker.
 For at kunne nyde godt af den ved nærværende Artikel hjemlede Beskyttelse  

 kræves det ikke, at Forfatterne, naar de offentliggør deres Værker, forbyder  

 den offentlige Opførelse eller Udførelse af dem.
 Art. 12.
 Til de utilladte Gengivelser, som rammes af nærværende Konvention, hører i  

 Særdeleshed ogsaa de uautoriserede indirekte Tilegnelser af et literært eller  

 kunstnerisk Værk, saasom Bearbejdelser, Musikarrangementer, Omarbejdelser af  

 en Roman, Novelle eller poetisk Værk til Brug for Scenen eller omvendt, og  

 lignende, naar de ikke er andet end en Gengivelse af det paagældende Værk i  

 samme eller en anden Skikkelse med uvæsentlige Forandringer, Tilføjelser  

 eller Forkortelser uden at have Karakteren af et nyt originalt Værk.
 Art. 13.
 Komponister har udelukkende Ret til at tillade 1) Tilpasning af deres  

 Værker til Instrumenter, der tjener til Gengivelse af mekanisk Vej, 2)  

 offentlig Udførelse af disse Værker ved Hjælp af saadanne Instrumenter.
 Hvert enkelt Land kan for sit eget Vedkommende i sin Lovgivning tage  

 Forbehold og opstille Betingelser med Hensyn til Anvendelsen af denne  

 Artikel; men Virkningen af saadanne Forbehold og Betingelser er nøje  

 begrænset til det paagældende Land.
 Bestemmelsen i 1ste Stykke har ikke tilbagevirkende Kraft og kan følgelig  

 i et af de Unionen tilhørende Lande ikke anvendes paa Værker, som lovligt i  

 dette Land forinden nærværende Konventions Ikrafttræden maatte være  

 bearbejdede til Brug for mekaniske Instrumenter.
 De Bearbejdelser, der maatte være skete i Medfør af denne Artikels 2det og  

 3die Stykke, og som uden Vedkommendes Autorisation maatte være indførte i et  

 Land, hvor de ikke er tilladte, kan beslaglægges i dette Land.
 Art. 14.
 Forfattere af literære, videnskabelige eller kunstneriske Værker har  

 udelukkende Ret til at tillade Gengivelse og offentlig Fremstilling af deres  

 Værker ad kinematografisk Vej.
 De kinematografiske Frembringelser nyder Beskyttelse som literære eller  

 kunstneriske Værker, naar der ved den anvendte Iscenesættelse eller ved  

 Sammenstillingen af de foreviste Begivenheder er givet Værket en personlig og  

 original Karakter.
 Med Forbehold af Forfatterens og Kunstnerens Rettigheder over det  

 originale Værk er Gengivelsen ad kinematografisk Vej af et literært,  

 videnskabeligt eller kunstnerisk Værk beskyttet som Originalværk.
 De foregaaende Bestemmelser finder Anvendelse paa Gengivelser eller  

 Frembringelser ved enhver anden Fremgangsmaade, der kan stilles i Klasse med  

 den kinematografiske.
 Art. 15.
 For at Forfattere eller Kunstnere, hvis Værker er beskyttede ved denne  

 Konvention, indtil Modbevis føres, skal anses som saadanne og som Følge heraf  

 have Adgang til ved Domstolene i Unionens forskellige Lande at anlægge Sag i  

 Anledning af ulovlige Gengivelser, er det tilstrækkeligt, at deres Navn paa  

 sædvanlig Maade er angivet paa Værket.
Ved anonyme eller pseudonyme Værker er den Forelægger eller Udgiver, hvis  

 Navn er angivet paa Værket, berettiget til at værne om de Forfatteren eller  

 Kunstneren tilkommende Rettigheder.
Han anses uden videre Bevis som værende  

 indtraadt i den anonyme eller pseudonyme Forfatters eller Kunstners ret.
 Art. 16.
 Enhver ulovlig Gengivelse af et Værk kan beslaglægges af de kompetente  

 Myndigheder i de af Unionens Lande, i hvilke Originalværket har Krav paa den  

 lovhjemlede Beskyttelse.
 I disse Lande kan Beslaglæggelsen ogsaa finde Sted med Hensyn til  

 Gengivelser, der hidrører fra et Land, i hvilket Værket ikke er beskyttet  

 eller er ophørt med at være det.
 Beslaglæggelsen foretages i Overensstemmelse med hvert Lands egen  

 Lovgivning.
 Art. 17.
 Denne Konventions Bestemmelser kan ikke begrænse den Ret, som tilkommer  

 Regeringen i hvert af Unionens Lande, til ved Lovgivnings- eller indre  

 Politibestemmelser at tillade, føre Tilsyn med eller forbyde Omsætningen,  

 Opførelsen eller Udstillingen af ethvert Værk eller enhver Frembringelse, med  

 Hensyn til hvilke den kompetente Øvrighed maatte finde Anledning til at udøve  

 denne Ret.
 Art. 18.
 Denne Konvention finder Anvendelse paa alle de Værker, som paa Tidspunktet  

 for dens Ikrafttræden endnu ikke er blevne Offentlighedens Eje i deres  

 Hjemland som Følge af, at Tiden for Beskyttelsens Varighed er udløben.
 Hvis imidlertid et Værk ved Udløbet af Varigheden for den Beskyttelse, der  

 tidligere maatte være hjemlet der, er blevet Offentlighedens Eje i det Land,  

 i hvilket der rejses Krav paa Beskyttelse, kan Værket ikke paany erholde  

 Beskyttelse i dette Land.
 Anvendelsen af dette Princip finder Sted i Overensstemmelse med de  

 Bestemmelser, der er indeholdte i de særlige Overenskomster, som angaaende  

 dette Punkt er eller maatte blive afsluttede mellem Lande, der tilhører  

 Unionen.
 I Mangel af saadanne Bestemmelser skal de paagældende Lande hvert for sit  

 Vedkommende træffe Bestemmelse om den nærmere Fremgangsmaade ved Anvendelsen.
 De fornævnte Regler finder ligeledes Anvendelse i Tilfælde af, at andre  

 Lande maatte tiltræde Unionen, samt i Tilfælde af, at Beskyttelsens Varighed  

 maatte blive forlænget ved Anvendelsen af Art. 7.
 Art. 19.
 Denne Konventions Bestemmelser forhindrer ikke, at der gøres Krav paa de  

 videregaaende Bestemmelser, som maatte være hjemlede i Lovgivningen i et af  

 Unionens landene til Gunst for Fremmede i Almindelighed.
 Art. 20.
Regeringerne i Unionens Lande forbeholder sig Ret til indbyrdes at træffe  

 særlige Overenskomster, for saa vidt saadanne Overenskomster maatte tilstaa  

 Forfattere og Kunstnere videregaaende Rettigheder end de, der indrømmes af  

 Unionen, eller maatte indeholde andre Bestemmelser, der ikke strider mod  

 denne Konvention.
Bestemmelser af fornævnte Indehold i de eksisterende  

 Overenskomster forbliver i Kraft.
 Art. 21.
 Det internationale Bureau, kaldet: »Bureau for den internationale  

 Union til Værn for literære og kunstneriske Værker«, opretholdes.
Dette Bureau er underlagt den svejtsiske Forbundsregerings Overhøjhed, og denne bestemmer dets Organisation samt fører Tilsyn med  

 dets Virksomhed.
 Bureauets officielle Sprog er Fransk.
 Art. 22.
Det internationale Bureau samler Oplysninger af enhver Art vedrørende  

 Beskyttelse af Forfatteres og Kunstneres Rettigheder over deres literære og  

 kunstneriske Værker.
Det foretager Undersøgelser af almindelig Nytte og  

 Interesse for Unionen og udgiver ved Hjælp af de Dokumenter, der stilles til  

 dets Raadighed af de forskellige Regeringer et Tidsskrift paa Fransk, der  

 behandler de Spørgsmål, som vedrører Unionens Formaal.
Regeringerne i  

 Unionens Lande forbeholder sig ved fælles Overenskomst at autorisere Bureauet  

 til at offentliggøre en Udgave paa et eller flere andre Sprog for det  

 Tilfælde, at Erfaringen maatte godtgøre Trangen dertil.
 Det internationale Bureau skal til enhver Tid staa til Raadighed for  

 Unionens Medlemmer for at forsyne med med de særlige Oplysninger, som de  

 maatte behøve med Hensyn til Spørgsmaal angaaende Beskyttelse for literære og  

 kunstneriske Værker.
 Direktøren for der internationale Bureau aflægger om sin Embedsvirksomhed  

 en aarlig Beretning, der omdeles til alle Unionens Medlemmer.
Udgifterne ved den internationale Unions Bureau skal bæres af de  

 kontraherende lande i Fællesskab.
Indtil ny Bestemmelse træffes, skal de ikke  

 kunne overstige 60,000 fres. aarlig.
Dette Beløb kan, naar det viser sig  

 nødvendigt, forhøjes ved Beslutning, fattet med simpel Stemmeflerhed af en af  

 de i Art. 24 omhandlede Konferencer.
 Til Bestemmelse af hvert Lands Bidrag til de samlede Omkostninger skal de  

 kontraherende Lande og de, som senere maatte tiltræde Unionen, inddeles i  

 seks Klasser, der hver skal bidrage i Forhold til et vist Antal Enheder,  

 nemlig:
Disse Koefficienter skal multipliceres med Antallet af Lande i hver  

 Klasse, og Summen af de saaledes udkomne Produkter angiver det Antal Enheder,  

 med hvilket den samlede Udgift skal deles.
Kvotienten angiver det Beløb, der  

 falder paa Enheden.
 Ethvert Land skal ved sin Tiltrædelse opgive, i hvilken af de ovennævnte  

 Klasser det ønsker at stilles.
 Den svejtsiske Regering udarbejder Bureauets Budget og fører Tilsyn med  

 dets Udgifter; den yder de nødvendige Forskud og opstiller det aarlige  

 Regnskab, som skal meddeles alle de øvrige Regeringer.
 Art. 24.
 Denne Konvention kan undergives Revision med der Formaal at indføre  

 Forbedringer i den, egnede til at fuldkommengøre Unionens System.
Spørgsmaal af denne Aret samt saadanne, der paa andre Punkter er af  

 Interesse for Unionens Udvikling, behandles paa Konferencer, som efterhaanden  

 afholdes i Unionens Lande mellem Delegerede fra disse.
Administrationen i det  

 Land, hvor en Konference skal afholdes, forbereder Arbejderne til denne med  

 Bistand af det internationale Bureau.
Direktøren for Bureauet skal overvære  

 Konferencens Møder og deltager i Forhandlingerne, dog uden Stemmeret.
 Ingen Forandring i denne Konvention er gældende for Unionen uden  

 enstemmigt Samtykke fra de i denne deltagende Lande.
 Art. 25.
 De udenfor Unionen staaende Lande, som ved Lovbeskyttelse sikrer de  

 Rettigheder, der er Genstand for denne Konvention, kan paa Forlangende  

 tiltræde den.
 Denne Tiltrædelse skal skriftlig meddeles den svejtsiske Forbundsregering  

 og af denne atter til samtlige de andre Regeringer.
Tiltrædelse medfører fuldstændig Indvilligelse i alle de Forpligtelser og  

 fuldstændig Adgang til alle de Fordele, som er fastsatte i nærværende  

 Konvention.
Dog kan den indeholde en Angivelse af de Bestemmelser i  

 Konvention af 9. September 1886 eller Tillægsakten af 4. Maj 1896, som de  

 maatte anse for nødvendigt, i det mindste foreløbig, at sætte i Stedet for de  

 tilsvarende Bestemmelser i denne Konvention.
 Art. 26.
 De kontraherende Lande har til enhver Tid Ret til at tiltræde denne  

 Konvention for deres Koloniers eller fremmede Besiddelsers Vedkommende.
 De kan i dette Øjemed enten afgive en almindelig Tiltrædelseserklæring,  

 som omfatter alle deres Kolonier eller Besiddelser, eller udtrykkelig nævne  

 dem, som er omfattede af Erklæring skal skriftlig meddeles den svejtsiske  

 Forbundsregering og af denne atter samtlige de andre Regeringer.
 Art. 27.
 Denne Konvention træder i Forholdet mellem de kontraherende Stater i  

 Stedet for Bernerkonventionen af 9. September 1886, herunder indbefattet  

 Tillægsartiklen og Slutningsprotokollen af samme Dato saavel, som  

 Tillægsakten og Fortolkningsdeklarationen af 4. Maj 1896. De nævnte  

 Konventioner og Akter forbliver i Kraft i Forholdet mellem de Stater, som  

 ikke maatte ratificerer nærværende Konventionen.
 De Stater, der har underskrevet denne Konvention, kan ved  

 Ratifikationernes Udvikling erklære, at de paa et eller andet Punkt ønsker  

 endnu at være bundne ved Bestemmelserne i de af den tidligere underskrevne  

 Konventioner.
 Art. 28.
 Nærværende Konvention skal ratificeres, og Ratifikationerne skal udveksles  

 i Berlin senest den 1. Juli 1910.
Ved Udvekslingen af Ratifikationerne afgiver hver af de kontraherende  

 Parter et enkelt Dokument, som sammen med de øvrige Landes skal nedlægges i  

 det svejtsiske Forbunds Regeringsarkiv.
Hver part modtager til Gengæld et  

 Eksemplar af Protokollen angaaende Ratifikationernes Udveksling, undertegnet  

 af de Befuldmægtigede, som har taget Del deri.
 Art. 29.
 Nærværende Konvention træder i Kraft tre Maaneder efter Udvekslingen af  

 Ratifikationerne og staar ved Magt i ubestemt Tid, indtil Udløbet af et Aar  

 fra den Dag, da Opsigelse maatte have fundet Sted.
Denne Opsigelse skal ske til den svejtsiske Forbundsregering.
Opsigelsen  

 har kun Betydning for det Land, som har foretaget den, medens Konventionen  

 staar ved Magt for Unionens øvrige Lande.
 Art. 30.
 De Stater, som i deres Lovgivning maatte optage Bestemmelsen i denne  

 Konventions Art. 7, 1set Stykke, om Varigheden af Beskyttelsen i 50 Aar, skal  

 underrette den svejtsiske Forbundsregering herom ved en skriftlig Meddelelse,  

 som af Regeringen straks meddeles samtlige de andre Unionslande.
 Paa samme Maade forholdes med Hensyn til de Stater, som maatte give Afkald  

 paa de af dem i Medfør af Art. 25, 26 og 27 tagne Forbehold.
 Til Bekræftelse heraf har de respektive Befuldmægtigede underskrevet  

 nærværende Konvention og vedføjet deres Segl.
 Udfærdiget i Berlin den 13. November nitten hundrede otte i et enkelt  

 Eksemplar, som vil blive henlagt i det svejtsiske Forbunds Regeringsarkiv, og  

 hvoraf bekræftede Genparter ad diplomatisk Vej vil blive tilstillede de  

 kontraherende Lande.
 Artikel 7 i Bernerkonventionen af 9. September 1886, ændret i Henhold til  

 § 1,Nr. 4 i Tillægsakten undertegnet i Paris den 4. Maj 1896, hvilken Artikel  

 Danmark har ønsket at fastholde i Stedet for at tiltræde den i 1908  

 reviderede Konventions Art. 9, er saalydende:
 »Feuilletonromaner, derunder indbefattet Noveller, offentliggjorte i  

 Dagblade eller Tidsskrifter i et af Unionens Lande, kunne ikke gengives i de  

 andre Lande, hverken i Originalsproget eller i Oversættelse, uden  

 Autorisation af Forfatterne eller deres Successorer.
Det samme gælder med Hensyn til andre Artikler i Dagblade eller  

 Tidskrifter, naar Forfatterne eller Udgiverne i selve det Dagblad eller  

 Tidskrift, i hvilket de have ladet Artiklen fremkomme, udtrykkelig have  

 erklæret, at de forbyder Gengivelse af dem.
For Tidsskrifters Vedkommende er  

 det tilstrækkeligt, at Forbudet er gjort i al Almindelighed foran i hvert  

 Nummer.
 I Mangel af et saadant Forbud er Gengivelse tilladt paa Betingelse af, at  

 Kilden angives.
I intet Tilfælde kan Forbudet anvendes paa Artikler af politisk Indhold  

 eller paa Dagsnyheder og »blandede Meddelelser.« ---------- Hvilket herved bringes til almindelig Kundskab.
 Ministeriet for Kirke- og  

 Undervisningsvæsenet, den 27. Juni 1912.
 Jacob Appel.
K.
Glahn.
 Fm.
