 I medfør af bestemmelsen i § 3, sidste stykke, i lov nr. 145 af 21. april  

 1965 om Danmarks erhvervsfond med senere ændringer fastsættes herved  

 følgende:
 § 1.  Der nedsættes et eksportkreditråd til  

 varetagelse af de i § 3 i ovennævnte lov omhandlede opgaver.
 § 2.  Rådet består af en formand, der udnævnes af  

 Dronningen og herudover 15 medlemmer, der udnævnes af handelsministeren,  

 nemlig en repræsentant for hver af følgende myndigheder, organisationer m.v.:
 Handelsministeriet, udenrigsministeriet, finansministeriet,  

 fiskeriministeriet, landbrugsministeriet, boligministeriet, Danmarks  

 Nationalbank, Den Danske Bankforening, Danmarks Sparekasseforening,  

 Grosserer-Societetet (Danmarks Engros Handelskammer), Industrirådet,  

 Landbrugsrådet og Danske Husmandsforeninger i forening, Danmarks  

 Fiskeindustri- og Eksportforening, Håndværksrådet samt Arbejderbevægelsens  

 erhvervsråd.
 Der udnævnes en eller flere suppleanter for hvert af de af  

 handelsministeren udpegede medlemmer.
 Medlemmer og suppleanter udnævnes for 4 år ad gangen.
Handelsministeren udnævner blandt rådets medlemmer en næstformand som  

 stedfortræder for formanden.
Formanden og næstformanden udgør formandskabet.
I formandens og næstformandens fravær ledes rådets møder af et af de  

 øvrige medlemmer af forretningsudvalget.
Er intet af forretningsudvalgets  

 medlemmer til stede, ledes mødet af det i anciennitet ældste medlem af rådet.
 § 3.  Inden for eksportkreditrådet nedsætter  

 handelsministeren et forretningsudvalg bestående af rådets formand og  

 næstformand eller dennes suppleant samt yderligere indtil 3 af ministeren  

 udpegede medlemmer.
 § 4.  Rådet fastsætter, i hvilket omfang  

 formandskabet, respektive forretningsudvalget kan træffe afgørelse i de til  

 rådet indgivne ansøgninger.
 Endvidere kan rådet bemyndige dets sekretariat til i nærmere fastsat  

 omfang af træffe afgørelser på rådets vegne.
 § 5.  Rådet afholder møde på de af rådet vedtagne  

 faste mødedage og i øvrigt så ofte, formanden finder anledning hertil.
 Formandskabet, respektive forretningsudvalget samles så ofte, formanden  

 finder anledning hertil.
 § 6.  Rådet er beslutningsdygtigt, når mindst 8  

 medlemmer (eller suppleanter) er til stede.
 Forretningsudvalget er beslutningsdygtigt, når over halvdelen af  

 medlemmerne er til stede.
Beslutning træffes ved almindelig stemmeflerhed.
I tilfælde af  

 stemmelighed er mødelederens stemme afgørende.
§ 7.  Sager, som har særlig handelspolitisk betydning,  

 eller som frembyder særlig risiko, kan af rådet forelægges handelsministeren  

 til afgørelse.
Endvidere kan et medlem af forretningsudvalget begære sådanne  

 sager forelagt handelsministeren til afgørelse.
 § 8.  Intet af rådets medlemmer må deltage i  

 afgørelsen af en sag, der umiddelbart berører erhvervsvirksomheder, i hvilke  

 han er interesseret, eller til hvilke han er knyttet.
 Et medlem er pligtig til, inden sagens behandling påbegyndes, at give  

 rådet meddelelse om omstændigheder, som vil kunne medføre vedkommendes  

 inhabilitet.
 Rådet afgør endeligt, om et medlem kan deltage i en sags behandling og  

 afgørelse.
 § 9.  Rådets medlemmer (suppleanter) er forpligtet til  

 over for alle uvedkommende at hemmeligholde, hvad de gennem deres virksomhed  

 bliver vidende om.
§ 10.  De af rådet, formandskabet og  

 forretningsudvalget trufne afgørelser indføres i en protokol.
I tilfælde af  

 afstemning angives resultatet heraf.
 Protokollen underskrives af mødelederen.
 § 11.  Rådet afgiver til handelsministeren årligt en  

 beretning om sin virksomhed.
