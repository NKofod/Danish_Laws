Bilag 1 Bilag 2 Bekendtgørelse om føring af logbog mv. 1) I medfør af § 10, stk. 1 og 2, og § 130, stk. 2, i lov om fiskeri og fiskeopdræt (fiskeriloven), jf. lovbekendtgørelse nr. 978 af 26. september 2008, og efter bemyndigelse fastsættes:
 § 1. Føreren af et dansk fiskerfartøj, der ikke er omfattet af Det Europæiske Fællesskabs forordninger om føring af logbog, har pligt til at føre logbog, jf. dog § 2.
 Stk. 2. Pligten til at føre logbog gælder i alle tilfælde, hvor et fiskerfartøj forlader havn.
Stk. 3. Logbøger udleveres af Fiskeridirektoratet.
Adresser på Fiskeridirektoratets afdelinger fremgår af bilag 1.
Stk. 4. Logbogsbladene skal udfyldes i nummerorden og inden fiskerfartøjets ankomst i havn.
Alle originale logbogsblade, herunder fejlagtigt udfyldte blade, skal afleveres eller sendes til Fiskeridirektoratet, jf. § 8 og bilag 1.
 Stk. 5. Hvis et originalt logbogsblad er bortkommet, skal kopi af bladet afleveres eller sendes til Fiskeridirektoratet.
Stk. 6. Hvis en logbog er bortkommet, kan en ny logbog udleveres, hvis der afgives erklæring om bortkomsten til Fiskeridirektoratet.
Hvis en bortkommet logbog findes, må den ikke anvendes, men skal straks afleveres til Fiskeridirektoratet.
§ 2. Føreren af et dansk fiskerfartøj, der ikke er omfattet af pligten til at føre logbog efter Det Europæiske Fællesskabs forordninger eller efter regler fastsat i medfør af fiskeriloven, kan i stedet for at føre logbog afgive en skriftlig erklæring (farvandserklæring) til Fiskeridirektoratet om, at fiskerfartøjets fangstrejser udelukkende foregår i et enkelt angivet farvand.
Farvandet skal angives som ICES-forvaltningsområde og ICES-afsnit eller mindste reguleringsområde, dog altid det mindste farvandsområde af disse.
Blanket til farvandserklæring, jf. bilag 2, skal afleveres i udfyldt stand til den afdeling af Fiskeridirektoratet, i hvis område fiskerfartøjets hjemhavn er beliggende.
Blanketten udleveres af Fiskeridirektoratet eller kan hentes på Fiskeridirektoratets hjemmeside Stk. 2. Fiskeri i henhold til en farvandserklæring må kun ske, hvis farvandserklæringen er påført Fiskeridirektoratets godkendelse og opbevares om bord på fiskerfartøjet.
 Stk. 3. Ændring af det farvand, hvori fangstrejserne i henhold til farvandserklæring skal foregå, skal ske efter den i stk. 1 og 2 fastsatte procedure. Ændret farvandserklæring skal være om bord på fiskerfartøjet, før indsejling i det farvand, der fremgår af den ændrede farvandserklæring.
Stk. 4. En farvandserklæring kan kun anvendes af den i erklæringen angivne fartøjsfører ved fiskeri med det i erklæringen anførte fiskerfartøj.
Hvis fiskerfartøjet skifter ejer, navn eller havnekendingsnummer, bortfalder farvandserklæringen.
Stk. 5. Ved overgang til føring af logbog skal farvandserklæringen afmeldes til den afdeling af Fiskeridirektoratet, i hvis område fiskerfartøjets hjemhavn er beliggende.
Fiskerfartøjet må ikke sejle ind i andet farvand end det i farvandserklæringen anførte, før afmelding er modtaget med Fiskeridirektoratets påtegning.
§ 3. En fangstrejses varighed regnes fra tidspunktet, hvor fiskerfartøjet forlader havn, til tidspunktet for fiskerfartøjets ankomst til havn.
Hvis fiskerfartøjet ikke udlosses helt, inden fiskerfartøjet påbegynder en ny fangstrejse, skal det angives i logbogen, hvilke mængder af den enkelte art der beholdes om bord.
Disse mængder overføres til et nyt logbogsblad med angivelse af, at fisken hidrører fra den foregående fangstrejse.
 § 4. Udover de i Det Europæiske Fællesskabs forordninger fastsatte obligatoriske oplysninger om arter skal føreren af et dansk fiskerfartøj i logbogen anføre oplysninger om fangst, omladning og landing af følgende fiskearter, hvis den ombordværende mængde af den enkelte art overstiger den i det følgende anførte minimumsmængde (kg levende vægt):
Stk. 2. Mængden af enkelte arter under 50 kg, jomfruhummer, tunge og ål dog under 10 kg, kan indføres særskilt på logbogsbladene.
Arter, som ikke indføres særskilt, skal indføres samlet under betegnelsen »Andre« (Kode: OTH).
 Stk. 3. For angivelsen af de anslåede mængder af fisk om bord angivet i kg gælder en tolerance på 20 %, medmindre en anden tolerance er fastsat i Fællesskabets forordninger, danske regler eller i vilkår for fiskeritilladelsen.
 § 5. Udover de i Det Europæiske Fællesskabs forordninger fastsatte obligatoriske oplysninger om fangstfarvand skal føreren af et dansk fiskerfartøj i logbogen anføre følgende:
 1) Ved fiskeri i statistisk rektangel 39/G4 i Østersøen og Bælterne oplysning om, hvorvidt fangsten er fisket i underområde 24 eller 25.
 2) Ved fiskeri i Skagerrak oplysning om, hvorvidt fangsten er fisket i dansk eller norsk zone.
 § 6. Føreren af et dansk fiskerfartøj skal i logbogen anføre det kvitteringsnummer, der modtages fra Fiskeridirektoratet ved anmeldelse efter Det Europæiske Fællesskabs forordninger, efter danske regler eller i henhold til vilkår for tilladelse til et bestemt fiskeri, herunder ved anmeldelse om afsejling, ankomst og farvandsskift.
 Stk. 2. Kvitteringsnumrene, jf. stk. 1, skal anføres i logbogen i kronologisk orden, idet der skal anvendes en fangstlinje i logbogen til hvert kvitteringsnummer.
 § 7. Føreren af et dansk fiskerfartøj, der efter Det Europæiske Fællesskabs forordninger skal udfylde landingsopgørelse, kan ved landing i dansk havn vælge i stedet for mængden af hver art at anføre navn (firma) eller CVR-nummer på den eller de personer eller virksomheder i første omsætningsled, der har modtaget eller købt fisken.
 § 8. Ved et dansk eller udenlandsk fiskerfartøjs landing af fisk i dansk havn skal logbogsblad, landingsopgørelse og evt. omladningsopgørelse afleveres eller sendes til den afdeling af Fiskeridirektoratet i hvis område, landingshavnen er beliggende, jf. bilag 1.
 Stk. 2. Ved landing af fisk i udenlandsk havn fra et dansk fiskerfartøj skal logbogsbladene sendes til den afdeling af Fiskeridirektoratet i hvis område, fartøjets hjemhavn er beliggende, jf. bilag 1.
 § 9. Føreren af et fiskerfartøj, der er registreret inden for Den Europæiske Union, skal efter hver landing af fisk eller efter ankomst til dansk havn aflevere eller sende logbogsblade, landingsopgørelse og evt. omladningsopgørelse til Fiskeridirektoratet, jf. § 8, stk. 1, og bilag 1, før fiskerfartøjet på ny forlader havnen, dog senest 48 timer efter losningens afslutning, medmindre en kortere frist fremgår af Fællesskabets forordninger eller danske regler eller vilkår.
 Stk. 2. Føreren af et logbogspligtigt fartøj, der er registreret uden for Den Europæiske Union, skal efter hver landing af fisk i dansk havn, før fartøjet på ny forlader havnen, dog senest 48 timer efter losningens afslutning, aflevere eller sende følgende til Fiskeridirektoratet, jf. § 8, stk. 1, og bilag 1:
 1) Landingsopgørelse, der mindst indeholder de i Fællesskabets forordninger krævede oplysninger.
 2) Kopi af logbogsblade for den landede fangst.
 3) Kopi af omladningsopgørelse eller af logbogsblade med oplysning om den omladede mængde fra det fiskerfartøj, som har fanget den landede fisk, hvis den landede fangst helt eller delvist er modtaget ved omladning fra et andet fartøj.
 Stk. 3. Føreren af et udenlandsk fartøj, der ikke har pligt til at føre logbog, skal efter hver landing af fisk i dansk havn, før fartøjet på ny forlader havnen, dog senest 48 timer efter losningens afslutning, aflevere eller sende landingsopgørelse og evt. omladningsopgørelse til Fiskeridirektoratet, jf. § 8, stk. 1, og bilag 1.
 Stk. 4. Landingsopgørelsesblanketter udleveres af Fiskeridirektoratet, jf. bilag 1.
 § 10. Ved Fiskeridirektoratets kontrol skal fartøjsføreren forevise logbogen samt på forlangende ajourføre logbogen.
 Stk. 2. Landingsopgørelsen skal føres og afsluttes senest ved losningens afslutning.
 Stk. 3. Føreren af et fiskerfartøj skal på Fiskeridirektoratets forlangende straks aflevere den ajourførte logbog, landingsopgørelse og evt. omladningsopgørelse.
 § 11. Med bøde straffes den, der overtræder eller forsøger at overtræde § 1, stk. 1, 2 og 4-6, § 2, stk. 2-5, §§ 3-8, § 9, stk. 1-3, og § 10.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 12. Bekendtgørelsen træder i kraft den 1. januar 2009.
 Stk. 2. Bekendtgørelse nr. 404 af 2. maj 2007 om føring af logbog mv. ophæves.
Fiskeridirektoratet, den 3. december 2008 Esben Egede Rasmussen / Lene Høgh Mikkelsen Bilag 1 Fiskeridirektoratet Ved aflevering og fremsendelse af logbogsblade, omladnings- og landingsopgørelser samt afgivelse af farvandserklæringer til Fiskeridirektoratet skal anvendes følgende adresser (afdelinger af Fiskeridirektoratet):
Bilag 2 Farvandserklæring (Afleveres i den afdeling af Fiskeridirektoratet, i hvis område fartøjets hjemhavn er beliggende.) I henhold til § 2 i denne bekendtgørelse erklærer undertegnede herved, at nævnte fiskerfartøjs fangstrejser fra nedennævnte dato at regne vil finde sted i det anførte farvand, dvs. at fiskeriet kun foregår i dette farvand, og at afsejlings- og ankomsthavnen liggerud til det farvand, der fiskes i, eller er anført nedenfor i rubrik 7.
 Undertegnede er bekendt med, at fangster landet med fiskerfartøjet vil blive anset som fisket i det angivne farvand.
 Farvandserklæringen gælder, indtil den afmeldes hos den afdeling af Fiskeridirektoratet, i hvis område fartøjets hjemhavn er beliggende.
 Der må ikke føres logbog, så længe en farvandserklæring er gældende.
Forud for fiskeri i et andet farvand skal farvandserklæringen afmeldes, og en ny farvandserklæring indgives med angivelse af dette farvand.
Forud for overgang til føring af logbog skal farvandserklæring ligeledes afmeldes.
1) Bekendtgørelsen indeholder bestemmelser, der er nødvendige for anvendelsen af følgende forordninger: Rådets forordning nr. 2847/93/EØF af 12. oktober 1993 om indførelse af en kontrolordning under den fælles fiskeripolitik (kontrolforordningen) med senere ændringer og Kommissionens forordning nr. 2807/83/EØF af 22. september 1983 om nærmere bestemmelser for registrering af oplysninger om medlemsstaternes fangster med senere ændringer.
I bekendtgørelsen er medtaget visse bestemmelser fra ovennævnte forordninger.
Ifølge artikel 249 i EF-traktaten gælder en forordning umiddelbart i hver medlemsstat.
Gengivelsen af disse bestemmelser i bekendtgørelsen er således udelukkende begrundet i praktiske hensyn og berører ikke forordningernes umiddelbare gyldighed i Danmark.
