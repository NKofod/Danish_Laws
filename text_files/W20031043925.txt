Klage  

 over behandling og manglende information om risici for  

  

 komplikationer i forbindelse med operation for nærsynethed Nævnet fandt ikke grundlag for at kritisere  

 afdelingslægens information af patienten, idet det blev anset for godtgjort,  

 at  

 afdelingslægen mundtligt havde informeret om operationsmetodens bivirkninger  

 og  

 risici.
Nævnet lagde vægt på, at det i journalen var noteret, at der var  

 medgivet recepter og information, og det var oplyst, at  

 afdelingen anvendte  

 dette som en standardfrasering, der var udtryk for, at patienten både havde  

 fået skriftlig og mundtlig information om behandlingsforløb, bivirkninger og  

 komplikationer.
Nævnet fandt dog grundlag for kritik af afdelingslægens  

 journalføring, da det ikke af journalen fremgik hvilke konkrete oplysninger,  

 som afdelingslægen gav patienten, og hvad patienten på denne baggrund  

 tilkendegav.
Nævnet fandt ikke grundlag for at kritisere overlægen  

 for selve behandlingen.
Det var nævnets opfattelse, at den anvendte  

 operationstype var en veletableret standardprocedure, som sikrer det bedst  

 mulige resultat, og som ved den rette indstilling af den computerstyrede  

 laser  

 sikrer, at resultatet af operationen bliver det samme uanset operatør.
