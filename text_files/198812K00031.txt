Nr LSF 31 Forslag til Lov om ændring af lov om registreringsafgift af motorkøretøjer  

 m.v. (Turistbusskatten afskaffes) Fremsat af Glistrup (FP) Dohrmann (FP) Kirsten Jacobsen (FP) Knud Lind  

 (FP) den 6. oktober 1988 § 1 I lov om registreringsafgift af motorkøretøjer m.v., jf. lovbekendtgørelse  

 nr. 13 af 16. januar 1985, som ændret senest ved lov nr. 185 af 9. april  

 1987, foretages følgende ændringer:
1. § 2, stk. 1, nr. 5, affattes således »5) køretøjer, der utvivlsomt er konstrueret og indrettet til  

 befordring af mere end 9 personer, føreren indbefattet, og har et til  

 køretøjet svarende antal passagersæder og ikke er indrettet til andet formål  

 end personbefordring (turist- og rutebusser). Endvidere påhængs- og  

 sættevogne til sådanne busser,» 2. § 6, stk. 1, nr. 1, ophæves.
 Nr. 2-7 bliver herefter nr. 1-6.
§ 2 Loven gælder for motorkøretøjer, for hvilke registreringsafgift ikke er  

 betalt senest dagen før lovens bekendtgørelse i Lovtidende.
Bemærkninger til lovforslaget Generelle bemærkninger I.
Det danske afgiftssystem m.v. belaster de danske turistvognmænd med  

 aldeles uholdbare konkurrencevilkår i forhold til deres kolleger i for  

 eksempel Vesttyskland, Beneluxlandene og England.
Det drejer sig bl.a. om  

 følgende seks punkter:
 1) Når en dansk turistvognmand skal indregistrere en turistbus i Danmark,  

 beregnes statsafgift på følgende måde:
 Først lægger Toldvæsenet moms på 22 pct. til standardprisen for den  

 pågældende bustype.
 Derefter beregner staten sig en registreringsafgift på 20 pct. af det  

 fremkomne beløb.
 Ved køb af en turistbus til en værdi af 2 mio. kr. skal der således  

 betales 488.000 kr. i afgift til staten efter følgende opgørelse:
 Standardpris 2.000.000 kr.
 Moms 22 pct. 440.000 kr.
 Tilsammen 2.440.000 kr.
 20 pct. registreringsafgift 488.000 kr.
 Ved køb at betale 2.928.000 kr.
 Moms tilbagebetales - 440.000 kr.
 Afgift i alt 488.000 kr.
 eller en turistbusinvesteringsskat på 24,4 pct.
Vesttyskland og Holland har ingen registreringsafgift.
Holland giver endda  

 12,5 pct. i investeringstilskud ved anskaffelse af en ny bus.
Belgien (og  

 vistnok også Luxembourg) giver rentetilskud på mellem 4 og 7 pct. ved  

 turistbuskøb.
2-4) Ud over den nævnte afgift skal vognmanden i Danmark betale en  

 kvartårlig vægtafgift på ca. 5.000 kr. og 800 kr. for nummerplader.
Hertil  

 kommer gebyr ved de senere årlige bilsyn.
Holland har en vægtafgift på ca. halvt danskerniveau, mens den tyske  

 ligger ca. 15 pct. under den danske.
Luxembourg har ingen busvægtafgift.
 5) I chaufførløn skal vognmanden betale følgende:
 Turistbus med 1 chauffør: 693 kr. pr. døgn.
 Turistbus med 2 chauffører: 1.032 kr. pr. mand pr. døgn.
 Disse beløb er ca. en halv gang over de luxembourgske tariffer (hvilket  

 Fremskridtspartiet vil ændre på via indkomstskattebundgrænseforhøjelser).
 6) Derudover er turistbuserhvervet selvsagt handicappet af alle andre  

 ulemper, hvormed folketingsflertallet har hæmmet dansk konkurrenceevne i bred  

 almindelighed (skattetryksrekord, restriktionsmængde, højrente osv.).
 I England er afgiftstrykket så lavt, at englændere på rejse til Danmark i  

 stadig mindre omfang lejer sig ind i danske busser, men i stedet ser profit i  

 at sejle deres egne busser til kontinentet og så køre rundt i dem herovre.
II.
Det må forventes, at EF indfører en totalliberalisering af  

 turistkørsel med ikrafttræden senest den 1. januar 1990.
 I denne situation er det, at nærværende lovforslag søger at afskaffe den  

 anførte 24,4 pct.-skat, som er det af de seks nævnte momenter, der skærer  

 skarpest i øjnene.
 Sker det ikke, må det forventes, at den del af det danske  

 turistbuserhverv, som vil overleve, vil udflage til andet EF-land, hvorefter  

 flere og flere vil miste mere og mere af kontakten til Danmark.
 Det drejer sig om ca. 600 vognmænd med ca. 5.000 arbejdspladser (inkl.  

 følgevirksomheder m.v.).
 Siden foråret 1987 har der været meget få nyindregistreringer af  

 turistbusser, idet de fleste vognmænd er afventende og overvejer en  

 udflagning til andre EF-lande (eventuelt ved at danne et fælles  

 Luxembourg-selskab, der indregistrerer sine busser der og leaser dem ud til  

 danske vognmænd). Så kan danske rejsende tage afsted til billigere priser,  

 blot med en fremmed nummerplade på bussen - også når turen for eksempel blot  

 går til Flensborg til afgiftsbillig grænsehandel.
 Med de dårligere indtjeningsforhold bliver kvaliteten og moderniteten af  

 de tilbageværende danskindregistrerede turistbusser mindre og mindre god.
Bemærkninger til lovforslagets enkelte punkter Til § 1, nr. 1 § 2, stk. 1, nr. 5, hjemler i sin nuværende udformning afgiftsfrihed for  

 »personkøretøjer, der med tilladelse efter lov om buskørsel anvendes til  

 rutekørsel og herudover alene anvendes til:
a) kørsel, der må ligestilles med almindelig rutekørsel, og som alene  

 afviger herfra ved at opfylde et kortvarigt trafikbehov.
Kørselen skal  

 udføres efter de for det pågældende område normalt gældende takstbestemmelser  

 og i henhold til forud offentliggjort køreplan, b) befordring af passagerer for jernbaner eller luftfartsselskaber, der er  

 ramt af trafikforstyrrelser.« Af den slags (rutebusser på gule nummerplader) var der ved udgangen af  

 1986 indregistreret 4.967. De vil (praktisk talt) alle også været omfattet af  

 nærværende forslag.
Afgiftsfriheden vil derfor blive udvidet med turistbusserne, hvoraf der  

 var 3.138 pr. 31. december 1986. Heraf kørte ca. 1.200 indenlandsk, mens ca.  

 1.900 var i udlandskonkurrence.
Blandt andet for at undgå administrative  

 vanskeligheder medtages de alle under den foreslåede afgiftsfrihed.
Til § 1, nr. 2 Den bestemmelse, der foreslås ophævet, hjemler 24,4 pct.-afgiften for  

 »køretøjer, der utvivlsomt er konstrueret og indrettet til befordring af  

 mere end 10 personer, føreren indbefattet, og har et til køretøjet svarende  

 antal passagersæder og ikke er indrettet til andet formål end  

 personbefordring«.
Det samlede provenu fra denne skat plejer at ligge i størrelsesordenen ca.  

 35 mio. kr. årligt, hvoraf ca. 20 mio. kr. hidrører fra de internationalt  

 kørende busser.
Der er således reelt et provenutab på ca. 15 mio. kr.  

 forbundet med ophævelsen.
Når mindstegrænsen nedsættes med een person i forhold til hidtidig  

 registreringsafgiftslov, beror det på, at alle internationale aftaler omkring  

 buskørsel (og i øvrigt også det danske Trafik- og Kommunikationsministerium)  

 bruger denne busdefinition.
Umiddelbart er dette uden provenumæssig  

 betydning, da der ikke i øjeblikket findes danske køretøjer med ni  

 passagerpladser.
Til § 2 For hurtigst muligt at få gang i fornyelsen af de danskindregistrerede  

 turistbusser foreslås en tidlig ikrafttrædelsesdag.
