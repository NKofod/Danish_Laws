Landsskatteretskendelse  

 vedr.
Genbeskatning af underskud ved overdragelse af udenlandsk  

 datterselskabs  

 virksomhed til dansk filial - bindende forhåndsbesked Klagen vedrører  

 Ligningsrådets bindende forhåndsbesked om genbeskatning af underskud ved  

 overdragelse af udenlandsk datterselskabs virksomhed til dansk filial mv.
Landsskatterettens afgørelse Spørgsmålene til  

 Ligningsrådet var følgende:
 Ligningsrådet har svaret:
Ad 1: Ja Ad 2: Nej Ad 3: Ja Kun besvarelsen af spørgsmål  

 3 behandles her.
 Landsskatteretten ændrer  

 Ligningsrådets afgørelse for så vidt angår besvarelsen af spørgsmål 3.
Sagens oplysninger D Corporation, USA, ejer  

 indirekte samtlige aktier i det danske selskab E ApS, der ejer samtlige  

 aktier  

 i F ApS, der ejer samtlige aktier i A A/S og C ApS.
A A/S ejer 100 % af  

 aktierne i en række selskaber, herunder B, Inc., USA, der er sambeskattet med  

 A  

 A/S.
Til og med 30. april 2004 ejede A  

 A/S 100 % af anpartskapitalen i C ApS, der til og med denne dato også var  

 sambeskattet med A A/S.
A A/S solgte anparterne i C ApS til F ApS den 1. maj  

 2004.
Koncernen  

 er leverandør af måleudstyr til overvågning og diagnosticering af kritisk  

 syge  

 patienter.
Hovedparten af koncernens udviklingsaktiviteter og produktion  

 varetages af C ApS, mens den resterende del varetages af B, Inc.
 B,  

 Inc.
A  

 A/S stiftede i august 1998 selskabet G, Inc.,USA, der ved købsaftale af 20.  

 august 1998 erhvervede aktiviteter og aktiver fra et uafhængigt selskab, B,  

 Inc., USA.
Ved købet overtog G, Inc. blandt andet immaterielle rettigheder  

 til  

 produktet H samt den produktudviklingsafdeling, der havde udviklet produktet.  

 Efter købet skiftede G, Inc. navn til B, Inc.
B, Inc. har siden selskabets  

 stiftelse været sambeskattet med A A/S og har været underskudsgivende.  

 Selskabets genbeskatningssaldo udgjorde pr. 30. april 2003 ca. 451 mio. kr.
B,  

 Inc.s virksomhed består i udvikling, produktion og support til global  

 markedsføring af udstyr til måling af blodgasser.
Virksomheden beskæftiger  

 ca.  

 80 ansatte.
B,  

 Inc.s hovedprodukt er I, der er en videreudvikling af H.
I er et  

 specialdesignet, bærbart instrument, der bruges til at måle blodgasser.  

 Instrumentet fungerer ved hjælp af sensorer, der er baseret på  

 tykfilmsteknologien.
Produktet supplerer koncernens kerneprodukter.
B, Inc.  

 producerer og markedsfører herudover tilbehør og reservedele til I.
B, Inc.s  

 produkter sælges, ligesom C ApS produkter, via A A/S  

 salgsselskaber og  

 distributører til hospitaler mv. i USA, Japan og Europa.
B, Inc.s udviklingsafdeling  

 er beskæftiget med udvikling af efterfølgeren til I, der forventes lanceret  

 på  

 markedet i 4. kvartal 2005. Denne udviklingsaktivitet består dels i  

 instrumentudvikling, dels i videreudvikling af sensorer.
Afdelingen udfører  

 endvidere udviklingsopgaver vedrørende tykfilmsteknologien på vegne af C ApS  

 og  

 for dette selskabs regning og risiko.
 B, Inc. er ejer af  

 immaterielle rettigheder (patenter og knowhow). Selskabets øvrige aktiver  

 består fortrinsvis i varelagre (råvarer, halvfabrikata og færdigvarer),  

 driftsmidler, der benyttes til udvikling henholdsvis produktion, samt  

 indretning af lejede lokaler.
C  

 ApS C  

 ApS virksomhed består i udvikling, produktion og global markedsføring  

 af  

 måleudstyr til præcis bestemmelse af livstruende ændringer i iltstofskiftet.  

 Selskabets kerneproduktlinie er stationære instrumenter til måling af  

 blodgasser, pH, iltmætning, elektrolytter og metabolitter.
Instrumenterne  

 anvender klassiske elektrokemiske sensorer, hvis teknologi har været kendt i  

 årtier.
Koncernens produktstrategi forudsætter, at de elektrokemiske sensorer  

 i  

 de kommende stationære instrumenter bliver baseret på tykfilm.
J forventes  

 lanceret på markedet i 2. kvartal 2006, K i 2. kvartal 2007 og L i 3. kvartal  

 2007. C  

 ApS produktlinier består herudover blandt andet i  

 udstyr til transkutan (måling af blodparametre gennem huden) overvågning af  

 blodgasser (ilt og kuldioxid), og samplere til blodprøvetagning.
 Hovedparten  

 af selskabets produkter sælges via A A/S salgsselskaber og  

 distributører til  

 hospitaler i USA, Japan og Europa.
B, Inc.s overvejelser om  

 at flytte selskabets virksomhed til Danmark B, Inc. overvejer at leje  

 faciliteter (produktions- og kontorlokaler) hos A A/S, flytte og drive den  

 virksomhed, som selskabet i dag driver fra lejede lokaler i USA, til lejede  

 lokaler hos A A/S.
Der vil i den forbindelse blive indgået en lejeaftale  

 mellem  

 parterne for en årrække.
I første omgang er det  

 intentionen at overføre til lejede lokaler hos A A/S.  

 B, Inc. påtænker derimod at bevare den del af selskabets udviklingsafdeling,  

 der forestår udvikling af nye sensorer, i USA.
Det forventes, at det vil  

 tage op til et år at starte substratproduktionen op i Danmark.
Overførslen af  

 virksomheden vil derfor ske gradvist for at sikre, at færdigudviklingen og  

 lanceringen af M ikke forsinkes samt for at undgå produktionsafbrydelser (M  

 forventes lanceret i 4. kvartal 2005).
B, Inc. vil fra selskabets  

 nuværende forretningssted fortsætte med at producere selskabets nuværende  

 produkt,I, indtil produktet tages ud af produktion som følge af lanceringen  

 af  

 det nye produkt, M.
B, Inc. vil endvidere fra denne lokalitet producere og  

 eventuelt tillige supportere markedsføringen af M samt produktionen af  

 tilbehør  

 og reservedele til I i en overgangsperiode, dvs. indtil produktionen kan ske  

 på  

 fuldt tilfredsstillende niveau i Danmark.
 B, Inc.s produktion og  

 markedsføring af M, substratet til sensorerne i M, tilbehør og reservedele  

 til I  

 og M samt udviklingen af nye instrumenter vil herefter ske fuldt ud i og fra  

 de  

 lokaler, som B, Inc. vil leje hos A A/S.
 B, Inc.s planer vil således  

 ultimativt føre til en nedlukning af B, Inc.s aktiviteter i USA og overførsel  

 af disse aktiviteter til Danmark, dog med undtagelse af den del af selskabets  

 udviklingsafdeling, der står for udvikling af nye sensorer.
Den gradvise overførsel  

 (flytning) af B, Inc.s virksomhed til Danmark vil indebære, at benyttelsen af  

 B,  

 Inc.s immaterielle rettigheder (patenter og knowhow) vil blive overført til  

 Danmark og anvendt i forbindelse med B, Inc.s udøvelse af virksomhed i  

 Danmark  

 fra de lejede lokaler hos A A/S.
B, Inc.s varelagre (råvarer, halvfabrikata  

 og  

 færdigvarer) vil eventuelt tillige med driftsmidler, der benyttes til  

 udvikling  

 henholdsvis produktion i USA, helt eller delvist blive flyttet til selskabets  

 forretningssted i Danmark.
B, Inc. vil alternativt hertil eller som et  

 supplement hertil indkøbe nye driftsmidler til brug for produktionen og den  

 udviklingsaktivitet, som skal foregå i Danmark, og skrotte eller søge at  

 sælge  

 eksisterende driftsmidler til tredjemand.
B, Inc. vil ansætte eget  

 personale (formentlig danske personer), der skal stå for produktionen m.v. i  

 Danmark.
Alternativt  eller som et supplement  hertil vil B, Inc.  

 leje nogle  

 af C ApS medarbejdere til at stå for produktionen m.v. i Danmark.
B,  

 Inc. vil  

 i så fald betale et markedsmæssigt fastsat vederlag til C ApS for benyttelsen  

 af C ApS medarbejdere.
B, Inc.s amerikanske  

 medarbejdere vil blive afskediget i takt med, at selskabets virksomhed  

 overføres  

 til Danmark.
B, Inc. vil dog tilbyde nøglepersoner ansættelse i Danmark.
 B, Inc. forventer i  

 forbindelse med etableringen og opstarten af produktionen i Danmark at  

 udstationere  

 nogle af selskabets nuværende medarbejdere til Danmark med henblik på  

 oplæring  

 af de personer, der skal stå for B, Inc.s produktion i Danmark af substratet  

 til M.
Ligningsrådets afgørelse Told- og Skattestyrelsens  

 indstilling vedrørende spørgsmål 3 Det fremgår af ligningslovens  

 § 33 E, stk. 1, at dersom et udenlandsk selskab, som udtræder af  

 sambeskatning  

 efter selskabsskattelovens § 31, i sambeskatningsperioden har haft underskud,  

 som er fradraget i andre selskabers skattepligtige indkomst, og som ikke  

 modsvares af senere års overskud, forhøjes moderselskabets skattepligtige  

 indkomst med et tilsvarende beløb i det indkomstår, hvor selskabet udtræder  

 af  

 sambeskatningen.
 I henhold til ligningslovens  

 § 33 E, stk. 2, finder ovennævnte bestemmelse om genbeskatning af underskud  

 tilsvarende anvendelse, hvis et udenlandsk sambeskattet selskab helt eller  

 delvist  

 afhænder virksomheden til et koncernforbundet selskab.
 Forarbejderne til  

 bestemmelsen angiver ikke nærmere, hvad der skal forstås ved udtrykket  

 virksomheden,  

 jf. for så vidt angår forarbejderne ovenfor under indstillingen vedrørende  

 spørgsmål 1.
 Af cirkulære nr. 82 af 29.  

 maj 1997, punkt 6.5.3.4.2, fremgår bl.a. følgende:
 Baggrunden for  

 (ligningslovens § 33 E, stk. 2) er, at herved sikres, at datterselskabet ikke  

 omgår genbeskatningen ved at udskille de sunde dele af selskabets  

 aktiviteter.
 Ved vurderingen af om  

 afhændelse af aktiver i relation til ligningslovens § 33 E, stk. 2, anses for  

 at være en hel eller delvis afhændelse af virksomhed, tages udgangspunkt i  

 den  

 almindelige skatteretlige forståelse af begrebet virksomhed.
 Det beror på en konkret  

 vurdering om det, der afhændes, må anses for at være en hel eller delvis  

 afhændelse af virksomhed.
 Ligningslovens § 33 E, stk. 2  

 tilsigter at sikre, at genbeskatning sker forinden et datterselskab afhænder  

 den overskudsgivende del af virksomheden til et andet selskab i koncernen,  

 der  

 ikke indgår i sambeskatningen.
Afståelse af enkeltstående  

 aktiver (eller passiver) udgør derfor som udgangspunkt ikke en hel eller  

 delvis  

 afståelse af en virksomhed.
Dette gælder særligt i forhold til  

 omsætningsaktiver  

  herunder aktier, der må kvalificeres som omsætningsaktiver. Besvarelsen af spørgsmålet  

 vil bero på en vurdering af, hvorvidt der i situationen kan siges at være  

 tale  

 om hel eller delvis afhændelse af en virksomhed.
 Der henvises til SKM2004.40.LR,  

 SKM2003.49.LSR, SKM2004.40.LR.
 Besvarelsen af spørgsmål 3  

 beror på en konkret vurdering af de forelagte forhold.
 I den foreliggende sag er det  

 oplyst, at B, Inc. påtænker at etablere et fast driftssted i lejede lokaler  

 hos  

 A A/S, hvorved der ikke sker en civilretlig afståelse af aktiver fra B, Inc.  

 Dette betyder ifølge praksis, jf. ovenfor, dog ikke, at der ikke kan være  

 tale  

 om hel eller delvis afhændelse af virksomheden i B, Inc. i ligningslovens §  

 33  

 E, stk. 2s forstand.
 Ifølge SKM2003.49.LSR er det  

 afgørende for vurderingen af, hvorvidt en virksomhed kan siges at være  

 afhændet, om aktiviteten må anses for overført eller afhændet af  

 datterselskabet til det koncernforbundne selskab.
 Den påtænkte transaktion med  

 etablering af fast driftssted i Danmark har baggrund i koncernens ønske om,  

 at  

 al udvikling og produktion inden for koncernen på sigt skal foregå i Danmark.
Ud fra de oplyste forhold,  

 herunder at det er hovedparten af B, Inc.s aktivitet, der ønskes overflyttet  

 til at fast driftssted i Danmark, at der lejes lokaler af A A/S samt ansættes  

 nyt dansk personale eller anvendes medarbejdere fra C ApS, findes forholdet,  

 uanset at det formelt fremtræder som etablering af en filial af B, Inc. i  

 Danmark, at måtte anses som overførsel af aktiviteten i B, Inc. til  

 koncernens  

 danske selskaber.
Der er herved endvidere henset til, at der er tale om  

 interesseforbundne parter.
 En sådan overførsel af  

 aktiviteten vil medføre, at genbeskatningssaldoen i B, Inc. kommer til  

 beskatning  

 hos moderselskabet, A A/S.
Selskabets påstand og argumenter Selskabets repræsentant har  

 nedlagt påstand om, at besvarelsen af spørgsmål 3 ændres til Nej.
Spørgsmål 3 Efter ordlyden af de enkelte  

 bestemmelser i ligningslovens § 33 E er der ikke hjemmel til at gennemføre  

 beskatning af A A/S af genbeskatningssaldoen på B, Inc., såfremt B, Inc.,  

 helt  

 eller delvist, overfører sin virksomhed fra USA til et fast driftssted i  

 Danmark (lejede lokaler hos A A/S).
 Ligningslovens § 33 E, stk.  

 2, 1. pkt., finder alene anvendelse ved afståelse af virksomhed fra en  

 juridisk  

 enhed (B, Inc.) til en anden juridisk enhed (til et koncernforbundet  

 selskabet) og ikke anvendelse ved en intern overførsel inden for samme  

 juridiske enhed.
 Ligningslovens § 33 E  

 indeholder en udtømmende opregning af de begivenheder, der udløser  

 genbeskatning.  

 En overførsel af virksomhed fra et udenlandsk sambeskattet selskab, B, Inc.,  

 til et af selskabet etableret fast driftssted i Danmark er ikke en  

 genbeskatningspligtig begivenhed efter ordlyden af bestemmelsen.
Ligningsrådet er på den ene  

 side enig i, at B, Inc. vil få et fast driftssted i Danmark, og at B, Inc.s  

 overførsel af aktiver til brug for den virksomhed, som selskabet ønsker at  

 drive fra et fast driftssted i Danmark, skal anses som en intern overførsel  

 inden for samme juridiske enhed (B, Inc.), jf. rådets besvarelse af spørgsmål  

 1  

 og 2. Ligningsrådets svar på spørgsmål 3 savner ikke kun hjemmel i  

 ligningslovens  

 § 33 E, men strider grundlæggende mod rådets besvarelse af spørgsmål 2. I  

 Ligningsrådets begrundelse for besvarelsen af spørgsmål 3 anføres det blandt  

 andet, at det efter praksis ikke er en betingelse for at anse en transaktion  

 for at indebære en hel eller delvis afhændelse af virksomhed efter  

 ligningslovens § 33 E, stk. 2, at der ved transaktionen sker en civilretlig  

 afståelse af aktiver.
Det anføres under henvisning til afgørelserne,  

 SKM2003.49.LSR  

 og SKM2004.40.LR, at det afgørende er, om transaktionen må anses for at  

 indebære en afhændelse af aktivitet fra det udenlandske datterselskab til et  

 koncernforbundet selskab.
 Administrativ praksis om  

 ligningslovens § 33 E, stk. 2, herunder de nævnte to afgørelser, vedrører i  

 alle tilfælde transaktioner mellem to eller flere forskellige juridiske  

 personer og ikke en situation som den foreliggende (overførsel af aktiver  

 inden  

 for én og samme juridiske enhed, B, Inc.).
Den påtænkte disposition vil  

 i øvrigt heller ikke indebære, at A A/S genbeskatningssaldo på B, Inc.  

 elimineres eller reduceres.
Efter det tidspunkt, hvor B, Inc. får fast  

 driftssted i Danmark, vil genbeskatningssaldoen, fortsat, kun kunne reduceres  

 i  

 det omfang, B, Inc. indtjener udenlandsk skattepligtig indkomst.
Det vil  

 formentligt reelt betyde, at genbeskatningssaldoen vil blive  

 fastlåst på  

 tidspunktet, hvor B, Inc. får fast driftssted i Danmark, da B, Inc. herefter  

 udelukkende eller fortrinsvis vil have dansk indkomst (underskud, der  

 vedrører  

 virksomheden i det faste driftssted i Danmark vil kunne modregnes i positiv  

 indkomst i andre sambeskattede selskaber, og overskud af virksomheden vil  

 være  

 skattepligtig i Danmark).
Landsskatterettens bemærkninger og begrundelse Af ligningslovens § 33 E,  

 stk. 1, 1. punktum, fremgår, at hvis et udenlandsk selskab, som udtræder af  

 sambeskatning efter selskabsskattelovens § 31, i sambeskatningsperioden har  

 haft underskud, som er fradraget i andre selskabers skattepligtige indkomst,  

 og  

 som ikke modsvares af senere års overskud, forhøjes moderselskabets  

 skattepligtige indkomst med et tilsvarende beløb i det indkomstår, hvor  

 selskabet udtræder af sambeskatningen.
Ifølge ligningslovens § 33 E, stk. 2,  

 1.  

 punktum, finder stk. 1. 1. punktum, bl.a. tilsvarende anvendelse, hvis et  

 udenlandsk sambeskattet selskab helt eller delvis afhænder virksomheden til  

 et  

 koncernforbundet selskab.
 Ved vurderingen af, om afhændelse  

 af aktiver i relation til ovennævnte bestemmelse anses for at være hel eller  

 delvis afhændelse af virksomhed, tages udgangspunkt i den almindelige  

 skatteretlige forståelse af begrebet virksomhed, og det beror på  

 en konkret  

 vurdering, om det, der afhændes, må anses for at være helt eller delvis  

 afhændelse af virksomhed, jf. herved cirkulære nr. 82 af 29. maj 1997 om  

 international beskatning, pkt. 6.5.3.4.2. og pkt. 6.5.3.5.
Etablering af et fast  

 driftssted og allokering af virksomhed hertil er ikke omfattet af  

 bestemmelsen  

 i ligningslovens § 33 E, stk. 2, der alene omhandler afhændelse til et  

 koncernforbundet selskab.
En allokering af aktivitet fra B, Inc. til et af  

 selskabet etableret fast driftssted i Danmark vil således ikke udløse  

 genbeskatning af underskud.
Under forudsætning af at der ikke ved  

 etableringen  

 af det faste driftssted afhændes virksomhed til de danske koncernselskaber,  

 ændres besvarelsen af spørgsmål 3 til et Nej.
