Skriftlig fremsættelse (14. december 2006) Transport- og energiministeren  

  

 (Flemming Hansen):
 Herved tillader jeg mig for Folketinget at fremsætte:
 Forslag til lov om anlæg  

 af ekstra jernbanespor i Ringsted.
(Lovforslag nr.
L 107).
 Det overordnede formål med lovforslaget er at forbedre  

 kapaciteten for både persontogs- og godstogstrafik, der skal passere  

 Ringsted.
 Ved lovforslaget får transport- og energiministeren  

 bemyndigelse til at anlægge et ekstra spor  et overhalingsspor   

 over en ca.  

 2,1 km  

 lang strækning mellem Østre  

 Ringvej og Ringsted Station umiddelbart nord for den eksisterende jernbane i  

 Ringsted.
 Anlæg af overhalingssporet øst for Ringsted medvirker til  

 øget kapacitet for både regionaltrafikken mellem Næstved og København,  

 landsdelstrafikken fra Storebælt til København og godstrafikken, ligesom  

 regulariteten omkring Ringsted generelt vil blive bedre.
 Samtidig indgår sporet i en større kapacitetsudvidelse, hvad  

 enten denne sker som udbygning af den bestående bane eller anlæg af en ny  

 bane.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale forslaget til Det Høje Tings  

 velvillige behandling.
