Vægbeklædninger til vådrum prøvnings- og godkendelseebetingelser Indhold FORUDSÆTNINGER Bygningsreglement 1982, BR-82 I kap. 7.8, stk. 1 stilles der krav om, at  

 gulv- og vægkonstruktioner omkring wc-rum med gulvafløb, bade- og vaskerum og  

 lignende rum skal konstrueres og udføres således, at skader som følge af  

 indtrængen af vand ikke kan forekomme.
I stk. 2 stilles der krav om, at gulve  

 og vægge skal konstrueres og udføres således, at de kan modstå normalt  

 forekommende mekaniske og kemiske påvirkninger.
I stk. 5 anføres, at vægge af  

 uorganiske materialer skal være vandafvisende i en højde af mindst 1,7 m over  

 gulv.
Disse vægge eller vægbeklædninger skal ikke MK-godkendes.
I stk. 6 stilles  

 der krav om, at der på vægge af organisk materiale kun må anvendes  

 vægbeklædninger, som er i overensstemmelse med forskrifter og anvisninger  

 godkendt af boligministeriet, eller som er i overensstemmelse med vilkårne i  

 boligministeriets godkendelse af de enkelte fabrikater.
I SBI-anvisning 109, Bygningersbvådrum, er beskrevet en række eksempler på  

 udførelse af vægkonstruktioner og vægbeklædninger til vådrum.
SBI-anvisning  

 109 er godkendt af boligministeriet, og vægkonstruktioner og vægbeklædninger,  

 som er udført i overensstemmelse hermed, skal ikke MK-godkendes.
Vægbeklædninger, der anvedes på vægge af organisk materiale, og som ikke  

 er beskrevet i SBI-anvisning 109, skal være MK-godkendt.
Specielt for  

 malebehandlinger gælder, at de skal MK-godkendes, også selv om de krav, de  

 skal opfylde, er indeholdt i anvisningen.
 Bygningsreglement for småhuse 1985, BR-S 85 I kap. 4.6.1 anføres følgende:
 Baderum samt wc-rum med gulvafløb skal opfylde følgende krav i den del af  

 rummet, hvor der må regnes med vandpåvirkning: på gulv- og vægkonstruktioner  

 af træ må kun anvendes vandtætte beklædninger, samlinger, herunder  

 tilslutning mellem gulv og væg samt rørgennemføringer o.l. skal være  

 vandtætte, gulv- og vægoverflader skal udføres, så de kan modstå normalt  

 forekommende mekaniske og kemiske påvirkninger og i rum med gulvafløb skal  

 gulvet have tilstrækkeligt fald mod afløbet.
 Der stilles således ikke krav om, at vægbeklædninger, der anvendes i  

 småhuse, skal være MK-godkendt.
GODKENDELSESORDNINGEN Boligministeriets cirkulære af 20. november 1978 angiver retningslinier  

 for godkendelsesordningen.
 I det følgende beskrives de regler, som ansøgninger om godkendelse af  

 vægbeklædninger til vådrum vil blive behandlet efter.
ANSØGNING OM GODKENDELSE Ansøgning om godkendelse skal, som anført i cirkulæret, sendes til:
Godkendelsessekretariatet for materialer og konstruktioner Postboks 54 DK-2970 Hørsholm tlf. (02) 86 55 33 Ansøgningen skal indeholder følgende:
 a Ansøgerens navn, adresse og telefonnummer.
 Såvel producent som forhandler (agent) kan optræde som ansøger.
Godkendelsen vil normalt blive stilet til ansøgeren.
Der er imidlertid  

 intet til hinder for, at godkendelsen kan stiles til en anden.
Eksempelvis  

 kan ansøgningen være indsendt af en forhandler, medens godkendelsen ønskes  

 stilet til producenten.
Hvis noget sådant ønskes, må det tydeligt fremgå af  

 ansøgningen, ligesom det skal være godtgjort, fx i form af et skriftligt  

 tilsagn, at den, som godkendelsen skal stiles til, er indforstået hermed.
Det  

 skal dog i alle tilfælde være oplyst, hvem der er producent.
 b Vægbeklædningens navn og typebetegnelse.
 c Producentens specifikation af vægbeklædningen, dvs. oplysninger om  

 opbygning, materialesammensætning, tykkelse, vægt mv.
 d Udførelsesvejledning på dansk indeholdende en beskrivelse af egnede  

 underlag og en gennemgang af byggetekniske detaljer som fx tilslutning til  

 døre og vinduer, samling mellem vægbeklædning og gulvbelægning, indad- og  

 udadgående hjørner og rørgennemføringer.
 e Prøvningsattest.
Prøvningen skal udføres på et laboratorium, som kan anerkendes af  

 boligministeriet.
I de nordiske lande anvendes normalt følgende laboratorier:
 I Sverige:
Statens provningsanstalt Laboratoriet før byggnadsfysik Box 857 S-501 15 Borås tlf. (033) 16 50 00 I Norge:
Norges Byggforskningsinstitutt Postboks 322 Blindern N-Oslo 3 tlf. (02) 46 98 80 I Finland:
Statens tekniska Forskningscentral Konstruktionstekniska laboratoriet Bulevarden 31 SF-00180 Helsinki 18 tlf. (90) 64 89 31 Resultatet af prøvningen fremstilles i form af en prøvningsattest.
Det bemærkes, at prøvningsattesten tilhører rekvirenten af prøvningen.  

 Dette betyder bl.a., at prøvningslaboratoriet ikke automatisk sender kopi af  

 prøvningsattesten til MK-godkendelsessekretariatet.
Det betyder endvidere, at  

 hvis ejeren af prøvningsattesten og ansøgneren af godkendelsen er to  

 forskellige juridiske personer, kan MK-godkendelsessekretariatet forlange  

 prøvningsattestens ejers skriftlige tilladelse til, at attesten anvendes i  

 godkendelses-sagen.
 Prøvningsattesten må normalt højst være 1 år gammel på tidspunktet for  

 ansøgningen.
PRØVNING I Almindelige vægbeklædninger Prøvning til bestemmelse af vægbeklædningers egnethed til anvendelse i  

 vådrum foregår i almindelighed som angivet i:
 1 Nordtest method NT BUILD 058, Walls in bathrooms: Watertightness and  

 resistance to water and moisture.
 2 Nordtest method NT BUILD 063, Vertical building surfaces: Resistance to  

 glancing blows.
 3 SBI-notat 83, Vedhæftning gulvspartelmasser og lime.
 Visse typer vægbeklædninger (fx beklædninger, der afsluttes med keramiske  

 fliser) stiller særlige krav til underlagets (væggens) styrke og stivhed.  

 Prøvning heraf foregår i henhold til:
4 Nordtest method NT BUILD 062, Partitions under horizontal static load:  

 Strength and rigidity, og 5 Nordtest method NT BUILD 064, Partitions: Strength against dynamic  

 forces.
Det vil sjældent være nødvendigt at tage samtlige ovennævnte  

 prøvningsmetoder i brug ved bestemmelse af en vægbeklædnings egnethed til  

 anvendelse i vådrum.
Hvilke metoder, der er relevante, beror på arten og  

 opbygningen af den enkelte beklædning og må aftales med prøvningslaboratoriet  

 i hvert enkelt tilfælde.
I tvivlstilfælde kan det være hensigtsmæssigt, at  

 også MK-godkendelsessekretariatet inddrages i fastsættelsen af  

 prøvningsomfanget.
MK-godkendelsen vil normalt begrænse vægbeklædningens anvendelsesområde  

 til underlag af den art, som blev anvendt ved prøvningen.
Hvis beklædningen i  

 praksis skal anvendes også på andre og især mere fugtfølsomme underlag, må  

 prøvningen tilrettelægges således, at der også tages hensyn til dette  

 forhold.
Hvis særlige omstændigheder gør sig gældende, kan der stilles krav om, at  

 der udføres en supplerende prøvning.
Denne prøvning kan ske ved anvendelse af  

 såvel færdigudviklede, anerkendte metoder som metoder, der er specielt  

 udviklet til det foreliggende tilfælde.
II Særlige vægbeklædninger Malebehandlinger udgør en særlig gruppe.
Prøvning til bestemmelse af en  

 malebehandlings egnethed som vægbeklædning i vådrum foregår, hvis andet ikke  

 er foreskrevet, på underlag af 13 mm gipskartonplader og i øvrigt som angivet  

 i:
 1 SBI-notat 68, Bestemmelse af vægoverfladers tæthed.
 Der anvendes 3 stk. behandlede prøvelegemer (297 mm gange 210 mm).
 2 ASTM E 96-80, Water vapor transmission of materials, Water method at 23  

 grader C (procedure B).
 Der anvendes 3 stk. behandlede og 3 stk. ubehandlede prøvelegemer (Ø 175  

 mm).
3 ISO 4624 1978, Paints and varnishes Pull-off test for adhesion.
DIN 50  

 017, Klimate und ihre technische Anwendung, Kondenswasser Prufklimate.
Der anvendes 6 stk. behandlede prøvelegemer (600 mm gange 400 mm, opbygget  

 af 2 lag plader med tværgående samling midt i yderste plade.
Bagside og  

 kanter forseglet med fx 2 lag epoxytjære maling).
 4 Nordtest method NT BUILD 063, Vertical building surfaces:
 Resistance to glancing blows.
 Der anvendes 2 stk. behandlede prøvelegemer som under 3.
 Forud for prøvningerne konditioneres prøvelegemerne i 4 uger ved 23 grader  

 C plus/minus 2 grader C og 50% RF plus/minus 5% RF.
 Beklædninger med keramiske fliser opsat på gipskartonplader med et  

 mellemliggende vandtæt lag udgør en særlig gruppe, når der er tale om  

 traditionelle, keramiske fliser opsat med en klæber med kendte,  

 tilfredsttillende egenskaber på en væg, der enten er udført som beskrevet i  

 SBI-anvisning 109 (2 gange 13 mm gipskartonplader på stolper med højst 400 mm  

 indbyrdes afstand) eller er MK-godkendt til brug i vådrum med beklædning af  

 keramiske fliser.
 Prøvning af sådanne flisebeklædninger foregår som angivet i:
 5 SBI-prøvningsmetode nr. 1501. »Fugtbeskyttende evne af  

 overfladebehandling på gipskartonplader«.
 I tilknytning til de prøvninger, som er nævnt ovenfor under I og II, skal  

 der ved beklædninger, der indeholder lag, som påføres på stedet i flydende  

 form, og som er væsentlige for beklædningens tæthed (malebehandlinger,  

 fugefri beklædninger, keramiske fliser med vandtæt lag m.v.), gennemføres en  

 prøvning til bestemmelse af hovedbestandelene i dette eller disse lag  

 (identitetsprøvning). Bestemmelsen sker ved analyse af materialerne i den  

 tilstand, de har, inden de anvendes, og normalt ved  

 infrarød-spektrofotometri.
KRAV Det skal ved prøvning efter de i afsnit PRØVNING punkt I 1 5 og II 1 5  

 nævnte metoder eftervises, at nedenstående grænseværdier/-betingelser med  

 samme nummer er overholdt:
 II 1 Vandoptagelsen må ikke overstige 200 g pr. kvadratmeter.
2 Vanddamptætheden, Z-værdien, skal være størrer eller lig 5 GPa x s x  

 kvadratmeter pr. kg (10 PAM) 3 Malebehandlingens vedhæftning skal være:
størrer eller lig 0,4 MPa i tør tilstand størrer eller lig 0,3 MPa efter 16 timer ved 40 grader C og 100% RF størrer eller lig 0,4 MPa efter tørring i 7 døgn.
 4 Malebehandlingen må ikke gennembrydes.
Der stilles yderligere følgende krav til malebehandlinger: Der må ikke  

 forekomme porer, huller og revner i malebehandlingens færdige overflade.
I  

 armerede malebehandlinger skal armeringen have en minimumsvægt på 100 g pr.  

 kvadratmeter.
 5 Begyndende opfugtning udtrykt ved en pludselig, kraftig stigning i  

 prøvelegemets elektriske ledningsevne må tidligst indtræffe 24 timer fra  

 prøvningens påbegyndelse.
MÆRKNING Det vil være anført i godkendelsen som et vilkår, at vægbeklædningen eller  

 de materialer, som medgår til dens opbygning, skal leveres mærket evt. på  

 emballagen med den betegnelse, den er godkendt under.
KONTROL Det vil normalt være anført i godkendelsen som et vilkår, at der træffes  

 aftale med et kontrolorgan, som kan anerkendes af boligministeriet, om  

 løbende kontrol med vægbeklædningens egenskaber og med mærkningen.
Ved  

 beklædninger, hvor det eller de lag, der er væsentlige for beklædningens  

 tæthed, påføres på stedet i flydende form, udføres kontrollen med  

 sammensætningen af de materialer, der anvendes til opbygning af dette eller  

 disse lag.
 Dantest og Teknologisk Institut, Overfladeteknik, er anerkendt af  

 boligministeriet til at føre kontrol på dette område.
 Det understreges, at en kontrolftale skal være indgået inden godkendelse  

 kan udstedes.
BEMÆRKNINGER Beskrivelse af prøvningsmetoder kan købes hos:
 Visse beklædninger kræver særlig faglig kunnen eller specielt udstyr for  

 at kunne udføres tilfresstillende (malebehandlinger, fugefri beklædninger).  

 For at begrænse ukyndiges anvendelse af disse beklædninger mest muligt vil  

 det i MK-godkendelserne blive anført som et vilkår, at arbejdet skal forestås  

 af ansøgeren selv eller af fimaer, som ansøgeren har autoriseret hertil.
 Ved beklædninger, som ikke stiller disse særlige krav til uddannelse eller  

 udstyr, og som derfor kan forventes at blive anvendt også af  

 gør-det-selv-folk, vil der blive lagt vægt på, at udførelsesvejledningen er  

 tilstrækkeligt detaljeret.
GYLDIGHED Godkendelsen, som er bindende for bygningsmyndighederne, gives for en  

 periode af 5 år.
Efter udløbet af gyldighedsperioden kan godkendelsen  

 forlænges for en ny 5-års periode.
Ansøgning om fornyelse af godkendelsen  

 skal indsendes til MK-godkendelsessekretariatet ca. 6 måneder førend  

 godkendelsen udløber.
MK-godkendelsessekretariatet udsender normalt en  

 påmindelse herom.
GEBYR Ifølge punkt IV, næstsidste afsnit i cirkulæret om  

 godkendelsesordningerne, vil der for behandling af godkendelsesansøgninger  

 blive opkrævet et gebyr, der fastsættes af boligministeriet.
Gebyrerne, som pristalsreguleres een gang årligt, er fastsat i  

 gebyrklasser, der afhænger af sagernes karakter.
Gebyret for godkendelse af  

 vægbeklædninger til vådrum udgør for tiden (1986) kr. 17.200,-.
OFFENTLIGGØRELSE Den færdige godkendelse trykkes i Byggedata og sendes til samtlige  

 kommuner.
 Opmærksomheden henledes på, at der kan bestilles et oplag af godkendelsen  

 hos:
Byggecentrum Vester Voldgade 94 DK-1552 København V tlf. (01) 12 73 73 Nærmere oplysninger kan fås hos Byggecentrum.
Omtale af produktet som godkendt af boligministeriet må kun ske med  

 angivelse af godkendelsens sagsnummer.
Gengivelse af godkendelsen må kun ske  

 med gengivelse af godkendelsen i sin helhed.
