(Til rektorerne for statsseminarierne  

 og de private seminarier) Man fremsender hermed cirkulære af 17. december 1975 om aflønning af  

 timelærere samt cirkulærskrivelse af s.d. om beregning af vederlag til  

 timelønnede lærere ved seminarierne.
 Man skal hertil knytte følgende bemærkninger:
I.
Cirkulæret om aflønning af timelærere .
 Der kan mellem vedkommende seminarium og Dansk magisterforening træffes  

 aftale om et højere timetal end 250 arbejdstimer pr. semester for en lærer  

 med aflønning efter timelønsreglerne, jfr. cirkulærets punkt 1. For så vidt  

 der i enkeltstående tilfælde måtte blive tale om en meget væsentlig  

 overskridelse af det angivne timetal, bør sagen dog forelægges for  

 ministeriet med henblik på eventuel særlig aftale med magisterforeningen om  

 etablering af en kvotalønsordning.
 Tjenestemænd, der overgår til timelæreransættelse med henblik på senere  

 fast ansættelse, vil fortsat kunne blive aflønnet efter reglerne for  

 tjenestemandsansatte seminarieadjunkter og -lektorer.
II.
Cirkulærskrivelsen om beregning af vederlag til timelønnede lærere .
 Der er ved ministeriets cirkulærskrivelse af 16. maj 1974 fastsat regler  

 for aflønning af timelønnede lærere for virksomhed som eksaminator.  

 Opmærksomheden henledes på, at vederlaget for skriftlig eksamination tillige  

 omfatter betaling for medvirken ved udarbejdelse af opgaver, og at der i  

 forbindelse hermed er tale om en foreløbig vederlagsordning; vederlaget kan  

 forventes senere at ville blive opdelt i et vederlag for medvirken ved  

 udarbejdelsen af eksamensopgaver og et vederlag for rettearbejdet.
 Det tilføjes, at de for faste lærere gældende regler om omregning af timer  

 i visse fag ikke finder anvendelse for timelønnede lærerkræfter.
 P.M.V.
 E.B.
E.
Paludan-M ller Bilag.
Bilag udeladt her.
