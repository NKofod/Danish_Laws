 VI MARGRETHE DEN ANDEN, af Guds Nåde Danmarks Dronning,  

 gør vitterligt:
 I henhold til protokol af 9. juni 1965 til overenskomsten af samme dato  

 mellem Kongeriget Danmark og Forbundrepublikken Tyskland om afgrænsningen af  

 visse dele af de to landes kontinentale sokkelområder anordnes herved  

 følgende afgrænsning af Kongeriget Danmarks kontinentale sokkel i Østersøen i  

 farvandet mellem de danske og Forbundrepublikken Tysklands Østersøkyster:
 § 1.  1) Grænsen mellem Kongeriget Danmarks og  

 Forbundsrepublikken Tysklands andel af den kontinentale sokkel i Østersøen er  

 i henhold til ovenanførte overenskomst, som trådte i kraft den 27. maj 1966 -  

 jfr. bekendtgørelse nr. 37 af 11. juni 1966 - fastsat efter midtlinien mellem  

 de over for hinanden liggende kyster og forløber som storcirkler mellem  

 følgende punkter:
 Punkternes positioner er bestemt ved bredde og længde i henhold til  

 europæisk Datum (1. revision 1950).
 § 2.  Afgrænsningen af Kongeriget Danmarks og  

 Forbundsrepublikken Tysklands territorium i Flensborg Fjord er fastsat i  

 traktat af 10. april 1922 angående overgangen til Danmark af suveræniteten  

 over Nordslesvig med senere ændringer ved noteveksling af 22. og 28. oktober  

 1970 med Forbundsrepublikken Tyskland om ændring af søgrænsen i Flensborg  

 Fjord - jfr. bekendtgørelse nr. 22 af 5. marts 1973.
 § 3.  Denne anordning træder i kraft den 1. juli 1977.
 Givet på Amalienborg, den 7. juni 1977 .
 Under Vor Kongelige Hånd og Segl.
 MARGRETHE R.
