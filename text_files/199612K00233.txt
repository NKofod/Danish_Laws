Nr LSF 233 Forslag til Lov om ændring af lov om støtte til jordbrugets  

 strukturudvikling og til økologisk jordbrug m.v.(Støtte til fremme af  

 økologisk omstilling inden for jordbrug og fiskeri m.v.) Fremsat af fødevareministeren (Bjørn Westh fg.) den 16. april 1997 Vedtaget ved tredjebehandling den 30. maj 1997 Lov nr. 404 af 10/06/1997 § 1 I lov nr. 479 af 12. juni 1996 om støtte til jordbrugets strukturudvikling  

 og til økologisk jordbrug m.v. foretages følgende ændringer:
 1. Lovens titel affattes således:
 »Lov om støtte til jordbrugets strukturudvikling og til økologisk  

 produktion inden for jordbrug og fiskeri m.v.«.
 2.  § 3, stk. 2, ophæves.
 Stk. 3 bliver herefter stk. 2.
 3. Overskriften til kapitel 3 affattes således:  

»Økologisk produktion og økologiske produkter«.
 4. I § 4, stk. 1, ændres »økologisk  

 jordbrugsproduktion« til: » økologisk produktion inden for jordbrug  

 og fiskeri«.
 5. § 5 affattes således:
» § 5. Ministeren for fødevarer, landbrug og fiskeri nedsætter  

 Det Økologiske Fødevareråd til at fremme, følge og vurdere  

 udviklingsmulighederne for en dansk økologisk jordbrugsproduktion.
I  

 spørgsmål, der vedrører tilskud til fremme af økologisk jordbrugsproduktion,  

 jf. § 4, stk. 1, indhenter ministeren for fødevarer, landbrug og fiskeri en  

 udtalelse fra Det Økologiske Fødevareråd.
Stk. 2. Det Økologiske Fødevareråd består af en repræsentant for  

 henholdsvis Ministeriet for Fødevarer, Landbrug og Fiskeri, Miljø- og  

 Energiministeriet, Foreningen for Biodynamisk Jordbrug, Landsforeningen  

 Økologisk Jordbrug, Samarbejdsudvalget for Økologisk/Biodynamisk Jordbrug,  

 Landbrugsraadet, De danske Landboforeninger, Dansk Familielandbrug,  

 Arbejderbevægelsens Erhvervsråd og Forbrugerrådet.
Repræsentanten for  

 Ministeriet for Fødevarer, Landbrug og Fiskeri er formand.
Rådet kan supplere  

 sig med særlig sagkyndige.
Stk. 3. Ministeren for fødevarer, landbrug og fiskeri fastsætter  

 Det Økologiske Fødevareråds forretningsorden og regler for rådets arbejde,  

 herunder for sekretariatsbetjening af rådet.« 6. § 6 affattes således:
» § 6. Ministeren for fødevarer, landbrug og fiskeri kan  

 fastsætte de regler, der er nødvendige for anvendelse af Det Europæiske  

 Fællesskabs forordninger om økologisk produktionsmetode og økologiske  

 produkter.
Ministeren for fødevarer, landbrug og fiskeri kan endvidere  

 fastsætte regler med henblik på gennemførelse af Det Europæiske Fællesskabs  

 direktiver og beslutninger om økologisk produktionsmetode og økologiske  

 produkter.
Ministeren for fødevarer, landbrug og fiskeri kan fastsætte regler  

 om fravigelse af bestemmelser i forordninger, direktiver og beslutninger, jf.  

 1. og 2. pkt., i det omfang disse indeholder adgang hertil.
 Stk. 2. Ministeren for fødevarer, landbrug og fiskeri kan  

 fastsætte regler om produktion af økologiske produkter inden for jordbrug og  

 fiskeri, herunder om autorisation af og kontrol med økologiske  

 jordbrugsbedrifter og økologiske primærvirksomheder inden for fiskerisektoren  

 samt om offentliggørelse af kontrol- og analyseresultater.
Stk. 3. Ministeren for fødevarer, landbrug og fiskeri kan for  

 andre virksomheder end de i stk. 2 nævnte fastsætte regler om økologiske  

 produkter inden for jordbrug og fiskeri, herunder om forarbejdning,  

 behandling, opbevaring, mærkning, transport, overdragelse samt ind- og  

 udførsel.
Ministeren for fødevarer, landbrug og fiskeri kan endvidere  

 fastsætte regler om autorisation, anmeldelse, godkendelse og kontrol af  

 sådanne virksomheder samt om offentliggørelse af kontrol- og  

 analyseresultater.
Stk. 4. Ministeren for fødevarer, landbrug og fiskeri kan  

 tilbagekalde en autorisation meddelt på grundlag af regler fastsat efter stk.  

 2 og 3, hvis vilkårene for autorisationen ikke overholdes.
Det kan i  

 forbindelse med tilbagekaldelsen bestemmes, at autorisationen først kan  

 generhverves efter en periode, der ikke kan overstige 5 år, hvis  

 tilbagekaldelsen skyldes, at autorisationsindehaveren har gjort sig skyldig i  

 grov eller oftere gentagen overtrædelse af reglerne om økologisk produktion  

 eller økologiske produkter.
Afgørelsen skal indeholde oplysning om adgangen  

 til efter § 6, stk. 6, at begære domstolsprøvelse og om fristen herfor.
 Stk. 5. Ministeren for fødevarer, landbrug og fiskeri kan forbyde  

 en person eller en erhvervsdrivende i en periode, der ikke kan overstige 5  

 år, at sælge eller på anden vis omsætte produkter under henvisning til, at de  

 er produceret i henhold til den økologiske produktionsmetode, såfremt  

 personen eller den erhvervsdrivende har gjort sig skyldig i grov eller oftere  

 gentagen overtrædelse af reglerne for økologisk produktion eller økologiske  

 produkter.
Stk. 6. En tilbagekaldelse af autorisation i medfør af stk. 4, kan  

 af den, afgørelsen vedrører, forlanges indbragt for domstolene.
Anmodning  

 herom skal fremsættes over for den myndighed, der har meddelt  

 tilbagekaldelsen, inden 4 uger efter, at afgørelse om tilbagekaldelse er  

 meddelt den pågældende.
Sagen indbringes herefter af myndigheden for retten  

 efter reglerne i retsplejelovens kapitel 81 uden medvirken af domsmænd.  

 Anmodningen har opsættende virkning, men retten kan ved kendelse bestemme, at  

 den pågældende under sagens behandling ikke må udøve virksomheden.
Hvis  

 tilbagekaldelsen findes lovlig ved dommen, kan det i denne bestemmes, at anke  

 ikke har opsættende virkning.«.
 7. I overskriften til kapitel 4 ændres »(Mål 5  

 b-foranstaltninger)» til: »(Mål 5 b og LEADER)».
 8. § 7, stk. 2, ophæves.
 Stk. 3 bliver herefter stk. 2.
 9. I § 12 ændres »oprettet« til:  

 »anvist«.
10. I § 13, stk. 1, ændres »jf. dog § 3, stk. 2, og §  

 7, stk. 2« til: »jf. dog § 16, stk. 3, 3. pkt.« 11. I § 15 indsættes som stk. 2 og 3:
 »Stk. 2. Ministeren for fødevarer, landbrug og fiskeri  

 bemyndiges til at fastsætte de regler, der er nødvendige for anvendelse af  

 Det Europæiske Fællesskabs forordninger om, at en støttemodtager i en periode  

 kan udelukkes fra at modtage støtte inden for Fællesskabets forordninger om  

 miljøvenlige produktionsmetoder i landbruget samt om naturpleje, hvis  

 støttemodtageren med forsæt eller ved grov uagtsomhed har afgivet urigtige  

 oplysninger af betydning for modtagelse af støtte inden for nævnte  

 forordninger.
Stk. 3. Ministeren for fødevarer, landbrug og fiskeri kan  

 fastsætte regler om, at amtsrådet eller kommunalbestyrelsen kan udøve  

 ministerens beføjelser i henhold til regler udstedt i medfør af stk. 2.« 12. I § 16, stk. 3, indsættes som 2. og 3.  

 pkt.:
»Ved delegation bevarer ministeren sin fulde instruktionsbeføjelse.  

 Ministeren for fødevarer, landbrug og fiskeri kan fastsætte regler om, at  

 amtsrådet eller kommunalbestyrelsen kan yde tilskud til de omfattede  

 foranstaltninger, jf. 1. pkt.« 13. § 17, stk. 2, affattes således:
»Stk. 2. Afgørelser, der er truffet af et amtsråd, en  

 kommunalbestyrelse eller en privat organisation i henhold til bemyndigelse  

 efter § 15, stk. 3, § 16, stk. 3, eller § 20, stk. 4, kan indbringes for  

 ministeren for fødevarer, landbrug og fiskeri.« 14. I § 17 indsættes efter stk. 2 som nyt stykke:
»Stk. 3. Ministeren for fødevarer, landbrug og fiskeri kan  

 fastsætte regler, hvorefter afgørelser, der er truffet af et amtsråd eller en  

 kommunalbestyrelse i henhold til bemyndigelse efter § 16, stk. 3, alene kan  

 påklages, for så vidt angår retlige spørgsmål.« Stk. 3 bliver herefter stk. 4.
 15. I § 17 indsættes som stk. 5:
»Stk. 5. Ministeren for fødevarer, landbrug og fiskeri kan  

 ændre afgørelser truffet i henhold til bemyndigelse efter § 15, stk. 3, § 16,  

 stk. 3, og § 20, stk. 4, uden at der foreligger klage.« 16. § 18, stk. 1, affattes således:
»Ministeren for fødevarer, landbrug og fiskeri kan fastsætte regler  

 om kontrol, tilsyn, regnskaber og revision vedrørende foranstaltninger,  

 hvortil der ydes støtte efter denne lov.« 17. I § 23 indsættes efter stk. 3 som nyt stykke:
»Stk. 4. Den, der overtræder et forbud meddelt i medfør af §  

 6, stk. 5, straffes med bøde.« Stk. 4-7 bliver herefter stk. 5-8.
 18. § 23, stk. 5, der bliver stk. 6, affattes således:
»Stk. 6. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Tidspunktet for lovens eller dele af lovens ikrafttræden fastsættes af  

 ministeren for fødevarer, landbrug og fiskeri.
Oprindeligt fremsat forslag § 1 I lov nr. 479 af 12. juni 1996 om støtte til jordbrugets strukturudvikling og til økologisk jordbrug m.v. foretages følgende ændringer:
 1. Lovens titel affattes således: » Lov om støtte til  

 jordbrugets strukturudvikling og til økologisk produktion inden for jordbrug  

 og fiskeri m.v.«.
 2. § 3, stk. 2, ophæves.
 Stk. 3 bliver herefter stk. 2.
3. Overskriften til Kapitel 3 affattes således:  

»Økologisk produktion og økologiske produkter«.
 4. I § 4, stk. 1, ændres » økologisk  

 jordbrugsproduktion« til: » økologisk produktion inden for jordbrug  

 og fiskeri«.
 5. § 5 affattes således:
» § 5. Ministeren for fødevarer, landbrug og fiskeri nedsætter  

 Det Økologiske Fødevareråd til at fremme, følge og vurdere  

 udviklingsmulighederne for en dansk økologisk jordbrugsproduktion.
I  

 spørgsmål, der vedrører tilskud til fremme af økologisk jordbrugsproduktion,  

 jf. § 4, stk. 1, indhenter ministeren for fødevarer, landbrug og fiskeri en  

 udtalelse fra Det Økologiske Fødevareråd.
Stk. 2. Det Økologiske Fødevareråd består af en repræsentant for  

 henholdsvis Ministeriet for Fødevarer, Landbrug og Fiskeri, Miljø- og  

 Energiministeriet, Foreningen for Biodynamisk Jordbrug, Landsforeningen  

 Økologisk Jordbrug, Samarbejdsudvalget for Økologisk/Biodynamisk Jordbrug,  

 Landbrugsraadet, De danske Landboforeninger, Dansk Familielandbrug,  

 Arbejderbevægelsens Erhvervsråd og Forbrugerrådet.
Repræsentanten for  

 Ministeriet for Fødevarer, Landbrug og Fiskeri er formand.
Rådet kan supplere  

 sig med særlig sagkyndige.
 Stk. 3. Ministeren for fødevarer, landbrug og fiskeri fastsætter  

 Det Økologiske Fødevareråds forretningsorden og regler for rådets arbejde,  

 herunder for sekretariatsbetjening af rådet.«.
 6. § 6 affattes således:
» § 6. Ministeren for fødevarer, landbrug og fiskeri kan  

 fastsætte de regler, der er nødvendige for anvendelse af Det Europæiske  

 Fællesskabs forordninger om økologisk produktionsmetode og økologiske  

 produkter.
Ministeren for fødevarer, landbrug og fiskeri kan endvidere  

 fastsætte regler med henblik på gennemførelse af Det Europæiske Fællesskabs  

 direktiver og beslutninger om økologisk produktionsmetode og økologiske  

 produkter.
Ministeren for fødevarer, landbrug og fiskeri kan fastsætte regler  

 om fravigelse af bestemmelser i forordninger, direktiver og beslutninger, jf.  

 1. og 2. pkt., i det omfang disse indeholder adgang hertil.
 Stk. 2. Ministeren for fødevarer, landbrug og fiskeri kan  

 fastsætte regler om produktion af økologiske produkter inden for jordbrug og  

 fiskeri, herunder om autorisation af og kontrol med økologiske  

 jordbrugsbedrifter og økologiske primærvirksomheder inden for fiskerisektoren  

 samt om offentliggørelse af kontrol- og analyseresultater.
Stk. 3. Ministeren for fødevarer, landbrug og fiskeri kan, for  

 andre virksomheder end de i stk. 2 nævnte, fastsætte regler om økologiske  

 produkter inden for jordbrug og fiskeri, herunder om forarbejdning,  

 behandling, opbevaring, mærkning, transport, overdragelse samt ind- og  

 udførsel.
Ministeren for fødevarer, landbrug og fiskeri kan endvidere  

 fastsætte regler om autorisation, anmeldelse, godkendelse og kontrol af  

 sådanne virksomheder samt om offentliggørelse af kontrol- og  

 analyseresultater.
Stk. 4. Ministeren for fødevarer, landbrug og fiskeri kan  

 tilbagekalde en autorisation meddelt på grundlag af regler fastsat efter stk.  

 2 og 3, hvis vilkårene for autorisationen ikke overholdes.
Det kan i  

 forbindelse med tilbagekaldelsen bestemmes, at autorisationen først kan  

 generhverves efter en periode, der ikke kan overstige 2 år, hvis  

 tilbagekaldelsen skyldes, at autorisationsindehaveren har gjort sig skyldig i  

 grov eller oftere gentagen overtrædelse af reglerne om økologisk produktion  

 eller økologiske produkter.
 Stk. 5. Ministeren for fødevarer, landbrug og fiskeri kan forbyde  

 en person eller en erhvervsdrivende i en periode, der ikke kan overstige 2  

 år, at sælge eller på anden vis omsætte produkter under henvisning til, at de  

 er produceret i henhold til den økologiske produktionsmetode, såfremt  

 personen eller den erhvervsdrivende har gjort sig skyldig i grov eller oftere  

 gentagen overtrædelse af reglerne for økologisk produktion eller økologiske  

 produkter.
Stk. 6. En tilbagekaldelse af autorisation i medfør af stk. 4, kan  

 af den, afgørelsen vedrører, forlanges indbragt for domstolene.
Anmodning  

 herom skal fremsættes over for den myndighed, der har meddelt  

 tilbagekaldelsen, inden 4 uger efter, at afgørelse om tilbagekaldelse er  

 meddelt den pågældende.
Sagen indbringes herefter af myndigheden for retten  

 efter reglerne i retsplejelovens kapitel 81 uden medvirken af domsmænd.  

 Anmodningen har opsættende virkning, men retten kan ved kendelse bestemme, at  

 den pågældende under sagens behandling ikke må udøve virksomheden.
Hvis  

 tilbagekaldelsen findes lovlig ved dommen, kan det i denne bestemmes, at anke  

 ikke har opsættende virkning.«.
7. I overskriften til Kapitel 4 ændres »(Mål 5 b - foranstaltninger)» til:
 »(Mål 5 b og LEADER)».
 8. § 7, stk. 2, ophæves.
 Stk. 3 bliver herefter stk. 2.
 9. I § 12 ændres »oprettet« til:  

 »anvist«.
 10. I § 13, stk. 1, ændres »jf. dog § 3, stk. 2, og §  

 7, stk. 2« til : »jf. dog § 16, stk. 3, 3. pkt.«.
 11. I § 15 indsættes som stk. 2 og 3:
 » Stk. 2. Ministeren for fødevarer, landbrug og fiskeri  

 bemyndiges til at fastsætte de regler, der er nødvendige for anvendelse af  

 Det Europæiske Fællesskabs forordninger om, at en støttemodtager i en periode  

 kan udelukkes fra at modtage støtte inden for fællesskabets forordninger om  

 miljøvenlige produktionsmetoder i landbruget samt om naturpleje, hvis  

 støttemodtageren med forsæt eller ved grov uagtsomhed har afgivet urigtige  

 oplysninger af betydning for modtagelse af støtte inden for nævnte  

 forordninger.
 Stk. 3. Ministeren for fødevarer, landbrug og fiskeri kan  

 fastsætte regler om, at amtsrådet eller kommunalbestyrelsen kan udøve  

 ministerens beføjelser i henhold til regler udstedt i medfør af stk.  

 2.«.
 12. I § 16, stk. 3, indsættes som 2. og 3. pkt. :
 »Ved delegation bevarer ministeren sin fulde instruktionsbeføjelse.  

 Ministeren for fødevarer, landbrug og fiskeri kan fastsætte regler om, at  

 amtsrådet eller kommunalbestyrelsen kan yde tilskud til de omfattede  

 foranstaltninger, jf. 1. pkt.«.
 13. § 17, stk. 2 , affattes således:
 »Stk. 2. Afgørelser, der er truffet af et amtsråd, en  

 kommunalbestyrelse eller en privat organisation i henhold til bemyndigelse  

 efter § 15, stk. 3, § 16, stk. 3, eller § 20, stk. 4, kan indbringes for  

 ministeren for fødevarer, landbrug og fiskeri.«.
 14. I § 17 indsættes efter stk. 2 som nyt stykke:
 » Stk. 3. Ministeren for fødevarer, landbrug og fiskeri kan  

 fastsætte regler, hvorefter afgørelser, der er truffet af et amtsråd eller en  

 kommunalbestyrelse i henhold til bemyndigelse efter § 16, stk. 3, alene kan  

 påklages for så vidt angår retlige spørgsmål.«.
 Stk. 3 bliver herefter stk. 4.
 15. I § 17 indsættes som stk. 5 :
 » Stk. 5. Ministeren for fødevarer, landbrug og fiskeri kan  

 ændre afgørelser, truffet i henhold til bemyndigelse efter § 15, stk. 3, §  

 16, stk. 3, og § 20, stk. 4, uden at der foreligger klage.«.
 16. § 18, stk. 1, affattes således:
 »Ministeren for fødevarer, landbrug og fiskeri kan fastsætte regler  

 om kontrol, tilsyn, regnskaber og revision vedrørende foranstaltninger,  

 hvortil der ydes støtte efter denne lov.«.
 17. I § 23 indsættes efter stk. 3 som nyt stykke:
 »Stk. 4. Den, der overtræder et forbud meddelt i medfør af §  

 6, stk. 5, straffes med bøde.«.
 Stk. 4-7 bliver herefter stk. 5-8.
 18. § 23, stk. 5, der bliver § 23, stk. 6 ,  

 affattes således:
 » Stk. 6. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
§ 2 Tidspunktet for lovens eller dele af lovens ikrafttræden fastsættes af ministeren for fødevarer, landbrug og fiskeri.
Bemærkninger til lovforslaget Almindelige bemærkninger 1. Baggrunden for lovforslaget På finansloven for 1997 er der i forbindelse med Forståelse mellem  

 regeringen, SF og Enhedslisten afsat forøgede bevillinger til fremme af bl.  

 a. økologisk omstilling og grøn beskæftigelse.
 En del af ovennævnte bevillinger, 100,0 mill. kr. over en 4 årig-periode,  

 vil blive anvendt inden for Ministeriet for Fødevarer, Landbrug og Fiskeris  

 område.
 I henhold til ovennævnte forståelse drejer det sig om grønne initiativer  

 vedrørende:
- fremme af økologiske non-food produkter, samt så vidt muligt med henblik  

 på at opstille tilhørende statsregler og statskontrol i form af grønt  

 Ø-mærke, hvortil vil blive anvendt 20,0 mill. kr. (incl.  

 administrationsudgifter), - fremme af økologisk fiskeri, samt så vidt muligt med henblik på at  

 opstille tilhørende statsregler og statskontrol i form af et blåt Ø-mærke,  

 hvortil vil blive anvendt 20,0 mill. kr. (incl. administrationsudgifter), - græsrodsforskning, hvortil vil blive anvendt 20,0 mill. kr. (incl.  

 administrationsudgifter), og - kompensation for grønne indkøbsaftaler i amter og kommuner, hvortil vil  

 blive anvendt 40,0 mill. kr. (incl. administrationsudgifter).
 Disse initiativer vil blive iværksat dels ved dette lovforslag, dels inden  

 for rammerne af den eksisterende lov nr. 479 af 12. juni 1996.
 De på finansloven for 1997 afsatte midler til ovennævnte grønne  

 initiativer vil blive udmøntet ved forelæggelse af bevillingsansøgning for  

 Finansudvalget.
 Udmøntningen af Forståelse mellem regeringen, SF og Enhedslisten  

 vedrørende den del, der vedrører Ministeriet for Fødevarer, Landbrug og  

 Fiskeris område, er beskrevet under bemærkningerne om lovforslagets  

 administrative og statsfinansielle konsekvenser, jf. afsnit 3 og 4.
 Endvidere er der behov for hjemmel til ministeren for fødevarer, landbrug  

 og fiskeri til offentliggørelse af kontrol- og analyseresultater for  

 økologiske bedrifter og virksomheder, bestemmelser om fratagelse og  

 generhvervelse af autorisation samt forbud mod omsætning ved overtrædelse af  

 reglerne om økologisk produktionsmetode og økologiske produkter.
 Endelig er der fundet behov for enkelte andre ændringer i lov nr. 479 af  

 12. juni 1996 om støtte til jordbrugets strukturudvikling og til økologisk  

 jordbrug m.v.
2. Lovforslagets indhold a) Økologisk Omstilling Af initiativerne til økologisk omstilling inden for Ministeriet for  

 Fødevarer, Landbrug og Fiskeris område kræver nedennævnte punkter i) og ii)  

 lovhjemmel, mens punkterne iii) og iv) er omfattet af § 4, stk. 1, i lov nr.  

 479 af 12. juni 1996.
 i) Fremme af økologiske non-food produkter, samt så vidt muligt med  

 henblik på at opstille tilhørende statsregler og statskontrol i form af et  

 grønt Ø-mærke.
 Det er hensigten i lovforslaget at opnå bemyndigelse til fastsættelse af  

 regler om bl. a. autorisation, anmeldelse, godkendelse og kontrol vedrørende  

 økologisk non-food produktion inden for Ministeriet for Fødevarer, Landbrug  

 og Fiskeris område.
 Endvidere ønskes bemyndigelse til fastsættelse af regler om tilskud til  

 fremme af økologisk non-food produktion inden for Ministeriet for Fødevarer,  

 Landbrug og Fiskeris område.
 Den påtænkte indsats kan f. eks. vedrøre udviklingsprojekter, som kan  

 fremme den økologiske non-food produktion af jordbrugs- og fiskeribaserede  

 råvarer som f. eks. stivelses-, fiber- og planteoliebaserede produkter.  

 Ligeledes kan indsatsen rettes imod udvikling af økologisk produktion af  

 juletræer, potteplanter og planteskoleprodukter.
 Det Økologiske Jordbrugsråd, hvis navn, jf. nedenfor, foreslås ændret til  

 Det Økologiske Fødevareråd, kan drøfte betingelserne for et grønt Ø-mærke.
 ii) Fremme af økologisk fiskeri, samt så vidt muligt med henblik på at  

 opstille tilhørende statsregler og statskontrol i form af et blåt  

 Ø-mærke.
 Det er hensigten i lovforslaget at opnå bemyndigelse til fastsættelse af  

 regler for økologisk fiskeriproduktion.
Endvidere ønskes der bemyndigelse til fastsættelse af regler om tilskud  

 til fremme af økologisk fiskeriproduktion.
Denne hjemmel forventes dog  

 foreløbig kun anvendt i forbindelse med udviklingsstøtte inden for områderne  

 miljøskånsomme fangstmetoder og miljøforbedrende metoder inden for dambrug.
 Fiskeriproduktion omfatter såvel fiskeri og opdræt af fisk som den  

 efterfølgende behandling og forarbejdning.
Der udarbejdes i regi af et af ministeren for fødevarer, landbrug og  

 fiskeri nedsat udvalg vedrørende økologisk fiskeriproduktion en aktionsplan  

 for fremme af økologisk fiskeriproduktion.
Heri vil der indgå arbejde med  

 etablering af et blåt Ø-mærke og fastsættelse af nærmere betingelser for  

 dette mærkes anvendelse.
Udvalget forventes bl. a. at inddrage repræsentanter  

 fra Det Økologiske Jordbrugsråd, hvis navn ændres til Det Økologiske  

 Fødevareråd, i udvalgets arbejde med henblik på at benytte den ekspertise,  

 der er opnået ved udarbejdelse af aktionsplanen vedrørende den økologiske  

 fødevareproduktion inden for jordbruget.
Endvidere forventes, at  

 repræsentanter fra Danmarks Fiskeriforening, Landsforeningen Levende Hav og  

 yderligere eksperter med speciel viden om udvikling af økologisk  

 fiskeriproduktion tilknyttes udvalget.
 iii) Græsrodsforskning.
 Aktiviteterne inden for græsrodsforskning gennemføres med hjemmel i den  

 eksisterende tilskudsordning til økologisk jordbrugsproduktion, jf. § 4, stk.  

 1, i lov nr. 479 af 12. juni 1996.
 iv) Kompensation for grønne indkøbsaftaler i amter og kommuner.
 Aktiviteterne gennemføres med hjemmel i den eksisterende tilskudsordning  

 til økologisk jordbrugsproduktion, jf. § 4, stk. 1, i lov nr. 479 af 12. juni  

 1996.
b) Det Økologiske Fødevareråd Som følge af ressortomlægningen, jf. kgl. resolution af 30. december 1996,  

 hvorved Levnedsmiddelstyrelsen blev overført til ministeren for fødevarer,  

 landbrug og fiskeris område, er det fundet hensigtsmæssigt at ændre Det  

 Økologiske Jordbrugsråds navn til Det Økologiske Fødevareråd.
Samtidig  

 bortfalder Sundhedsministeriets og Dansk Erhvervsjordbrugs repræsentation i  

 rådet.
c) Overtrædelse af reglerne for økologisk produktion inden for  

 jordbrug og fiskeri Det foreslås, at ministeren for fødevarer, landbrug og fiskeri kan fratage  

 personer eller virksomheder, som groft eller ved oftere gentagne  

 overtrædelser har overtrådt reglerne for økologisk produktion, retten til i  

 en periode på maksimalt 2 år at generhverve autorisation.
Ligeledes foreslås,  

 at ministeren kan forbyde ovennævnte personer eller virksomheder at omsætte  

 eller lade omsætte produkter, der angives som produceret i henhold til den  

 økologiske produktionsmetode, i en periode på maksimalt 2 år.
Overtrædelse af  

 forbudet straffes med bøde.
d) Udbetaling af tilskud til en konto i et pengeinstitut Efter lov nr. 479 af 12. juni 1996 kan udbetaling af tilskud ske til en af  

 ansøger oprettet konto i et pengeinstitut.
 Det foreslås, at kontoen ikke nødvendigvis skal være ansøgers egen konto,  

 men blot en af ansøger anvist konto, f.eks. en vareleverandørs.
e) Klage Baggrunden for, at ministeren for fødevarer, landbrug og fiskeri i lov nr.  

 479 af 12. juni 1996 har bemyndigelse til at fastsætte regler om, at amtsråd,  

 kommunalbestyrelser eller private organisationer kan varetage ministerens  

 beføjelser efter loven, er bl. a., at der under lovens administration skal  

 kunne inddrages et særligt kendskab til lokale eller regionale forhold.
Der  

 foreslås derfor en bemyndigelse til ministeren for fødevarer, landbrug og  

 fiskeri til at kunne begrænse klageadgangen, hvis ministerens beføjelser  

 delegeres til amtsråd eller kommunalbestyrelser således, at klageadgangen  

 ikke omfatter de skønsmæssige elementer i en afgørelse, men kun retlige  

 spørgsmål.
f) Revision Med lovforslaget tilsigtes at tilvejebringe en tydeliggørelse af hjemlen  

 til at kunne udstede revisionsinstrukser vedrørende støttemodtagers  

 regnskaber m.v.
g) Gennemførelse af EU-retsakter I henhold til art. 20, stk. 3, i Kommissionens forordning (EF) nr. 746/96,  

 der vedrører gennemførelse af rådsforordningen om miljøvenlige  

 jordbrugsforanstaltninger m.v. (EØF) nr. 2078/92, kan en tilskudsmodtager  

 udelukkes fra enhver støtte efter forordning (EØF) nr. 2078/92, hvis der er  

 tale om urigtige angivelser, som skyldes forsæt eller grov uagtsomhed.
Den  

 pågældende kan derefter først indgå en ny forpligtelse vedrørende modtagelse  

 af tilskud inden for miljøvenligt landbrug eller økologisk jordbrug, når der  

 er gået to år.
Denne sanktion hindrer ikke, at der anvendes yderligere  

 sanktioner på nationalt plan.
Det findes hensigtsmæssigt at bemyndige  

 ministeren for fødevarer, landbrug og fiskeri til at kunne fastsætte de  

 administrative forskrifter, der er nødvendige for anvendelse af den  

 pågældende forordning.
Med rådets forordning nr. 2092/91 om økologisk produktionsmetode for  

 landbrugsprodukter og om angivelse heraf på landbrugsprodukter og  

 levnedsmidler, er der taget skridt til at indføre fællesskabsregler  

 vedrørende økologisk produktion og forarbejdning af økologiske produkter og  

 levnedsmidler, samt mærkning heraf.
Det findes derfor hensigtsmæssigt at  

 bemyndige ministeren for fødevarer, landbrug og fiskeri til i Danmark at  

 kunne fastsætte de administrative forskrifter, der er nødvendige for  

 anvendelse af Det Europæiske Fællesskabs forordninger om økologisk  

 produktionsmetode samt til at kunne gennemføre eventuelle fremtidige  

 direktiver og beslutninger, der vedrører økologisk produktionsmetode og  

 økologiske produkter.
h) Straffebestemmelser for juridiske personer Ændringen af bestemmelsen om ansvar for juridiske personer er en følge af,  

 at der ved lov nr. 474 af 12. juni 1996 om ændring af straffeloven blev  

 fastsat regler om kollektivansvar i straffeloven.
 Ved vedtagelsen af ændringen af straffeloven forudsattes, at de gældende  

 bestemmelser om kollektivansvar i særlovgivningen ændredes i overensstemmelse  

 hermed ved først givne lejlighed.
3. Lovforslagets administrative konsekvenser De administrative merudgifter afholdes inden for de 100,0 mill. kr., der  

 er afsat på finansloven for 1997 til brug inden for Ministeriet for  

 Fødevarer, Landbrug og Fiskeris område som led i Forståelse mellem  

 regeringen, SF og Enhedslisten.
I tabel 1 og 2 er angivet merudgifter ved administration af de i  

 baggrunden for lovforslaget omhandlede aktiviteter.
Merudgifterne udgør i  

 1997 3,9 mill. kr. og henholdsvis 3,3 mill. kr. i 1998, 3,5 mill. kr. i 1999  

 og 3,7 mill. kr. i år 2000. Heraf udgør lønudgifter 0,7 mill. kr. i 1997 og  

 2,1 mill. kr. årligt i 1998 - 2000. Det svarer til 2,0 årsværk i 1997 og 6,0  

 årsværk årligt i 1998 - 2000.
Tabel 1. Statens øgede personaleforbrug (antal årsværk) *) heraf vedrører 3,0 mill.kr. køb af fremmede tjenesteydelser i  

 forbindelse med aktionsplansudarbejdelse.
4. Lovforslagets statsfinansielle konsekvenser De statsfinansielle konskvenser for så vidt angår forøgelse af  

 udgiftbevillingen under § 24.23.25: Støtte til fremme af økologisk  

 jordbrugsproduktion afholdes inden for de 100,0 mill. kr., der er afsat på  

 finansloven for 1997 til brug inden for Ministeriet for Fødevarer, Landbrug  

 og Fiskeris område som led i Forståelse mellem regeringen, SF og  

 Enhedslisten.
 Det er bl. a. hensigten med nærværende lovforslag at søge bemyndigelse til  

 at fastsætte regler om tilskud til fremme af økologisk fiskeriproduktion og  

 non-food produktion inden for Ministeriet for Fødevarer, Landbrug og Fiskeris  

 område.
 i) Der afsættes følgende midler til økologisk non-food produktion  

 (udviklingsstøtte m.v.) inden for Ministeriet for Fødevarer, Landbrug og  

 Fiskeris område:
Finanslovens § 24.23.25: Støtte til fremme af økologisk  

 jordbrugsproduktion Tilsagns- og udbetalingsbevilling ii) Vedrørende fremme af økologisk fiskeriproduktion (udviklingsstøtte m.  

 v.) afsættes der følgende midler:
Finanslovens § 24.23.25: Støtte til fremme af økologisk  

 jordbrugsproduktion Tilsagns- og udbetalingsbevilling Der afsættes følgende midler til administration:
Mill. kr. 1997 1998 1999 2000 I alt 1,8 1,5 1,7 1,9 6,9 iii) Vedrørende græsrodsforskning afsættes følgende midler  

 (udviklingsstøtte m.v.):
 Finanslovens § 24.23.25: Støtte til fremme af økologisk  

 jordbrugsproduktion.
Tilsagns- og udbetalingsbevilling iv) Vedrørende kompensation for grønne indkøbsaftaler i amter og kommuner  

 afsættes følgende midler (udviklingsstøtte m.v.):
 Finanslovens § 24.23.25: Støtte til fremme af økologisk  

 jordbrugsproduktion.
Tilsagns- og udbetalingsbevilling 5. Lovforslagets erhvervsøkonomiske konsekvenser Indførelsen af regler om økologisk fiskeriproduktion og økologisk non-food  

 produktion inden for Ministeriet for Fødevarer, Landbrug og Fiskeris område  

 må antages at medføre en yderligere efterspørgsel efter økologiske fødevarer  

 og øvrige økologiske produkter.
Ligeledes må de skærpede sanktionsmuligheder  

 ved overtrædelse af økologireglerne forventes at medvirke til at fastholde  

 tilliden hos forbrugerne til de økologiske produkter og dermed underbygge de  

 autoriserede økologiske producenters afsætningsmuligheder.
En nærmere  

 opgørelse af de erhvervsøkonomiske konsekvenser kan dog ikke foretages.
6. Lovforslagets miljømæssige konsekvenser Lovforslaget indebærer, at der kan fastsættes regler for økologisk  

 produktion i fiskerisektoren og for økologisk non-food produktion inden for  

 Ministeriet for Fødevarer, Landbrug og Fiskeris område, ligesom der vil blive  

 afsat midler til fremme af økologisk produktion inden for disse områder.  

 Dette forventes at få en positiv miljømæssig effekt, men en nærmere opgørelse  

 heraf kan dog ikke foretages.
7. Forholdet til EU-retten Lovforslaget indeholder bestemmelser, der vedrører en række af Det  

 Europæiske Fællesskabs retsakter, herunder forordninger om finansieringen af  

 den fælles landbrugspolitik og mulige senere ændringer heraf samt  

 bestemmelser om økologisk produktionsmetode.
Lovforslaget indeholder hjemmel til, at ministeren for fødevarer, landbrug  

 og fiskeri kan fastsætte regler om tilskud til fremme af økologisk  

 fiskeriproduktion og non-food produktion inden for Ministeriet for Fødevarer,  

 Landbrug og Fiskeris område.
Denne del af lovforslaget forudsætter  

 godkendelse af Europa-Kommissionen i medfør af statsstøttereglerne i  

 EF-Traktaten.
 Lovforslaget skal notificeres for Europa-Kommissionen, og  

 Europa-Kommissionens godkendelse skal foreligge, før loven kan sættes i  

 kraft.
 8. Lovforslagets forhold til anden lovgivning m.v.
Der findes andre tilskudsordninger, som i lighed med mulighederne i dette  

 lovforslag har til formål at understøtte udviklingsaktiviteter vedrørende  

 miljøvenlige produktionsformer.
I forbindelse med den konkrete udmøntning af  

 de tilskudsmuligheder, der hjemles i dette lovforslag, vil der ske en  

 koordinering/afgrænsning i forhold til andre ordninger, og de erfaringer, der  

 er indhøstet i forbindelse med disse ordninger.
Tilskud til produktudvikling  

 og udvikling af nye dyrkningsformer i medfør af dette lovforslag vil derfor  

 primært have til formål at udvikle og afprøve kriterier for produktion og  

 mærkning af jordbrugs- og fiskeribaserede økologiske råvarer og produkter.
I forbindelse med udmøntning af de i dette lovforslag beskrevne mærknings-  

 og kontrolordninger, vil der blive lagt vægt på, at der sker en  

 hensigtsmæssig afgrænsning med hensyn til hvilke produkter/produktgrupper,  

 der kan omfattes af mærkningen.
Med hensyn til det grønne Ø-mærke er det  

 hensigten, at dette alene skal anvendes i forbindelse med produktion af  

 økologiske råvarer til non-food produktion og i forbindelse med produktion af  

 forarbejdede økologiske non-food produkter med et højt indhold af økologiske  

 jordbrugsbaserede råvarer.
Nærmere betingelser herfor vil blive udviklet i  

 regi af Det Økologiske Jordbrugsråd, der ændrer navn til Det Økologiske  

 Fødevareråd.
F.eks. er det for tekstiler, vaskemidler, papir og maling m.v.  

 vigtigt at afklare hvilke andre miljøkrav, der skal opfyldes, for at  

 produktet kan opnå det grønne Ø-mærke.
9. Høring Lovforslaget har været forelagt for Amtsrådsforeningen i Danmark,  

 Kommunernes Landsforening, Dansk Erhvervsfrugtavl, Dansk  

 Erhvervsgartnerforening, Dansk Familielandbrug, De danske Landboforeninger,  

 Forbrugerrådet, Landbrugsraadet, Landsforeningen Økologisk Jordbrug, Sammenslutningen af Danske Småøer,  

 Danmarks Naturfredningsforening, Foreningen af Registrerede Revisorer,  

 Foreningen af Statsautoriserede Revisorer, Hedeselskabet, Friluftsrådet, Det  

 Økologiske Jord- brugsråd, Dansk Skovforening, De danske Skovdyrkerforeninger, Foreningen  

 af Biodynamisk Jordbrug, Landsforeningen Levende Hav, Danmarks  

 Fiskeriforening, Organisationen Dansk Aquakultur, Danmarks Fiskeindustri- og  

 Eksportforening, Dansk Havbrugerforening, Dansk Dambrugerforening, Samarbejdsudvalget for  

 Økologisk/Biodynamisk Jordbrug, Konsumfiskeindustriens Arbejdsgiverforening,  

 Foreningen for Danmarks Fiskemel- og Fiskeolieindustri, Dansk Handel og  

 Service, Dansk Industri og Arbejderbevægelsens Erhvervsråd.
Bemærkninger til de enkelte bestemmelser Til § 1 Til nr. 1 Lovens titel foreslås ændret, da lov nr. 479 af 12. juni 1996 nu også vil  

 indeholde bestemmelser om økologisk fiskeriproduktion.
Til nr. 2 Bestemmelsen foreslås indsat i lovens § 16, stk. 3, med henblik på at  

 præcisere, at amtsrådet alene kan yde tilskud til foranstaltninger i henhold  

 til § 3, stk. 1, hvor administrationen ved delegation er overdraget til et  

 amtsråd.
Til nr. 3 Kapitlets titel foreslås ændret, da kapitel 3 nu også vil indeholde  

 bestemmelser om økologisk fiskeriproduktion.
Til nr. 4 Det er hensigten at bemyndige ministeren for fødevarer, landbrug og  

 fiskeri til at kunne fremme økologisk fiskeriproduktion og økologisk non-food  

 produktion inden for Ministeriet for Fødevarer, Landbrug og Fiskeris område.
Der findes ikke regler vedrørende økologisk fiskeriproduktion.
Udkast til  

 sådanne regler forventes at indgå i den aktionsplan for fremme af økologisk  

 fiskeri, som det er hensigten, at et af ministeren for fødevarer, landbrug og  

 fiskeri nedsat udvalg vedrørende økologisk fiskeri skal udarbejde.
Ved økologisk fiskeri vil der bl. a. blive lagt vægt på, at fangstmetoder  

 er skånsomme over for havmiljøet og tager hensyn til den økologiske balance i  

 den maritime flora og fauna.
For så vidt angår økologisk fiskeopdræt, vil der  

 bl. a. blive lagt vægt på mindst mulig negativ påvirkning af det omgivende  

 miljø herunder krav om lavt vandforbrug og optimal foderdosering, minimalt  

 medicinforbrug og begrænset anvendelse af tilsætningsstoffer i foderet.  

 Endelig vil der blive lagt vægt på dyrevelfærd.
 For forarbejdede fiskeriprodukter vil der blive set på, i hvilket omfang  

 der skal stilles andre miljøkrav i forbindelse med etablering af et blåt  

 Ø-mærke.
 Non-food produktion omfatter anvendelse af produkter, som anvendes til  

 andet end fødevarer.
 Økologisk non-food produktion inden for jordbrug skal ske i  

 overensstemmelse med reglerne for den økologiske produktionsmetode.
 Ved økologisk non-food produktion inden for fiskeri vil der bl. a. blive  

 lagt vægt på anvendelse af de samme fangst- og produktionsmetoder, som til  

 sin tid vil blive stillet til det øvrige økologiske fiskeri.
Økologiske non-food produkter omfatter bl. a. økologisk fremstillede  

 juletræer, potteplanter og planteskoleprodukter, samt jordbrugsbaserede  

 produkter til videre forarbejdning.
Endvidere kan nævnes fiberprodukter,  

 planteolier og stivelse fremstillet efter den økologiske produktionsmetode  

 med henblik på anvendelse i allergivenlige produkter og i forbindelse med en  

 miljøvenlig industriproduktion.
Til nr. 5 Forslaget indebærer, at Det Økologiske Jordbrugsråd ændrer navn til Det  

 Økologiske Fødevareråd.
 Det Økologiske Fødevareråds medlemmer foreslås at skulle bestå af det Det  

 Økologiske Jordbrugsråds nuværende repræsentanter, dog uden repræsentation  

 for Sundhedsministeriet, idet Levnedsmiddelstyrelsen ved kgl. resolution af  

 30. december 1996 er overført til Ministeriet for Fødevarer, Landbrug og  

 Fiskeris ressort, og uden repræsentation for Dansk Erhvervsjordbrug, idet  

 denne organisation pr. 3. marts 1996 har fusioneret med De danske  

 Landboforeninger under navnet » De danske Landboforeninger«.
Til nr. 6 Til § 6, stk. 1 Med Rådets forordning nr. 2092/91 af 24. juni 1991 om økologisk  

 produktionsmetode for landbrugsprodukter og om angivelse heraf på  

 landbrugsprodukter og levnedsmidler er der taget skridt til at indføre  

 fællesskabsregler vedrørende økologisk produktion og forarbejdning af  

 økologiske produkter og levnedsmidler samt mærkning heraf.
Forordning 2092/91 omfatter kun regler om vegetabilsk produktion, men en  

 udvidelse af forordningen til også at omfatte regler om animalsk produktion  

 er i øjeblikket under forhandling.
I forordningen fastsættes principperne for  

 den økologiske produktionsmetode.
Ligeledes fastsættes regler for mærkning af  

 økologiske produkter og levnedsmidler produceret af økologiske  

 jordbrugsprodukter og regler for hvilke hjælpestoffer og tilsætningsstoffer,  

 der må anvendes ved forarbejdningen af økologiske levnedsmidler, ligesom  

 mindstekravene til en officiel kontrolordning fastlægges.
Selve  

 kontrolordningens udformning er overladt til medlemslandenes egen beslutning.  

 Der tilsigtes en bred bemyndigelse til ministeren til i bekendtgørelsesform  

 at kunne fastsætte bestemmelser om anvendelse af ovenstående forordning i  

 Danmark, fremtidige forordninger, samt til at kunne gennemføre eventuelle  

 fremtidige direktiver og beslutninger, der vedrører økologisk  

 produktionsmetode og økologiske produkter.
 Ligeledes tilsigtes bemyndigelse til, at ministeren for fødevarer,  

 landbrug og fiskeri kan fastsætte regler om fravigelse af bestemmelser i  

 forordninger, fremtidige direktiver og beslutninger, i det omfang disse  

 indeholder adgang hertil.
 Til § 6, stk. 2 og 3 Den tilsvarende bestemmelse i § 6, stk. 1 og  

 2, i lov nr. 479 af 12. juni 1996 foreslås udvidet til også at omfatte  

 økologisk fiskeriproduktion og økologiske fiskeriprodukter.
Der er i lov nr. 481 af 12. juni 1996 om offentliggørelse af  

 kontrolresultater hjemmel til offentliggørelse af kontrolresultater, for så  

 vidt angår levnedsmidler.
De foreslåede ændringer af § 6 i lov nr. 479 af 12.  

 juni 1996 indebærer bl. a., at der kan fastsættes regler for økologisk  

 non-food produktion.
Da lov nr. 481 af 12. juni 1996 om offentliggørelse af  

 kontrolresultater alene giver hjemmel til at offentliggøre kontrolresultater  

 vedrørende levnedsmidler, er der behov for, at ministeren for fødevarer,  

 landbrug og fiskeri i lov nr. 479 af 12. juni 1996 får hjemmel til at  

 fastsætte regler om offentliggørelse af kontrolresultater vedrørende  

 økologikontrollen, som i fremtiden også kan omfatte non-food produktion.
Med bemyndigelsen til at offentliggøre kontrolresultater, jf.  

 lovforslagets § 6, stk. 2 og 3, kommer regelsættet for økologisk produktion  

 på dette punkt til at svare til de tilsvarende regler om kontrolbestemmelser  

 på de fleste andre områder under Ministeriet for Fødevarer, Landbrug og  

 Fiskeri.
Formen for og omfanget af offentliggørelsen vil blive fastsat efter  

 indhentet udtalelse fra Det Økologiske Jordbrugsråd, der med lovforslaget  

 ændrer navn til Det Økologiske Fødevareråd.
Det er hensigten, at offentliggørelse af kontrol- og analyseresultater kan  

 fremme en øget gennemsigtighed i den økologiske produktion til gavn for  

 producenter, detailhandlere og forbrugere.
Forbrugerne vil dermed få et  

 forbedret grundlag for at træffe et forbrugsvalg.
Offentliggørelse af  

 kontrolresultater vil endvidere medvirke til at sikre, at lovgivningens krav  

 til produktionen og omsætningen af økologiske produkter overholdes.
Dette vil  

 i sidste ende medvirke til at sikre kvaliteten af den økologiske produktion.
 Til § 6, stk. 4 Bestemmelsen er ændret i forhold til den  

 tilsvarende bestemmelse i § 6, stk. 3, i lov nr. 479 af 12. juni 1996, idet  

 der gives mulighed for i en periode at fratage en erhvervsdrivende retten til  

 at generhverve autorisation, hvis fratagelsen skyldes grov eller oftere  

 gentagen overtrædelse.
Efter de gældende regler er det muligt ved overtrædelse af de økologiske  

 produktionsregler at tilbagekalde en erhvervsdrivendes autorisation.  

 Plantedirektoratet har i flere overtrædelsessager, hvor der forelå grove  

 eller gentagne overtrædelser, tilbagekaldt autorisationen.
For så vidt angår  

 autorisation til økologisk planteavl, indebærer tilbagekaldelsen, at  

 jordbrugsbedriften skal gennem en ny omlægningsperiode på to år, førend  

 bedriftens planteprodukter på ny kan sælges som økologiske.
Drejer det sig om autorisation til produktion af animalske produkter, skal  

 den pågældende produktion tilsvarende omlægges på ny, men her gælder der  

 væsentligt kortere omlægningstider end for planteproduktionen.
Således anses  

 f. eks. svin og kvæg til kødproduktion som økologiske, når de har levet et år  

 under økologiske produktionsforhold, mens f.eks. høns til kødproduktion, der  

 har levet mindst 30 dage under økologiske produktionsforhold, kan betegnes  

 som økologiske.
Umiddelbart efter fratagelse af autorisationen kan  

 producenten eller virksomheden, forudsat at de generelle betingelser er  

 opfyldt, få bevilget ny autorisation og efter fornyet omlægning afsætte  

 produkterne som økologiske.
Dette findes ikke hensigtsmæssigt.
For så vidt angår grove eller gentagne overtrædelser inden for den  

 økologiske produktion, findes det derfor ønskeligt med en hjemmel til i  

 forbindelse med tilbagekaldelse af autorisation at fratage den pågældende  

 retten til at generhverve autorisation i en periode.
Der gives herved  

 mulighed for, at en producent afskæres fra at markedsføre sine produkter som  

 økologiske i en længere periode end den, der følger af kravet om fornyet  

 omlægning.
 Ved fastlæggelsen af den periode, hvor retten til generhvervelse af  

 autorisation er udelukket, tages hensyn til fornyet omlægningstid således, at  

 den samlede periode, hvor den erhvervsdrivende ikke kan markedsføre sine  

 produkter som økologiske, ikke kan overstige 2 år.
 Ændringen vil medvirke til sikring af højere standard blandt autoriserede  

 økologiske producenter og virksomheder og vil tillige give mulighed for at  

 ligestille de forskellige produktionsformer- vegetabilsk og animalsk- med  

 hensyn til forbudsperiodens længde.
Til § 6, stk. 5 Adgangen til at producere og markedsføre produkter  

 som økologiske er for visse virksomheder ikke gjort betinget af autorisation.  

 For at få samme mulighed for at afskære disse virksomheder fra at markedsføre  

 produkter som økologiske, som omtalt under bemærkningerne til § 6, stk. 4, er  

 det nødvendigt at etablere en hjemmel til at forbyde en virksomhed at  

 markedsføre sine produkter som økologiske.
Overtrædelse af forbudet straffes  

 med bøde.
 Bestemmelsen giver således hjemmel til at forbyde en person eller en  

 erhvervsdrivende, som groft eller oftere gentagne gange har overtrådt  

 reglerne for økologisk produktion, at markedsføre produkter som økologiske i  

 en periode, som ikke kan overstige 2 år.
Til § 6, stk. 6 Bestemmelsen indeholder regler om domstolsprøvelse  

 af afgørelser om tilbagekaldelse af autorisation.
Efter § 6, stk. 6, kan en  

 tilbagekaldelse efter § 6, stk. 4, forlanges indbragt for domstolene af den,  

 som afgørelsen vedrører.
Sagen skal behandles efter reglerne i  

 retsplejelovens kapitel 81 vedrørende strafferetsplejen.
Heraf følger først  

 og fremmest, at anklagemyndigheden har bevisbyrden for tilbagekaldelsens  

 berettigelse.
Muligheden for domstolsbehandling udelukker ikke almindelig  

 administrativ rekurs (klage). Tidsfristen i § 6, stk. 6 skal i dette tilfælde  

 regnes fra datoen for klagemyndighedens afgørelse.
Til nr. 7 Der er alene tale om en redaktionel ændring, da LEADER er omfattet af  

 kapitel 4 i lov nr. 479 af 12. juni 1996.
Til nr. 8 Bestemmelsen foreslås indsat i lovens § 16, stk. 3, med henblik på at  

 præcisere, at amtsrådet eller kommunalbestyrelsen alene kan yde tilskud til  

 foranstaltninger i henhold til § 7, stk. 1, hvor administrationen ved  

 delegation er overdraget til amtsråd eller kommunalbestyrelse.
Til nr. 9 Det er hensigten at fastsætte regler om, at tilskudsbeløbet udbetales til  

 en af ansøger anvist konto i et pengeinstitut, jf. de almindelige  

 bemærkninger.
Den anviste konto vil således også kunne tilhøre den, som fra  

 støttemodtager har fået overdraget fordringen efter dansk rets almindelige  

 regler.
Til nr. 10 Ændringen er en konsekvens af forslagets § 1, nr. 2 og 8.
Til nr. 11 Efter Kommissionens forordning (EF) nr. 746/96 om  

 gennemførelsesbestemmelser til Rådets forordning (EØF) nr. 2078/92 om  

 miljøvenlige produktionsmetoder i landbruget samt om naturpleje, kan en  

 landbruger, hvis denne ved forsæt eller grov uagtsomhed har afgivet urigtige  

 oplysninger af betydning for modtagelse af støtte efter Rådets forordning  

 2078/92, udelukkes fra at modtage støtte til miljøvenlige  

 jordbrugsforanstaltninger, jf. lovens § 3, og til økologisk  

 jordbrugsproduktion, jf. lovens § 4.
 Det er hensigten at bemyndige ministeren for fødevarer, landbrug og  

 fiskeri til at fastsætte de regler, der er nødvendige for anvendelse af Det  

 Europæiske Fællesskabs forordninger herom, herunder også eventuelle  

 fremtidige forordninger.
Til nr. 12 Efter aftale mellem den daværende landbrugs- og fiskeriminister og miljø-  

 og energiministeren nedsattes den 14. august 1995 et udvalg om natur, miljø  

 og EU's landbrugspolitik.
Udvalget fik til opgave at undersøge mulighederne  

 for en højere grad af harmoni mellem hensynet til miljøet og naturen og den  

 fælles landbrugspolitik.
Udvalget så blandt andet nærmere på landbrug/miljø-ordningerne, som  

 administreredes af Strukturdirektoratet for Landbrug og Fiskeri.
Udvalget  

 foreslog, at tilskudsadministrationen og kontakten til jordbrugerne fremover  

 skulle varetages af amtskommunerne med henblik på en opsøgende og koordineret  

 indsats til beskyttelse af miljø og natur.
Ved delegation af administrationen  

 udvides amtskommunernes rolle med identifikation af egnede projekter, sikring  

 af tilslutning blandt de berørte jordbrugere samt indgåelse og  

 vedligeholdelse af landbrug/miljø-aftaler med de enkelte jordbrugere.
 Med henblik på at gennemføre denne del af udvalgets anbefalinger, blev der  

 i § 16, stk. 3, i lov nr. 479 af 12. juni 1996 skabt hjemmel til, at  

 amtsrådene kan udøve ministerens beføjelser efter lovens § 3, stk. 1.
 En overdragelse af ministerens beføjelser efter § 3, stk. 1, og § 7, stk.  

 1, til amtsråd, kommunalbestyrelser eller private organisationer, skal i  

 henhold til § 16, stk. 3, i givet fald ske ved delegation.
De miljøvenlige jordbrugsforanstaltninger, jf. lovens § 3, er  

 medfinansieret af EUGFL, Garantisektionen.
Der er ved Rådets forordning (EØF)  

 nr. 729/70 om finansiering af den fælles landbrugspolitik, jf.
Kommissionens  

 forordning (EF) nr. 1663/95, og ved Kommissionens forordning (EF) nr. 746/96  

 opstillet en række detaljerede krav til administrative og regnskabsmæssige  

 procedurer m.v.
Ministeriet for Fødevarer, Landbrug og Fiskeri,  

 EU-Direktoratet, er efter ovennævnte EU-regler udpeget som den myndighed, der  

 er ansvarlig over for Europa-Kommissionen for alle udgifter afholdt i Danmark  

 under Garantisektionen.
 Ministeriet for Fødevarer, Landbrug og Fiskeri er således forpligtet til  

 at sikre, at sagsbehandling og finansforvaltning, herunder  

 regnskabsaflæggelse, gennemføres korrekt og i overensstemmelse med  

 fællesskabsreglerne.
EU-Kommissionen har den 25. marts 1997 givet meddelelse om sin beslutning,  

 skriftligt meddelt den 2. april 1997, om godkendelse af det danske program  

 for miljøvenligt landbrug i henhold til Rådets forordning (EØF) nr. 2078/92.  

 Programmet omfatter amtskommunal administration af ordningen med miljøvenlige  

 jordbrugsforanstaltninger.
Den amtskommunale administration af ordningen med  

 miljøvenlige jordbrugsforanstaltninger er gennemført ved bekendtgørelse nr.  

 225 af 25. marts 1997 om tilskud til miljøvenlige jordbrugsforanstaltninger.
I forbindelse med den amtskommunale administration forudsættes der at være  

 tale om administration af begrænsede tilskudsbeløb, set i forhold til de  

 samlede betalinger fra FEOGA til Danmark.
Endvidere forudsættes, at der  

 foreligger skriftlige aftaler (evt. cirkulærer) mellem Ministeriet for  

 Fødevarer, Landbrug og Fiskeri og amterne om administrative forhold og om  

 fuld og uhindret adgang til amternes administration for EU-Direktoratets  

 Intern Revision, at det skal kunne pålægges amterne at ændre administrative  

 rutiner, at Ministeriet for Fødevarer, Landbrug og Fiskeri skal foretage fuld  

 legalitetsprøvelse af berettigelsen af EU-medfinansiering, og at det skal  

 sikres, at den enkelte sag kan følges fra ansøgning til slutudbetaling.
På denne baggrund er det fundet nødvendigt at præcisere, at ministeren for  

 fødevarer, landbrug og fiskeri som led i delegationen kan fastsætte regler om  

 sagsbehandling og finansforvaltning.
Ved delegation bevarer ministeren for  

 fødevarer, landbrug og fiskeri sin fulde instruktionsbeføjelse, og det er  

 hensigten gennem udstedelse af bekendtgørelser, cirkulærer og instrukser at  

 sikre, at ministeren for fødevarer, landbrug og fiskeri, der for udgifter  

 afholdt under EUGFL, Garantisektionen, er ansvarlig over for EU, kan opfylde  

 gældende krav til sagsbehandling og finansforvaltning m.v., samt krav om  

 adgang til revision, evaluering og indhentelse af statistiske oplysninger  

 m.v.
 Det er fundet hensigtsmæssigt at flytte bestemmelserne i § 3, stk. 2, og §  

 7, stk. 2, til § 16, stk. 3, med henblik på at præcisere, at amtsråd og  

 kommunalbestyrelser alene kan yde tilskud til foranstaltninger i henhold til  

 § 3, stk. 1, og § 7, stk. 1, der ved delegation administreres af amtsråd  

 eller kommunalbestyrelser.
Til nr. 13 og 14 Det er hensigten med bestemmelsen i § 1, nr.14 at kunne begrænse  

 klageadgangen over afgørelser truffet af et amtsråd eller en  

 kommunalbestyrelse i henhold til bemyndigelse efter § 16, stk. 3, til alene  

 at angå retlige spørgsmål, jf. afsnit 2.e) i de almindelige bemærkninger.
Til nr. 15 Det er hensigten med bestemmelsen, at ministeren skal kunne ændre  

 afgørelser, uden at der foreligger en klage.
Bestemmelsen er en konsekvens  

 af, at ministeren for fødevarer, landbrug og fiskeri, jf. § 16, stk. 3, 2. og  

 3. pkt., såfremt administrationen delegeres til et amtsråd,  

 kommunalbestyrelse eller en privat organisation, skal kunne sikre, at  

 administrationen opfylder EU's krav til medfinansiering.
Til nr. 16 Det er hensigten med den ændrede affattelse af bestemmelsen at give  

 ministeren for fødevarer, landbrug og fiskeri en udtrykkelig hjemmel til i  

 forbindelse med en ansøgning/projekt at stille krav om medvirken af revisor,  

 herunder kunne stille krav til dennes revision af regnskaber vedrørende  

 projekter, hvortil der ydes støtte.
Til nr. 17 For at et forbud meddelt i medfør af § 6, stk. 5, skal være  

 virkningsfuldt, skal det være muligt ved bødestraf at sanktionere  

 overtrædelsen.
 Der henvises i øvrigt til de øvrige bestemmelser i lovens § 23.
Til nr. 18 Der henvises til de almindelige bemærkninger.
 Til § 2 Da lovforslaget skal notificeres for Europa-Kommissionen,  

 jf. de almindelige bemærkninger, foreslås det, at ministeren for fødevarer,  

 landbrug og fiskeri fastsætter tidspunktet for lovens eller dele af lovens  

 ikrafttræden.
Skriftlig fremsættelse Fødevareministeren (Bjørn Westh, fg.):
 Hermed skal jeg for det høje Ting fremsætte:
 Forslag til lov om ændring af lov om støtte til jordbrugets  

 strukturudvikling og til økologisk jordbrug m.v. (Støtte til fremme af  

 økologisk omstilling inden for jordbrug og fiskeri m.v.).
(Lovforslag nr.
L 233).
 Med lovforslaget udvides strukturloven til også at omfatte økologisk  

 fiskeriproduktion og økologisk non-food produktion inden for Ministeriet for  

 Fødevarer, Landbrug og Fiskeris område.
 Der skabes hjemmel til at yde tilskud til fremme af økologisk  

 fiskeriproduktion og af økologisk non-food produktion inden for Ministeriet  

 for Fødevarer, Landbrug og Fiskeris område.
 Denne del af lovforslaget er en udmøntning af finanslovsforståelsen mellem  

 regeringen, SF og Enhedslisten for så vidt angår grønne initiativer inden for  

 Ministeriet for Fødevarer, Landbrug og Fiskeris område.
 Ifølge lovforslaget bemyndiges ministeren for fødevarer, landbrug og  

 fiskeri endvidere til at fastsætte regler om offentliggørelse af kontrol- og  

 analyseresultater i forbindelse med økologisk produktion.
 Det foreslås endvidere, at der gives ministeren for fødevarer, landbrug og  

 fiskeri mulighed for i forbindelse med tilbagekaldelse af autorisation af en  

 økologisk jordbrugsbedrift at bestemme, at autorisationen først kan  

 generhverves efter en periode, der ikke kan overstige 2 år, hvis  

 tilbagekaldelsen af autorisationen skyldes, at autorisationsindehaveren har  

 gjort sig skyldig i grov eller oftere gentagen overtrædelse af reglerne om  

 økologisk produktion eller økologiske produkter.
 Ligeledes foreslås det, at en person eller en erhvervsdrivende kan  

 forbydes at sælge eller på anden vis omsætte produkter som økologiske i en  

 periode, der ikke kan overstige 2 år, hvis personen eller den  

 erhvervsdrivende har gjort sig skyldig i grov eller oftere gentagen  

 overtrædelse af reglerne for økologisk produktion eller økologiske produkter.
 Endvidere foreslås, at Det Økologiske Jordbrugsråd ændrer navn til Det  

 Økologiske Fødevareråd.
 Endelig indeholder lovforslaget enkelte andre ændringer vedrørende  

 præciseringer af delegation i forbindelse med overdragelse til amtsrådene af  

 ministerens beføjelser til at yde tilskud til miljøvenlige  

 jordbrugsforanstaltninger, samt hjemmel til at fastsætte de regler, der er  

 nødvendige for anvendelse af Det Europæiske Fællesskabs forordninger om  

 økologisk produktionsmetode og økologiske produkter samt fællesskabets  

 forordninger om, at en støttemodtager i en periode kan udelukkes fra at  

 modtage støtte inden for fællesskabets forordninger om miljøvenlige  

 produktionsmetoder i landbruget samt om naturpleje, hvis støttemodtageren med  

 forsæt eller ved grov uagtsomhed har afgivet urigtige oplysninger af  

 betydning for modtagelse af støtte inden for nævnte forordninger.
 Idet jeg i øvrigt henviser til lovforslagets bemærkninger, anbefaler jeg  

 lovforslaget til Folketingets hurtige og velvillige behandling.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov nr. 479 af 12. juni 1996 om støtte til jordbrugets  

 strukturudvikling og til økologisk jordbrug m.v. foretages følgende  

 ændringer:
 1. Lovens titel affattes således: » Lov om støtte til  

 jordbrugets strukturudvikling og til økologisk produktion inden for jordbrug  

 og fiskeri m.v.«.
 Lov om støtte til jordbrugets strukturudvikling og til økologisk jordbrug  

 m.v.
 2. § 3, stk. 2, ophæves.
 Stk. 3 bliver herefter stk. 2.
§ 3. Landbrugs- og fiskeriministeren kan yde tilskud til 1) miljøvenlige jordbrugsforanstaltninger og 2) demonstrationsprojekter af betydning for miljøvenlige  

 jordbrugsforanstaltninger.
 Stk. 2 . Landbrugs- og fiskeriministeren kan fastsætte regler om,  

 at amtsrådet kan yde tilskud til de foranstaltninger, der er omfattet af stk.  

 1.
Stk. 3. Landbrugs- og fiskeriministeren kan fastsætte regler om 1) de foranstaltninger, der kan ydes tilskud til, 2) de betingelser, som skal opfyldes for at opnå tilskud, og 3) størrelse og udbetaling af tilskud.
 3. Overskriften til Kapitel 3 affattes således:
»Økologisk produktion og økologiske produkter ».
Kapitel 3 Økologisk jordbrugsproduktion og økologiske jordbrugsprodukter 4. I § 4, stk. 1, ændres »økologisk  

 jordbrugsproduktion« til: »økologisk produktion inden for jordbrug  

 og fiskeri«.
 § 4. Landbrugs- og fiskeriministeren kan yde tilskud til fremme af  

 økologisk jordbrugsproduktion.
 5. § 5 affattes således:
» § 5. Ministeren for fødevarer, landbrug og fiskeri nedsætter  

 Det Økologiske Fødevareråd til at fremme, følge og vurdere  

 udviklingsmulighederne for en dansk økologisk jordbrugsproduktion.
I  

 spørgsmål, der vedrører tilskud til fremme af økologisk jordbrugsproduktion,  

 jf. § 4, stk. 1, indhenter ministeren for fødevarer, landbrug og fiskeri en  

 udtalelse fra Det Økologiske Fødevareråd.
Stk. 2. Det Økologiske Fødevareråd består af en repræsentant for  

 henholdsvis Ministeriet for Fødevarer, Landbrug og Fiskeri, Miljø- og  

 Energiministeriet, Foreningen for Biodynamisk Jordbrug, Landsforeningen  

 Økologisk Jordbrug, Samarbejdsudvalget for Økologisk/Biodynamisk Jordbrug,  

 Landbrugsraadet, De danske Landboforeninger, Dansk Familielandbrug,  

 Arbejderbevægelsens Erhvervsråd og Forbrugerrådet.
Repræsentanten for  

 Ministeriet for Fødevarer, Landbrug og Fiskeri er formand.
Rådet kan supplere  

 sig med særlig sagkyndige.
 Stk. 3. Ministeren for fødevarer, landbrug og fiskeri fastsætter  

 Det Økologiske Fødevareråds forretningsorden og regler for rådets arbejde,  

 herunder for sekretariatsbetjening af rådet.«.
§ 5 . Landbrugs- og fiskeriministeren nedsætter Det Økologiske  

 Jordbrugsråd til at fremme, følge og vurdere udviklingsmulighederne for en  

 dansk økologisk jordbrugsproduktion.
I spørgsmål, der vedrører de i § 4, stk.  

 1, nævnte områder, indhenter landbrugs- og fiskeriministeren en udtalelse fra  

 Det Økologiske Jordbrugsråd.
Stk. 2. Det Økologiske Jordbrugsråd består af en repræsentant for  

 henholdsvis Landbrugs- og Fiskeriministeriet, Miljø- og Energiministeriet,  

 Sundhedsministeriet, Foreningen for Biodynamisk Jordbrug, Landsforeningen  

 Økologisk Jordbrug, Samarbejdsudvalget for Økologisk/Biodynamisk Jordbrug, De  

 danske Landboforeninger, Dansk Familielandbrug, Dansk Erhvervsjordbrug,  

 Landbrugsraadet, Arbejderbevægelsens Erhvervsråd og Forbrugerrådet.  

 Landbrugs- og Fiskeriministeriets repræsentant er formand.
Rådet kan supplere  

 sig med særlige sagkyndige.
 Stk. 3. Landbrugs- og fiskeriministeren fastsætter Det Økologiske  

 Jordbrugsråds forretningsorden og regler for udvalgets arbejde, herunder om  

 sekretariatsbetjening af rådet.
 6. § 6 affattes således:
» § 6. Ministeren for fødevarer, landbrug og fiskeri kan  

 fastsætte de regler, der er nødvendige for anvendelse af Det Europæiske  

 Fællesskabs forordninger om økologisk produktionsmetode og økologiske  

 produkter.
Ministeren for fødevarer, landbrug og fiskeri kan endvidere  

 fastsætte regler med henblik på gennemførelse af Det Europæiske Fællesskabs  

 direktiver og beslutninger om økologisk produktionsmetode og økologiske  

 produkter.
Ministeren for fødevarer, landbrug og fiskeri kan fastsætte regler  

 om fravigelse af bestemmelser i forordninger, direktiver og beslutninger, jf.  

 1. og 2. pkt., i det omfang disse indeholder adgang hertil.
 Stk. 2. Ministeren for fødevarer, landbrug og fiskeri kan  

 fastsætte regler om produktion af økologiske produkter inden for jordbrug og  

 fiskeri, herunder om autorisation af og kontrol med økologiske  

 jordbrugsbedrifter og økologiske primærvirksomheder inden for fiskerisektoren  

 samt om offentliggørelse af kontrol- og analyseresultater.
Stk. 3. Ministeren for fødevarer, landbrug og fiskeri kan, for  

 andre virksomheder end de i stk. 2 nævnte, fastsætte regler om økologiske  

 produkter inden for jordbrug og fiskeri, herunder om forarbejdning,  

 behandling, opbevaring, mærkning, transport, overdragelse samt ind- og  

 udførsel.
Ministeren for fødevarer, landbrug og fiskeri kan endvidere  

 fastsætte regler om autorisation, anmeldelse, godkendelse og kontrol af  

 sådanne virksomheder samt om offentliggørelse af kontrol- og  

 analyseresultater.
Stk. 4. Ministeren for fødevarer, landbrug og fiskeri kan  

 tilbagekalde en autorisation meddelt på grundlag af regler fastsat efter stk.  

 2 og 3, hvis vilkårene for autorisationen ikke overholdes.
Det kan i  

 forbindelse med tilbagekaldelsen bestemmes, at autorisationen først kan  

 generhverves efter en periode, der ikke kan overstige 2 år, hvis  

 tilbagekaldelsen skyldes, at autorisationsindehaveren har gjort sig skyldig i  

 grov eller oftere gentagen overtrædelse af reglerne om økologisk produktion  

 eller økologiske produkter.
 Stk. 5. Ministeren for fødevarer, landbrug og fiskeri kan forbyde  

 en person eller en erhvervsdrivende i en periode, der ikke kan overstige 2  

 år, at sælge eller på anden vis omsætte produkter under henvisning til, at de  

 er produceret i henhold til den økologiske produktionsmetode, såfremt  

 personen eller den erhvervsdrivende har gjort sig skyldig i grov eller oftere  

 gentagen overtrædelse af reglerne for økologisk produktion eller økologiske  

 produkter.
Stk. 6. En tilbagekaldelse af autorisation i medfør af stk. 4, kan  

 af den, afgørelsen vedrører, forlanges indbragt for domstolene.
Anmodning  

 herom skal fremsættes over for den myndighed, der har meddelt  

 tilbagekaldelsen, inden 4 uger efter, at afgørelse om tilbagekaldelse er  

 meddelt den pågældende.
Sagen indbringes herefter af myndigheden for retten  

 efter reglerne i retsplejelovens kapitel 81 uden medvirken af domsmænd.  

 Anmodningen har opsættende virkning, men retten kan ved kendelse bestemme, at  

 den pågældende under sagens behandling ikke må udøve virksomheden.
Hvis  

 tilbagekaldelsen findes lovlig ved dommen, kan det i denne bestemmes, at anke  

 ikke har opsættende virkning.«.
 § 6. Landbrugs- og fiskeriministeren kan fastsætte regler om  

 produktion af økologiske jordbrugsprodukter, herunder regler om autorisation  

 af og kontrol med økologiske jordbrugsbedrifter.
Stk. 2. Landbrugs- og fiskeriministeren kan fastsætte regler om  

 virksomheders forarbejdning, behandling, opbevaring, mærkning, transport, salg og indførsel af økologiske levnedsmidler.
Landbrugs- og  

 fiskeriministeren kan endvidere fastsætte regler om autorisation, anmeldelse,  

 godkendelse og kontrol af sådanne virksomheder.
Stk. 3. Landbrugs- og fiskeriministeren kan tilbagekalde en  

 autorisation meddelt på grundlag af regler fastsat efter stk. 1 og 2, hvis vilkårene for  

 autorisation ikke overholdes.
7. I overskriften til Kapitel 4 ændres »(Mål 5 b - foranstaltninger)» til:
 »(Mål 5 b og LEADER)».
Kapitel 4 Fremme af udviklingen i særlige landdistrikter (Mål 5 b-foranstaltninger) 8. § 7, stk. 2, ophæves.
 Stk. 3 bliver herefter stk. 2.
 § 7. Landbrugs- og fiskeriministeren kan yde tilskud til  

 foranstaltninger til fremme af udviklingen i særlige landdistrikter.
 Stk. 2. Landbrugs- og fiskeriministeren kan fastsætte regler om,  

 at amtsrådet eller kommunalbestyrelsen kan yde tilskud til de  

 foranstaltninger, der er omfattet af stk. 1.
Stk. 3. Landbrugs- og fiskeriministeren kan fastsætte regler om 1) de foranstaltninger, der kan ydes tilskud til, 2) de betingelser, som skal opfyldes for at opnå tilskud, og 3) størrelse og udbetaling af tilskud.
 9. I § 12 ændres »oprettet« til:  

 »anvist«.
 § 12. Landbrugs- og fiskeriministeren kan fastsætte regler om, at  

 udbetaling af tilskud efter denne lov skal ske til en af ansøger oprettet  

 konto i et pengeinstitut.
 10. I § 13, stk. 1, ændres »jf. dog § 3, stk. 2, og §  

 7, stk. 2« til : »jf. dog § 16, stk. 3, 3. pkt.«.
 § 13. Tilsagn om støtte i henhold til denne lov kan gives inden  

 for beløbsrammer, der fastsættes på de årlige bevillingslove, jf. dog § 3,  

 stk. 2, og § 7, stk. 2.
 11. I § 15 indsættes som stk. 2 og 3:
 »Stk. 2. Ministeren for fødevarer, landbrug og fiskeri bemyndiges til  

 at fastsætte de regler, der er nødvendige for anvendelse af Det Europæiske  

 Fællesskabs forordninger om, at en støttemodtager i en periode kan udelukkes  

 fra at modtage støtte inden for fællesskabets forordninger om miljøvenlige  

 produktionsmetoder i landbruget samt om naturpleje, hvis støttemodtageren med  

 forsæt eller ved grov uagtsomhed har afgivet urigtige oplysninger af  

 betydning for modtagelse af støtte inden for nævnte forordninger.
 Stk. 3. Ministeren for fødevarer, landbrug og fiskeri kan  

 fastsætte regler om, at amtsrådet eller kommunalbestyrelsen kan udøve  

 ministerens beføjelser i henhold til regler udstedt i medfør af stk.  

 2.«.
 § 15. Landbrugs- og fiskeriministeren kan fastsætte regler om,  

 hvilken betydning det har for ydelse af støtte efter denne lov, at ansøgeren  

 tidligere har modtaget støtte efter denne eller anden lov eller har mulighed  

 for at modtage støtte efter anden lov.
 12. I § 16, stk. 3, indsættes som 2. og 3. pkt. :
 »Ved delegation bevarer ministeren sin fulde instruktionsbeføjelse.  

 Ministeren for fødevarer, landbrug og fiskeri kan fastsætte regler om, at  

 amtsrådet eller kommunalbestyrelsen kan yde tilskud til de omfattede  

 foranstaltninger, jf. 1. pkt.«.
 § 16. Landbrugs- og fiskeriministeren kan bemyndige et direktorat  

 under ministeriet til at udøve sine beføjelser efter loven.
 Stk. 2. Landbrugs- og fiskeriministeren kan efter aftale med  

 finansministeren bemyndige Hypotekbanken (Kongeriget Danmarks Hypotekbank og  

 Finansforvaltning) til at træffe afgørelser efter loven.
 Stk. 3. Landbrugs- og fiskeriministeren kan fastsætte regler om,  

 at amtsrådet, kommunalbestyrelsen eller private organisationer kan udøve  

 ministerens beføjelser efter § 3, stk. 1, og § 7, stk. 1, herunder hvilke  

 betingelser der skal opfyldes for at kunne udøve beføjelserne.
 13. § 17, stk. 2 , affattes således:
 »Stk. 2. Afgørelser, der er truffet af et amtsråd, en  

 kommunalbestyrelse eller en privat organisation i henhold til bemyndigelse  

 efter § 15, stk. 3, § 16, stk. 3, eller § 20, stk. 4, kan indbringes for  

 ministeren for fødevarer, landbrug og fiskeri.«.
 14. I § 17 indsættes efter stk. 2 som nyt stykke:
 » Stk. 3. Ministeren for fødevarer, landbrug og fiskeri kan  

 fastsætte regler, hvorefter afgørelser, der er truffet af et amtsråd eller en  

 kommunalbestyrelse i henhold til bemyndigelse efter § 16, stk. 3, alene kan  

 påklages for så vidt angår retlige spørgsmål.«.
 Stk. 3 bliver herefter stk. 4.
 15. I § 17 indsættes som stk. 5 :
 » Stk. 5. Ministeren for fødevarer, landbrug og fiskeri kan  

 ændre afgørelser, truffet i henhold til bemyndigelse efter § 15, stk. 3, §  

 16, stk. 3, og § 20, stk. 4, uden at der foreligger klage.«.
 § 17. Landbrugs- og fiskeriministeren kan fastsætte regler om  

 adgang til at påklage afgørelser, der er truffet i henhold til bemyndigelse  

 efter § 16, stk. 1, 2 og 4, herunder at afgørelser ikke kan indbringes for  

 anden administrativ myndighed.
 Stk. 2. Afgørelser, der i henhold til bemyndigelse efter § 16,  

 stk. 3, træffes af et amtsråd, en kommunalbestyrelse eller privat  

 organisation, kan indbringes for landbrugs- og fiskeriministeren.
 Stk. 3. Landbrugs- og fiskeriministeren kan fastsætte regler om  

 klageadgang, herunder om klagefrist.
 16. § 18, stk. 1, affattes således:
 »Ministeren for fødevarer, landbrug og fiskeri kan fastsætte regler  

 om kontrol, tilsyn, regnskaber og revision vedrørende foranstaltninger,  

 hvortil der ydes støtte efter denne lov.«.
 § 18. Landbrugs- og fiskeriministeren kan fastsætte regler om  

 kontrol og tilsyn med de foranstaltninger, hvortil der ydes tilskud efter  

 denne lov.
 17. I § 23 indsættes efter stk. 3 som nyt stykke:
 » Stk. 4. Den, der overtræder et forbud meddelt i medfør af §  

 6, stk. 5, straffes med bøde.«.
 Stk. 4-7 bliver herefter stk. 5-8.
 18. § 23, stk. 5, der bliver § 23, stk. 6 ,  

 affattes således:
 » Stk. 6. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
§ 23. Den, der til brug for afgørelser, der træffes i henhold til  

 denne lov eller de i medfør af loven fastsatte regler, giver urigtige eller  

 vildledende oplysninger eller fortier oplysninger af betydning for  

 afgørelsen, straffes med bøde, medmindre højere straf er forskyldt efter  

 anden lovgivning.
Det samme gælder den, der handler i strid med vilkår, der  

 er fastsat i en sådan afgørelse.
Stk. 2. Den, der i øvrigt undlader at give oplysninger, som den  

 pågældende har pligt til at give i henhold til denne lov eller regler fastsat  

 i medfør af loven, straffes med bøde, medmindre højere straf er forskyldt  

 efter anden lovgivning.
Det samme gælder den, som afgiver urigtige eller  

 vildledende oplysninger om sådanne forhold.
 Stk. 3. Den, der overtræder § 18, stk. 3, straffes med bøde.
 Stk. 4. I regler, der fastsættes i medfør af loven, kan der  

 fastsættes straf af bøde for overtrædelse af bestemmelser i reglerne.
Stk. 5. Er en overtrædelse begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af en kommune  

 eller et kommunalt fællesskab, jf. § 60 i lov om kommunernes styrelse, kan  

 der pålægges kommunen eller det kommunale fællesskab bødeansvar.
Stk. 6. Skønnes en overtrædelse ikke at ville medføre højere straf  

 end bøde, kan landbrugs- og fiskeriministeren tilkendegive, at sagen kan  

 afgøres uden retslig forfølgning.
Det er en betingelse herfor, at den, der  

 har begået overtrædelsen, erklærer sig skyldig i overtrædelsen og erklærer  

 sig rede til inden for en nærmere angivet frist, der efter begæring kan  

 forlænges, at betale en i tilkendegivelsen angivet bøde.
 Stk. 7. For så vidt angår den i stk. 6 nævnte tilkendegivelse,  

 finder bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.
Efter 2. behandling den 28. maj 1997 § 1 I lov nr. 479 af 12. juni 1996 om støtte til jordbrugets strukturudvikling  

 og til økologisk jordbrug m.v. foretages følgende ændringer:
 1. Lovens titel affattes således:
 »Lov om støtte til jordbrugets strukturudvikling og til økologisk  

 produktion inden for jordbrug og fiskeri m.v.«.
 2.  § 3, stk. 2, ophæves.
 Stk. 3 bliver herefter stk. 2.
 3. Overskriften til kapitel 3 affattes således:  

»Økologisk produktion og økologiske produkter«.
 4. I § 4, stk. 1, ændres »økologisk  

 jordbrugsproduktion« til: » økologisk produktion inden for jordbrug  

 og fiskeri«.
 5. § 5 affattes således:
» § 5. Ministeren for fødevarer, landbrug og fiskeri nedsætter  

 Det Økologiske Fødevareråd til at fremme, følge og vurdere  

 udviklingsmulighederne for en dansk økologisk jordbrugsproduktion.
I  

 spørgsmål, der vedrører tilskud til fremme af økologisk jordbrugsproduktion,  

 jf. § 4, stk. 1, indhenter ministeren for fødevarer, landbrug og fiskeri en  

 udtalelse fra Det Økologiske Fødevareråd.
Stk. 2. Det Økologiske Fødevareråd består af en repræsentant for  

 henholdsvis Ministeriet for Fødevarer, Landbrug og Fiskeri, Miljø- og  

 Energiministeriet, Foreningen for Biodynamisk Jordbrug, Landsforeningen  

 Økologisk Jordbrug, Samarbejdsudvalget for Økologisk/Biodynamisk Jordbrug,  

 Landbrugsraadet, De danske Landboforeninger, Dansk Familielandbrug,  

 Arbejderbevægelsens Erhvervsråd og Forbrugerrådet.
Repræsentanten for  

 Ministeriet for Fødevarer, Landbrug og Fiskeri er formand.
Rådet kan supplere  

 sig med særlig sagkyndige.
Stk. 3. Ministeren for fødevarer, landbrug og fiskeri fastsætter  

 Det Økologiske Fødevareråds forretningsorden og regler for rådets arbejde,  

 herunder for sekretariatsbetjening af rådet.« 6. § 6 affattes således:
» § 6. Ministeren for fødevarer, landbrug og fiskeri kan  

 fastsætte de regler, der er nødvendige for anvendelse af Det Europæiske  

 Fællesskabs forordninger om økologisk produktionsmetode og økologiske  

 produkter.
Ministeren for fødevarer, landbrug og fiskeri kan endvidere  

 fastsætte regler med henblik på gennemførelse af Det Europæiske Fællesskabs  

 direktiver og beslutninger om økologisk produktionsmetode og økologiske  

 produkter.
Ministeren for fødevarer, landbrug og fiskeri kan fastsætte regler  

 om fravigelse af bestemmelser i forordninger, direktiver og beslutninger, jf.  

 1. og 2. pkt., i det omfang disse indeholder adgang hertil.
 Stk. 2. Ministeren for fødevarer, landbrug og fiskeri kan  

 fastsætte regler om produktion af økologiske produkter inden for jordbrug og  

 fiskeri, herunder om autorisation af og kontrol med økologiske  

 jordbrugsbedrifter og økologiske primærvirksomheder inden for fiskerisektoren  

 samt om offentliggørelse af kontrol- og analyseresultater.
Stk. 3. Ministeren for fødevarer, landbrug og fiskeri kan for  

 andre virksomheder end de i stk. 2 nævnte fastsætte regler om økologiske  

 produkter inden for jordbrug og fiskeri, herunder om forarbejdning,  

 behandling, opbevaring, mærkning, transport, overdragelse samt ind- og  

 udførsel.
Ministeren for fødevarer, landbrug og fiskeri kan endvidere  

 fastsætte regler om autorisation, anmeldelse, godkendelse og kontrol af  

 sådanne virksomheder samt om offentliggørelse af kontrol- og  

 analyseresultater.
Stk. 4. Ministeren for fødevarer, landbrug og fiskeri kan  

 tilbagekalde en autorisation meddelt på grundlag af regler fastsat efter stk.  

 2 og 3, hvis vilkårene for autorisationen ikke overholdes.
Det kan i  

 forbindelse med tilbagekaldelsen bestemmes, at autorisationen først kan  

 generhverves efter en periode, der ikke kan overstige 5 år, hvis  

 tilbagekaldelsen skyldes, at autorisationsindehaveren har gjort sig skyldig i  

 grov eller oftere gentagen overtrædelse af reglerne om økologisk produktion  

 eller økologiske produkter.
Afgørelsen skal indeholde oplysning om adgangen  

 til efter § 6, stk. 6, at begære domstolsprøvelse og om fristen herfor.
 Stk. 5. Ministeren for fødevarer, landbrug og fiskeri kan forbyde  

 en person eller en erhvervsdrivende i en periode, der ikke kan overstige 5  

 år, at sælge eller på anden vis omsætte produkter under henvisning til, at de  

 er produceret i henhold til den økologiske produktionsmetode, såfremt  

 personen eller den erhvervsdrivende har gjort sig skyldig i grov eller oftere  

 gentagen overtrædelse af reglerne for økologisk produktion eller økologiske  

 produkter.
Stk. 6. En tilbagekaldelse af autorisation i medfør af stk. 4, kan  

 af den, afgørelsen vedrører, forlanges indbragt for domstolene.
Anmodning  

 herom skal fremsættes over for den myndighed, der har meddelt  

 tilbagekaldelsen, inden 4 uger efter, at afgørelse om tilbagekaldelse er  

 meddelt den pågældende.
Sagen indbringes herefter af myndigheden for retten  

 efter reglerne i retsplejelovens kapitel 81 uden medvirken af domsmænd.  

 Anmodningen har opsættende virkning, men retten kan ved kendelse bestemme, at  

 den pågældende under sagens behandling ikke må udøve virksomheden.
Hvis  

 tilbagekaldelsen findes lovlig ved dommen, kan det i denne bestemmes, at anke  

 ikke har opsættende virkning.«.
 7. I overskriften til kapitel 4 ændres »(Mål 5  

 b-foranstaltninger)» til: »(Mål 5 b og LEADER)».
 8. § 7, stk. 2, ophæves.
 Stk. 3 bliver herefter stk. 2.
 9. I § 12 ændres »oprettet« til:  

 »anvist«.
10. I § 13, stk. 1, ændres »jf. dog § 3, stk. 2, og §  

 7, stk. 2« til: »jf. dog § 16, stk. 3, 3. pkt.« 11. I § 15 indsættes som stk. 2 og 3:
 »Stk. 2. Ministeren for fødevarer, landbrug og fiskeri  

 bemyndiges til at fastsætte de regler, der er nødvendige for anvendelse af  

 Det Europæiske Fællesskabs forordninger om, at en støttemodtager i en periode  

 kan udelukkes fra at modtage støtte inden for Fællesskabets forordninger om  

 miljøvenlige produktionsmetoder i landbruget samt om naturpleje, hvis  

 støttemodtageren med forsæt eller ved grov uagtsomhed har afgivet urigtige  

 oplysninger af betydning for modtagelse af støtte inden for nævnte  

 forordninger.
Stk. 3. Ministeren for fødevarer, landbrug og fiskeri kan  

 fastsætte regler om, at amtsrådet eller kommunalbestyrelsen kan udøve  

 ministerens beføjelser i henhold til regler udstedt i medfør af stk. 2.« 12. I § 16, stk. 3, indsættes som 2. og 3.  

 pkt.:
»Ved delegation bevarer ministeren sin fulde instruktionsbeføjelse.  

 Ministeren for fødevarer, landbrug og fiskeri kan fastsætte regler om, at  

 amtsrådet eller kommunalbestyrelsen kan yde tilskud til de omfattede  

 foranstaltninger, jf. 1. pkt.« 13. § 17, stk. 2, affattes således:
»Stk. 2. Afgørelser, der er truffet af et amtsråd, en  

 kommunalbestyrelse eller en privat organisation i henhold til bemyndigelse  

 efter § 15, stk. 3, § 16, stk. 3, eller § 20, stk. 4, kan indbringes for  

 ministeren for fødevarer, landbrug og fiskeri.« 14. I § 17 indsættes efter stk. 2 som nyt stykke:
»Stk. 3. Ministeren for fødevarer, landbrug og fiskeri kan  

 fastsætte regler, hvorefter afgørelser, der er truffet af et amtsråd eller en  

 kommunalbestyrelse i henhold til bemyndigelse efter § 16, stk. 3, alene kan  

 påklages, for så vidt angår retlige spørgsmål.« Stk. 3 bliver herefter stk. 4.
 15. I § 17 indsættes som stk. 5:
»Stk. 5. Ministeren for fødevarer, landbrug og fiskeri kan  

 ændre afgørelser truffet i henhold til bemyndigelse efter § 15, stk. 3, § 16,  

 stk. 3, og § 20, stk. 4, uden at der foreligger klage.« 16. § 18, stk. 1, affattes således:
»Ministeren for fødevarer, landbrug og fiskeri kan fastsætte regler  

 om kontrol, tilsyn, regnskaber og revision vedrørende foranstaltninger,  

 hvortil der ydes støtte efter denne lov.« 17. I § 23 indsættes efter stk. 3 som nyt stykke:
»Stk. 4. Den, der overtræder et forbud meddelt i medfør af §  

 6, stk. 5, straffes med bøde.« Stk. 4-7 bliver herefter stk. 5-8.
 18. § 23, stk. 5, der bliver stk. 6, affattes således:
»Stk. 6. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Tidspunktet for lovens eller dele af lovens ikrafttræden fastsættes af  

 ministeren for fødevarer, landbrug og fiskeri.
