 I henhold til § 6 i lov nr. 266 af 7. juni 1972, jfr. lovbekendtgørelse  

 nr. 430 af 16. august 1974 som ændret ved lov nr. 178 af 7. maj 1975 og lov  

 nr. 634 af 17. december 1976 fastsættes:
OMRÅDE § 1.  Den kommunale skolelægeordning omfatter alle i  

 kommunen beliggende skoler med børn i den undervisningspligtige alder og i  

 børnehaveklasser.
Den tilbyder endvidere bistand til børn bosat i kommunen,  

 der opfylder undervisningspligten uden for skolen.
 Stk. 2.  Børn, der har ophold på døgninstitutioner for  

 børn og unge, er omfattet af den kommunale skolelægeordning i den kommune,  

 hvor institutionen er beliggende, medmindre andet er bestemt, jfr. stk. 3.  

 Institutionen betaler til kommunen et beløb pr. barn svarende til kommunens  

 gennemsnitlige udgift pr. barn i skolelægeordningen.
 Stk. 3.  Indenrigsministeriet kan efter forhandling med  

 socialministeriet bestemme, at de i stk. 2 nævnte institutioner eller særlige  

 typer af disse ikke skal være omfattet af den kommunale skolelægeordning.  

 Socialstyrelsen kan efter forhandling med embedslægeinstitutionen undtage  

 enkeltinstitutioner fra ordningen, hvis den finder, at der på anden måde  

 føres betryggende tilsyn med skole og børn.
 § 2.  Denne bekendtgørelses regler for de enkelte  

 kommuner finder tilsvarende anvendelse på skolelægeordninger, der omfatter  

 flere kommuner.
OPGAVER § 3.  Kommunalbestyrelsen tilrettelægger  

 skolelægeordningens opgaver, som efter en vurdering af den enkelte skoles  

 eller det enkelte lokalområdes særlige problemer skal omfatte:
1. Sygdomsforebyggende og sundhedsfremmende  

 foranstaltninger over for børnene og deres miljø på skolen og tilsyn med det  

 enkelte barns legemlige og psykiske helbredstilstand.
Viser tilsynet med et  

 barn, at barnet kan have behov for lægebehandling, foretages denne behandling  

 hos praktiserende læge.
 2. Almene sygdomsforebyggende og sundhedsfremmende  

 foranstaltninger, herunder oplysningsvirksomhed m.v. med det formål at fremme  

 forståelsen af betydningen af sygdomsforebyggelse og hygiejne hos børn,  

 forældre og skolepersonale.
3. Kontrol med sundhedstilstanden i de af ordningen  

 berørte skoler m.v., herunder tilsyn med de hygiejniske forhold i samtlige de  

 af børnene benyttede lokaliteter og foranstaltninger til bekæmpelse af  

 smitsomme sygdomme.
I sager om skolehygiejniske forhold skal skolelægens  

 erklæring indhentes.
§ 4.  Skolelægen skal foretage en  

 funktionsundersøgelse af det enkelte barn.
Denne undersøgelse skal finde sted  

 i barnets første skoleår (børnehaveklasse eller 1. klasse), og skolelægen  

 foretager herunder fornøden vejledning, henvisning og opfølgning.
 Stk. 2.  Skolelægen undersøger herudover de børn, hos  

 hvilke skolelægen i samarbejde med sundhedsplejerske, lærerpersonale,  

 skoleleder, børnetandlæge, forældre samt sociale og sundhedsmæssige instanser  

 konstaterer særligt behov herfor.
 Stk. 3.  Skolesundhedsplejersken skal ved  

 funktionsundersøgelser og gennem regelmæssig kontakt med det enkelte barn  

 afdække individuelle og almene sundhedsmæssige problemer.
 Stk. 4.  Sundhedsstyrelsen fastsætter nærmere vejledende  

 retningslinier for tilrettelæggelsen af skolelægeordningens opgaver.
PERSONALE, ANSÆTTELSE OG UDDANNELSE § 5.  Kommunalbestyrelsen ansætter det fornødne antal  

 læger og sundhedsplejersker.
Kommunalbestyrelsen stiller den fornødne  

 sekretærbistand til rådighed for skolelægeordningen.
Der kan endvidere  

 knyttes andre medarbejdere og konsulenter til skolelægeordningen.
 Stk. 2.  Skolesundhedsplejen kan tilrettelægges i  

 kombination med sundhedsplejerskeordningen efter lov om  

 sundhedsplejerskeordninger.
Stk. 3.  I tilfælde, hvor der ikke kan skaffes uddannede  

 skolesundhedsplejersker eller tilstrækkelig bistand fra  

 sundhedsplejerskeordningen, kan der ansættes sygeplejersker uden uddannelse  

 som sundhedsplejersker.
Forinden ansættelse af en sygeplejerske indhenter  

 kommunalbestyrelsen, såfremt kommunen ikke har en ledende sundhedsplejerske,  

 en vejledende udtalelse fra amtssundhedsplejersken eller  

 embedslægeinstitutionen.
 § 6.  Forinden ansættelse af en skolelæge indhenter  

 kommunalbestyrelsen en erklæring fra embedslægeinstitutionen vedrørende de  

 indkomne ansøgninger.
 Stk. 2.  Skolelægen skal gennemgå et af  

 sundhedsstyrelsen tilrettelagt kursus i skolehygiejne.
 Stk. 3.  Sundhedsstyrelsen kan gøre undtagelse fra  

 bestemmelsen i stk. 2.
TILSYN § 7.  Embedslægeinstitutionen fører tilsyn med  

 skolelægeordningens virksomhed og dens medicinalpersonale.
FORSØGSVIRKSOMHED § 8.  Kommunen kan etablere forsøgsvirksomhed  

 vedrørende skolelægeordningens struktur og funktioner.
Ved tilrettelæggelsen,  

 gennemførelsen og vurderingen af forsøgsvirksomheden kan  

 embedslægeinstitutionen, amtssundhedsplejersken, sundhedsstyrelsen m.v. yde  

 faglig bistand.
 Stk. 2.  Hvis en forsøgsordning forudsætter dispensation  

 fra bestemmelserne i nærværende bekendtgørelse, skal sådan dispensation være  

 meddelt af indenrigsministeriet forud for forsøgsordningens start.
IKRAFTTRÆDEN § 9.  Bekendtgørelsen træder i kraft ved  

 bekendtgørelsen i Lovtidende.
Samtidig ophæves indenrigsministeriets  

 bekendtgørelse nr. 325 af 5. juli 1972 om skolelægeordning.
