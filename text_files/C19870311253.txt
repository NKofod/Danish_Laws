I.
Formålet med ændringer i kontorstrukturen.
 Det overordnede sigte med omlægninger i AF-systemets kontorstruktur er at  

 opnå den bedst mulige service inden for de givne økonomiske rammer.
Omlægninger bør sigte mod kontorenheder, som kan udbyde en  varieret  

 service  overfor de arbejds- og uddannelssøgende samt virksomhederne.
Det  

 forudsætter et velfungerende samarbejde med de lokale  

 uddannelsesinstitutioner, A-kasser og socialforvaltninger i kommunerne.
 Som udgangspunkt sigtes der mod, at alle kontorer opfylder følgende  

 betingelser:
A.
Ordinær og selektiv formidling samt opsøgning af områdets  

 arbejdsgivere/social- og sundhedsforvaltning(er) a- kasseafdelinger skal ske  

 fra kontorenheden.
B.
Den daglige åbningstid skal være mindst 3 timer, og tilpasses brugernes  

 behov (bl.a. for kollektiv transport).
C.
Kontorenheden skal betjenes af et antal AF - konsulenter svarende til  

 mindst 2 fuldtidsbeskæftigede AF - konsulenter.
Der skal være fast  

 administrativt personale, og kontorenheden skal kunne tilbyde  

 erhvervsvejledning efter aftale eller på faste træffetider.
II.
Procedure i forbindelse med ansøgning om ændringer i  kontorstrukturen  

 m.v.
 I følge § 5 stk. 4 i Lov om arbejdsformidling og arbejdsløshedsforsikring  

 er det arbejdsdirektøren, som træffer beslutning om oprettelse eller  

 nedlæggelse af afdelingskontorerne. Ønskes der foretaget ændringer i en  

 regions kontorstruktur, ansøger det pågældende arbejdsmarkedsnævn  

 arbejdsdirektøren om dette.
Ansøgningen skal omfatte en beskrivelse af de tilsigtede  

 serviceforbedringer, samt konsekvenserne for de under pkt.
III nævnte  

 forhold.
Evt. overvejelser om at imødegå ulemper ved omlægningen omtales  

 også .
 Ansøgningen skal desuden indeholde den pågældende amtskommunes synspunkter  

 på de foreslåede ændringer, jvf. bestemmelserne i miljøministeriets  

 planlovgivning (regionplanlægning).
 Eventuelle kommentarer fra andre vigtige samarbejdspartnere, bør også  

 vedlægges.
III.
Vurderingsgrundlag.
Ved vurderingen af konkrete ansøgninger vil det være nødvendigt at få  

effekten på serviceniveauet  nøje belyst.
Dertil kræves oplysninger  

 om følgende forhold: 1) Antal ordinære formidlinger. 2) Antal placeringer af  

 langtidsledige. 3) Antal placeringer af lære- og praktikpladser. 4)  

 Kollektive informationsmøder for nytilmeldte ledige. 5) Kontakt til  

 virksomhederne og mødevirksomhed over for områdets arbejdsgivere. 6)  

 Kontakten til områdets A-kasseafdelinger. 7) Kontakten til social- og  

 sundhedsforvaltningerne. 8) Kontakten til erhvervs- og/eller  

 specialarbejderskolerne. 9) Kontakt med øvrige uddannelsesinstitutioner.
 Der vil ved afgørelserne blive lagt vægt på, om de foreslåede ændringer  

 inden for en rimelig økonomisk ramme  opretholder en ligelig betjening af  

 alle dele af regionen , ikke mindst de tyndt befolkede områder.
Der vil ligeledes blive lagt vægt på grader af enighed i det pågældende  

 arbejdsmarkedsnævn, og på om amtskommunen i princippet tilslutter sig den  

 foreslåede omlægning/nedlægning.
Alt sammen naturligvis under forudsætning af  

 at omlægningen er i overensstemmelse med målsætningen for AF's service.
IV.
Sammenfatning.
 De retningslinier, som direktoratet vil følge i fremtiden, hviler således  

 på følgende elementer:
I.
Målsætning om en forbedret service overfor AF-systemets brugere II.
Kontorenhedernes  regionale spredning , med hensyn til et  

ensartet serviceudbud .
III. Ønsker om at afdelingskontorerne reelt kan betegnes som kontorer med varieret service .
IV.
At arbejdsmarkedsnævnenes anmodninger om strukturændringer baseres på  

 en  konsekvensanalyse og eventuelt imødegåelse af konkrete ulemper .
V.
At der foreligger en  udtalelse fra amtskommunen .
VI.
Det lokale arbejdsmarkedsnævns stillingstagen.
 Afslutningsvis skal det understreges, at enhver ansøgning vedrørende  

 ændringer i kontorstrukturen  vurderes ud fra de konkrete lokale og  

 regionale forhold , og at ovennævnte kriterier primært tjener til at  

 etablere et ensartet og overskueligt vurderingsgrundlag.
