Nr BTB 30 Betænkning over Forslag til folketingsbeslutning om ændring af lov om  

 varmeforsyning og af lov om elforsyning   

 Nr B 30 1991-92, 1. samling Afgivet af Det Energipolitiske Udvalg Afgivet: 19920128 Udvalget har behandlet beslutningsforslaget i nogle møder.
 Der er af et flertal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) beslutningsforslaget til vedtagelse med  

 det af flertallet stillede ændringsforslag.
 Et mindretal inden for flertallet (Det Konservative Folkepartis og  

 Venstres medlemmer af udvalget) kan stemme for beslutningsforslaget og det  

 stillede ændringsforslag, men bemærker, at der også på andre områder kunne  

 være behov for justeringer af varmeforsyningsloven.
 Et mindretal (Fremskridtspartiets medlem af udvalget) indstiller  

 beslutningsforslaget til forkastelse med følgende bemærkning:
En vedtagelse af dette beslutningsforslag betyder kun, at der bliver syet  

 endnu en lap på det kludetæppe, vores energilovgivning udgør.
I stedet for at  

 klippe lidt i kanten på et enkelt af tidslens blade skal man hellere rive  

 hele tidselplanten op med rode.
Tidselplanten er i denne forbindelse den nuværende varmeforsyningslov.  

 Varmeforsyningslovens bestemmelser om, at forbrugerne kan blive  

 tvangstilsluttet til kollektive forsyningsanlæg, er baggrunden for, at der  

 opstår problemer.
Når en forbruger bliver tvunget til at være tilsluttet  

 f.eks. en bestemt fjernvarmecentral, så er »samarbejdet« dømt til  

 at være noget anstrengt lige fra starten.
En vedtagelse af nærværende beslutningsforslag vil faktisk give den  

 følgevirkning, at Socialdemokratiet tager kværulanternes parti.
Har man  

 f.eks. en fjernvarmecentral organiseret med en kreds af medlemmer, der gennem  

 årtier har været enige om driften, så vil en enkelt ny tvangstilsluttet kunde  

 kunne ødelægge det lokale samarbejde totalt med dette forslag i hånden.  

 Forslaget er med til at give opbakning bag lokale kværulanter.
Det er ikke  

 Folketingets opgave.
 En løsning af de problemer, som forslaget opridser, kræver som skrevet, at  

 hele tidslen trækkes op, altså at varmeforsyningsloven bliver luget ren for  

 ukrudt, hvorved alle bestemmelser vedrørende tvangstilslutning fjernes.
Til brug for en realisering af det mål skal Fremskridtspartiet henvise til  

 beslutningsforslag nr.
B 4 fra indeværende folketingsår om stop for  

 tvangstilslutning til kollektiv energiforsyning, som er fremsat den 22.  

 oktober 1991.
Ændringsforslag Af et flertal (udvalget med undtagelse af FP):
Til teksten 1) I 1. afsnit udgår »inden den 1. februar 1992«.
Bemærkninger Til nr. 1 Da ministeren på grund af det fremskredne tidspunkt ikke kan fremsætte de  

 fornødne lovforslag inden den 1. februar 1992, foreslås det, at datoen udgår.
 Flertallet fastholder, at ministeren i overensstemmelse med  

 beslutningsforslagets formulering skal fremsætte ændringsforslag til lov om  

 varmeforsyning og lov om elforsyning med henblik på vedtagelse i indeværende  

 folketingsår.
