Skrivelse om tv-udlejningspriser for de  

 indsatte På foranledning af Folketingets Ombudsmand  

 iværksatte direktoratet i sommeren 1997 en undersøgelse af  

 gældende tv-udlejningspriser for indsatte i arresthusene.  

 Undersøgelsen viste, at der er tale om uens priser, der typisk  

 varierer mellem 5 og 8 kr. pr. dag.
Ombudsmanden har tilkendegivet, at regler  

 bør sikre, at udlejning så vidt muligt sker på ensartede  

 vilkår.
Direktoratet har over for ombudsmanden tilkendegivet, at man  

 selvom overskuddet fra lejeindtægterne bruges til gavn for de indsatte  

 inden for velfærdskontoens rammer   finder, at der kan være grund  

 til at sikre, at lejen står i rimeligt forhold til udgifterne og i  

 øvrigt ikke opleves som urimelig høj i forhold til de indsattes  

 økonomiske formåen.
På denne baggrund har direktoratet  

 derfor besluttet at fastsætte et maksimum for lejen.
Til brug herfor  

 har direktoratet indhentet oplysninger om dels størrelsen af  

 overskuddet på de eksisterende udlejningspriser, dels priser for  

 tv-udlejning uden for Kriminalforsorgen.
Maksimumprisen for tv-udlejning til  

 de indsatte fastsættes således pr. 1. marts 1999 til 5 kr. pr.  

 dag.
Den lokale udlejningspris (som allerede udgør 5 kr. pr. dag i  

 flere arresthuse) må herefter ikke overstige dette beløb.  

 Herudover er reglerne i direktoratets skrivelse af 6. december 1995  

 vedrørende udlejning af tv og radio fortsat gældende.
