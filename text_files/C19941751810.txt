Cirkulæreskrivelse om meddelelse om  

 spørgsmålet, om medejer af en skov skulle anses for at drive  

 selvstændig virksomhed Kommentar m.v.:
Ejerskabet af en erhvervsvirksomhed vil normalt være  

 forbundet med driftsmæssige dispositioner i et eller andet omfang.
Det  

 blev dog i denne sag ikke anset for tilstrækkeligt godtgjort, at  

 medlemmet var beskæftiget med drift af virksomheden.
 Meddelelse om afgørelsen:
Medlemmet og hendes søster overtog en skov fra  

 deres far med halvparten hver.
Skoven udgjorde i alt 10,122 hektar og havde  

 en grundværdi ifølge 18. almindelige vurdering på kr.  

 76.900.  Skoven bestod af rødgran og omsatte i 1992 for kr. 37.400  

  med et overskud på kr. 30.160.
 Medlemmet og søsteren var momsregistrerede som  

 ansvarlige indehavere af skoven.
Medlemmet oplyste, at hendes far sammen med Hedeselskabet  

 forestod al drift og administration af skoven.
Det var også faderen,  

 der varetog al administration og korrespondance i forhold til Hedeselskabet  

 og told- og skattevæsenet.
Medlemmet gjorde gældende, at overdragelsen af  

 skoven ikke havde økonomisk udbytte til formål, og at hendes far  

 drev skoven som hobby.
Medlemmets eneste forbindelse med skoven var, at hun  

 formelt stod som ejer sammen med sin søster.
Hun havde i øvrigt  

 ikke forstand på eller interesse i skovbrug.
********** DfA tiltrådte kassens afgørelse om, at  

 medlemmet skulle anses for selvstændig erhvervsdrivende og som  

 sådan omfattet af reglerne om bibeskæftigelse ved  

 selvstændig virksomhed, herunder det skærpede arbejdskrav.
 Direktoratet lagde vægt på, at medlemmet havde  

 den økonomiske risiko og den formelle handlefrihed vedrørende  

 driften af skoven, og at ejerskabet af en erhvervsvirksomhed normalt ville  

 være forbundet med driftsmæssige dispositioner i et eller andet  

 omfang - også selv om andre varetog den daglige drift af  

 virksomheden.
Arbejdsmarkedets Ankenævn fandt, at det ikke kunne  

 anses for tilstrækkeligt godtgjort, at medlemmet var beskæftiget  

 med drift af skoven.
Medlemmet kunne derfor ikke anses for at udøve  

 selvstændig erhvervsvirksomhed i relation til  

 arbejdsløshedsforsikringsloven.
