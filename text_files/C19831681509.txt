(Til samtlige kommunalbestyrelser.) Ved lov nr. 290 af 10. juni 1981 om ændring af lov om fritidsundervisning  

 m.v. er bestemmelserne i fritidsundervisningslovens § 14, stk. 2, og § 66,  

 stk. 2, om godtgørelse for befordringsudgifter til tilsynsbesøg til ledere og  

 disses eventuelle pædagogiske medhjælp inden for ungdomsskolen og  

 fritidsundervisningen for voksne blevet ændret.
Godtgørelse ydes herefter efter de for statens tjenestemænd gældende  

 regler.
Lovændringen har virkning fra 1. august 1981 at regne.
 I denne forbindelse skal man henlede opmærksomheden på følgende:
 1. Efter reglerne skal offentlige befordringsmidler  

 fortrinsvis benyttes, og benyttelse af eget befordringsmiddel kræver  

 kommunalbestyrelsens samtykke.
 2. Skriftlig bemyndigelse til anvendelse af egen bil  

 på tjenesterejser udfærdiges normalt kun, når der er tale om regelmæssig  

 kørsel af et vist større omfang, der normalt ikke bør være mindre end 5.000  

 km årlig.
3. Som det fremgår af bilaget til dette cirkulære,  

 betales godtgørelse for befordring med bil enten med den højeste sats efter  

 pkt. 1 A eller efter den lavere sats efter pkt. 1 B.
Satsen efter pkt. 1 A  

 anvendes ved godkendt kørsel indtil 12.000 km pr. finansår.
Satsen efter pkt.  

 1 B anvendes ved godkendt kørsel ud over 12.000 km pr. finansår eller ved  

 anden godkendt kørsel med bil.
Cykelgodtgørelse kan ikke overstige 280 kr.  

 pr. finansår.
4. I tilfælde af, at der gives en leder, henholdsvis  

 pædagogisk medhjælper tilladelse til at leje bil uden fører under en  

 tjenesterejse, refunderes udgifterne i forbindelse med lejemålet.
Sådan  

 tilladelse bør kun gives undtagelsesvis, når særlige forhold taler derfor.
 5. Afregning af kilometergodtgørelse sker efter de  

 regler, kommunen foreskriver.
6. Godtgørelse for benyttelse af eget  

 befordringsmiddel på tjenesterejser kan kun ydes for det antal kilometer, der  

 er kørt i forbindelse med tjenesterejsen.
Der kan dog ikke ydes godtgørelse  

 for flere kilometer, end der ville være kørt på tjenesterejsen, såfremt denne  

 var påbegyndt og/eller afsluttet på tjenestestedet.
 7. Godtgørelse for befordringsudgifter ydes, når en  

 leder, henholdsvis pædagogisk medhjælper inden for een dag ved sammenhængende  

 kørsel fører tilsyn med flere undervisningssteder.
8. Hvis lederen, henholdsvis den pædagogiske  

 medhjælper har kontor på sin bopæl, ydes godtgørelse kun for kørsel fra  

 første til sidste undervisningssted.
Er den pågældendes kontor andetsteds,  

 ydes godtgørelse for kørsel fra kontoret til første, henholdsvis sidste  

 undervisningssted og tilbage på kontoret.
 9. Det forudsættes, at kommunerne drager omsorg for at  

 yde lederne og deres eventuelle pædagogiske medhjælpere godtgørelse i  

 overensstemmelse med foranstående bestemmelser for tiden efter 1. august  

 1981.
 I bilaget til dette cirkulære er de satser, der anvendes opført.
 Undervisningsministeriets cirkulære af 14. februar 1970 vedrørende  

 godtgørelse for befordringsudgifter for ledere og lærere m.fl. i  

 ungdomsskolen og inden for fritidsundervisning for voksne ophæves hermed.
 Undervisningsministeriet, den 10. juni  

 1983.
 P.m.v.
 e.b.
Johan Deichmann Bilag.
 Oversigt over satser for befordringsgodtgørelse i tiden fra 1. august 1981  

 - 31. december 1982 og fra 1. januar 1983.
