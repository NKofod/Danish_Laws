 Nævnet har behandlet en sag om en støtteforenings udlejning af puder i  

 forbindelse med afvikling af fodboldkampe.
 Støtteforeningen anførte, at foreningen må anses som en integreret del af  

 fodboldklubben og henviste til foreningens love, hvorefter formålet bl a er  

 at støtte fodboldklubben økonomisk.
Foreningen har herefter anset pudeudlejningen for undtaget fra momspligten  

 efter lovens § 2, stk 3, pkt e.
Der er således efter foreningens opfattelse  

 tale om sportsarrangementer, hvortil er knyttet udlejning af puder.
 Foreningen har endelig anført, at udlejningen ikke sker i konkurrence med  

 registreringspligtige virksomheder, og at konkurrencefordrejning derfor er  

 udelukket.
 Nævnet traf afgørelse om, at støtteforeningens udlejning af puder er  

 omfattet af momspligten efter lovens § 2, stk 2, idet støtteforeningen -  

 uanset dens snævre tilknytning til boldklubben - er en selvstændig juridisk  

 enhed, hvis aktiviteter må behandles selvstændigt i relation til momsloven.
