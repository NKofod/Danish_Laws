I medfør af § 7, § 7 a, § 8, stk. 1, § 10 og § 12 i lov om regulering af fiskeriet, jf. lovbekendtgørelse nr. 904 af 30.
 november 1993, fastsættes:
Registrering § 1.  Fartøjer, som må anvendes til erhvervsmæssigt  

 fiskeri, registreres i Skibsregistret eller i Skibsregistrets  

 fartøjsfortegnelse samt i Fiskeridirektoratets fartøjsregister.
 Stk. 2.  Fartøjer, som ikke er registreret i henhold til  

 stk. 1, må ikke uden Fiskeridirektoratets tilladelse anvendes til  

 erhvervsmæssigt fiskeri.
 Stk. 3.  Det er en betingelse for fortsat registrering i  

 henhold til stk. 1, at det pågældende fartøj anvendes til erhvervsmæssigt  

 fiskeri, og at forudsætningerne for at tillade, at fartøjet anvendes til  

 erhvervsmæssigt fiskeri, fortsat er til stede.
 Krav til fartøjets ejer m.v.
 § 2.  Fiskeridirektoratet kan kun give tilladelse til,  

 at et fartøj anvendes til erhvervsmæssigt fiskeri, hvis følgende betingelser  

 er opfyldt:
 Stk. 2.  Tilladelse til at anvende et fartøj til  

 erhvervsmæssigt fiskeri, som er udstedt til personer, der er registreret  

 efter reglen i § 3, stk. 2, i lov om saltvandsfiskeri eller til selskaber  

 mv., hvori nogle af deltagerne er registreret efter § 3, stk. 2, i lov om  

 saltvandsfiskeri, bortfalder, når betingelsen i stk. 1, nr. 1, ikke længere  

 er opfyldt, eller fiskeri med fartøjer ikke kan anses for drevet således, at  

 der er en reel forbindelse til dansk fiskerihavn.
 Stk. 3.  Der anses f.eks. at foreligge en reel  

 forbindelse til dansk fiskerihavn, såfremt driften af fiskeriet  

 tilrettelægges og styres fra fast forretningssted i Danmark, eller 50% af  

 landingsværdien af fartøjets årlige landinger foregår i dansk havn.
 § 3.  Overdrages et fartøj til en ejer, der ikke  

 opfylder kravet i § 2, stk. 1, nr. 2, slettes fartøjet i fartøjsregistret, og  

 fartøjet må dermed ikke længere anvendes til erhvervsmæssigt fiskeri.
Stk. 2.  Sker overdragelsen som et led i  

 gældsfyldestgørelse eller i forbindelse med erhvervsmæssig handel med  

 fartøjer, sker udslettelse dog først 6 måneder fra overtagelsestidspunktet.  

 Ved overtagelse som led i gældsfyldestgørelse kan fartøjets ejer opnå  

 tilladelse til at udleje fartøjet til en erhvervsfisker.
I så fald sker  

 udslettelses efter 2 år fra overtagelsestidspunktet.
 Stk. 3.  Et fartøj slettes ikke i fartøjsregistret, hvis  

 det overtages af en efterlevende ægtefælle, selvom ægtefællen ikke opfylder  

 kravet i § 2, stk. 1, nr. 2.
 § 4.  Såfremt meddelelse om ejerskifte ikke er  

 modtaget i Fiskeridirektoratet senest 30 dage efter overtagelsestidspunktet,  

 slettes fartøjet i fartøjsregistret, og fartøjet må herefter ikke længere  

 anvendes til erhvervsmæssigt fiskeri.
Fartøjsudskiftning § 5.  I denne bekendtgørelse forstås ved:
 Stk. 2.  Fiskeridirektoratet kan give tilladelse til, at  

 et fartøj anvendes til erhvervsmæssigt fiskeri, hvis tilladelsen gives som et  

 led i en fartøjsudskiftning.
 Stk. 3.  Tilladelse forudsætter normalt, at det fartøj,  

 som slettes i fartøjsregisteret, hidtil har været aktivt, og at ejeren af  

 fartøjet har ejet og drevet erhvervsmæssigt fiskeri med dette i 2 år.  

 Tilladelse er betinget af, at der ikke er udbetalt støtte til fartøjets  

 endelige ophør i dansk erhvervsfiskeri, i henhold til Lov om  

 Strukturforanstaltninger vedrørende fiskerisektoren.
 Stk. 4.  Fartøjsudskiftning skal normalt ske inden for  

 en lavere længdekategori, samme længdekategori, eller i den efterfølgende  

 større længdekategori for de fartøj, der slettes i fartøjsregistret.
 Stk. 5.  Fartøjerne er opdelt i følgende  

 længdekategorier efter fartøjernes »længde overalt«:
Stk. 6.  Tonnagen for det fartøj, der tillades anvendt  

 til erhvervsmæssigt fiskeri, må højst overstige tonnagen for det fartøj, der  

 slettes i fartøjsregistret med 35%, dog højst 100 BT.
Hvis tonnagen for det  

 fartøj, der slettes i fartøjsregistret, er målt i BRT, og det fartøj, der  

 tillades anvendt til erhvervsmæssigt fiskeri, måles i BT, må det fartøj, der  

 tillades anvendt til erhvervsmæssigt fiskeri, højst overstige »længden  

 overalt« på det fartøj, der slettes i fartøjsregistret, med 3 m.
 Stk. 7.  Der kan ikke opnås større fiskerationer på  

 grund af fartøjsudskiftning.
 Stk. 8.  Fiskeridirektoratet kan ikke tillade, at  

 bierhvervsfiskere anvender et fartøj på over 5 BT/BRT til erhvervsmæssigt  

 fiskeri, medmindre et fartøj på over 5 BT/BRT slettes i fartøjsregistret.
 § 6.  Fiskeridirektoratet kan kun give tilladelse til,  

 at et fartøj anvendes til erhvervsmæssigt fiskeri, hvis:
Modernisering § 7.  På fartøjer, der er registreret i henhold til §  

 1, stk. 1, må der ikke uden Fiskeridirektoratets tilladelse foretages  

 følgende ændringer:
 § 8.  Fiskeridirektoratet kan give tilladelse til, at  

 et fartøj ombygges, såfremt fartøjet efter ombygningen kan placeres i en  

 lavere længdekategori, samme længdekategori eller i den efterfølgende større  

 længdekategori.
Stk. 2.  Det ombyggede fartøjs tonnage må ikke overstige  

 det oprindelige fartøjs tonnage med mere end 35%, dog højst 100 BT.
Hvis  

 fartøjet før ombygningen er målt i BRT og efterfølgende måles i BT, må  

 fartøjet efter ombygningen højst overstige det oprindelige fartøjs  

 »længde overalt« med 3 m.
Hvis der ikke ændres i dimensionerne, kan  

 der gives tilladelse til modernisering, uanset begrænsningen i 1. punktum.
 Stk. 3.  Der kan ikke opnås større fiskerationer på  

 grund af forlængelse.
 § 9.  Fiskeridirektoratet kan give tilladelse til  

 udskiftning af motor, såfremt den nye motors officielle effekt ikke  

 overstiger den gamle motors officielle effekt med mere end 10% eller mere end  

 50 HK/37 KW.
 § 10.  Fiskeridirektoratet kan ikke give tilladelse  

 til, at et fartøj tilhørende en bierhvervsfisker efter en modernisering opnår  

 en tonnage på over 5 BT/BRT, medmindre fartøjet før moderniseringen var over  

 5 BT/BRT.
Særligt om bomtrawlere § 11.  Fiskeridirektoratet kan ikke give tilladelse  

 til, at et fartøj udstyret til bomtrawlerfiskeri anvendes til erhvervsmæssigt  

 fiskeri, medmindre fartøjsejeren lader et andet fartøj til bomtrawlsfiskeri  

 slette i fartøjsregisret.
 § 12.  Ved udskiftning af fartøj til bomtrawlsfiskeri  

 gælder reglerne i 3. kapitel.
 Stk. 2.  Motorens officielle effekt må dog ikke  

 overstige 500 HK/370 KW, hvis den officielle effekt i motoren i det fartøj  

 udstyret til bomtrawlsfiskeri, der slettes i fartøjsregistret, var under 500  

 HK/370 KW.
 § 13.  Ved modernisering af fartøjer udstyret til  

 bomtrawlsfiskeri gælder reglerne i 4. kapitel.
 Stk. 2.  Motoren i et fartøj udstyret til  

 bomtrawlerfiskeri kan udskiftes efter reglen i § 9. Motorens officielle  

 effekt kan dog ikke overstige 500 HK/370 KW, hvis den officielle effekt i den  

 oprindelige motor var under 500 HK/370 KW.
Særligt om notfartøjer § 14.  Fiskeridirektoratet kan ikke give tilladelse  

 til, at et notfartøj anvendes til erhvervsmæssigt fiskeri, medmindre  

 fartøjsejeren lader et andet notfartøj slette i fartøjsregistret.
Ved  

 udskiftning af notfartøjer gælder reglerne i 3. kapitel og ved modernisering  

 gælder reglerne i 4. kapitel.
 Stk. 2.  Udskiftning og modernisering af notfartøj  

 forudsætter, at tonnageforøgelsen og motorkraftforøgelsen kan holdes inden  

 for rammerne af Europakommissionens flerårige udviklingsprogram for  

 fiskerflåden.
Særligt om muslingefartøjer § 15.  Fiskeridirektoratet kan ikke give tilladelse  

 til, at et muslingefartøj anvendes til erhvervsmæssigt fiskeri, selvom  

 fartøjsejeren lader et andet muslingefartøj slette i fartøjsregistret.
Stk. 2.  Reglen i stk. 1 kan fraviges i særlige  

 tilfælde, f.eks. hvis fartøjet skal erstatte et forlist muslingefartøj.
I så  

 fald gælder for et muslingefartøj, der skal fisker i Isefjorden eller ved  

 Jyllands østkyst, at dimensionerne ikke må være større end:
 »Længde overalt«: 16 m.
 Kendingsbredde: 6 m.
 Desuden må lastekassen ikke overstige 35 m3.
 § 16.  Fiskeridirektoratet kan ikke give tilladelse  

 til, at der foretages de i § 7 nævnte ændringer på muslingefartøjer.
Stk. 2.  Reglen i stk. 1 kan fraviges i særlige  

 tilfælde, f.eks. ved reparation af muslingefartøjet efter et havari.
I så  

 fald gælder for et muslingefartøj, der skal fiske i Isefjorden eller ved  

 Jyllands østkyst, at dimensionerne ikke må være større end:
 »Længde overalt«: 16 m.
 Kendingsbredde: 6 m.
 Desuden må lastekassen ikke overstige 35 m3.
 § 17.  Fraviges reglerne i § 15, stk. 1, eller § 16,  

 stk. 1, kan Fiskeridirektoratet dog kun tillade, at et muslingefartøj  

 anvendes til erhvervsmæssigt fiskeri, eller at et muslingefartøj  

 moderniseres, hvis kravene i bekendtgørelse om fiskeri mv. og landing af  

 muslinger, herunder østers på dansk fiskeriterritorium - til  

 muslingefartøjers dimensioner og dybgang er opfyldt.
Klage § 18.  Klage over Fiskeridirektoratets afgørelser skal  

 indgives til Fødevareministeriet, departementet, inden 4 uger efter, at der  

 er givet den pågældende meddelelse om afgørelsen.
Straffebestemmelser § 19.  Med bøde straffes den, der overtræder § 1, stk.  

 2, § 3, stk. 1, og § 7.
 Stk. 2.  Der kan pålægges selskaber mv. (juridiske  

 personer) strafansvar efter reglerne i straffelovens 5. kapitel.
Ikrafttrædelse § 20.  Bekendtgørelsen træder i kraft den 1. maj 1997.
 Stk. 2.  Samtidig ophæves bekendtgørelse nr. 607 af 15.  

 juli 1993 om fartøjer, der anvendes til erhvervsmæssigt fiskeri og  

 bekendtgørelse nr. 941 af 1. november 1996 om ændring af bekendtgørelse om  

 fartøjer, der anvendes til erhvervsmæssigt fiskeri.
