 Ved noteveksling i København og Maseru den 13. oktober og den 31. december  

 1986 er der indgået en overenskomst mellem Danmark og Lesotho, ifølge hvilken  

 den danske regering yder et beløb på indtil 5 millioner kroner til bygning af  

 29 gangbroer i Lesothos bjergområder.
 Formålet med det pågældende projekt, der er en fortsættelse, fase 3, af  

 det i 1982 påbegyndte gangbroprojekt - jfr. udenrigsministeriets  

 bekendtgørelser nr. 111 af 28. oktober 1982 og nr. 94 af 4. oktober 1984,  

 Lovtidende C - er ved bygning af gangbroer over floder og bjergstrømme at  

 skabe sikre færdselsforbindelser året igennem for landbefolkningen og dens  

 husdyr.
