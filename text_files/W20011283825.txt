afsagt  

 af Tvistighedsnævnet den 24. oktober 2001 i sag nr. 07.2001 Elev A mod  

 virksomhed B v/C Mellem  

 klageren, elev A, født den 6. marts 1978, og indklagede, virksomhed B ved C,  

 blev der den 2. juni 1997 indgået uddannelsesaftale, hvorefter klageren  

 skulle  

 uddannes som smørrebrødsjomfru med uddannelsesperiode fra den 1. juni 1997  

 til  

 den 30. december 1999. Klageren ophævede aftalen den 17. januar 1999.
 Klageren  

 har ved sin faglige organisation, RestaurationsBranchens Forbund,  

 Gastronomgruppen, ved klageskrift modtaget den 15. januar 2001 indbragt sagen  

 for Tvistighedsnævnet med endelig påstand om, at indklagede til klageren skal  

 betale 41.023 kr.
Indklagede  

 har taget bekræftende til genmæle for så vidt angår et beløb på 22.493,64 kr.  

 og har i øvrigt påstået frifindelse.
Indklagede bestrider ikke, at klageren  

 har  

 udført beordret overarbejde, men gør gældende, at dette har haft et mindre  

 omfang end påstået af klageren.
 Det  

 omtvistede beløb, 18.529,36 kr. vedrører vagtplaneret og beordret  

 overarbejde,  

 yderligere pensionsbidrag samt diverse genetillæg.
På et  

 mæglingsmøde den 16. august 1999 drøftedes vagtplaneret overtid vedrørende  

 kokke- og smørrebrødselever.
På et organisationsmøde afholdt den 29. november  

 1999 drøftedes bl.a. klagerens krav vedrørende beordret overarbejde.
 Denne sag  

 er i Tvistighedsnævnet behandlet sammen med 9 andre sager mod virksomhed B  

 (02.2001, 03.2001, 04.2001, 06.2001,  

    

  

 08.2001, 09.2001, 10.2001, 11.2001 og 12.2001).
Klagerne i  

 samtlige sager har afgivet forklaring for nævnet.
Der er endvidere afgivet  

 forklaring af  

    

  

 indklagedes daglige leder,  

 C, administrator D samt elev på B E, tidligere elev og tjener på B F,  

 tidligere  

 elev og nuværende tjener på B G og tjener samt tillidsrepræsentant på B H.  

 Samtlige forklaringer indgår i bevisvurderingen vedrørende alle sagerne, idet  

 disse har fælles problemstillinger.
Disse drejer sig for det første om  

 spørgsmålet, om der har foreligget planeret overarbejde derved, at elevernes  

 spisepauser på ½ time som følge af virksomhedens forhold reelt ikke har været  

 afholdt.
For det andet er der i flere af sagerne spørgsmål om evt. krav på  

 overarbejde herunder formen for registrering af dette samt registrering af  

 afspadsering.
 Om disse  

 forhold fremgår følgende af elevoverenskomsten fra 1997 mellem Hotel-,  

 Restaurant- og Turisterhvervets Arbejdsgiverforening og  

    

  

 RestaurationsBranchens Forbund:
§ 6 - Arbejdstiden Stk. 2  

    

  

 Den  

 effektive arbejdstid udgør 148 timer over 4 ugers turnus Den daglige arbejdstid tillægges ½ times daglig  

 spisepause.
§ 7 - Vagtplan Stk. 1. Arbejdstidens tilrettelæggelse tilkommer  

 forretningen.
Der skal forefindes en vagtplan med angivelse af arbejdstidens  

 begyndelse og ophør for hver enkelt elev.
På vagtplanen skal spisetiderne  

 ligeledes være anført.
§ 8 - Overarbejde Stk. 5. Såfremt eleven ønsker det, og arbejdsgiveren  

 accepterer det, kan overarbejde afspadseres, dvs. frihed med normal personlig  

 løn.
Overarbejdet afspadseres time for time og overarbejdstillægget, jfr.  

 stk.  

 2, udbetales altid.
 Afspadsering af overarbejde kan kun ske med mindst 3  

 dages varsel og bør så vidt muligt gives som hele eller halve fridage.
 Overarbejde skal være afviklet inden for de  

 efterfølgende 3 turnusperioder, og inden læretidens udløb.
Stk. 6. Tjenerelever kan ikke afspadsere overtid. Om  

 bevisførelsen vedrørende spørgsmålet om vagtplaneret overtid bemærkes:
 Indklagede  

 har erklæret, at det ikke bestrides, at spisepauserne ikke konsekvent er  

 blevet  

 afholdt på de planlagte tidspunkter og at det er forekommet, at pauserne er  

 blevet  

 afbrudt.
Klagerne  

  

  

 i sagerne 02.2001 - 08.2001 (kokke  

 og smørrebrødsjomfruer) har samstemmende forklaret, at de arbejdede efter en  

 vagtplan, der ikke angav noget om spisepauser.
Klagerne i sagerne 09.2001 -  

 12.2001 (tjenere) har samstemmende forklaret, at der på deres vagtplan var  

 kodeangivelser, men at de først efterfølgende fandt ud af, at disse angav  

 tidspunkter for spisepauser af en ½ times varighed.
 Indklagedes repræsentanter og indklagedes vidner  

  

  

 har  

 samstemmende forklaret, at vagtplanerne for såvel elever i køkkenet som  

 tjenerelever angav tidspunkterne for spisepauser af en halv time.
Klagerne  

  

  

 har samstemmende forklaret, at de  

 som regel alene kunne holde korte pauser af 5-15 minutters varighed og at  

 pauserne ofte blev afbrudt af arbejdsopgaver.
A har forklaret, at hun først  

 på  

 ugen, 2-3 gange ugentligt, kunne have en halv times pause. 09.2001 har  

 forklaret, at han 3-4 gange månedligt har haft pause af en halv times  

 varighed.  

 12.2001 har forklaret, at han maksimalt en gang ugentligt havde en pause på  

 en  

 halv time, og 11.2001 har forklaret, at det var sjældent, at hun havde en  

 halv  

 times pause, men det er sket.
C og D  

  

  

 har forklaret, at eleverne har  

 haft de pauser, de havde krav på.
Afbrydelser er måske nok forekommet, men  

 eleverne og de udlærte holdt ikke pause på samme tidspunkt, og det var derfor  

 som regel ikke nødvendigt at afbryde elevernes pauser.
 E  

  

  

 har forklaret, at han afholdt de pauser, han skulle.  

 Det kunne forekomme, at pausen blev afbrudt, således at resten af pausen blev  

 afholdt på et senere tidspunkt.
F  

  

  

 har forklaret, at hans pauser som regel var på 15-20  

 minutter.
Til hverdag kunne de dog ofte holde 30 minutters pause før kl. 18.
G  

  

  

 har forklaret, at hans pauser evt. blev opsplittet i  

 pauser af 5-10 minutter, navnlig på aftenvagter.
Det skete en 3-4 gange  

 ugentligt.
H  

  

  

 har forklaret, at afbrudte pauser forekom, navnlig i  

 weekends.
Det forekom 3-4 gange månedligt.
Det kan dog også godt være, at  

 afbrydelserne havde et omfang som forklaret af G.
 Om klagerens krav vedrørende overarbejde bemærkes:
Klageren  

  

  

 har forklaret, at hun i  

 overensstemmelse med instruks herom skrev sit overarbejde på sedler, der blev  

 givet til de udlærte ansatte.
Det var efter, at et særligt ringbind med  

 skemaer  

 til notater var forsvundet.
Hun noterede endvidere løbende overarbejdet i sin  

 personlige kalender, der er fremlagt under sagen.
Hun har afspadseret enkelte  

 timer.
Da hun ophævede ansættelsesforholdet fremsatte hun ikke krav om  

 betaling  

 af overarbejde.
Klageren  

  

  

 har til støtte for sin påstand i  

 relation til vagtplaneret overarbejde anført, at det efter bevisførelsen må  

 lægges til grund, at klagernes spisepauser reelt ikke som forudsat i  

 overenskomsten har været en arbejdsfri periode, hvor eleverne ikke skulle  

 være  

 til rådighed for arbejdsgivere.
Der var ikke tale om pauser på faste  

 tidspunkter, og i det omfang, eleverne kunne holde pauser, var der tale om  

 korte tidsrum på 5-10 minutter, der som oftest blev afbrudt.
Elevernes  

 arbejdstid - herunder klagerens - har således i realiteten været forlænget  

 med  

 2½ time pr. uge, hvorfor de har krav på honorering herfor som påstået.
 Om beordret  

 overarbejde har klageren anført, at overarbejdets omfang må anses for  

 dokumenteret.
Om  

 passivitet har klageren anført, at det er generelt for de af indklagede  

 udarbejdede lønsedler, at de ikke behørigt specificerer de enkelte løndele,  

 herunder overarbejde.
Dette har bevirket en generel uklarhed og  

 uigennemskuelighed, som ved en passivitetsbedømmelse må komme indklagede til  

 skade.
Indklagede  

  

  

 har til støtte for sin påstand i relation  

 til vagtplaneret overarbejde anført, at det er klagerne, der har bevisbyrden  

 for deres krav og det skal tages i betragtning, at der er tale om gamle sager  

 vedrørende afsluttede ansættelsesforhold.
Det bestrides ikke, at der i et  

 vist  

 omfang har været tale om opsplitning og flytning af pauserne, men det  

 afgørende  

 er, om pauserne er blevet afholdt, og det må efter bevisførelsen lægges til  

 grund.
Selvom klagernes forklaringer i et vist omfang lægges til grund, kan  

 det  

 ikke føre til, at eleverne - herunder klageren - skal have fuldt medhold i  

 deres krav, da de i hvert fald har haft pauser i et vist omfang.
 For så vidt  

 angår beordret overarbejde har indklagede anført, at den omstændighed, at  

 lønsedlerne muligt ikke er helt korrekt udformet, ikke bør medføre at  

 klagerne  

 skal have en ubegrundet berigelse.
 Det gøres  

 gældende, at klagerens evt. krav er fortabt som følge af klagerens  

 passivitet.
I sagens  

 behandling har som faste medlemmer af Tvistighedsnævnet deltaget landsdommer  

 Mogens Kroman (formand), advokat Tine B.
Skyum og juridisk konsulent Lise  

 Bardenfleth (begge Dansk Arbejdsgiverforening), samt konsulent Evelyn  

 Jørgensen  

 og konsulent Claus Jørgensen (begge Landsorganisationen i Danmark). Herudover  

 har som særlig sagkyndigt medlem deltaget Birgit Petersen, RBF og  

 afdelingschef  

 Morten Brustad, HORESTA.
 Tvistighedsnævnets bemærkninger:
 Vedrørende vagtplaneret overarbejde:
Det lægges  

 efter bevisførelsen til grund, at elevernes - herunder klagerens -  

 spisepauser  

 ikke blev afholdt på faste tidspunkter og at pauserne kun undtagelsesvist  

 havde  

 en varighed af en halv time.
Nævnet finder, at det særdeles ofte er  

 forekommet,  

 at spisepauserne blev afbrudt som følge af pålagte arbejdsopgaver og at  

 eleverne i stedet for en samlet spisepause havde flere små pauser spredt over  

 arbejdsdagen, ofte af 5 til 10 minutters varighed.
Nævnet finder herefter, at  

 eleverne - herunder klageren - som udgangspunkt har krav på økonomisk  

 kompensation herfor.
 4 medlemmer af nævnet udtaler:
Efter  

 overenskomsten har klageren krav på en halv times spisepause.
Den daglige  

 arbejdstid har været forlænget med denne halve times spisepause, og heri  

 ligger, at klageren har haft krav på en halv times uafbrudt frihed uden  

 rådighedsforpligtelse.
Da det må lægges til grund, at klageren reelt har  

 stået  

 til rådighed for indklagede i alle pauser og i øvrigt kun undtagelsesvist har  

 kunnet afholde en uafbrudt spisepause på en halv time, bør der, bortset fra  

 spørgsmålet om passivitet, gives klageren fuldt medhold i påstanden  

 vedrørende  

 vagtplaneret overarbejde.
 3 medlemmer af nævnet udtaler:
Det må  

 lægges til grund, at klageren i et vist omfang har afholdt spisepauser,  

 selvom  

 dette ikke i fuldt omfang har været i form af en uafbrudt halv time.
Vi mener  

 derfor, at klageren, bortset fra spørgsmålet om passivitet, bør tilkendes en  

 skønsmæssigt fastsat økonomisk kompensation.
 Passivitet:
For så vidt  

 angår vagtplaneret overtid finder nævnet ikke, at kravet er fortabt ved  

 passivitet.
Der lægges herved vægt på spørgsmålets tekniske karakter og den  

 omstændighed, at indklagedes praksis for eleverne fremstod som en af alle  

 accepteret ordning.
 Vedrørende beordret overarbejde:
 4 medlemmer af nævnet udtaler:
Indklagede  

 bestrider ikke, at klageren har haft beordret overarbejde.
Indklagedes  

 lønsedler giver ikke noget sikkert grundlag for en konstatering af antallet  

 af  

 overarbejdstimer, og indklagede har ikke fremlagt de løse sedler, hvorpå  

 overarbejdet blev registreret.
Under disse omstændigheder findes klagerens  

 opgørelse at måtte lægges til grund, hvorfor der, bortset fra spørgsmålet om  

 passivitet gives klageren medhold i hendes påstand vedrørende beordret  

 overarbejde.
Disse  

 medlemmer af nævnet finder endvidere ikke, at klageren har fortabt sit krav  

 vedrørende beordret overarbejde ved passivitet.
Der lægges herved vægt på, at  

 kravet blev fremsat på organisationsmøde i november 1999 og at sagen herefter  

 blev indbragt for Tvistighedsnævnet i januar 2001. Indklagede har således  

 ikke  

 haft anledning til at anse det for usikkert eller uklart, om klageren mente  

 at  

 have et krav på indklagede eller at klageren skulle have opgivet kravet.
 3 medlemmer af nævnet udtaler:
 Således som  

 sagen er forelagt, finder vi det ikke godtgjort af klageren, at der har været  

 udført beordret overarbejde i det af klageren anførte omfang, hvorfor  

 indklagedes frifindelsespåstand for denne del af det samlede krav bør tages  

 til  

 følge.
 Der træffes  

 afgørelse efter stemmeflertallet.
 T h i  

    

  

 b e s t e m m e s:
 Indklagede,  

 virksomhed B ved C, skal inden 14 dage til klageren, elev A, betale 41.023,00  

 kr.
 Hver part  

 betaler sine egne omkostninger.
 Denne  

 kendelse kan inden 8 uger fra modtagelsen indbringes for domstolene.
