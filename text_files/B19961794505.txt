TEKNISK FORSKRIFT  

 Feltkalibrering (EAL-R3)  

 TF10 I medfør af § 10, stk. 2 og 3, og § 16, stk. 4, i  

 lov om erhvervsfremme, jf. lovbekendtgørelse nr 323 af 25. april 1996,  

 samt i tilslutning til Erhvervsfremme Styrelsens bekendtgørelse om  

 akkreditering til teknisk prøvning m.v., fastsættes:
 1. Afgrænsning og formål.
 §1. Denne tekniske forskrift finder anvendelse  

 på laboratorier, som er akkrediteret af DANAK til at udføre  

 kalibrering på stedet (feltkalibrering).
 §2. Forskriften er et supplement til kravene i  

 DS/EN 45001 vedrørende generelle kriterier for  

 prøvningslaboratoriers virksomhed.
 2. Supplerende krav til feltkalibrering.
 §3. Akkrediterede kalibreringslaboratorier, der  

 udfører feltkalibrering, skal opfylde de supplerende kriterier, der er  

 beskrevet i EAL's (European Cooperation for Accreditation of Laboratories)  

 dokument EAL-R3:
 "Requirements for the Accreditation of Laboratories and  

 Organisations Performing Site Calibrations" .
 Stk. 2. Dokument EAL-R3, oversat til dansk, er  

 bilag til denne tekniske forskrift.
 3. Ikrafttræden.
 §4. Forskriften træder i kraft den 15. oktober 1996.
 København, den 9. oktober 1996.
Mette Holst / Bjarne Bang Christensen BILAG: Dokument EAL-R3 Dokument EAL-R3 Retningslinier for akkreditering af laboratorier og  

 organisationer, der udfører feltkalibrering ("on site").
1.	Omfang og anvendelsesområde Dette dokument specificerer kriterier for kompetence for  

 akkreditering af laboratorier og organisationer, der udfører  

 kalibreringer på andre steder end der, hvor de permanente laboratorier  

 har deres lokalitet.
2.	Definitioner I dette dokument gælder følgende  

 definitioner 2.1 Permanent laboratorium	Et kalibreringslaboratorium,  

 der er oprettet på et fast sted for en periode, der forventes at  

 strække sig over tre år.
 2.2 Organisationer		Selskaber,  

 konsulentvirksomheder, interessentskaber, andre organer eller personer, som  

 ikke har et permanent laboratorium, men som måler, undersøger,  

 kalibrerer eller på anden måde fastlægger materialers eller  

 produkters karakteristika eller ydeevne.
 2.3 Feltkalibrering		Kalibrering udført af et  

 laboratoriepersonale eller af en organisation uden for de lokaliteter eller  

 område, hvor det permanente laboratorium eller den permanente  

 organisation er etableret.
 2.4 Felt ("on site")		Enhver lokalitet, hvor der  

 udføres feltkalibrering, som defineret i 2.3.
 2.5 Feltlaboratorium		Et kalibreringslaboratorium  

 etableret på en bestemt lokation i felten for perioder, der ikke  

 forventes at strække sig over tre år. (Bemærk: der kan  

 bevilges forlængelse udover denne periode på kort sigt, for  

 eksempel med henblik på opfyldelse af en kontrakt).
 2.6 Mobilt laboratorium		Fuldt udstyret vogn,  

 campingvogn, eller andet transportabelt kalibreringslaboratorium bygget til  

 formålet. (Bemærk: et mobilt laboratorium der efterlades på  

 en fast lokalitet i felten vil være underkastet de samme betingelser  

 for akkreditering som et feltlaboratorium).
 2.7 Rekvirent			En person eller organisation, der  

 benytter sig af et akkrediteret laboratoriums ydelser.
 2.8 Ansøger			Organisation der  

 ansøger om akkreditering.
3.	Kategorier af feltkalibrering Feltkalibreringer kan normalt opdeles i to kategorier:
 a)	Kalibreringer udført på stedet af  

 personale, der sendes ud på stedet af et akkrediteret permanent  

 laboratorium eller et feltlaboratorium.
 b)	Kalibreringer udført på stedet af  

 organisationer, som ikke har et permanent kalibreringslaboratorium.
4.	Bedømmelses- og  

 akkrediteringsprocedurer 4.1	Procedurerne for bedømmelse af alle  

 kategorier af feltkalibrering er de samme som dem, der benyttes for et  

 permanent laboratorium, d.v.s.
EN 45002. Alle kategorier af akkrediterede  

 feltlaboratorier skal opfylde kravene i EN 45001.
4.2	Hvor feltlaboratoriet og/eller det udstyr, der  

 anvendes heri, ejes af rekvirenten eller tredjepart, skal ansøger  

 sikre sig, at der foreligger en kontrakt mellem de to parter om drift af  

 feltlaboratoriet.
Denne kontrakt skal specificere, at ansøgerens  

 personale, som har ansvar for driften af feltlaboratoriet, skal varetage den  

 daglige drift af feltlaboratoriet, dets personale og udstyr.
Kontrakten skal  

 desuden indeholde en bestemmelse om vedligeholdelse og kalibrering af det  

 udstyr, der benyttes i feltlaboratoriet og om levering af nødvendige  

 ydelser, der skal overvåges lokalt af lederen af feltlaboratoriet, som  

 skal være ansat af ansøger.
5.	Kvalitetsorganisation 5.1	Kvalitetshåndbogen for det permanente  

 laboratorium eller organisation skal indeholde et afsnit med oplysninger om  

 procedurer for feltaktiviteterne.
Det skal passende omfatte:
a)	En ajourført registrering af  

 feltlaboratorier, herunder identifikation af mobile laboratorier; b)	en ajourført registrering af  

 feltlaboratoriets faciliteter og det formål, de benyttes til; c)	et separat skema for måleområde og  

 måleevne, som kan udføres i felten og i feltlaboratoriet; d)	CV'er og stillingsbeskrivelse for det personale, der  

 har ansvar for organisation og funktion af kalibreringer på steder; 5.2	Personalet der arbejder i felten skal have adgang  

 til de relevante dele af kvalitetshåndbogen.
5.3	Audits skal udføres efter de samme  

 retningslinier som audits på det permanente laboratorium.
Audit skal  

 omfatte observation af det personale, der udfører kalibreringer i  

 felten.
5.4	Kvalitetschefen eller en udpeget  

 stedfortræder skal besøge feltaktiviteter og de mobile  

 laboratorier som et led i programmet for auditering.
Sådanne  

 besøg skal finde sted med den hyppighed der er nødvendig for at  

 sikre opretholdelse af kvalitetssystemet.
De dokumenterede resultater fra  

 besøg vil blive gennemgået af akkrediteringsorganets sagkyndige  

 i forbindelse med tilsynsbesøg.
6.	Personale 6.1	Det permanente laboratorium eller organisation skal  

 have procedurer der sikrer, at personale der er ansat ved feltlaboratorier og  

 personale, der foretager kalibrering i felten, har passende uddannelse og  

 kvalifikationer.
Der skal til enhver tid være adgang til dokumentation,  

 der kan påvise, at hele personalet er kvalificeret til at udføre  

 de specifikke kalibreringer.
 6.2	Der skal føres passende tilsyn af uddannet  

 personale, når der benyttes assisterende personale til hjælp ved  

 kalibreringer i felten, hvor et sådant personale ikke er ansat af det  

 permanente laboratorium eller den permanente organisation.
 6.3	Feltpersonale der ikke er ansat af det permanente  

 laboratorium eller organisation, må ikke udføre akkrediteret  

 kalibrering.
7.	Udstyr 7.1	Der skal være procedurer for brug,  

 vedligeholdelse og kalibrering af udstyr, der benyttes ved kalibrering i  

 felten.
De relevante dokumenter vedrørende udstyret skal findes  

 på stedet, enten i original eller som kontrollerede kopier.
7.2	Desuden skal der træffes forholdsregler til  

 at sikre, at kalibrerings- og måleudstyret efter transport til stedet  

 fortsat er i brugbar stand og i korrekt kalibreringsstand.
Der bør  

 benyttes checklister til at sikre, at alt udstyr, der kræves til  

 kalibrering i felten forefindes.
7.3	Hvor personalet ved det permanente laboratorium  

 eller organisation benytter udstyr, som allerede befinder sig på stedet  

 eller tilhører en anden organisation, skal det sikre sig, at det er i  

 passende stand, og at det er korrekt kalibreret.
Sådant udstyr  

 bør normalt være båndlagt (overvåget brug) for at  

 sikre, at det er i tilfredsstillende tilstand mellem kalibreringerne.
8.	Referencenormaler 8.1	Hvor det er nødvendigt at benytte  

 referencenormaler på stedet, bør der træffes passende  

 forholdsregler for at sikre, at den nødvendige kalibreringsstatus  

 opretholdes under transporten og medens udstyret er i felten.  

 Referencenormalernes reaktion på sandsynlige miljømæssige  

 ændringer eller ændringer i hovedspændingen, eller andre  

 relevante parametre, skal være kendt.
 8.2	Referencenormalerne skal til enhver tid opbevares i  

 et passende miljø. Hvor det er væsentligt, at de opbevares i  

 feltlaboratoriet, skal der træffes forholdsregler for deres opbevaring  

 under passende forhold.
9.	Metoder og procedurer for kalibrering 9.1	Kalibreringspersonalet skal have adgang til de  

 kalibreringsprocedurer der benyttes til kalibrering, der udføres i  

 felten.
 9.2	Det skal sikres at standarder og referencedata, der  

 benyttes til kalibrering i felten er tilgængelige i ajourført  

 stand.
10.	Miljø 10.1	Der bør være procedurer for  

 undersøgelse af miljøets indflydelse på  

 kalibreringsudstyrets funktion.
Personale på stedet skal have adgang  

 til instrumenter til måling af de relevante miljøparametre.
 10.2	Der må ikke foretages kalibreringer i et  

 miljø, som kan ugyldiggøre resultaterne.
 10.3	Der skal træffes passende forholdsregler for  

 at sikre god orden inden for kalibreringsområdet.
11.	Usikkerhed Måleusikkerheden skal vurderes ved brug af  

 aftalte metoder, idet der tages højde for de bestående  

 miljøforhold.
Måleevnen for kalibreringer i felten vil normalt  

 ikke være den samme som den, der er angiv for det permanente  

 laboratorium.
Hvor det er muligt, bør der foretages en  

 "præstationsprøvning" i felten under overværelse af en  

 teknisk assessor.
12.	Registrering Der bør findes procedurer for registrering og  

 rapportering af alle originale måledata, og disse skal koordineres med  

 det system, der benyttes i det permanente laboratorium eller organisation.  

 Der skal findes procedurer til sikring af kommerciel fortrolighed med hensyn  

 til alle relevante dokumenter, som opbevares i feltlaboratoriet.
13.	Kalibreringscertifikater Udover DANAK's normale krav til  

 kalibreringscertifikater (TF 3.3.01 (EAL-R1)), skal certifikater for  

 feltkalibrering anføre feltadressen og/eller feltlaboratoriets  

 adresse.
14.	Akkrediteringsdokumenter Akkrediteringsorganet skal ved afgrænsningen af  

 akkrediteringsområdet anføre, hvilke kalibreringer, der kan  

 udføres i felten.
Når måleevnen for kalibreringer, der  

 udføres i felten er forskellig fra måleevnen på det  

 permanente laboratorium angives den i et skema for sig.
