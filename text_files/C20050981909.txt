Cirkulære  

 om fremtidigt ansættelsesvilkår for stillinger som graver Som et led i den fortsatte modernisering af  

 personaleområdet i folkekirken har Kirkeministeriet besluttet gradvis at  

 afskaffe tjenestemandsansættelse i stillinger som graver.
Med virkning fra  

 dette cirkulæres ikrafttræden skal ledige stillinger indtil videre besættes  

 på  

 tjenestemandslignende vilkår.
 Cirkulæret omfatter stillinger, som på tidspunktet for  

 cirkulærets ikrafttræden er ledige og stillinger, som bliver ledige efter  

 cirkulærets ikrafttræden.
 § 1.  

  

 Nuværende stillinger som graver med tjenestemandsvilkår skal ved ledighed  

 indtil videre besættes på tjenestemandslignende vilkår.
 Stk. 2.  

  

 Nuværende  

 stillinger som graver på tjenestemandslignende vilkår vil fremover ikke blive  

 omdannet til tjenestemandsstillinger.
 § 2.  

  

 Tjenestemandsansatte gravere kan uanset § 1 bevare deres status som  

 tjenestemand ved ansættelse i en anden stilling som graver med  

 tjenestemandslignende vilkår, såfremt denne stilling er en fuldtidsstilling.
 § 3.  

  

 Cirkulæret træder i kraft med det samme.
 Stk. 2.  

  

 Samtidig  

 ophæves Kirkeministeriets cirkulære af 20. november 1991 om ændring af  

 cirkulære  

 af 14. december 1981 vedrørende aftale om løn- og ansættelsesvilkår for  

 stillinger som graver.
