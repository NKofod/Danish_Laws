 I forbindelse med konvertering af børsnoterede obligationer til  

 Værdipapircentralen skal man henlede opmærksomheden på følgende:
 Værdipapirer, der inden konverteringen var forsynet med påtegning om  

 rådighedsbegrænsning eller indlagt på et båndlagt indskrivningsbevis, og  

 dermed båndlagt i henhold til lov om forsikringsvirksomhed, lov om tilsyn med  

 pensionskasser eller lov om tilsyn med begravelseskasser og  

 ligbrændingsforeninger, vil efter konverteringen til fondsaktiveri  

 Værdipapircentralen blive indlagt/registreret på en konto, der forsynes med  

 registering af rettigheder (båndlæggelsen) over det pågældende fondsaktiv.
 Overførelse ved salg af båndlagte fondsaktiver fra en ejer til en anden  

 kan kun accepteres af VP-systemet, såfremt den registrerede rettighed  

 samtidig kan slettes, og manglende frigivelse vil således kunne brede sig i  

 systemet, såfremt køberen har videresolgt det erhvervede uden frigivelse.
I denne anledning må det indskærpes, at frigivelse skal ske senest  

 samtidig med salget.
Ansøgning om forsikringstilsynets frigivelse af  

 værdipapirer må påregnes at kræve nogen ekspeditionstid.
Er der tale om, at  

 større mængder fondsaktiver ønskes realiseret inden for en nærmere fremtid,  

 kan selskabet, pensions- eller begravelseskassen indhente  

 forsikringstilsynets FORHÅNDSTILSAGN om, at en nærmere angivet beholdning af  

 fondsaktiver vil blive frigivet samtidig med salget.
Ansøgning om endelig  

 frigivelse må forelægges på forsikringstilsynets kontor samtidig med salget,  

 og denne frigivelsesanmodning vil eventuelt kunne foretages ifølge fuldmagt.  

 Ansøgning om endelig frigivelse må være ledsaget af kopi af  

 forsikringstilsynets forhåndstilsagn og af en eventuel fuldmagt i original.
 P.D.V.
 E.B.
