Fremsat den 27. februar 2002 af  

 beskæftigelsesministeren (Claus Hjort Frederiksen) Forslag til Lov om orlov til lønmodtagere, der  

 passer nærtstående med  

 handicap eller alvorlig sygdom § 1. En lønmodtager har ret til fravær fra  

 arbejdet i den periode, hvor lønmodtageren i henhold til § 103 a  

 i lov om social service er ansat til at passe en nærtstående med  

 betydelig og varigt nedsat fysisk eller psykisk funktionsevne eller  

 indgribende kronisk eller langvarig lidelse.
 Stk. 2. En lønmodtager, der ønsker at udnytte  

 retten til fravær efter stk. 1, skal senest 6 uger før  

 ansættelse efter § 103 a i lov om social service give  

 arbejdsgiveren meddelelse om tidspunktet for fraværets  

 påbegyndelse og længden heraf.
Stk. 3. Hvis tidspunktet for fraværets  

 påbegyndelse udskydes, skal lønmodtageren uden ugrundet ophold  

 give arbejdsgiveren meddelelse herom.
Lønmodtageren skal desuden uden  

 ugrundet ophold give arbejdsgiveren meddelelse om det nye tidspunkt for  

 fraværets påbegyndelse.
 § 2. En lønmodtager, der ønsker at genoptage  

 arbejdet før det oprindeligt varslede tidspunkt, skal senest 4 uger  

 før genoptagelsen af arbejdet give arbejdsgiveren meddelelse  

 herom.
 § 3. En arbejdsgiver må ikke afskedige en  

 lønmodtager, fordi denne har fremsat krav om udnyttelse af retten til  

 fravær, udnytter retten til fravær eller har været  

 fraværende efter § 1.
 Stk. 2. Afskediges en lønmodtager i strid med  

 stk. 1, skal arbejdsgiveren betale en godtgørelse.
 § 4. Loven finder ikke anvendelse, hvis lønmodtageren  

 er omfattet af en kollektiv overenskomst, som giver tilsvarende  

 rettigheder.
 § 5. Loven træder i kraft 1. oktober 2002.
Bemærkninger til lovforslaget Almindelige bemærkninger Det foreslås i forslag til ændring af lov om  

 social service, at personer med nærtstående med betydelig og  

 varigt nedsat fysisk eller psykisk funktionsevne eller indgribende kronisk  

 eller langvarig lidelse, kan blive ansat af kommunen i op til 6 måneder  

 til at passe den nærtstående, hvis en række nærmere  

 angivne betingelser er opfyldt.
I tilknytning til dette forslag  

 foreslås det, at en lønmodtager, der benytter sig af denne  

 mulighed, har ret til orlov fra sit sædvanlige arbejde.
 Forslagene har til formål at sikre, at blandt andet  

 lønmodtagere bevarer tilknytningen til arbejdsmarkedet, hvis de  

 varetager pasnings- og omsorgsopgaver over for deres nærtstående.  

 Forslagene skal ses på baggrund af beslutningsforslag B 187 om orlov  

 til pasning af handicappede ægtefæller eller  

 nærtstående i eget hjem, der blev behandlet i folketingssamlingen  

 2000-2001.
Økonomiske og administrative konsekvenser for det  

 offentlige For det offentlige som arbejdsgiver forventes forslaget  

 kun at have ubetydelige konsekvenser i forbindelse med, at offentligt ansatte  

 udnytter deres ret til fravær fra arbejdet.
 Økonomiske og administrative konsekvenser for  

 erhvervslivet mv.
 For de private arbejdsgivere forventes forslaget kun at  

 have ubetydelige konsekvenser i forbindelse med, at ansatte udnytter deres  

 ret til fravær fra arbejdet.
Miljømæssige konsekvenser Lovforslaget har ingen miljømæssige  

 konsekvenser.
Forholdet til EU-retten Lovforslaget indeholder ikke EU-retlige aspekter.
Ligestillingsmæssige konsekvenser Forslaget giver lige ret for mænd og kvinder.
De  

 eksisterende ordninger, som giver mulighed for at passe  

 nærtstående, benyttes dog for langt den overvejende del af  

 kvinder.
Det må forventes, at det ligeledes fortrinsvis vil være  

 kvinder, der vil benytte den foreslåede ret til fravær fra  

 arbejdet for at passe en nærtstående med betydelig og varigt  

 nedsat fysisk eller psykisk funktionsevne eller indgribende kronisk eller  

 langvarig lidelse.
Forslaget forventes derfor i praksis at have negative  

 ligestillingsmæssige konsekvenser, da personer på orlov er  

 fraværende fra deres sædvanlige arbejde under orloven.
De  

 negative konsekvenser bliver dog i et vist omfang opvejet af, at personer  

 på orlov i stedet ansættes af kommunen hvorved tilknytningen til  

 arbejdsmarkedet bevares.
Høring Lovforslaget har sammen med forslaget til ændring af  

 lov om social service været sendt til høring hos:
 Statsministeriet, Finansministeriet, Justitsministeriet,  

 Økonomi- og Erhvervsministeriet, Skatteministeriet, »Testpanelet«,  

 Miljøministeriet, Ligestillingsafdelingen, Indenrigs- og  

 Sundhedsministeriet, Den Sociale Ankestyrelse, Kommunernes Landsforening,  

 Amtsrådsforeningen, Københavns Kommune, Frederiksberg Kommune,  

 Socialchefforeningen, Dansk Arbejdsgiverforening, Sammenslutningen af  

 Landbrugets Arbejdsgiverforeninger, Landsorganisationen i Danmark,  

 Funktionærernes og Tjenestemændenes Fællesråd,  

 Akademikernes Centralorganisation, Finanssektorens Arbejdsgiverforening,  

 Ledernes Hovedorganisation, Centralorganisationernes Fællesudvalg,  

 Kommunale Tjenestemænd og Overenskomstansatte, Forbundet af Offentligt  

 Ansatte, De Samvirkende Invalideorganisationer, Dansk Epilepsiforening,  

 Kræftens Bekæmpelse, Scleroseforeningen, Landsforeningen LEV,  

 Hjernesagen, Hjerneskadeforeningen, Patient Foreningernes Samvirke,  

 Kontaktudvalget for Små og Mindre Sygdoms- og Handicapforeninger, Det  

 Centrale Handicapråd, Center for Ligebehandling af Handicappede,  

 Børnerådet, Ældresagen, Ældremobiliseringen og  

 Advokatsamfundet samt Arbejdsmarkedets Tillægspension.
Vurdering af konsekvenser af lovforslaget Positive konsekvenser / mindreudgifter (hvis ja, angiv omfang) Negative konsekvenser / merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ubetydelige konsekvenser for det offentlige som  

 arbejdsgiver Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ubetydelige konsekvenser for de private  

 arbejdsgivere Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til de enkelte  

 bestemmelser Til § 1 Med bestemmelsen i stk. 1 foreslås det, at en  

 lønmodtager skal have ret til fravær fra sit sædvanlige  

 arbejde for i stedet at passe en nærtstående med betydelig og  

 varigt nedsat fysisk eller psykisk funktionsevne eller indgribende kronisk  

 eller langvarig lidelse.
Ret til fravær fra arbejdet forudsætter,  

 at lønmodtageren ansættes af kommunen til at passe den  

 nærtstående i henhold til forslaget til § 103 a i lov om  

 social service.
Det følger af forslaget til ændring af lov om  

 social service, at kommunen højst kan ansætte en person til at  

 passe en nærtstående i op til 6 måneder.
Som følge  

 heraf vil en lønmodtagers ret til fravær fra sit  

 sædvanlige arbejde efter stk. 1 højst kunne vare 6  

 måneder i det enkelte pasningsforhold.
 Efter forslaget er der dog ikke noget til hinder for, at  

 en lønmodtager tager orlov mere end én gang, såfremt  

 lønmodtageren ansættes til at passe en anden  

 nærtstående med handicap eller alvorlig sygdom.
 I stk. 2 foreslås det, at en  

 lønmodtagers ret til fravær efter stk. 1 er betinget af, at  

 lønmodtageren senest 6 uger før ansættelsen efter  

 forslaget til § 103 a i lov om social service, giver arbejdsgiveren  

 meddelelse om tidspunktet for fraværets begyndelse.  

 Lønmodtageren skal samtidig give arbejdsgiveren meddelelse om, hvor  

 længe lønmodtageren er fraværende.
Hvis det viser sig, at tidspunktet for fraværets  

 påbegyndelse udskydes, skal lønmodtageren efter stk. 3 uden  

 ugrundet ophold meddele arbejdsgiveren dette.
Situationen kan fx opstå,  

 hvis det viser sig, at pasningen af den nærtstående i hjemmet  

 må udskydes, fx fordi den nærtstående er for syg til at  

 blive udskrevet fra hospitalet og passet i hjemmet på det forventede  

 tidspunkt.
Når lønmodtageren kender det nye tidspunkt  

 for pasningen af den nærtstående og fraværets  

 påbegyndelse, skal lønmodtageren uden ugrundet ophold give  

 arbejdsgiveren meddelelse herom.
Uanset det oprindeligt meddelte  

 begyndelsestidspunkt for fraværet har lønmodtageren ret til at  

 påbegynde fraværet på det nye begyndelsestidspunkt.
Ændringen af begyndelsestidspunktet ændrer  

 ikke længden af fraværet.
Hvis begyndelsestidspunktet udskydes,  

 udskydes retten til fravær tilsvarende.
Arbejdsgiveren har pligt til at  

 modtage lønmodtageren indtil fraværet begynder.
 Hvis lønmodtageren ikke uden ugrundet ophold har  

 givet arbejdsgiveren meddelelse om udskydelsen af fraværet eller det  

 nye tidspunkt for fraværets påbegyndelse, har arbejdsgiveren ikke  

 pligt til at modtage lønmodtageren i perioden mellem det oprindeligt  

 varslede fraværstidspunkt og det nye fraværstidspunkt.
Til § 2 Uanset at lønmodtageren i henhold til § 1,  

 stk. 2, har givet arbejdsgiveren meddelelse om længden af  

 fraværet, foreslås det i § 2, at lønmodtageren har  

 ret til at genoptage arbejdet på et tidligere tidspunkt.
Hvis  

 lønmodtageren ønsker at benytte sig af denne mulighed, skal  

 lønmodtageren, senest 4 uger før arbejdet genoptages, give  

 arbejdsgiveren meddelelse herom.
Bestemmelsen skal ses i sammenhæng  

 med, at lønmodtageren i fraværsperioden er ansat af kommunen, og  

 at dette ansættelsesforhold kan ophøre tidligere end oprindeligt  

 aftalt.
Dette kan fx være tilfældet, hvis lønmodtageren  

 ikke ønsker at fortsætte pasningen af den  

 nærtstående, eller hvis den nærtstående  

 dør.
Til § 3 I § 3 foreslås en beskyttelse af  

 lønmodtagere, der benytter sig af ret til fravær efter  

 forslagets § 1.
Det foreslås i stk. 1, at en lønmodtager  

 ikke må afskediges, fordi lønmodtageren benytter eller har  

 benyttet sig af retten til fravær til at passe en  

 nærtstående efter forslaget til § 103 a i lov om social  

 service.
En lønmodtager må heller ikke afskediges, hvis  

 lønmodtageren har fremsat krav om at benytte sig af retten til  

 fravær.
Bestemmelsen medfører, at en arbejdsgiver ikke  

 retmæssigt kan afskedige en lønmodtager, hvis afskedigelsen er  

 begrundet i, at lønmodtageren har stillet krav om eller har gjort brug  

 af retten til fravær efter forslagets § 1.
 For at give en lønmodtager en reel beskyttelse  

 foreslås det samtidig i stk. 2, at en arbejdsgiver skal betale  

 lønmodtageren en godtgørelse, hvis arbejdsgiveren har  

 afskediget lønmodtageren i strid med stk. 1. Fastsættelsen  

 af en godtgørelse sker under hensyntagen til lønmodtagerens  

 ansættelsestid og sagens omstændigheder i øvrigt.
Forslaget supplerer den generelle beskyttelse mod usaglig  

 afskedigelse, som mange lønmodtagere allerede er omfattet af.  

 Saglighedsbeskyttelsen efter funktionærloven opnås, når  

 funktionæren har været uafbrudt ansat hos arbejdsgiveren i mere  

 end 1 år.
I hovedaftalen på fx DA/LO-området opnås  

 saglighedsbeskyttelsen efter 9 måneders ansættelse.
Derudover er  

 offentligt ansatte beskyttet i medfør af forvaltningslovens generelle  

 saglighedskrav.
Hvis afskedigelsen er begrundet i lønmodtagerens  

 udnyttelse af eller krav om udnyttelse af retten til fravær, kan dette  

 være omfattet af både forslaget til § 3, stk. 2, og fx  

 funktionærlovens regel om saglighed ved afskedigelse.
At årsagen  

 til afskedigelsen måtte være usaglig efter flere regelsæt  

 medfører dog ikke, at lønmodtageren får ret til  

 godtgørelse for usaglig afskedigelse i medfør af flere  

 regelsæt samtidig.
Til § 4 Det foreslås i § 4, at loven ikke finder anvendelse,  

 hvis en lønmodtager er omfattet af en kollektiv overenskomst, som  

 giver lønmodtageren tilsvarende rettigheder som efter lovforslaget.  

  Hvis arbejdsmarkedets parter indgår kollektive overenskomster, som  

 giver lønmodtagerne rettigheder, der som minimum svarer til  

 lovforslaget, vil tvister herom skulle behandles i det fagretlige system.
I  

 det omfang kollektive overenskomster ikke sikrer tilsvarende rettigheder som  

 efter lovforslaget, finder lovforslagets bestemmelser anvendelse.
Til § 5 Loven foreslås at træde i kraft den 1. oktober  

 2002, således at en lønmodtager tidligst kan afgive varsel over  

 for arbejdsgiveren fra denne dato.
