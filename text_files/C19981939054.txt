 Til brug ved (amts)kommunens anmodning om statsrefusion af sociale  

 udgifter for juli kvartal og oktober kvartal 1998 sender Socialministeriet  

 hermed 6 skemaer (3 pr. kvartal).
 Skemaerne for de 2 kvartaler skal i et eksemplar indsendes til  

 Socialministeriet senest den 1. juni 1998 og senest den 20. august 1998.
 (Amts)kommuner, der indberetter over internettet, skal indsende et print  

 af skemaet i underskrevet stand, fordi vi endnu mangler den elektroniske  

 underskrift.
Refusionssystemet forudsætter en nær overensstemmelse mellem de faktiske  

 udgifter og de beløb, kommunen løbende anmelder til refusion.
De løbende  

 anmeldelser skal derfor tilpasses efter de faktisk konstaterede udgifter,  

 således at udgifterne ikke gennem hele året refusionsanmeldes alene på  

 grundlag af årsbudgettet.
Socialministeriet har på baggrund af den foreløbige restafregning for 1997  

 konstateret, at nogle kommuner har anmeldt udgifter til forskudsrefusion, der  

 i betydeligt omfang overskrider de faktiske udgifter.
Andre kommuner har  

 anmeldt udgifter, der er en del mindre end de faktiske udgifter.
Ministeriet skal derfor indskærpe, at kommunen skal sørge for, at der i så  

 høj grad som muligt er overensstemmelse mellem forskudsanmeldelserne og de  

 faktiske udgifter.
Kommunen skal således løbende tilpasse  

 forskudsanmeldelserne til de faktisk konstaterede udgifter, som på nogle  

 områder som f.eks. sociale pensioner og sygedagpenge kan opgøres med en høj  

 grad af sikkerhed.
 Socialministeriet følger løbende udviklingen i de anmeldte refusioner.  

 Hvis der er en væsentlig stigning i de anmeldte kvartalsbeløb indenfor et  

 eller flere refusionsområder i forhold til udgifterne fra forrige år, vil  

 (amts)kommunen blive bedt om, at der på ny foretages en vurdering af  

 udgifterne.
 Socialministeriet skal gøre kommunen opmærksom på, at der kan blive tale  

 om udbetaling af et mindre beløb i forskudsrefusion end kommunen anmoder om,  

 hvis der er et misforhold mellem anmodningen og de hidtidige faktiske  

 udgifter.
 1. Ændringer som følge af lov om aktiv socialpolitik  

 og lov om social service.
Som følge af lov om aktiv socialpolitik og lov om social service, der  

 træder i kraft 1. juli 1998, er der foretaget en række ændringer af  

 Socialministeriets skema vedrørende anmodning om statsrefusion af sociale  

 udgifter for 2. halvår.
Som følge af lovændringerne er der dels oprettet  

 nogle nye konti, dels er der nedlagt nogle konti, og dels er der en række  

 konti, som har ændret indhold.
Indenrigsministeriet har i breve til samtlige  

 kommuner og amtskommuner m.fl. af 16. december 1997 og af 19. marts 1998  

 orienteret om ændringerne i Budget- og regnskabssystemet for kommuner og  

 amtskommuner.
For de nye konti og for de konti, der ændrer indhold pr. 1. juli 1998,  

 skal (amts)kommunen for 3. kvartal 1998 alene angive de forventede udgifter i  

 kvartalet.
Det vil sige (amts)kommunen skal ikke angive beløb i kolonne A, B  

 og G på refusionsskemaet, men kun i kolonne C, D, F og H.
Disse konti er i  

 skemaet er markeret med note 3.
For disse konti skal (amts)kommunen for 4. kvartal 1998 i kolonne B angive  

 de nu anslåede udgifter i 3. kvartal 1998 og i kolonne C de forventede  

 udgifter i 4. kvartal 1998. I kolonne D skal kommunen som sædvanlig angive  

 beløbet i kolonne B plus beløbet i kolonne C.
I kolonne F skal kommunerne  

 angive refusionsbeløbet for 2. halvår af 1998 (D x E) og i kolonne G den  

 anmeldte refusion i 3. kvartal 1998. Endelig skal kommunerne som sædvanlig i  

 kolonne H angive refusionsbeløbet for 4. kvartal (F - G).
For de konti, der nedlægges, og for de gamle konti, som ændrer indhold pr.  

 1. juli 1998, skal kommunen for såvel 3. som 4. kvartal kun angive de nu  

 anslåede udgifter fra regnskabsårets start indtil kvartalet, dvs. til og med  

 30. juni 1998. For disse konti skal kommunen således kun angive beløb i  

 kolonne A og B, men ikke i kolonne C.
Beløbet i kolonne D vil dermed være det  

 samme som i kolonne B.
I kolonne F skal kommunen angive refusionsbeløbet fra  

 regnskabsårets start indtil kvartalet, dvs. til og med 2. kvartal 1998 (D x  

 E). I kolonne G skal kommunerne angive den anmeldte refusion fra  

 regnskabsårets start til og med 2. kvartal 1998. I kolonne H angives  

 differencen mellem refusionsbeløbet og den anmeldte refusion.
Dette skal ske  

 for såvel 3. som 4. kvartal med henblik på løbende at få tilpasset refusionen  

 til kommunernes faktiske udgifter for første halvår af 1998. Disse konti er i  

 skemaet markeret med note 2.
Nedenfor beskrives hvilke udgifter, der skal registreres på de nye konti  

 og på de konti, der ændrer indhold pr. 1. juli 1998 som følge af lov om aktiv  

 socialpolitik og lov om social service.
Der henvises i øvrigt til  

 Indenrigsministeriets skrivelser om Orientering om ændringer i Budget- og  

 regnskabssystem for kommuner og amtskommuner af 16. december 1997 og af 19.  

 marts 1998.
I denne forbindelse skal Socialministeriet gøre opmærksom på, at vi efter  

 aftale med Kommunernes Landsforening og Indenrigsministeriet har ændret på  

 registreringen af udgifterne efter § 26, stk. 3, i lov om aktiv  

 socialpolitik.
Bestemmelsen vedrører kontanthjælp til et ægtepar, hvor kun en  

 af ægtefællerne er berettiget til kontanthjælp og den anden ægtefælle har  

 valgt ikke at udnytte sine arbejdsmuligheder.
I disse tilfælde beregnes  

 hjælpen til den berettigede ægtefælle efter reglerne i § 25 i lov om aktiv  

 socialpolitik med et tillæg på 2.195 kr. til forsørgelse af den  

 hjemmearbejdende ægtefælle.
Udgifterne til dette tillæg efter § 26, stk. 3,  

 skal altid konteres sammen med hjælpen til den berettigede ægtefælle,  

 herunder når denne er i aktivering.
Dette er en ændring i forhold til  

 skrivelsen fra Indenrigsministeriet af 19. marts 1998.
 Konto 5.01.01 Løntilskud ved optræning eller uddannelse (aktivlovens §  

 62).
 Her registreres udgifter til helt eller delvist løntilskud til  

 revalidender, som er under optræning eller uddannelse hos private eller  

 offentlige arbejdsgivere med løn, jf. § 62 i lov om aktiv socialpolitik.
 Konto 5.01.02 Revalideringsydelse (aktivlovens § 52).
Her registreres udgifter til revalideringsydelse, jf. § 52 i lov om aktiv  

 socialpolitik.
Det gælder såvel den fulde revalideringsydelse som den halve  

 revalideringsydelse til revalidender under 25 år.
Endvidere registreres her  

 udgifterne til det månedlige tillæg til revalidender under 25 år, som får  

 halv revalideringsydelse og har bidragspligt over for et barn, jf. § 52, stk.  

 4.
 Konto 5.01.03 Støtte til særlige udgifter og til merudgifter til bolig  

 under revalidering (aktivlovens §§ 63 og 64).
Her registreres udgifter til støtte til personer under revalidering,  

 herunder forrevalidering og til revalidender med forsørgelseshjælp efter  

 anden lovgivning, til de særlige udgifter, der er en nødvendig følge af  

 uddannelsen eller af en nedsat fysisk eller psykisk funktionsevne, jf. § 63 i  

 lov om aktiv socialpolitik.
Endvidere registreres her udgifter til støtte til  

 nødvendige merudgifter til bolig pga. nedsat fysisk eller psykisk  

 funktionsevne for revalidender, der modtager den halve revalideringsydelse,  

 jf. § 64 i lov om aktiv socialpolitik.
 Konto 5.01.05 Tilskud mv. til selvstændig virksomhed (aktivlovens § 65).
 Her registreres udgifter til tilskud eller til lån til revalidender, der  

 ønsker at etablere selvstændig virksomhed, jf. § 65 i lov om aktiv  

 socialpolitik, herunder udgifter til tilskud til forsørgelse til disse  

 revalidender, jf. § 65, stk. 3.
 Konto 5.01.09 Merudgiftsydelse ved forsørgelse af børn med nedsat  

 funktionsevne (servicelovens § 28).
 Her registreres udgifter til dækning af nødvendige merudgifter ved  

 forsørgelse i hjemmet af børn under 18 år med betydelig og varigt nedsat  

 fysisk eller psykisk funktionsevne eller indgribende kronisk eller langvarig  

 lidelse efter § 28 i lov om social service.
 Konto 5.01.13 Kontanthjælp til forsørgere (aktivlovens § 25, stk. 1, nr.  

 1, § 25, stk. 2, og § 26, stk. 3).
Her registreres udgifter til kontanthjælp til personer, der er fyldt 25  

 år, og som har forsørgelsespligt over for børn, jf. § 25, stk. 1, nr. 1 i lov  

 om aktiv socialpolitik.
Endvidere registreres udgifter til kontanthjælp til  

 personer under 25 år, der forsørger eget barn i hjemmet, jf. § 25, stk. 2.  

 Endelig registreres på denne gruppering udgifter til tillæg til en  

 hjemmearbejdende ægtefælle, der har valgt ikke at udnytte sine  

 arbejdsmuligheder, jf. § 26, stk. 3, i de tilfælde hvor den berettigede  

 ægtefælle modtager kontanthjælp til forsørgere.
 Konto 5.01.14 Kontanthjælp under forrevalidering (aktivlovens §§ 25 og 26,  

 stk. 3, jf. §§ 46 stk. 1, 3. pkt., og 47, stk. 4).
Her registreres udgifter til kontanthjælp efter § 25 i lov om aktiv  

 socialpolitik til personer under forrevalidering, dvs. revalidender der  

 deltager i erhvervsmodnende og afklarende aktiviteter før det erhvervsmæssige  

 sigte er afklaret, jf. § 46, stk. 1, 3. pkt., og som bevarer sit hidtidige  

 forsørgelsesgrundlag, jf. § 47, stk. 4. Endvidere registreres her udgifter  

 til tillæg til en hjemmearbejdende ægtefælle, der har valgt ikke at udnytte  

 sine arbejdsmuligheder, jf. § 26, stk. 3, i de tilfælde hvor den berettigede  

 ægtefælle modtager kontanthjælp under forrevalidering.
Det bemærkes, at  

 udgifter til særlig støtte efter § 34 i lov om aktiv socialpolitik til  

 personer under forrevalidering registreres på konto 5.01.16.
 Konto 5.01.15 Hjælp til dækning af tabt arbejdsfortjeneste ved forsørgelse  

 af børn med nedsat funktionsevne (servicelovens § 29).
 Her registreres udgifter til dækning af tabt arbejdsfortjeneste til  

 personer, der i hjemmet forsørger børn med betydelig og varigt nedsat fysisk  

 eller psykisk funktionsevne eller indgribende kronisk eller langvarig lidelse  

 efter § 29 i lov om social service.
 Konto 5.01.18 Kontanthjælp til ikke-forsørgere (aktivlovens § 25, stk. 1,  

 nr. 2, § 25, stk. 3 og 4, og § 26, stk. 3).
Her registreres udgifter til kontanthjælp til personer, der er fyldt 25  

 år, og som ikke har forsørgelsespligt over for børn, jf. § 25, stk. 1, nr. 2  

 i lov om aktiv socialpolitik.
Endvidere registreres kontanthjælp til gravide  

 under 25 år og til personer under 25 år, der i en sammenhængende periode på  

 18 måneder umiddelbart før har haft indtægter ved ustøttet arbejde, der  

 overstiger satsen for ikke-forsørgere, jf. § 25, stk. 3. Desuden registreres  

 her udgifter til tillæg til personer under 25 år, der har bidragspligt over  

 for et barn, og som opfylder indtægtskravet for at få hjælp svarende til  

 satsen for ikke-forsørgere, jf. § 25, stk. 4. Endelig registreres på denne  

 gruppering udgifter til tillæg til en hjemmearbejdende ægtefælle, der har  

 valgt ikke at udnytte sine arbejdsmuligheder, jf. § 26, stk. 3, i de tilfælde  

 hvor den berettigede ægtefælle modtager kontanthjælp til ikke- forsørgere.
 Konto 5.01.19 Kontanthjælp til personer fyldt 60 år uden social pension og  

 til asylansøgere (aktivlovens §§ 27 og 28).
Her registreres udgifter til kontanthjælp til personer, der er fyldt 60  

 år, og som ikke kan få social pension på grund af betingelserne om optjening,  

 jf. § 27 i lov om aktiv socialpolitik.
Udgifter til støtten til børn under 18  

 år af disse personer, jf. § 27, stk. 2, registreres ligeledes her.
Endvidere  

 registreres udgifter til hjælp til asylansøgere, som har ret til at opholde  

 sig her i landet, og som ikke kan få til hjælp til underhold efter  

 udlændingeloven, jf. § 28 i lov om aktiv socialpolitik.
 Konto 5.01.20 Kontanthjælp til unge m.v. (aktivlovens § 25, stk. 1, nr. 3  

 og 4, § 25, stk. 4, og § 26, stk. 3).
 Her registreres kontanthjælp til såvel hjemmeboende som udeboende personer  

 under 25 år, som ikke har forsørgelsespligt over for børn, og som ikke  

 opfylder indtægtskravet for at få hjælp svarende til satsen for  

 ikke-forsørgere, jf. § 25, stk. 1, nr. 3 og 4, i lov om aktiv socialpolitik.  

 Endvidere registreres her udgifter til tillæg til personer under 25 år, der  

 har bidragspligt over for et barn, og som modtager hjælp efter § 25, stk. 1,  

 nr. 3 og 4, jf. § 25, stk. 4. Endelig registreres på denne gruppering  

 udgifter til tillæg til en hjemmearbejdende ægtefælle, der har valgt ikke at  

 udnytte sine arbejdsmuligheder, jf. § 26, stk. 3, i de tilfælde hvor den  

 berettigede ægtefælle modtager kontanthjælp til unge.
 Konto 5.05.02 Kontanthjælp til personer under 30 år i visitations- og  

 mellemperioderne (aktivlovens §§ 25 og 26, stk. 3, jf. §§ 20 og 24).
Her registreres udgifter til kontanthjælp efter § 25 til personer under 30  

 år i visitationsperioden før første aktiveringstilbud, jf. § 20 i lov om  

 aktiv socialpolitik, og i perioderne mellem aktiveringstilbud, jf. § 24.  

 Endvidere registreres her udgifter til tillæg til en hjemmearbejdende  

 ægtefælle, der har valgt ikke at udnytte sine arbejdsmuligheder, jf. § 26,  

 stk. 3, i de tilfælde hvor den berettigede ægtefælle modtager kontanthjælp i  

 visitations- og mellemperioderne.
Særlig støtte efter § 34 registreres på  

 konto 5.05.04.
 Konto 5.05.08 Aktivering af personer under 30 år (aktivlovens § 20, jf. §§  

 16, 23, 25, 26, stk. 3, og 36).
 Her registreres alle udgifter til forsørgelsesydelser til personer under  

 30 år i aktiveringsforanstaltninger efter § 16 i lov om aktiv socialpolitik i  

 form af:
 Udgifter til særlig støtte efter § 34 i forbindelse med aktivering af  

 personer under 30 år registreres på konto 5.05.04.
 Konto 5.05.09 Aktivering af personer fyldt 30 år (aktivlovens § 21, jf. §§  

 16, 23, 25, 26, stk. 3, og 36).
 Her registreres alle udgifter til forsørgelsesydelser til personer fyldt  

 30 år i aktiveringsforanstaltninger efter § 16 i lov om aktiv socialpolitik i  

 form af:
 Udgifter til særlig støtte efter § 34 i forbindelse med aktivering af  

 personer fyldt 30 år registreres på konto 5.05.04.
 Konto 5.41.02 Ledighedsydelse til flygtninge og løntilskud til flygtninge  

 i skånejob med 100 pct. refusion (aktivlovens §§ 74 og 76).
 Her registreres udgifter til ledighedsydelse med 100 pct. statsrefusion  

 til flygtninge, som har været ansat i fleksjob i 12 sammenhængende måneder,  

 og som uforskyldt er blevet ledige, jf. § 74 i lov om aktiv socialpolitik.  

 Endvidere registreres her udgifter til løntilskud til flygtninge, der  

 modtager social pension, og som er ansat i et skånejob, og hvortil staten  

 yder 100 pct. refusion, jf. § 76, stk. 2, i lov om aktiv socialpolitik.
 Konto 5.41.03 Ledighedsydelse til flygtninge og løntilskud til flygtninge  

 i skånejob med 75 pct. refusion (aktivlovens §§ 74 og 76).
 Her registreres udgifter til ledighedsydelse med 75 pct. statsrefusion til  

 flygtninge, som har været ansat i fleksjob i 12 sammenhængende måneder, og  

 som uforskyldt er blevet ledige, jf. § 74 i lov om aktiv socialpolitik.  

 Endvidere registreres her udgifter til løntilskud til flygtninge, der  

 modtager social pension, og som er ansat i et skånejob, og hvortil staten  

 yder 75 pct. refusion, jf. § 76, stk. 2, i lov om aktiv socialpolitik.
 Konto 5.41.08 Løntilskud til personer i skånejob med 50 pct. refusion  

 (aktivlovens § 76).
Her registreres udgifter til løntilskud til personer, der modtager social  

 pension, og som er ansat i et skånejob, og hvortil staten yder 50 pct.  

 refusion, jf. § 76, stk. 2, i lov om aktiv socialpolitik.
Endvidere  

 registreres her udgifter til løntilskud til personer, der modtager social  

 pension, og som ved ikrafttræden af lov nr. 455 af 10. juni 1997 (1. juli  

 1998) er ansat i beskyttede enkeltpladser efter 1/3-ordningen indtil ophør af  

 stillingen, jf. § 114 i lov om aktiv socialpolitik.
 Konto 5.42.00 Botilbud m.v. til personer med særlige sociale problemer  

 efter servicelovens § 94.
 Her konteres refusionsberettigende udgifter vedrørende botilbud til  

 personer med særlige sociale problemer, herunder vedrørende tilbud til  

 dagklienter i forbindelse med boformen, jf. § 94 i lov om social service.  

 Endvidere konteres her udgifter til personlig hjælp, pleje og omsorg mv. til  

 personer med særlige sociale problemer i forbindelse med botilbuddet, jf. §  

 81, stk. 1, i lov om social service, jf. §§ 71-73.
Desuden konteres her udgifter til tilbud af behandlingsmæssig karakter til  

 personer med særlige sociale problemer i forbindelse med botilbuddet, som  

 ydes i tilknytning til de særlige sygeafdelinger, jf. § 86, stk. 2, i lov om  

 social service.
Endvidere konteres her udgifter til særligt tilrettelagte  

 beskæftigelsesforløb til personer med særlige sociale problemer i forbindelse  

 med botilbuddet, jf. § 87, stk. 2, i lov om social service.
Endelig konteres  

 her udgifter til aktivitets- og samværstilbud til personer med særlige  

 sociale problemer i forbindelse med botilbuddet, jf. § 88, stk. 2, 2. pkt., i  

 lov om social service.
 Det bemærkes, at udgifter i forbindelse med botræning, herunder i form af  

 en udslusningsbolig uden for institutionen og til den efterfølgende  

 hjælp/opfølgende indsats til personer, der er fraflyttet botilbuddet, også  

 konteres her.
 Fra 1. juli 1998 refunderer staten 50 pct. af udgifterne til botilbud mv.  

 til personer med særlige sociale problemer efter servicelovens § 94 mod  

 tidligere 75 pct. af udgifterne efter bistandslovens § 105.
 2. Tilskud vedrørende flygtninge efter § 107, stk. 5  

 og 6, i lov om aktiv socialpolitik.
 Det særlige skema til beregning af tilskud vedrørende flygtninge efter  

 bistandslovens § 134 er afskaffet i refusionsskemaet for 2. halvår af 1998. I  

 stedet for er der oprettet to konti på selve refusionsskemaet:
 Konto 5.98.97 Tilskud vedrørende flygtninge i aktivering (aktivlovens §  

 107, stk. 5).
 Staten udbetaler i 6 « år efter opholdstilladelsen et tilskud til  

 kommunen på 1.125 kr. pr. måned for udlændinge, der deltager i aktiviteter,  

 der er omfatter af aktivlovens § 16, stk. 2, nr. 1- 8.
 Konto 8.81.04 Tilskud vedrørende flygtninge (aktivlovens § 107, stk. 6).
 Staten yder et tilskud til kommunen på 2.250 kr. for hver måned, kommunen  

 overtager pligten til at yde en flygtning integrationsbistand tidligere end  

 18 måneder efter datoen for opholdstilladelsen.
 3. Ændringer som følge af ændring af lov om social  

 pension.
 Tilbagebetaling af personlige tillæg ydet med 75 pct. statsrefusion før  

 1.1. 1998.
Med virkning fra 1. januar 1998 blev den statslige refusion af udgifter  

 til personlige tillæg efter § 17, stk. 1 og 3, ændret fra 75 pct. til 50 pct.  

 Som følge af denne ændring er der i Budget- og regnskabssystemet for kommuner  

 og amtskommuner oprettet en ny konto til registrering af tilbagebetaling af  

 personlige tillæg efter § 17, stk. 1 og 3, ydet med 75 pct. statsrefusion før  

 1.1.1998, jf.
Indenrigsministeriets orienteringsbrev til samtlige kommuner og  

 amter m.fl. af 16. december 1997.
 På Socialministeriets refusionsskema for 1. halvår af 1998 var der ikke  

 taget højde for denne tilbagebetaling af personlige tillæg ydet med 75 pct.  

 statsrefusion før 1. januar 1998. På skemaet for 2. halvår af 1998 er der nu  

 oprettet en ny konto 5.67.93. Her skal kommunen anføre tilbagebetalinger af  

 personlige tillæg, herunder medicintilskud, efter § 17, stk. 1 og 3, i lov om  

 social pension, som er udbetalt før 1. januar 1998 med 75 pct. statsrefusion,  

 og hvor tilbagebetalingen sker efter 1. januar 1998.
 Tilbagebetalinger af personlige tillæg og medicintilskud ydet med 50 pct.  

 refusion efter 1.1. 1998 modregnes derimod på henholdsvis konto 5.67.01 og  

 5.67.02. Tilbagebetalinger af varmetillæg ydet med 75 pct. statsrefusion  

 modregnes som hidtil på konto 5.67.03.
 Ændring af finansiering af pensioner til personer med fast bopæl i  

 udlandet.
Med virkning fra 1. juli 1998 afholder staten den fulde udgift til pension  

 til personer med fast ophold i udlandet, jf. § 52, stk. 3, i lov om social  

 pension.
Udgifterne til førtidspension til personer med fast bopæl i udlandet  

 udbetales af Den Sociale Sikringsstyrelse og finansieres 100 pct. af staten.  

 Det betyder, at konto 5.68.03 Kommunal andel af højeste og mellemste  

 førtidspension med 50 pct. refusion til personer med fast bopæl i udlandet og  

 konto 5.68.04 Kommunal andel af almindelig og forhøjet almindelig  

 førtidspension med 50 pct. refusion til personer med fast bopæl i udlandet  

 nedlægges med virkning fra 1. juli 1998. (Jf.
Indenrigsministeriets  

 orienteringsskrivelse til samtlige kommuner og amtskommuner m.fl. af 19.  

 marts 1998).
 På refusionsskemaet skal kommunen for såvel 3. som 4. kvartal anføre den  

 kommunale andel af udgifterne til førtidspension med 50 pct. refusion til  

 personer med fast bopæl i udlandet fra regnskabsårets start til og med 30.  

 juni 1998 (kolonne F).
 4. Ændringer som følge af ændring af lov om dagpenge  

 ved sygdom og fødsel.
Med lov nr. 892 af 3. december 1997 om ændring af lov om dagpenge ved  

 sygdom eller fødsel og lov om arbejdsmarkedsfonde (Dagpenge til forældre med  

 alvorligt syge børn mv.) er reglerne om godtgørelse til forældre med  

 alvorligt syge børn blevet overflyttet fra bistandsloven til dagpengeloven,  

 således at alvorlig sygdom for børn under 14 år sidestilles med  

 dagpengemodtagerens egen sygdom.
Lovændringen træder i kraft 1. juli 1998.
 Som konsekvens heraf nedlægges konto 5.01.11 Godtgørelse til forældre med  

 alvorligt syge børn (bistandslovens § 48 a) med virkning fra 1. juli 1998.
Udgifterne til dagpenge til forældre med alvorligt syge børn refunderes  

 med 50 pct. af staten.
Fra 1. juli 1998 konteres udgifterne til dagpenge til  

 forældre med alvorligt syge børn efter § 19 a i lov om dagpenge ved sygdom  

 eller fødsel på konto 5.71.03 Sygedagpenge (ud over 8 uger) med 50 pct.  

 refusion. (Jf.
Indenrigsministeriets orienteringsskrivelse til samtlige  

 kommuner og amtskommuner m.fl. af 19. marts 1998).
Med venlig hilsen Per Kampmann Vedlagt:
