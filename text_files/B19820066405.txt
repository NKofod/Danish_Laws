 I medfør af §§ 4, 5, 11, stk. 2, og 83, stk. 2, i lov om miljøbeskyttelse,  

 jfr. lovbekendtgørelse nr. 663 af 16. december 1982 fastsættes følgende:
Almindelige bestemmelser 1.1. Reglerne finder anvendelse overalt i landet.
Reglerne finder ikke  

 anvendelse i Færøerne og Grønland.
 1.2. Reglerne finder anvendelse over for alle ved bekendtgørelsens  

 ikrafttræden eksisterende forhold eller indretninger, medmindre andet  

 udtrykkeligt er fastsat i de enkelte bestemmelser.
Dyrehold 2.1. Husdyrhold.
2.1.1. I byzoneområder med overvejende samlet boligbebyggelse er svine-,  

 kvæg-, fåre-, gede- og hestehold ikke tilladt.
Dispensation kan dog meddeles  

 af kommunalbestyrelsen, særligt til bestående landbrugsejendomme.  

 Dispensation kan gives på vilkår om særlige krav til dyreholdet, til  

 indretning af stalde, møddinger m.v. udover de i denne bekendtgørelse  

 omhandlede krav.
 2.1.2. Kommunalbestyrelsen kan fastlægge nærmere grænser for de i 2.1.1.  

 nævnte områder ved angivelse af veje, vandløb eller lignende, der afgrænser  

 området.
 2.1.3. Kommunalbestyrelsen kan fastsætte nærmere bestemmelser om andre  

 former for dyrehold inden for de i 2.1.1. og 2.1.2. nævnte områder, herunder  

 eventuelt forbyde særlige former for dyrehold i områderne.
 2.2. Stalde, løbegårde o.lign.
2.2.1. Stalde, løbegårde og lignende indretninger til dyr skal være  

 indrettet således, at forurening af grundvandet eller andre  

 vandindvindingsobjekter ikke finder sted.
I nye stalde skal gulvet udføres af  

 materialer, som er vanskeligt gennemtrængelige for vand, og der skal  

 etableres et hensigtsmæssigt afløbssystem til opsamling af alle flydende  

 affaldsstoffer.
Dette afløbssystem skal udføres i overensstemmelse med  

 bestemmelserne i 5.4. Bestemmelserne om gulvmateriale gælder dog ikke for  

 indretninger til pelsdyr.
2.2.2. Nye stalde, løbegårde og lignende indretninger skal opfylde de i  

 kapitel 5.1.1. fastsatte afstandskrav.
Kommunalbestyrelsen kan tillade en  

 kortere afstand end 15 m til beboelse på samme grund, hvor hensynet til en  

 forsvarlig drift af stalden, løbegårde eller lignende indretninger særligt  

 taler herfor.
Kommunalbestyrelsen kan tillade en kortere afstand end 15 m fra  

 anden mands beboede hus, offentlig vej og naboskel, når en kortere afstand  

 ikke vil medføre gener for omgivelserne.
 2.3. Ulemper.
 2.3.1. Medfører dyrehold, som ikke er optaget på bilaget til lov om  

 miljøbeskyttelse, væsentlige ulemper for omgivelserne, kan  

 kommunalbestyrelsen meddele påbud om foretagelse af afhjælpende  

 foranstaltninger.
 2.3.2. Kan ulemperne ikke afhjælpes eller overtrædes påbud i medfør af  

 2.3.1., kan kommunalbestyrelsen nedlægge forbud imod dyreholdet.
 Klosetter m.m.
 3.1. Om antal og indretning af klosetter i beboelsesejendomme gælder de  

 bestemmelser, som er udstedt i medfør af byggelovgivningen.
 3.2. Kommunalbestyrelsen træffer afgørelse om antal og indretning af  

 klosetter i selvstændige butikker, værksteder, kontorer og lignende, samt i  

 eller ved bygninger, anlæg eller steder, hvor mange mennesker samles, i det  

 omfang der ikke i lovgivningen eller i denne bekendtgørelse er fastsat  

 særlige bestemmelser herom.
 3.3. Hvor der findes et godkendt kloaksystem, som kan modtage afløb fra  

 vandklosetter, og der findes eller let kan tilvejebringes den nødvendige  

 vandforsyning, skal nye klosetter udføres som vandklosetter.
 3.4. I de i 3.3. nævnte områder skal vandklosetter være indført i  

 eksisterende ejendomme inden en af kommunalbestyrelsen fastsat tidsfrist.
3.5.1. Klosetter, som ikke er vandklosetter, skal placeres og indrettes i  

 overensstemmelse med kommunalbestyrelsens anvisninger.
Kommunalbestyrelsen  

 kan fastsætte nærmere forskrifter herom.
 3.5.2. Indholdet af klosetter, som nævnt i 3.5.1., skal føres bort som  

 angivet i 4.3.
 3.6. Indretning af pissoirer må kun ske efter indhentet godkendelse fra  

 kommunalbestyrelsen.
 3.7.1. Medrører klosetter eller pissoirer væsentlige ulemper for  

 omgivelserne eller uhygiejniske forhold, kan kommunalbestyrelsen forlange dem  

 rengjort, ændret eller nedlagt.
 3.7.2. Kommunalbestyrelsen er berettiget til, når den skønner det  

 påkrævet, at forlange antallet af klosetter i ejendomme bragt i  

 overensstemmelse med de til enhver tid gældende forskrifter, eller - hvis  

 sådanne forskrifter ikke findes - forøget til det efter kommunalbestyrelsens  

 skøn passende antal.
3.7.3. Hvis klosetter i en ejendom er blevet ubrugelige på grund af frost  

 eller af anden årsag, er ejeren pligtig at søge at skaffe ejendommens beboere  

 adgang til andet kloset i ejendommen eller naboejendommen.
Hvis dette ikke  

 kan ske, skal kommunalbestyrelsen meddele nærmere anvisninger.
 3.8. På offentligt tilgængelige klosetter og pissoirer skal der herske den  

 størst mulige renlighed, og såvel rum som installationer skal holdes vel  

 vedlige.
Affald 4.1. Husaffald.
 4.1.1. Ved husaffald forstås affald, der naturligt forekommer fra  

 husholdninger eller tilsvarende affald fra virksomheder, herunder  

 institutioner, kantiner og restauranter m.v., jfr. dog 4.2.
 4.1.2. I områder, hvor fælles bortkørsel er iværksat, jfr. 4.1.4. skal  

 husaffald opsamles i beholdere (herunder poser eller sække), der skal  

 forefindes i tilstrækkeligt antal på enhver ejendom eller med  

 kommunalbestyrelsens godkendelse fælles for flere ejendomme, og må ikke  

 henkastes eller henlægges uden for beholderne.
 4.1.3. Nærmere forskrifter om antallet af beholdere, beholdertyper,  

 anbringelse af beholdere, anvendelse, fyldning, renholdelse og tømning gives  

 i et af kommunalbestyrelsen udstedt regulativ.
4.1.4. I bebyggelser, hvor der til stadighed eller periodisk bor mere end  

 1000 indbyggere, skal kommunalbestyrelsen foranledige, at der gennemføres  

 fælles bortkørsel af husaffald.
I andre områder kan kommunalbestyrelsen  

 påbyde fælles bortkørsel.
Når fælles bortkørsel er indført, er enhver husejer  

 forpligtet til at benytte ordningen og herfor betale den af  

 kommunalbestyrelsen fastsatte afgift.
Med husejere sidestilles ejere af  

 ubebygget grund, når der på denne fremkommer affald af ikke ubetydeligt  

 omfang.
Kommunalbestyrelsen kan tillade, at husaffald fra  

 erhvervsvirksomheder fjernes på anden måde.
4.1.5. Affaldet skal transporteres således, at det ikke ved lugt, støj  

 eller på anden måde kan give anledning til ulempe.
Nærmere forskrifter for  

 transport af affald gives i det under 4.1.3. nævnte regulativ.
 4.1.6. Det påhviler kommunalbestyrelsen at drage omsorg for, at det  

 indsamlede husaffald bortskaffes (slutbehandles) på forsvarlig måde.
 4.1.7. Kommunalbestyrelsen kan fastsætte nærmere forskrifter om driften af  

 lossepladser og andre anlæg til bortskaffelse (slutbehandling) af affald,  

 herunder om tildækning af affaldet og indsamling på pladserne, samt tilsynet  

 med disse i det omfang, der ikke ved en godkendelse efter lovens kapitel 5  

 eller på anden måde er fastsat vilkår eller forskrifter herom.
 4.2. Animalsk affald, kadavere og ekskrementer.
4.2.1. Beholdere og tranportvogne til animalsk affald skal være lukkede og  

 tætte.
Beholdere i transportvogne til kadavere skal være tætte.
Transport af  

 animalsk affald og kadavere skal ske på en sådan måde, at omgivelserne ikke  

 ved lugt eller på anden måde udsættes for væsentlig ulempe.
4.2.2. Animalsk affald fra anden virksomhed end de under 4.2.4.-4.2.6.  

 nævnte skal anbringes i dertil indrettede transportable beholdere, der skal  

 være vandtætte og have tætsluttende låg.
Beholderne skal skal anbringes efter  

 kommunalbestyrelsens nærmere anvisning.
De må ikke overfyldes og skal tømmes  

 så ofte, at ulemper ikke forvoldes.
 4.2.3. Animalsk affald, der ikke er omfattet af særlig lovgivning, og som  

 ikke skal anvendes til fremstilling af dyrefoder, skal føres til  

 destruktionsanstalt eller forbrændingsanstalt, med mindre kommunalbestyrelsen  

 giver tilladelse til eller anvisning på andre foranstaltninger.
4.2.4. Kød og slagteaffald, der er uegnet til menneskeføde, hidrørende fra  

 de af landbrugsministeriet autoriserede slagtehuse og kødvarevirksomheder  

 samt animalsk affald fra slagter- og viktualieforretninger, restauranter og  

 kantiner, institutioner og lignende, skal opsamles og anbringes på en af  

 veterinærdirektoratet, eventuelt kommunalbestyrelsen godkendt måde.
Transport  

 fra virksomhederne til autoriseret destruktionsanstalt eller til foderbrug  

 skal ske i overensstemmelse med de af landbrugsministeriet eller  

 veterinærdirektoratet fastsatte bestemmelser.
 4.2.5. Animalsk affald fra de af fiskeriministeriet autoriserede  

 virksomheder samt fra detailudsalg for fisk og fiskevarer skal opsamles og  

 anbringes i overensstemmelse med en af fiskeriministeriet godkendt måde.  

 Såfremt affaldet ikke er egnet til anvendelse som fiske- eller dyrefoder,  

 skal det transporteres til fiskemelsfabrik eller destruktionsanstalt.
4.2.6. Kadavere af selvdøde større dyr samt af større dyr, der slås ned  

 uden forbindelse med slagtning, skal føres til autoriseret  

 destruktionsanstalt.
Kommunalbestyrelsen kan i særlige tilfælde tillade  

 nedgravning af sådanne kadavere.
Nedgravning af disse samt af kadavere af  

 mindre dyr må ikke finde sted nærmere drikkevandsbrønde eller -boringer end  

 50 m.
4.2.7. Kan bortskaffelse af animalsk affald ikke ske på forsvarlig måde  

 ved privat foranstaltning, kan kommunalbestyrelsen gennemføre en fælles  

 ordning herfor.
De virksomheder, som er omfattet af ordningen, er pligtige  

 til at deltage i denne og herfor betale den af kommunalbestyrelsen fastsatte  

 afgift.
 4.3. Latrin m.v.
4.3.1. Latrin må ikke henkastes på møddinger eller spredes på jorden  

 heller ikke som gødning.
Såfremt der er mulighed herfor, bør latrin i videst  

 muligt omfang tilføres rensningsanlæg for spildevand.
Såfremt latrinen ikke  

 kan tilføres sådanne anlæg, skal den nedpløjes eller nedgraves.  

 Kommunalbestyrelsen kan bestemme, at nedgravning skal ske med passende  

 jordtildækning på en dertil af kommunalbestyrelsen godkendt indhegnet plads  

 og på en sådan måde, at enhver risiko for forurening af grundvandet  

 udelukkes.
 4.3.2. Nedgravningen skal ske i en afstand af mindst 30 m fra  

 drikkevandsbrønde og -boringer, mindst 2,5 m fra naboskel og ikke dybere end  

 50 cm.
4.3.3. Bortførsel af latrin skal finde sted på en af kommunalbestyrelsen  

 godkendt måde og på de tider, som kommunalbestyrelsen angiver.
Transporten  

 skal finde sted i vogne med lukkede, vandtætte beholdere og under iagttagelse  

 af de renlighedsforskrifter, kommunalbestyrelsen finder det nødvendigt at  

 give.
4.3.4. Kommunalbestyrelsen kan bestemme, at der i hele kommunen eller i  

 dele af denne skal gennemføres fælles bortførsel af latrin.
I så fald er  

 enhver husejer forpligtet til at gøre brug af ordningen og herfor betale den  

 af kommunalbestyrelsen fastsatte afgift.
 4.3.5. Sådan fælles bortførsel skal etableres, såfremt kommunalbestyrelsen  

 anser nedgravning for uforsvarlig f.eks. på grund af vandforsyningens  

 placering, grundvandsforholdene eller ringe grundstørrelser.
4.3.6. Kommunalbestyrelsen kan bestemme, at der i hele kommunen eller i  

 dele af denne skal gennemføres fælles bortskaffelse af indholdet fra  

 samletanke for husspildevand.
Hvor fælles bortførsel er indført, er enhver  

 ejer af en samletank forpligtet til at benytte ordningen og herfor betale den  

 af kommunalbestyrelsen fastsatte afgift.
 4.4. Andet affald.
 4.4.1. Andet affald end det i 4.1.-4.3. nævnte skal opbevares,  

 transporteres og bortskaffes på en sådan måde, at det ikke giver anledning  

 til uhygiejniske forhold eller væsentlige ulemper for omgivelserne.  

 Fremkommer der fare for uhygiejniske forhold eller væsentlige ulemper, kan  

 kommunalbestyrelsen meddele anvisninger på særlige opbevarings- og  

 bortskaffelsesmåder.
4.4.2. Kan bortskaffelse af affald som omhandlet i 4.4.1. ikke ske på  

 betryggende måde ved privat foranstaltning, kan kommunalbestyrelsen  

 gennemføre en fællesordning herfor og fastsætte afgifter for deltagelse i  

 ordningen.
Når fællesordning er indført, er enhver forpligtet til at benytte  

 ordningen og herfor betale den af kommunalbestyrelsen fastsatte afgift, med  

 mindre andet er fastsat i medfør af gældende lovgivning.
Møddinger, gødningstanke og ensilagestakke m.v.
 5.1.1. Møddinger og lignende oplag af fast gødning, herunder åbne  

 gødningstanke skal opfylde følgende afstandskrav:
 Ajlebeholdere, ensilagebeholdere, tanke for ensilagesaft og lukkede  

 gødningstanke skal opfylde de under litra b)-f) anførte afstandskrav.
5.1.2. Hvor overholdelse af ovennævnte afstande ikke er mulig, kan  

 kommunalbestyrelsen godkende mindre afstande.
Der skal da fastsættes sådanne  

 regler for anlæggets indretning og brug, at væsentlige ulemper ikke opstår.  

 Kommunalbestyrelsen kan tillade en kortere afstand end 15 m fra naboskel, når  

 en kortere afstand ikke vil medføre gener for de omboende.
5.1.3. Sidebegrænsningen for en mødding skal bestå af mur eller 2 m bred  

 randbelægning med mindst 3 pct. fald (3 cm pr. meter) mod møddingen.
Denne  

 randbelægning samt møddingsbunden skal være af tæthed svarende til mindst 10  

 cm beton i blandingsforhold 1:2:3.
5.1.4. Bunden skal have minimum 3 pct. fald mod samlebrønd, hvorfra den  

 opsamlede møddingsaft skal ledes til ajlebeholder eller direkte udkøres.  

 Samlebrønden må kun have afløb til ajlebeholderen.
Ajlebeholder kan tjene som  

 samlebrønd.
Samlebrønd skal være af tæthed som for møddingssteder angivet.
 5.1.5. Umiddelbart inden for udkørsel skal i hele dennes bredde og mindst  

 1 m til hver side forefindes en rende, hvorfra afløb kan ske til  

 samlebrønden.
5.1.6. I hele udkørslens bredde skal bunden fortsætte mindst 2 m uden for  

 møddingens begrænsningslinie.
Faldet på dette stykke skal være mindst 3 pct.  

 (3 cm pr. meter) og med fald mod afløbsrenden.
5.1.7. Er møddingen afgrænset af mure, må gødningen holdes indenfor disse  

 og i en randzone af 1 meters bredde fra murene ikke stables højere end 10 cm  

 over disse.
Er møddingen afgrænset af randbelægning, må der i en randzone af  

 2 meters bredde fra denne belægnings yderbegrænsning ikke henlægges gødning.
5.2. Ajlebeholdere skal være lukkede.
Disse beholdere samt gødningstanke  

 og ensilagebeholdere skal være tætte og udført af et for fugtighed vanskeligt  

 gennemtrængeligt materiale (svarende til mindst 10 cm beton i  

 blandingsforhold 1:2:3). Gødningstanke og ensilagebeholdere må kun være  

 forsynede med afløb til samlebrønd eller ajlebeholder.
Dæksler til  

 pumpehuller etc. skal udføres i forsvarlige og bestandige materialer. Åbne  

 gødningstanke skal være behørigt afskærmet.
 5.3. Beholdere for ajle, gødning og ensilagesaft skal tømmes så ofte, at  

 de ikke flyder over.
5.4. Afløb fra stalde, møddinger m.v. skal føres til ajlebeholdere,  

 gødningstanke eller lignende lagre for flydende gødning gennem tætte lukkede  

 ledninger.
Afløbene skal udføres i overensstemmelse med forskrifter  

 vedrørende indretning af afløb, som er anført i det af boligministeriet  

 udfærdigede bygningsreglement.
 5.5. Markmøddinger, ensilagestakke o.l. skal opfylde de i 5.1.1. nævnte  

 afstandskrav og skal placeres således, at grundvandet ikke forurenes og  

 således, at der ikke er afløb til vandløb og søer.
 5.6. Bestemmelserne i 5.1.1.-5.1.6., 5.2. samt 5.4.-5.5. vedrørende  

 indretning og placering finder ikke anvendelse på møddinger og anlæg m.v.,  

 som er lovligt etableret og indrettet ved bekendtgørelsens ikrafttræden, jfr.  

 dog 11.1.
Spildevandsafledning 6.1. Alle afløbsledninger, afløbsrender og nedløbsbrønde skal  

 vedligeholdes og renses, således at de ikke giver anledning til uhygiejniske  

 forhold.
 6.2. Kommunalbestyrelsen kan give pålæg om afhjælpning af hygiejniske  

 ulemper i forbindelse med bortskaffelse af spildevand, regnvand,  

 overfladevand og grundvand, herunder pålæg om etablering af de fornødne  

 afløbsledninger fra ubebyggede grunde, gårdspladser og lignende.
6.3. Kommunalbestyrelsen kan forlange åbne afløbsrender rørlagte, såfremt  

 disse medfører uhygiejniske forhold eller væsentlige ulemper for  

 omgivelserne.
Arbejdet skal i så fald udføres i overensstemmelse med  

 forskrifter vedrørende indretning af afløb, som er anført i det af  

 boligministeriet udfærdigede bygningsreglement.
 6.4. Hvor der er eller bliver anlagt fælleskloakker, skal ejerne af de  

 tilstødende grunde være forpligtede til for egen regning at føre spildevand  

 til kloakkerne gennem lukkede ledninger, medmindre kommunalbestyrelsen  

 træffer anden bestemmelse.
 6.5. Oprenset slam fra afløbsinstallationer skal straks bortskaffes, jfr.  

 kapitel 4.4. Har den pågældende afløbsinstallation tilløb fra kloset, skal  

 bortskaffelsen foretages som anført i kapitel 4.3.
Begravelsesvæsen 7.1. Kommunalbestyrelsen fører det hygiejniske tilsyn med ligkapeller og  

 kirkegårde.
 7.2. Kommunalbestyrelsen kan påbyde, at grundvandet på kirkegårde afledes  

 behørigt, og at ældre, ufyldestgørende dræningsanlæg forbedres, således at  

 grundvandstanden sænkes under sædvanlig gravdybde.
Svømmebassiner og varmtvands badeanstalter 9.1. Svømmebassiner og varmtvandsbadeanstalter, der er beregnet til  

 anvendelse af en større personkreds, må ikke opføres uden godkendelse fra  

 kommunalbestyrelsen.
Dette gælder tillige anlæg ved hoteller, campingpladser,  

 skoler, feriekolonier og lignende, selv om disse alene er bestemt for  

 gæsterne.
9.2.1. De i 9.1. nævnte anlæg samt dertil knyttede faciliteter er  

 undergivet kontrol i hygiejnisk henseende af kommunalbestyrelsen, der fører  

 regelmæssigt tilsyn med de hygiejniske forhold, herunder med vandafløb,  

 toiletter, brusebade, omklædningsrum, den almindelige renlighed og vandets  

 rensning.
Kommunalbestyrelsen lader i fornødent omfang udtage vandprøver til  

 undersøgelse af vandets renhed.
 9.2.2. Såfremt der konstateres mangler med hensyn til de hygiejniske  

 forhold, kan kommunalbestyrelsen meddele de fornødne pålæg om afhjælpning.  

 Hvis manglen ikke afhjælpes inden en af kommunalbestyrelsen fastsat frist,  

 hvis den må anses for uafhjælpelig, eller hvis fortsættelse af driften er  

 forbundet med alvorlig fare for sundheden, nedlægger kommunalbestyrelsen  

 forbud mod anlæggets benyttelse.
Faste anlæg til energiproduktion 10.1. Når et fast anlæg, der anvendes til energiproduktion, udsender røg,  

 støv, luftarter eller støj eller på anden måde medfører væsentlige ulemper  

 eller uhygiejniske forhold for omgivelserne, kan kommunalbestyrelsen meddele  

 påbud om foretagelse af afhjælpende foranstaltninger inden en bestemt frist.
 10.2. Kan ulemperne ikke afhjælpes, eller overtrædes påbud, kan  

 kommunalbestyrelsen nedlægge forbud mod brugen af anlægget.
Ulemper fra erhvervsvirksomheder og visse fritidsaktiviteter 11.1. Medfører erhvervsvirksomheder, som ikke er optaget på bilaget til  

 lov om miljøbeskyttelse, i en ikke uvæsentlig grad uhygiejniske forhold eller  

 ulemper for omgivelserne, kan kommunalbestyrelsen meddele påbud om  

 foretagelse af afhjælpende foranstaltninger inden en bestemt frist, herunder  

 eventuelt om begrænsning af det tidsrum, hvori virksomheden må være i drift.  

 Ved erhvervsvirksomhed forstås tillige virksomheder, anlæg eller  

 indretninger, som helt eller delvis ejes eller drives af offentlige  

 myndigheder, samt private eller offentlige bygge- og anlægsarbejder.
 11.2. Tilsvarende gælder for idrætsanlæg, fritidsklubber og lignende  

 fritidsaktiviteter, som medfører væsentlige støjulemper for omgivelserne.
 11.3. Kan ulemperne ikke afhjælpes, eller overtrædes påbud i medfør af  

 11.1 og 11.2., kan kommunalbestyrelsen nedlægge forbud imod virksomheden  

 eller aktiviteten.
Særlige bestemmelser vedrørende den offentlige hygiejne 12.1. I og omkring ejendomme skal gårde, lofter, kældre, trappegange og  

 andre birum holdes tilbørligt rene, fri for affald og fri for ilde lugt.  

 Kommunalbestyrelsen kan meddele de fornødne påbud, såfremt forholdene på  

 stedet kan antages at medføre uhygiejniske tilstande eller er til væsentlig  

 ulempe for omgivelserne.
Tilsvarende gælder for ubebyggede grunde i  

 byzoneområder.
 12.2. Kommunalbestyrelsen kan fastsætte regler til sikring af de  

 hygiejniske forhold i logihuse, i hvilke værelser, der er bestemt til  

 natteophold for mere end 2 personer i hvert værelse, udlejes daglig eller  

 ugevis.
 12.3. Hvor der konstateres tilstedeværelse af skadedyr, som kan være til  

 væsentlig ulempe eller medføre uhygiejniske forhold, kan kommunalbestyrelsen  

 påbyde, at der træffes foranstaltninger til skadedyrenes udryddelse.
 12.4.1. Ingen må ved udlægning af foder eller på anden måde skabe tilhold  

 for fugle eller andre omstrejfende dyr, når dette medfører væsentlige ulemper  

 for omgivelserne.
 12.4.2. Såfremt omstrejfende dyr medfører væsentlige ulemper for  

 omgivelserne, kan kommunalbestyrelsen træffe de fornødne foranstaltninger.
 12.5. Afholdelse af markeder, dyreudstillinger og dyrecirkus samt sådanne  

 større friluftsarrangementer, som kan give anledning til uhygiejniske  

 forhold, må kun finde sted efter kommunalbestyrelsens godkendelse.
 12.6. Til sikring af de hygiejniske forhold i forbindelse med overnatning  

 i campingvogne, telte og lignende uden for de i miljøministeriets  

 bekendtgørelse om indretning og benyttelse af campingpladser  

 (campingreglementet) omhandlede pladser kan kommunalbestyrelsen meddele de  

 fornødne påbud.
 12.7. For at forebygge luftforurening eller støjulemper kan  

 kommunalbestyrelsen, eventuelt inden for nærmere angivne områder, fastsætte  

 bestemmelser om begrænsning i adgangen til at lade motoren i holdende  

 motorkøretøjer være i gang.
 12.8. For at forebygge støjulemper kan kommunalbestyrelsen, eventuelt  

 inden for nærmere angivne områder, fastsætte bestemmelser om tidsmæssig  

 begrænsning i adgangen til ikke-erhvervsmæssig anvendelse af støjende,  

 motordrevne redskaber, værktøj og lignende.
Dispensation 13.1. Miljøstyrelsen kan i særlige tilfælde tillade, at bekendtgørelsens  

 bestemmelser fraviges.
Ansøgning herom indsendes til kommunalbestyrelsen, der  

 videresender sagen til miljøstyrelsen ledsaget af en erklæring.
 13.2. Kapitel 13.1. gælder ikke i sager, hvor kommunalbestyrelsen efter  

 reglerne i kapitel 14.5. kan træffe endelig afgørelse.
Særlige bestemmelser 14.1. Tilsynet med overholdelsen af reglerne i denne bekendtgørelse og  

 beslutninger truffet i medfør af denne udøves af kommunalbestyrelsen.
14.2. Amtsrådet fører tilsyn og kontrol med virksomheder, anlæg eller  

 indretninger, der drives af en kommune.
Kommunalbestyrelsen fører tilsyn og  

 kontrol med virksomheder m.v., der drives af amtsrådet eller hovedstadsrådet.
14.3. Vedkommende myndighed kan under behandlingen af et spørgsmål  

 vedrørende de i denne bekendtgørelse omhandlede emner afvise sager, der må  

 antages at være af mindre betydning for miljøbeskyttelsen.
I så tilfælde skal  

 meddelelsen herom ledsages af vejledning om, at sagen eventuelt vil kunne  

 indbringes for andre myndigheder eller for domstolene.
14.4. Klage over afgørelser i henhold til denne bekendtgørelse indgives  

 inden 4 uger efter afgørelsens meddelelse til den myndighed, der har truffet  

 afgørelsen.
Klagesagen afgøres efter reglerne i kapitel 11 i lov om  

 miljøbeskyttelse.
 14.5. Uanset bestemmelserne i kapitel 14.4. kan kommunalbestyrelsens  

 afgørelser efter følgende bestemmelser ikke påklages til højere administrativ  

 myndighed:
kapitel 2.1., kapitel 2.2.2., kapitel 2.3.
kapitel 5.1.2., medmindre afgørelsen regulerer forholdene på en  

 landbrugsejendom, kapitel 4.1.-4.3 samt kapitel 4.4.2.
kapitel 4.4.1. for så vidt angår affald, der ikke hidrører fra  

 erhvervsvirksomheder eller institutioner, kapitel 10. for så vidt angår energiproducerende anlæg, der ikke anvendes  

 erhvervsmæssigt, kapitel 11.2. samt 14.6. Kommunalbestyrelsen skal, forinden  

 der efter bestemmelserne i 14.7. Bestemmelserne i kapitel 14.5.-6. finder tilsvarende anvendelse i  

 sager, hvor amtsrådet eller hovedstadsrådet træffer afgørelse over for  

 kommunale virksomheder m.v.
Straffe- og ikrafttrædelses bestemmelser m.v.
 15.1. Med bøde eller hæfte straffes den, der overtræder denne  

 bekendtgørelse eller undlader at efterkomme forbud eller påbud efter  

 bestemmelserne i denne bekendtgørelse.
 15.2. I forskrifter, der udstedes af kommunalbestyrelsen i medfør af denne  

 bekendtgørelse, kan der fastsættes straf af bøde.
 15.3. De forskrifter, der fastsættes af kommunalbestyrelsen i medfør af  

 denne bekendtgørelse, skal ved kommunalbestyrelsens foranstaltning  

 bekendtgøres i de lokale aviser, der har almindelig udbredelse i kommunen,  

 eller i øvrigt på den på stedet brugelige måde.
 15.4. Denne bekendtgørelse træder i kraft den 1. januar 1983.
 15.5. Sager, hvor kommunalbestyrelsen efter bekendtgørelsens ikrafttræden  

 kan træffe endelig afgørelse, men som er indbragt for miljøstyrelsen  

 forinden, færdigbehandles efter de hidtil gældende regler.
