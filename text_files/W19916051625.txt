Ankenævnet stadfæstede direktoratets afgørelse, hvorefter en ansøgning  

 om varemærkebeskyttelse af et figurmærke indeholdende ordet OFTLY blev  

 afslået på baggrund af en nedlagt protest.
Den protesterende dokumenterede,  

 at et identisk mærke var i brug i udlandet for de samme varer, som  

 ansøgningen omfattede, på tidspunktet for ansøgningens indlevering.
År 1991, den 24. juni afsagde Patentankenævnet (Grønning-Nielsen, Hans  

 Chr.
Thomsen og Finn Mikkelsen) følgende Den 14. marts 1988 indleverede klageren an ansøgning om registrering af  

 varemærket OFTLY (figurmærke) for alle varer i klasserne 9 og 16.
Ved skrivelse af 4. februar 1989 protesterede Werner Pøttler, Sverige, mod  

 registrering af det ansøgte mærke.
Som begrundelse for protesten anførtes:
»Det aktuelle mærke indehaves egentlig af Hans Moestl og Verlag Hans  

 Moestl, Frankfurt/Main/BRD.
I Hans Moestl's personlige navn registreredes  

 mærket i BRD den 24. februar 1988 under 1.118.363 for indspillede  

 videokassetter.
Kopi af registreringsbeviset vedlægges.
Vor klient, Werner Pøttler, indgik den 7. oktober 1987 en aftale med Hans  

 Moestl vedrørende retten til at anvende det aktuelle mærke i Skandinavien mod  

 en vis afgift.
Denne ret omfatter endog en forpligtelse for Werner Pøttler  

 til at registrere mærket OFTLY (jf. vedlagte kopi af  

 »Lizenzvertrag«).
Forholdet er det, at Moestl havde visse kontakter med W.S.
City ApS  

 vedrørende rettighederne til visse film, men kontakten med W.S.
City ApS blev  

 afbrudt den 29. juli 1987. Samtidig blev W.S.
City ApS gjort bekendt med, at  

 de absolut ikke havde nogen ret til mærket, men at det tværtimod blev dem  

 udtrykkeligt forbudt at anvende det (jf. vedlagte kopi af Verlag Hans  

 Moestl's brev til firma W.S.
City ApS af 8. oktober 1987).
Anmelderne af ovenstående mærke vidste således på ansøgningstidspunktet,  

 den 14. marts 1988, at en anden anvendte og gjorde krav på mærket.
Det  

 fremgår endvidere, at Moestl bl.a. anvender mærket på sit brevpapir.
 Varemærkelovens § 14, stk. 1, nr. 7, tillader ikke, at et varemærke  

 registreres, når mærket er forveksleligt med et varemærke, der er taget i  

 brug i udlandet på det tidspunkt, da anmeldelsen om registrering indgives, og  

 som vedvarende anvendes der, og anmelderen på anmeldelsestidspunktet kendte  

 eller burde kende dette.
 Der er altså her tale om en klar overtrædelse af nævnte § i  

 varemærkeloven, og vi skal derfor på vore klienters vegne anmode om, at  

 ovenstående anmeldelse afslås for registrering med henvisning til  

 varemærkelovens § 14, stk. 1, nr. 7.
Til direktoratets orientering skal vi endvidere oplyse, at Werner Pøttler,  

 Sverige, den 17. november 1988 indgav anmeldelse af figurmærket OFTLY Video  

 under nr.
VA 08026/88'.
Trods opfordring hertil ønskede klageren ikke at udtale sig i sagen.  

 Patentdirektoratet traf afgørelse i sagen den 20. februar 1990 og tog  

 protesten til følge med den begrundelse, at det med det af den protesterende  

 indsendte materiale var dokumenteret, at betingelserne for at anvende  

 bestemmelsen i varemærkelovens § 14, stk. 1, nr. 7, var opfyldt.
Klageren  

 måtte vide, at et identisk mærke var i brug i udlandet for de samme varer,  

 som ansøgningen opfattede, på tidspunktet for ansøgningens indlevering.
 Denne afgørelse har klageren ved skrivelse af 15. juni 1990 indbragt for  

 Patentankenævnet med påstand om, at direktoratets afgørelse omstødes.  

 Klageren har indleveret en ankebegrundelse, hvor der bl.a. anføres følgende:
»W.S.
City ApS/Scandinavian Picture A/S, har i 25 år drevet  

 virksomhed i denne branche, blandt andet under navnet WEEKEND SEX, vi er  

 derfor helt klar over, at man ikke bare bruger andres logo, eller navne uden  

 deres samtykke, hvilket heller ikke er sket i denne sag.
Fra vi startede vort samarbejde med det tyske OFTLY v/Hr.
H.
Moestl og  

 dennes nu afdøde partner Hr.
Gynther Goebels, den 1. januar 1984, har der  

 ikke på noget tidspunkt været indsigelser eller protester vedrørende vort  

 brug af navnet OFTLY her i landet.
Vi modtager først i 10. måned 1987 en  

 protest imod vort brug af navnet, denne protest fremkommer altså efter 3 års  

 brug af dette navn.
Det kan ikke være korrekt, at vi bruger, og markedsfører navnet i 3 år  

 uden at der på noget tidspunkt kommer en protest fra Hr.
H.
Moestls side,  

 såfremt at vi skulle have brugt navnet i modstrid med Hr.
H.
Moestl.
Det må  

 stå helt klart, at når der ikke er nogen kontrakt/licensaftaler i denne 3-års  

 periode, ej heller protester mod at vi bruger navnet her i landet, kan vi  

 ikke på nogen måde se, at vi skal afgive navnet.
Det står helt klart, at Hr.  

 H.
Moestl har godkendt at vi bruger navnet, da han ikke har protesteret i de  

 3 år.
Vedrørende direktoratets brug af varemærkelovens § 14, stk. 1, nr. 7, om  

 at mærket er forveksleligt, er det klart at det må forholde sig således, da  

 det mærke vi bruger er leveret til os af hr.
H.
Moestl selv, og dermed  

 selvfølgelig med hans accept af, at vi brugte navnet.
For os at se, starter denne sag med, at Hr.
H.
Moestl finder ud af, at han  

 kan sælge licenser på navnet OFTLY, og dermed »glemmer« at vi har  

 markedsført navnet i 3 år.
 Werner Pøttlers interesse i sagen er selvfølgelig at kunne »få«  

 navnet her i landet, så der ikke skulle investeres i markedsføring af  

 produktet, og at han umiddelbart kunne sælge, da vi jo havde betalt for  

 markedsføringen.
Vi har aldrig af Hr.
H.
Moestl købt andet end magazin/videotitler, på den  

 måde at forstå, at vi har købt navngivne titler, se vedlagte faktura fra Hr.  

 H.
Moestl, altså ingen kontrakt/licensbetalinger for navnet OFTLY,  

 udelukkende varekøb.
Dette sammenholdt med, at vi har brugt navnet OFTLY, må klart bevise, at  

 Hr.
H.
Moestl i de 3 år var ligeglad med, at vi brugte det.
Man kan altså  

 IKKE bagefter så påstå, at vi skal afstå fra brugen af navnet, det må stå  

 helt klart, at den manglende protest i denne periode er det samme som en  

 accept af vor brug af OFTLY.
For god ordens skyld, vil vi oplyse, at vi har købt videofilm af Werner  

 Pøttler, vedlagt faktura.
Der er IKKE tale om licens- eller kontraktlignende  

 forhold i dette køb.
Disse videofilm er udsendt her i landet under OFTLY-navnet af WS City ApS.  

 Dette vel at mærke UDEN nogen form for protest eller indsigelse fra Werner  

 Pøttlers side, ej heller fra Hr.
H.
Moestl.
Vedlagt 1 stk. videocovers af  

 OFTLY 119/120.
Dette beviser klart, at hverken Hr.
H.
Moestl eller Werner Pøttler regner  

 med at have nogen rettigheder her i landet på OFTLY.
Det er kort og godt den  

 gamle historie, at går den så går den.
Såfremt vi skulle have foretaget os noget ulovligt i dette forløb, måtte  

 det forventes, at der fremkom protester fra modpartens side.
Tværtimod har  

 man solgt videofilm til os UDEN nogen form for begrænsninger imod at bruge  

 navnet OFTLY.
Denne branche er så lille, at ingen kan påstå, at de ikke havde kendskab  

 til et eventuelt misbrug fra vor side.
Når de samme mennesker blot sælger  

 videre til os, er det klart at betragte som en accept af hvad vi foretager  

 os.
Med ovenstående mener vi at have bevist, at der ikke fra Werner Pøttlers  

 og hr.
H.
Moestls side er noget reelt indhold i at kræve OFTLY-navnet som  

 deres, tværtimod forventer vi hermed, at have bevist, at W.S.
City ApS kan  

 bibeholde retten, samt opnå Patentdirektoratets tilladelse til videre brug og  

 benyttelse af navnet OFTLY.
Såfremt direktoratet ønsker yderligere  

 oplysninger står vi naturligvis til tjeneste med disse'.
 Den 29. juni 1990 afviste ankenævnet sagen, idet fristen for at indbringe  

 sagen for nævnet, der udløb den 20. april 1987, ikke var overholdt.
Klageren anførte den 2. august 1990, at direktoratet i afslagsskrivelsen  

 af 20. februar 1990 meddelte en frist, der blev angivet til 20. juni 1990  

 øverst i skrivelsen.
Direktoratet udtalte i anledning heraf i skrivelse af  

 15. august 1990, at skrivelsen ved en fejl indeholdt to frister; en frist på  

 fire og en frist på to måneder.
I forbindelse med ankevejledningen til sidst  

 i skrivelsen var fristen på to måneder angivet.
 Sagen blev herefter optaget til nævnets afgørelse.
 Den protesterende, der må betragtes som indsiger i sagen, har ved  

 skrivelse af 28. november 1990 nedlagt påstand om, at sagen afvises, idet  

 klageren ikke har anket Direktoratets afgørelse rettidigt.
 Ankenævnet har behandlet sagen i sit møde den 21. marts 1991.
 For klageren mødte Kaare Modest.
For indsigeren mødte cand.jur.
Birgit Wiborg.
 Klageren anførte, at der ikke forelå nogen licensaftale, og at man med  

 tilladelse og uanfægtet havde anvendt mærket i flere år her i landet, indtil  

 Hans Moestl pludselig forbød klagerens brug af mærket i 1987.
 Indsigeren har anført, at der foreligger en typisk  

 agentvaremærkesituation, hvor en tidligere meddelt tilladelse til at benytte  

 et varemærke er tilbagekaldt på behørig vis.
 Ankenævnet skal udtale:
 Det fremgår af klagerens egen sagsfremstilling, at varemærket tilhører det  

 tyske forlag og af dette er tilladt anvendt i Danmark, samt at tilladelsen  

 hertil er tilbagekaldt.
Herefter tiltrædes det af de af Direktoratet anførte grunde, at  

 ansøgningen er afslået, hvorfor bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
Finn Mikkelsen.
