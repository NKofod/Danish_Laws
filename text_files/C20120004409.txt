Cirkulære om Styrelsen for Forskning og Innovation § 1. Styrelsen for Forskning og Innovation er en statsinstitution under Ministeriet for Forskning, Innovation og Videregående Uddannelser.
 Stk. 2. Direktøren for Styrelsen for Forskning og Innovation refererer til departementschefen i Ministeriet for Forskning, Innovation og Videregående Uddannelser.
 § 2. Styrelsen for Forskning og Innovation varetager Ministeriet for Forskning, Innovation og Videregående Uddannelsers opgaver, herunder afgørelse af sager, gennemførelse af tilsyn samt udfærdigelse af generelle forskrifter, efter følgende love:
 1) Lov om forskningsrådgivning m.v.
 2) Lov om opfindelser ved offentlige forskningsinstitutioner.
 3) Lov om teknologi og innovation.
 4) Lov om Højteknologifonden.
 5) Lov om Danmarks Grundforskningsfond.
 Stk. 2. Den nærmere afgrænsning af styrelsens opgaver fremgår af delegationsbekendtgørelser og af konkrete delegationer til styrelsen udstedt inden for de i stk. 1 nævnte lovområder.
 Stk. 3. Departementschefen i Ministeriet for Forskning, Innovation og Videregående Uddannelser kan henlægge andre opgaver til Styrelsen for Forskning og Innovation.
 § 3. Styrelsen for Forskning og Innovation sekretariatsbetjener:
 1) Danmarks Forskningspolitiske Råd.
 2) Bestyrelsen for Det Frie Forskningsråd.
 3) Bestyrelsen for Det Strategiske Forskningsråd.
 4) Rådet for Teknologi og Innovation.
 5) Faglige forskningsråd under Det Frie Forskningsråd.
 6) Programkomiteer under Det Strategiske Forskningsråd.
 7) Udvalgene vedrørende Videnskabelig Uredelighed.
 8) Kommissionen for Videnskabelige Undersøgelser i Grønland.
 9) Erhvervsforskerudvalget under Rådet for Teknologi og Innovation.
 10) Rumudvalget.
 11) Det Koordinerende Organ for Registerforskning.
