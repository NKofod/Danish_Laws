Betænkning afgivet af Udvalget  

 vedrørende Grønlandslove den 16. maj 2000 Betænkning over Forslag til lov for Grønland om  

 ansvarsforholdene på medieområdet Udvalget har behandlet lovforslaget i et møde og har herunder stillet spørgsmål til  

 justitsministeren, som denne har besvaret skriftligt.
Et af udvalgets  

 spørgsmål og justitsministerens svar herpå er optrykt som  

 bilag til betænkningen.
 Herefter indstiller udvalget lovforslaget til  

vedtagelse uændret.
 Udvalget indstiller endvidere, at Folketinget  

 vedtager, at udvalget vedbliver at bestå til samlingens slutning.
Hans-Pavia Rosing (S) fmd.  

  Helen Beim (S)  Dorte Bennedsen (S)  

  Jørn Pedersen (S)  Hugo Sørensen (S)  

  Kristen Touborg (SF)  

 Yvonne Herløv Andersen (CD)  

  Dorit Myltoft (RV)  Jette Gottlieb (EL)  

  Erik Jacobsen (V)  Ellen Kristensen (V) nfmd.  

  Kristian Jensen (V)  Peter Hansen-Nord (V)  

 Helge Adam Møller (KF)  

  Per Stig Møller (KF)  Ole Donner (DF)  

  Kirsten Jacobsen (FRI) Bilag Et af udvalgets spørgsmål og  

 justitsministerens svar herpå optrykt efter anmodning fra Venstres  

 medlemmer af udvalget Spørgsmål 2:
Hvilke muligheder har ministeren for at sikre ytrings- og  

 pressefriheden i Grønland, hvis lovforslaget vedtages? Svar:
Som anført i uddraget fra den skriftlige  

 fremsættelse af lovforslaget den 12. april 2000, jf. besvarelsen af  

 spørgsmål nr. 1, indebærer lovforslaget, at  

 Grønlands hjemmestyre får kompetence til at foretage den samme  

 retlige regulering i Grønland, som Folketinget kan foretage på  

 medieansvarsområdet i Danmark.
Det vil efter overdragelsen af  

 sagsområdet således være op til hjemmestyret at  

 afgøre, hvordan reglerne om medieansvar skal udformes.
Hjemmestyreordningen bygger imidlertid på en  

 grundlæggende forudsætning om, at den regelfastsættende og  

 administrative kompetence, der ved hjemmestyreloven er tillagt hjemmestyrets  

 organer   og efterfølgende tillægges hjemmestyret ved en senere  

 overdragelseslov   skal udøves inden for rammerne af grundlovens  

 bestemmelser, herunder frihedsrettighederne.
Det samme gælder i forhold  

 til de internationale forpligtelser, som er gældende for  

 rigsfællesskabet, herunder den europæiske  

 menneskerettighedskonvention.
 Uanset at hjemmestyret efter en overdragelse af  

 medieansvarsområdet i princippet vil stå frit ved  

 afgørelsen af, hvorledes man ønsker at regulere  

 medieansvarsområdet i Grønland, vil reguleringen således  

 skulle ske inden for de rammer, der sættes af grundlovens og  

 menneskerettighedskonventionens regler om ytringsfrihed mv.
 Det påhviler i første række  

 hjemmestyret at sikre sig, at reguleringen af medieansvarsområdet sker  

 inden for disse rammer.
I den forbindelse kan der i øvrigt henvises til den  

 betænkning, som Grønlands Landstings Udvalg for Kultur,  

 Uddannelse og Kirke den 23. februar 2000 har afgivet vedrørende  

 lovforslaget.
I betænkningen anføres blandt andet  

 følgende:
