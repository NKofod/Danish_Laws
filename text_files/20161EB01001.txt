Beretning afgivet af Beskæftigelsesudvalget den 24. maj 2017 Beretning over Forslag til folketingsbeslutning om bedre vilkår for børn i underholdningsbranchen [af Karsten Hønge (SF) m.fl.]:
1. Udvalgsarbejdet Beslutningsforslaget blev fremsat den 7. februar 2017 og var til 1. behandling den 21. marts 2017. Beslutningsforslaget blev efter 1. behandling henvist til behandling i Beskæftigelsesudvalget.
Møder Udvalget har behandlet beslutningsforslaget i 1 møde.
2. Politiske bemærkninger Udvalget finder det vigtigt, at vi passer på vores børn, og at vi trygt kan lade dem deltage i fritidsaktiviteter eller arbejde, i tillid til at det sker under ordnede forhold, hvor børnene ikke lider overlast.
Det gælder naturligvis også, når de deltager i kulturelle aktiviteter i underholdningsbranchen.
Den tryghed kræver, at alle de voksne, der omgiver børnene  forældre, trænere, ledere, arbejdsgivere m.v.  er deres ansvar bevidst og i alle henseender tager behørigt hensyn til børnenes alder og modenhed.
 Udvalget hilser det derfor velkommen, at beskæftigelsesministeren over for udvalget har tilkendegivet, at han inden sommerferien 2017 vil indkalde til et stormøde, hvor alle relevante aktører i underholdningsbranchen samles for at sætte fokus på beskyttelsen af børn og for at finde ud af, om der kan gøres mere for at skærpe opmærksomheden på børnenes særlige behov.
 Udvalget forventer, at beskæftigelsesministeren orienterer udvalget om udfaldet af stormødet.
 P.u.v.
