(Til landets læger) 1. Vejledningens baggrund Folketinget har på baggrund af en forespørgselsdebat den 25. januar 1994  

 om »hvilke planer regeringen har med hensyn til at følge, regulere og  

 evt. forbyde brugen af eksisterende og fremtidige forplantningsteknologier på  

 mennesket«, vedtaget følgende dagsorden:
 »Folketinget bekræfter, at etiske vurderinger må indgå i den videre  

 udvikling af forplantningsteknologien, både når det gælder forskning og  

 praktisk anvendelse.
 Folketinget understreger, at behandling ikke kan iværksættes på områder,  

 der allerede idag findes forskningsforbud imod i henhold til Komiteloven.
Indførelse af nye behandlingsformer indenfor forplantningsteknologien  

 anmeldes til Sundhedsstyrelsen og Etisk Råd, der udtaler sig om de  

 sundhedsmæssige og etiske problemstillinger.
Folketinget modtager disse  

 udtalelser.
Folketinget forudsætter, at nye behandlingsformer ikke iværksættes, før  

 det af Sundhedsministeren herefter er konstateret, at disse ligger inden for  

 akceptable etiske rammer.« 2. Procedurer ved anmeldelse af nye behandlingsformer  

 m.v. med reproduktionsfremmende sigte Som det fremgår af dagsordenen ønsker Folketinget, at der før  

 ibrugtagningen af nye behandlingsformer m.v. indenfor  

 forplantningsteknologien sker en central sundhedsfaglig og etisk vurdering af  

 metoderne.
 Sundhedsministeren skal således have lejlighed til at orientere sig om  

 metoderne og på baggrund af den sundhedsfaglige og etiske vurdering heraf,  

 udtale sig om hensigtsmæssigheden af, at metoden indføres i Danmark.
Finder Sundhedsstyrelsen, at metoden ikke er tilstrækkeligt  

 veldokumenteret eller har karakter af forskning, meddeles dette direkte til  

 anmelderen, Etisk Råd og Sundhedsministeren.
Anmelderen kan eventuelt  

 henvises til, at der bør ske anmeldelse til det videnskabsetiske  

 komitesystem, med henblik på at metoden vurderes forskningsmæssigt, før der  

 kan tages stilling til en anmeldelse om at anvende metoden i behandlingen.
 Etisk Råds vurdering sendes samtidig til Sundhedsministeren og til  

 Sundhedsstyrelsen.
 Resultatet af Sundhedsministerens vurdering meddeles Etisk Råd samt  

 Sundhedsstyrelsen, der herefter underretter anmelderen og landets øvrige  

 læger med flere om resultatet.
