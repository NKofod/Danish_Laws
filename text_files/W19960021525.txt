Et byrådsmedlem undlod ved førelse af personbil at udvise  

 agtpågivenhed og kørte frem mod gult før grønt lys, hvilket medførte, at den  

 pågældende påkørte en fra venstre kommende varebil.
Valgbarhedsnævnet anså  

 den pågældende for valgbar.
(Fra Valgbarhedsnævnet til et byråd, j.nr. 516/1995) I brev af 22. november 1995 har X-Kommune i henhold til § 101, stk. 4, i  

 den kommunale valglov indberettet til Valgbarhedsnævnet, at NN den 7.  

 september 1995 af X-Byret er blevet idømt en bødestraf på kr. 1.500,- for  

 overtrædelse af færdselslovens § 118, stk. 1, jf. § 3, stk. 1, og § 4, stk.  

 1.
 Det fremgår af sagen, at den pågældende den 20. juli 1994 kl. 09.50 førte  

 en personbil ad Y-gade i krydset Y-gade - Z-vej - Q-Alle og undlod at udvise  

 agtpågivenhed samt kørte frem mod gult før grønt lys, hvilket havde til  

 følge, at den pågældende påkørte en fra venstre side kommende varebil.
 I denne anledning skal man meddele, at Valgbarhedsnævnet har fundet, at  

 den begåede forseelse ikke i almindeligt omdømme gør den pågældende uværdig  

 til at være medlem af kommunale råd, jf. den kommunale valglovs § 4.
 Den pågældende må derfor anses for valgbar.
