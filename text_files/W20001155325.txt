Nyt fra Ankestyrelsen - fradrag i kontanthjælpen ved  

 udeblivelse fra aktivering - af fuldmægtig Doris Sjøberg Ankestyrelsen har behandlet nogle sager til belysning af  

 kommunernes muligheder for at foretage fradrag i ansøgers kontanthjælp efter  

 aktivlovens § 39 i tilfælde af udeblivelse fra et aktiveringstilbud.  

 Afgørelsen i den ene af sagerne er offentliggjort som SM A-25-00.
 Fælles for sagerne var, at kommunerne med henvisning til  

 Socialministeriets vejledning nr. 39 af 5. marts 1998 om lov om aktiv  

 socialpolitik, pkt. 141, mente, at der kunne foretages fradrag i  

 kontanthjælpen  

 med op til 20% i hver af de følgende 3 måneder efter udeblivelsesmåneden,  

 d.v.s. sammenlagt med ialt 60%.
Lovgrundlaget og vejledningen Efter aktivlovens § 39 kan kommunen nedsætte hjælpen efter  

 § 25, hvis en person eller dennes ægtefælle uden rimelig grund udebliver  

 fra et tilbud om aktivering eller anden beskæftigelsesfremmende  

 foranstaltning.  

 Nedsættelsen skal ske inden 3 måneder efter, at den pågældende er udeblevet.
Ifølge stk. 2 nedsættes hjælpen efter § 25 forholdsmæssigt  

 svarende til det antal timer, som den pågældende er udeblevet.
Nedsættelsen  

 beregnes i forhold til månedens samlede tilbud om aktivering eller anden  

 beskæftigelsesfremmende foranstaltning.
Den månedlige hjælp efter § 25  

 kan  

 højst nedsættes med 20%.
 I vejledningens pkt. 141 er bl.a. anført, at kommunen skal  

 kontrollere, at fradraget ikke overstiger 20% af hjælpen i den enkelte måned.  

 Såfremt hele fradraget på grund af 20%-reglen ikke kan fratrækkes i den  

 efterfølgende måned, kan det resterende fradrag trækkes i de næstfølgende 2  

 måneders hjælp, dog aldrig udover 3 måneder regnet fra måneden efter den  

 måned,  

 hvor udeblivelsen fandt sted.
Ankestyrelsens afgørelser Ankestyrelsen fandt imidlertid - uanset det anførte i  

 vejledningen -, at der ikke var hjemmel i aktivlovens § 39, stk. 2 til,  

 at  

 kommunen kunne foretage fradrag på sammenlagt mere end 20% af en måneds  

 kontanthjælp.
Da kommunen i hjælpen for januar 2000 havde fratrukket et beløb  

 svarende til 20%, kunne der ikke foretages yderligere fradrag på baggrund af  

 ansøgers udeblivelse i december 1999.
 Ankestyrelsen henviste herved dels til lovens ordlyd ,dels til  

 at det fremgik af bemærkningerne til aktivlovens § 39, at bestemmelsen  

 med  

 visse ændringer svarede til den tidligere bestemmelse i bistandslovens  

 § 40, stk. 5. Ifølge bistandslovens § 40, stk. 5 var der kun  

 mulighed  

 for at foretage fradrag med 20%.
Lovbemærkningerne Ifølge bemærkningerne var baggrunden for udvidelsen af  

 kommunernes mulighed for at nedsætte hjælpen fra den efterfølgende måned til  

 de  

 første 3 måneder efter udeblivelsen, at kommunerne efter de hidtil gældende  

 regler ikke kunne nå at trække i den efterfølgende måneds kontanthjælp for  

 udeblivelser, der lå sidst i en måned.
Bemærkningerne gav derimod ikke  

 grundlag  

 for en antagelse om, at der samtidig var tilsigtet en udvidelse af  

 kommunernes  

 muligheder for at foretage fradrag i kontanthjæpen.
 Som supplement til bemærkningerne til aktivlovens § 39 er  

 nævnt tre eksempler på beregninger, hvoraf særligt eksempel 2 bestyrker, at  

 der  

 kun kan foretages fradrag med ialt 20%.
Eksemplet lyder som følger: en person udebliver 5 dage i en  

 måned, hvor det samlede antal aktiveringsdage er 21. Hjælpen for den næste  

 måned er 6.825 kr.
Det betyder, at nedsættelsen vil blive på 5:21 x 6.825 =  

 1.638 kr., men da det beløb udgør mere end 20% af den samlede hjælp (24%),  

 bliver nedsættelsen kun 20% af 6.825 kr. = 1.365 kr.
SM A-25-00 I forbindelse med den offentliggjorte afgørelse lagde  

 Ankestyrelsen til grund, at ansøger var udeblevet fra et tilbud om aktivering  

 uden rimelig grund, da hun var udeblevet uden at sygemelde sig.
Kommunen  

 havde  

 forud for udeblivelsen vurderet - efter drøftelse med ansøgers læge -, at  

 ansøger skulle være i stand til at klare det fremsatte aktiveringstilbud til  

 trods for sine helbredsmæssige problemer.
Da ansøger alene begrundede  

 udeblivelsen med henvisning til sin generelle helbredstilstand, kunne  

 kommunen  

 anses for at have foretaget en konkret vurdering af, at udeblivelsen ikke var  

 rimelig.
Andre sager Fælles for de øvrige sager var, at kommunerne ikke havde haft  

 fornødent grundlag for at foretage fradrag i henhold til aktivlovens  

 § 39.
I en af sagerne havde ansøger endnu ikke modtaget noget tilbud  

 om aktivering.
I midten af august var han indkaldt til en opfølgningssamtale  

 i  

 kommunen, men udeblev.
Han kontaktede først forvaltningen i slutningen af  

 august, hvor han oplyste, at han havde fundet indkaldelsen mellem nogle  

 reklamer.
Kommunen traf afgørelse om, at ansøger skulle trækkes i  

 kontanthjælpen for 18 dage på grund af udeblivelse fra samtale.
 Aktivlovens § 39 kunne ikke anvendes i en sådan situation  

 allerede fordi, der ikke var tale om udeblivelse fra et tilbud om aktivering  

 eller anden beskæftigelsesfremmende foranstaltning.
 Kommunen kunne derimod have vurderet, om ansøger kunne anses for  

 at have opfyldt sin rådighedsforpligtelse , og i benægtende fald have truffet  

 afgørelse om tilbagebetalingspligt i henhold til aktivlovens § 91, jf.  

 de  

 anførte principper i SM O-43-93.
I en anden sag traf kommunen afgørelse om fradrag i  

 kontanthjælpen, da man anså ansøgers fravær fra et aktiveringstilbud i hele  

 november m åned for ulovligt fravær, da der ikke var afleveret lægeerklæring.  

 Ansøger havde sygemeldt sig til arbejdsgiveren i overenstemmelse med de  

 angivne  

 retningslinier i ansættelsesbrevet.
Kommunen fandt samtidig, at ansøger var  

 berettiget til at modtage kontanthjælp for december måned efter, at kommunen  

 4.  

 december havde modtaget en lægeerklæring.
Kommunen var i forvejen bekendt  

 med,  

 at ansøger havde en ryglidelse, og at  

    

 tilbuddet om aktivering muligvis ville være for hårdt for ryggen.
 Ankestyrelsen fandt, at kommunen ikke havde haft tilstrækkeligt  

 grundlag for at foretage fradrag i ansøgers kontanthjælp på grund af  

 udeblivelse fra aktiveringstilbuddet i november måned, da der ikke var  

 foretaget nogen konkret vurdering af, om ansøger havde haft rimelig grund til  

 at udeblive fra det anviste tilbud om aktivering.
 Ankestyrelsen henviste til det anførte i bemærkningerne til  

 aktivlovens § 39, hvorefter vurderingen af, om en person var udeblevet  

 uden rimelig grund, afhang af en konkret vurdering i det enkelte tilfælde,  

 hvor  

 kommunen bl.a. måtte se på den pågældendes forudsætninger, herunder om den  

 pågældende havde mere omfattende sociale problemer.
Kommunen kunne derfor ikke træffe afgørelse om at foretage  

 fradrag alene med henvisning til, at der ikke var fremsendt lægeerklæring ved  

 kommunens første anmodning herom.
Kommunen skulle have foretaget en samlet  

 vurdering på baggrund af de oplysninger, der forelå på afgørelsestidspunktet.
 Ankestyrelsen henviste i forbindelse med afgørelsen særligt til,  

 at kommunen var bekendt med ansøgers ryglidelse, samt at man fandt ham  

 berettiget  

 til kontanthjælp for december måned på baggrund af den modtagne lægeerklæring  

 ved månedens begyndelse.
 I den sidste sag var der tale om en ansøger, der havde fået  

 bevilget aktivering fra september til december 1999. Det var herefter planen,  

 at ansøger skulle starte på forrevalidering, da kommunen fandt, at hun var i  

 en  

 fastlåst social situation.
I forbindelse med, at ansøger startede på aktivering, fik hun  

 fra kommunen udleveret en  

 »huskeseddel  

 under aktivering  

 «  

 , hvor det bl.a. var  

 anført, at der var meget man skulle huske, når man var i en eller anden form  

 for aktivering/forrevalidering.
Såfremt man var syg 5 dage eller mere, inkl.  

 en  

 weekend, var der krav om lægeerklæring.
Man var selv pligtig til at henvende  

 sig til lægen, men normalt ville man på 5. dagen modtage blanketter til  

 lægen.
Ansøger havde en del fravær fra aktiveringstilbuddet i perioden  

 fra 10. september til 9. oktober.
Kommunen modtog lægeerklæring den 14.  

 oktober.
Kommunen meddelte, at der var tale om ulovligt fravær i 11 dage  

 (incl.  

 Lørdag-søndag), og at der derfor ved førstkommende kontanthjælpsudbetaling  

 ville blive fradraget et beløb i kontanthjælpen for det antal dage, som hun  

 uberettiget var udeblevet fra i denne periode.
Ankestyrelsen fandt som i den foregående sag, at kommunen burde  

 have foretaget en konkret vurdering af, om ansøger havde haft en rimelig  

 grund  

 til at udeblive fra aktiveringstilbuddet.
Kommunen havde ikke  

    

 været berettiget til at træffe afgørelse om  

 at foretage fradrag i kontanthjælpen alene med henvisning til, at der ikke  

 var  

 fremsendt lægeerklæring i overensstemmelse med kommunens regler derom.  

 (Ansøger  

 havde iøvrigt ikke fået tilsendt blanketter).
 Ankestyrelsen udtalte endvidere, at kommunen ikke havde kunnet  

 opgøre fraværet samlet for perioden 10. september til 9. oktober.
Ankestyrelsen henviste til, at der tidligere var taget stilling  

 til, jf.
SM K-3-97, at der ikke var fornøden hjemmel til at anvende en anden  

 opgørelsesperiode end kalendermåneden.
Den nævnte afgørelse var truffet i  

 medfør af § 40, stk. 5 i den dagældende lov om social bistand, men  

 bemærkningerne til aktivlovens § 39 gav ikke grundlag for at antage, at  

 der skulle være tilsigtet nogen ændring i opgørelsesperioden.
Det betød, at ansøgers fravær i september måned skulle opgøres  

 for sig.
Fraværet i oktober måned skulle ligeledes opgøres for sig, men  

 lægges  

 sammen med et evt. yderligere fravær uden rimelig grund for denne måned.
Kommunen skulle herefter i medfør af aktivlovens § 39, stk.  

 2 have opgjort det samlede antal aktiveringstimer/-dage for hver af månederne  

 september og oktober og sat antallet af faktiske udeblivelsestimer/-dage i  

 forhold hertil.
Der henvises herved til beregningseksemplerne i  

 bemærkningerne  

 til aktivlovens § 39.
 Da der ikke havde været tale om hverken aktivering eller fravær  

 i weekender m.v. skulle disse dage ikke indgå i beregningen.
Konklusion Samlet kan det således konkluderes, at de væsentligste ændringer  

 i aktivlovens § 39 i forhold til bistandslovens § 40, stk. 5, er,  

 at  

 fradraget ikke længere nødvendigvis skal ske i den første måned efter  

 udeblivelsesmåneden, men at det også kan ske i de to næstfølgende måneder.  

 Fradraget vil eventuelt kunne fordeles over 3 måneder, men det kan sammenlagt  

 højst udgøre et beløb svarende til 20% af en måneds kontanthjælp.
En anden ændring er opgørelsesmåden, idet beregningen som  

 udganspunkt nu skal foretages på baggrund af det antal timer, som ansøger er  

 udeblevet.
Dette tal skal herefter sættes i forhold til månedens samlede  

 tilbud  

 om aktiveringstimer.
Beregningsmetoden betyder, at det ikke vil være lige  

 »dyrt  

 «  

 at udeblive i hver måned.  

 »Prisen  

 «  

 vil bl.a. være afhængig af antal helligdage  

 m.v. i udeblivelsesmåneden.
Herudover kan der ikke ske nedsættelse af kontanthjælpen i  

 medfør af aktivlovens § 39 i enhver udeblivelsessituation.
Kommunen skal  

 i  

 hvert enkelt tilfælde foretage en konkret vurdering af, om udeblivelsen har  

 haft rimelig grund.
Der kan således ikke blot henvises til, at ansøger ikke  

 har  

 overholdt en formel sygemeldingsregel, hvis udeblivelsen iøvrigt må skønnes  

 at  

 være rimelig.
 Ankestyrelsen har ikke i forbindelse med de afgjorte sager taget  

 stilling til, om aktivlovens § 39 også finder anvendelse i forbindelse  

 med  

 udeblivelse fra forrevalidering, hvorunder der modtages kontanthjælp.  

 Umiddelbart anses dette dog for tvivlsomt.
Ankestyrelsen har heller ikke taget stilling til, om de 20% skal  

 beregnes på baggrund af hjælpens størrelse i udeblivelsesmåneden eller i  

 fradragsmåneden.
I de nævnte beregningseksempler i bemærkningerne til  

 aktivlovens § 39 har man lagt hjælpens størrelse i den første måned  

 efter  

 udeblivelsesmåneden til grund.
