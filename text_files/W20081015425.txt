Offererstatningslovens § 6a  egen skyld, nævnets j. nr. 08-520-10198 N. j.nr. 08-520-10198 Skadevolderne var i retten hver blevet idømt 20 dages betinget fængsel for på et værtshus at havde tildelt ansøger et knytnæveslag og to spark i hovedet.
Ved straffastsættelsen fandt retten, at der forelå formildende omstændigheder, idet ansøger lige inden skadevoldernes voldsudøvelse havde tildelt den ene af skadevolderne 3-4 knytnæveslag i ansigtet.
 Nævnet fandt, at ansøgers erstatning skulle nedsættes med 1/3. Nævnet lagde vægt på, at ansøger havde udøvet vold mod den ene af skadevolderne, lige inden ansøger selv blev udsat for vold.
