Bekendtgørelse om  

 forretningsorden for det rådgivende udvalg vedrørende  

 forsikringsmæglervirksomhed I medfør af § 21, stk. 4 i lov nr. 238 af 21. april 1999  

 om forsikringsmæglervirksomhed fastsættes:
 § 1. Det rådgivende udvalg vedrørende  

 forsikringsmæglervirksomhed skal bistå Finanstilsynet ved at  

 afgive udtalelser til brug for administrationen af lov om  

 forsikringsmæglervirksomhed, herunder ved udstedelse af regler i  

 henhold til loven.
Stk. 2. Udvalget behandler de af Finanstilsynet forelagte  

 sager.
Udvalget kan over for Finanstilsynet fremsætte forslag  

 vedrørende lovgivning, administration og erhvervspraksis.
 § 2. Udvalgets formand leder møderne.
 § 3. Udvalget afholder møde en gang i  

 kvartalet eller når Finanstilsynet finder anledning dertil.  

 Finanstilsynet kan bestemme, at en sag behandles skriftligt.
 Stk. 2. Mødeindkaldelse sker så vidt muligt med  

 mindst en uges varsel og med angivelse af, hvilke sager der skal behandles  

 på mødet.
 Stk. 3. For hvert medlem udnævnes der en suppleant, som,  

 når vedkommende medlem har forfald, deltager i udvalgets møder.  

 Suppleanterne skal opfylde de samme betingelser og udnævnes på  

 samme måde som de pågældende medlemmer.
 § 4. Udvalget er beslutningsdygtigt, når  

 mindst halvdelen af medlemmerne er til stede.
 Stk. 2. Beslutning træffes ved almindelig stemmeflerhed.  

 I tilfælde af stemmelighed er formandens stemme afgørende.
§ 5. Finanstilsynet deltager uden stemmeret i  

 udvalgets møder.
Finanstilsynet stiller sekretariatsbistand til  

 rådighed.
 § 6. Formanden drager omsorg for, at der af  

 udvalgets møder udarbejdes beslutningsreferat, herunder eventuelle  

 udtalelser.
 § 7. Et medlem må ikke deltage i  

 behandlingen af en sag, hvis der foreligger specielle omstændigheder,  

 der er egnet til at svække tilliden til medlemmets upartiskhed i  

 sagen.
 Stk. 2. Et sådant medlem har pligt til, inden sagens  

 behandling påbegyndes, over for formanden at meddele, at vedkommende  

 ikke kan deltage i sagens behandling, eller redegøre for de  

 omstændigheder, som vil kunne medføre medlemmets  

 inhabilitet.
 Stk. 3. Udvalget afgør selv og uden deltagelse af det  

 pågældende medlem, om vedkommende kan deltage i sagens  

 behandling.
 § 8. Udvalgets medlemmer, suppleanter,  

 sekretær og andre, der deltager i udvalgets arbejde, er underlagt  

 tavshedspligt om, hvad de gennem deres virksomhed i udvalget bliver vidende  

 om.
Stk. 2. Ved afgivelse af oplysninger om forretnings- eller  

 driftshemmeligheder til Finanstilsynet kan den, der skal afgive  

 oplysningerne, over for udvalgets formand fremsætte begæring om,  

 at oplysningerne ikke tilgår det samlede udvalg.
Formanden afgør  

 herefter, i hvilket omfang og under hvilken form oplysningerne under hensyn  

 til forholdenes beskaffenhed bør gives.
 § 9. Denne forretningsorden træder i kraft den 1.  

 oktober 1999.
