§ 1 I bekendtgørelse nr. 179 af 14. marts 1990 om registrering af  

 motorkøretøjer m.v. foretages følgende ændringer:
 1. I § 23 indsættes som stk. 2:
»Stk. 2.  Den i stk. 1 nævnte godkendelse skal  

 anmeldes til registrering, inden køretøjet benyttes til transport af farligt  

 gods eller til transport af større dyr.« 2. § 51, stk. 1, affattes således:
»§ 51.  Ifølge § 11 i lov om godskørsel  

 sammenholdt med § 2 i bekendtgørelse nr. 591 af 7. september 1989 om  

 godskørsel skal ethvert motorkøretøj eller vogntog med en samlet tilladt  

 totalvægt på mere end 6 tons, der anvendes til firmakørsel - dog bortset fra  

 dem, der er nævnt i bekendtgørelsens § 2, stk. 2 - anmeldes til et  

 motorkontor, medmindre den registrerede bruger heraf har tilladelse til  

 godskørsel for fremmed regning.« 3. § 90, stk. 3, affattes således:
»Stk. 3.  Varebiler er underkastet periodisk syn  

 hvert andet år, første gang 4 år efter første registrering.
Varebiler, der er  

 registreret første gang før den 1. januar 1989, skal dog synes periodisk  

 første gang 5 år efter første registrering.« 4. § 106 affattes således:
 »§ 106.  Hvis et køretøj, der skal registreres  

 efter § 105, ganske overvejende anvendes uden for landets grænser, og der i  

 øvrigt foreligger ganske særlige grunde til ikke at kræve det registreret her  

 i landet, kan centralregistreret tillade, at køretøjet benyttes her i landet  

 uden dansk registrering.
Stk. 2.  Tilladelse efter stk. 1 kan kun meddeles til  

 privat kørsel.
Der kan dog meddeles tilladelse til erhvervsmæssig kørsel i  

 indtil 60 dage inden for 12 måneder, såfremt køretøjet er særligt indrettet  

 til demonstrationsformål, og såfremt kørslen finder sted i dette øjemed.
Stk. 3.  Centralregisteret fastsætter i hvert enkelt  

 tilfælde vilkårene for tilladelsen, herunder en tidsbegrænsning af  

 tilladelsen.
Tilladelsen skal medbringes under kørsel her i landet og på  

 forlangende forevises for politiet.« 5. § 118, stk. 1, nr. 1, affattes således:
§ 2 Bekendtgørelsen træder i kraft den 15. juli 1990.
