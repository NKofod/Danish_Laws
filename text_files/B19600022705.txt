I medfør af § 24, stk. 2, i bekendtgørelse nr. 237 af 9. juli 1958 af lov  

 om vurdering og beskatning til staten af faste ejendomme bemyndiges  

 skyldrådene til blandt medlemmerne at vælge en stedfortræder for  

 skyldrådsformanden.
Valget gælder for den periode, hvori den pågældende er  

 beskikket til medlem af skyldrådet.
Er skyldrådsformanden på grund af sygdom  

 eller af andre grunde forhindret i at varetage sit hverv, eller er han på  

 grund af reglen i § 24, stk. 3, i lovbekendtgørelsen af 9. juli 1958, således  

 som denne bestemmelse er ændret ved § 1 i lov nr. 122 af 15. april 1959,  

 afskåret fra at deltage i en afstemning, varetager den valgte stedfortræder  

 skyldrådsformandens hverv og deltager i afstemningen som formand.
 Finansministeriet, den 30. maj 1960.
 Kjeld Philip.
