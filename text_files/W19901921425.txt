 Afslag på dagpenge til lønmodtager, der havde en fast ugentlig  

 arbejdstid på 8 timer og 40 minutter og derfor ikke opfyldte kravet om 120  

 timers beskæftigelse i de sidste 13 uger inden fraværet.
 SAGSFREMSTILLING:
 Kommunene traf afgørelse om, at lønmodtageren ikke havde krav på dagpenge,  

 hverken fra arbejdsgiveren eller kommunen i forbindelse med et sygefravær den  

 16. maj 1990, da pågældende ikke havde været beskæftiget hos arbejdsgiveren i  

 mindst 120 timer i de sidste 13 uger før fraværet, jf. dagpengelovens § 3,  

 stk. 1, nr. 2 og § 4, stk. 1, nr. 1.
 Det fremgår af sagen, at lønmodtageren ved sygemeldingen den 16. maj 1990  

 havde været beskæftiget hos arbejdsgiveren i mere end 2 år, med en ugentlig  

 arbejdstid på 8 timer og 40 minutter.
 Lønmodtageren har ikke yderligere arbejdsforhold.
 AFGØRELSE:
 Dagpengeudvalget har på møde den 17. august 1990 truffet den afgørelse, at  

 lønmodtageren ikke har ret til dagpenge for den omhandlede dag.
 Udvalget har ved afgørelsen lagt vægt på, at lønmodtageren ikke med en  

 ugentlig arbejdstid på 8 timer og 40 minutter opfylder kravet om 120 timers  

 beskæftigelse i de sidste 13 uger inden fraværet, jf. dagpengelovens § 3,  

 stk. 1, nr. 2 og § 4, stk. 1, nr. 1.
 Dagpengeudvalget tiltræder således kommunens afgørelse.
