 Værdi af fri bolig og fri bil medregnet ved opgørelse af årsløn efter  

 pensionskasselovens § 9.
Klageren K var ansat i et multinationalt selskabs danske afdeling og  

 medlem af selskabets pensionskasse P.
Fra sommeren 1985 til sommeren 1987 var  

 han af selskabet udsendt til USA, hvor han var beskæftiget ved selskabets  

 hovedkontor i New York.
Under opholdet i USA fik han løn fra Danmark og  

 udstationeringsgodtgørelse.
Selskabet betalte endvidere husleje for ham i USA  

 og stillede en bil til hans rådighed.
Pr. 1. august 1987 blev K ansat i et andet firma i en stilling uden  

 pensionsordning.
Han udtrådte samtidig af selskabets pensionskasse.  

 Pensionskassen havde beregnet hans udtrædelsesgodtgørelse til 869.628 kr. og  

 hans samlede årsløn i de sidste tre år til 2.696.82 kr.
I dette beløb indgik  

 værdi af fri bolig og fri bil under opholdet i USA med 656.72 kr. efter K.s  

 egen opgørelse.
Den gennemsnitlige årsløn var herefter 898.934 kr.
 Under henvisning til, at udtrædelsesgodtgørelsen var mindre end  

 gennemsnittet af hans løn for de sidste tre år, anmodede K om at få  

 udtrædelsesgodtgørelsen udbetalt kontant.
Finanstilsynet kunne ikke tillade dette, da værdien af fri bolig og fri  

 bil under opholdet i USA efter tilsynets opfattelse ikke skulle medregnes ved  

 opgørelsen af K.s årsløn.
Udtrædelsesgodtgørelsen ville herefter overstige  

 den gennemsnitlige årsløn, således at godtgørelsen skulle anvendes som  

 indskud på en pensionsforsikring eller livrente.
Som begrundelse henviste  

 tilsynet til, at det efter tilsynets mangeårige praksis kun er den  

 skattepligtige lønindkomst, der kan medregnes ved udregning af  

 gennemsnitslønnen.
K.s gage og udstationeringsgodtgørelse under  

 udlandsopholdet var opgivet til skattevæsenet som en del af K.s  

 skattepligtige indtægt, hvorimod husleje og biludgifter nok var oplyst over  

 for skattevæsenet, men ikke som en del af den skattepligtige indtægt.
Skulle  

 værdien af fri bolig og fri bil beskattes her i landet, ville skattevæsenet  

 efter Finanstilsynets opfattelse have fastsat et skønnet beløb, der ville  

 være væsentligt lavere end efter K.s opgørelse.
K henviste over for Erhvervsankenævnet bl.a. til, at lovteksten ikke  

 anvender udtrykket »skattepligtig løn«.
Om sin opgørelse af værdien  

 anførte K:
»Det kan oplyses, at jeg har beregnet fri bil til kr. 60.000 pr. år i  

 alle tre år.
Det svarer til det biltilskud, jeg fik fra (selskabet),  

 umiddelbart før jeg rejste til USA i juni 1985. Endvidere vedlægger jeg kopi  

 af min amerikanske huslejekontrakt, hvoraf det fremgår, at den månedlige  

 husleje udgjorde dollar 2.200. Hertil kommer betaling af varme, el, vand m.v.  

 Omregningen til danske kroner af ovennævnte beløb er sket til den enkelte  

 måneds dollarkurs.« Om K.s skattemæssige forhold under udlandsopholdet var det oplyst, at han  

 var skattepligtig her i landet efter kildeskatte lovens § 1, men at  

 bestemmelsen i ligningslovens § 33 A, stk. 1, medførte, at der ikke blev tale  

 om skattebetaling.
 Ankenævnet udtalte:
Under de foreliggende omstændigheder finder ankenævnet, at værdien af fri  

 bolig og fri bil under opholdet i USA må anses for en del af klagerens  

 lønning efter pensionskasselovens § 9, stk. 3. Der findes ikke i det  

 fremkomne tilstrækkeligt grundlag for at tilsidesætte den opgørelse af  

 værdien heraf, som klageren selv har foretaget.
Da udtrædelsesgodtgørelsen  

 herefter ikke overstiger gennemsnittet af klagerens lønning for de sidste tre  

 år, har klageren efter pensionskasselovens § 9, stk. 3, krav på at få  

 udtrædelsesgodtgørelsen udbetalt kontant.
 Ankenævnet ændrer derfor den påklagede afgørelse, således at den  

 udtrædelsesgodtgørelse, der tilkommer klageren K fra Pensionskassen P, kan  

 udbetaltes kontant.
