Danmark og Spanien har den 3. februar 1972 indgået en traktat om straf for  

 færdselsforseelser.
De spanske myndigheder har meddelt, at den  

 konstitutionelle procedure, der kræves for at sætte traktaten i kraft, nu er  

 opfyldt.
Traktaten, der herefter træder i kraft den 5. april 1973, svarer i  

 alt væsentligt til den europæiske konvention om straf for færdselsforseelser  

 og vil i løbet af kort tid blive bekendtgjort i Lovtidende C.
Særtryk af  

 traktatteksten vil snarest blive udsendt.
Efter § 1 i justitsministeriets bekendtgørelse af 21. marts 1973 finder  

 færdselslovens § 69 a, stk. 2, tilsvarende anvendelse med hensyn til  

 overtrædelser begået i Spanien.
Bekendtgørelsen træder i kraft de 5. april  

 1973.
I overensstemmelse med Danmarks forbehold til den europæiske konvention om  

 straf for færdselsforseelser indeholder den dansk-spanske aftale ikke  

 bestemmelser om fuldbyrdelse af straffedomme.
Dette spørgsmål er reguleret  

 ved en særlig traktat, der træder i kraft den 20. april 1973.
 Vedrørende retningslinierne for og fremgangsmåden ved forfølgningen af  

 færdselsovertrædelser begået af danske i udlandet og udlændinge i Danmark  

 henvises til den af rigsadvokaten herom den 4. september 1972 udsendte  

 meddelelse.
 P.M.V.
 E.B.
T.Bækgård Cirkulæreskrivelse til anklagemyndigheden og politiet.
