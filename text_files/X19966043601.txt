 Et institut anmodede om Finanstilsynets fortolkning af  

 realkreditlovens § 65 (valutapositioner). Finanstilsynet meddelte, at  

 instituttet ikke kan tage valutapositioner ud over de af udlånsaktiviteterne  

 affødte lovpligtige § 65 positioner.
11.03.96 - 581-0032 Instituttet anfører, at man er af den opfattelse, at realkreditlovens § 65  

 ikke sætter begrænsninger på instituttets bruttopositioner i en fremmed  

 valuta, men alene begrænsninger i instituttets nettopositioner (udækkede  

 positioner) i fremmed valuta.
 Finanstilsynet skal meddele, at man er enig i instituttets fortolkning af  

 realkreditlovens § 65, som også efter Finanstilsynets opfattelse alene sætter  

 begrænsninger på instituttets nettoaktiver, dvs. aktiver fratrukket passiver  

 i samme valuta.
Formålet med bestemmelsen er at forhindre, at et realkreditinstitut, som  

 anført i bemærkningerne til loven, ikke udsættes for en væsentlig tabsrisiko  

 som følge af udækkede valutapositioner.
Dette indebærer, at der på  

 instituttets midler uden for realkreditlovens § 49 (dvs. uden for  

 udlånsvirksomheden) alene tillades (og kræves) nettopositioner (udækkede  

 positioner), inklusive ikke-balanceførte poster, svarende til kravet til den  

 ansvarlige kapital i de(n) pågældende valuta(er).
