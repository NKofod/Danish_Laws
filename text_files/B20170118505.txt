Bekendtgørelse om kommissorium for ATP-udvalget - arbejdsopgaver, kompetencer og forpligtelser I medfør af § 49, stk. 2, i lov om fødevarer, jf. lovbekendtgørelse nr. 46 af 11. januar 2017, fastsættes efter bemyndigelse i henhold til § 7, nr. 3, i bekendtgørelse nr. 777 af 19. juni 2017 om Fødevarestyrelsens opgaver og beføjelser:
ATP-materielkontrollens regnskaber og budget § 1. ATP-materielkontrollen skal forelægge regnskabs-og budgetmæssige indberetninger for ATP-udvalget til bemærkninger.
 Stk. 2.  ATP-udvalget skal gøre sig bekendt med indholdet af modtagne regnskabs- og budgetmæssige indberetninger og sende skriftlige bemærkninger til Fødevarestyrelsen.
 Stk. 3. ATP-udvalget skal straks underrette Fødevarestyrelsen om eventuelle uoverensstemmelser i ATP-materielkontrollens regnskabspraksis.
Kontrolafgifter § 2. Forslag om regulering af gebyrer for ATP-materielkontrollens virksomhed, som fastsat ved bekendtgørelse nr. 18 af 7. januar 2016 om betaling for godkendelse og syn m.m. af transportmateriel til letfordærvelige levnedsmidler (ATP), forelægges ATP-udvalget til udtalelse.
 Stk. 2. ATP-udvalget kan af egen drift foreslå ændring de i stk. 1, nævnte gebyrer.
Ændring af ATP-reglerne § 3. ATP-udvalget høres i forbindelse med forslag om ændring af ATP-traktaten eller nationale regler om samme emne.
 Stk. 2. ATP-udvalget informeres om vedtagne ændringer af traktat eller national lovgivning.
 § 4. ATP-udvalget kan stille forslag til ændringer af gældende regler om ATP-materielkontrol.
Oplysninger vedrørende kontrol / egenkontrol § 5. ATP-udvalget holdes løbende ajour med Fødevarestyrelsens praksis vedrørende kontrol og egenkontrol med ATP-materiel.
 § 6. ATP-udvalget kan stille forslag om gennemførelse af kontrolkampagner vedrørende ATP-godkendt materiel.
ATP-udvalgets arbejde i øvrigt § 7. ATP-udvalget afholder udvalgsmøder, og udvalget har pligt til at tage referat af disse møder.
 Stk. 2. Udvalgsmøderne i stk. 1, afholdes løbende og så ofte, som det er nødvendigt for at varetage tilsynet med ATP-materielkontrollens virksomhed, herunder tilsynet med budget og regnskab, jf. § 1.
 Stk. 3. ATP-udvalget skal orientere Fødevarestyrelsen om forestående udvalgsmøder, herunder om dagsorden for mødet, og udvalget skal sende kopi af mødereferat til Fødevarestyrelsen.
§ 8. ATP-udvalget skal hurtigst muligt efter kalenderårets afslutning fremsende en opgørelse over omkostninger til udvalgets arbejde i det pågældende år, som fordres afholdt af afgifter opkrævet i forbindelse med ATP-materielkontrollens arbejde.
Opgørelsen skal sendes til Fødevarestyrelsen og til DMRI, ATP-materielkontrollen.
 § 9. Bekendtgørelsen træder i kraft den 1. januar 2018.
 Stk. 2. Cirkulæreskrivelse nr. 9239 af 13. maj 2005 om kommissorium for Fødevarestyrelsens ATP-udvalg  arbejdsopgaver, kompetencer og forpligtelser ophæves.
