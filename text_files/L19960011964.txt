 Den 19. september 1995 undertegnedes i Kairo en overenskomst mellem  

 Danmark og Egypten, ifølge hvilken den danske regering yder et beløb på 48,2  

 mio. kroner til rehabilitering af to hvedemøller i Benha og Mahalla.
 Projektets formål er, gennem nyt udstyr og forbedret teknik, at udnytte  

 møllernes fulde produktionskapacitet, forbedre kvaliteten af det producerede  

 mel og reducere vand- og luftforureningen i forbindelse med produktionen.  

 Sidstnævnte er dels en følge af manglende luftfiltre, dels en følge af at  

 rensningen foregår ved vaskning, hvorefter spildevandet ledes urenset ud i  

 Nilen.
Projektet har en løbetid på 2 år og vil blive gennemført af et dansk  

 firma.
Et dansk rådgivningsfirma vil føre tilsyn med projektet.
 Aftalen er trådt foreløbigt i kraft ved undertegnelsen den 19. september  

 1995 og endeligt efter godkendelse af det egyptiske parlament ved dekret af  

 3. april 1996.
Aftalen er et led i den generelle overenskomst om fagligt samarbejde  

 mellem de to lande af 25. marts 1981, jf.
Udenrigsministeriets bekendtgørelse  

 nr. 8 af 30. januar 1985, Lovtidende C.
