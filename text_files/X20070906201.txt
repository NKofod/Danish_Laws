Udredning af sygdomme hos langtidssygemeldte  

 medarbejdere Spørgsmål Kan en  

 arbejdsgiver tilbyde produktet "x" skattefrit for medarbejderne  

 efter  

 reglerne i ligningslovens § 30? Svar Ja.
Beskrivelse af de faktiske forhold Ordningen tager  

 sigte på en hurtig udredning af sygdomme hos langtidssygemeldte medarbejdere  

 med henblik på, at medarbejderen har mulighed for hurtigere at komme tilbage  

 til arbejdet.
 Brug af  

 ordningen forudsætter, at medarbejderen er henvist til ordningen fra en læge.  

 Spørger har efterfølgende oplyst, at det er hensigten, at lægehenvisningen  

 kommer fra medarbejderens egen læge.
Ordningen  

 indebærer, at der efter en samtale med medarbejderen tilrettelægges et  

 sammenhængende udredningsforløb, herunder bl.a. scanning og røntgen, hvor et  

 netværk af specialister inddrages, så behovet for eventuel viderebehandling  

 afdækkes.
Netværket omfatter speciallæger, klinikker og hospitaler.
 Ordningen  

 omfatter ikke operation eller anden viderebehandling, som forudsættes at ske  

 i  

 det offentlige behandlingssystem eller via hospitalsforsikringer m.v.
Ordningen vil  

 kunne ske, når der er tale om arbejdsrelaterede og ikke arbejdsrelaterede  

 lidelser,  

 og når det af vurderes, at ordningen vil kunne fremskynde tilbagevenden til  

 arbejdet.
Ordningen vil således kunne ske på følgende måder:
 Der arbejdes med  

 to prismodeller.
Efter den ene  

 model udgør betalingen en fast pris årligt for hver ansat.
Dette beløb dækker  

 et antal udredninger om året på indtil 2 % af det samlede  

 medarbejderantal.
Overstiger antallet af udredningsforløb det aftalte  

 maksimum,  

 betales et yderligere beløb for hver yderligere udredning.
 Den anden model  

 indebærer, at virksomheden betaler en fast årlig beredskabspris, hvortil  

 kommer  

 et beløb for hver sag.
 Det er en  

 forudsætning, at udredningen kan gennemføres inden for 3 måneder.  

 Komplicerede  

 forhold, hvor undersøgelserne strækker sig ud over 3 måneder, afregnes  

 særskilt.
 Ordningen  

 omfatter såvel arbejdsrelaterede som ikke-arbejdsrelaterede sygdomme og  

 skader.
 Ordningen  

 tilbydes samtlige medarbejdere eventuelt med undtagelse af medarbejdere på  

 deltid,  

 der arbejder mindre end 8 timer om ugen, og medarbejdere, som har været ansat  

 i  

 selskabet i mindre end 9 måneder.
Spørgers eventuelle opfattelse ifølge anmodning og bemærkninger til  

 sagsfremstilling Den ordning, der  

 søges godkendt efter reglerne i ligningslovens § 30, omfatter den indledende  

 behandling  

 i form af udredning af patientens eventuelle sygdom.
Den videre behandling af  

 en konstateret sygdom forudsættes således at ske enten ved, at arbejdsgiveren  

 har tegnet en forsikring, som sikrer medarbejderne adgang til private  

 hospitaler m.v., eller ved, at medarbejderen på baggrund af den diagnose, der  

 er resultatet af udredningen gennem udbyderen af produktet, søger behandling  

 i  

 det offentlige behandlingssystem.
 Det er spørgers  

 vurdering, at også et tilbud om ordningen vil være omfattet af  

 skattefriheden,  

 selv om arbejdsgiver ikke også tilbyder den videre behandling til sine  

 medarbejdere, som undersøgelserne måtte vise behov for.
 Spørger støtter  

 denne opfattelse på de almindelige bemærkninger til lovforslaget (L 97  

 fremsat  

 den 6. februar 2002), som giver grundlag for en bred forståelse af det  

 skattefri område:
"Lovforslaget  

 har til formål at gøre sundhedsbehandlinger, som arbejdsgiveren betaler for  

 sine medarbejdere, skattefri.
Herved sker der en forbedring af den generelle  

 velfærd, og det gøres mere attraktivt for virksomhederne at påtage sig et  

 socialt ansvar.
Mange virksomheder vil i dag gerne hjælpe medarbejderne til  

 at  

 fungere bedre på arbejdspladsen eller til at komme hurtigere tilbage til  

 arbejdspladsen efter en sygdom til fordel for både virksomheden,  

 medarbejderen  

 og det omgivende samfund.
Beskatningen af den behandling, som medarbejderen  

 modtager, opfattes imidlertid som en barriere set fra virksomhedernes og  

 medarbejdernes side.
Der er i  

 forvejen skattefrihed for ydelser, som en medarbejder modtager fra sin  

 arbejdsgiver til alkoholafvænning.
Med forslaget udvides denne skattefrihed,  

 således at den også kommer til at omfatte lægefagligt begrundede behandlinger  

 ved sygdom eller ulykke, som direkte eller indirekte afholdes af  

 arbejdsgiveren.
Desuden kan sygdomsforebyggende behandlinger være omfattet, i  

 det omfang de er lægefagligt begrundet Lovforslaget  

 indebærer, at den medarbejder, der modtager den pågældende  

 sundhedsbehandling,  

 ikke beskattes af værdien af behandlingen efter reglerne om personalegoder.  

 Virksomhedens udgifter til behandling skal samtidig som hidtil kunne  

 fratrækkes  

 af denne som en driftsomkostning.
Gennemførelsen  

 af forslaget indebærer flere forskellige fordele.
For det første får  

 medarbejderen  

 i tilfælde af sygdom en hurtigere behandling, hvilket giver større chancer  

 for  

 et optimalt behandlingsresultat, end det er tilfældet ved selv en kortere  

 ventetid.
En hurtigere behandlingstid medfører desuden, at generne, såvel de  

 fysiske som de psykiske, for medarbejderen og dennes familie, minimeres.  

 Endvidere kan nogle sygdomstilfælde undgås.
Derudover vil gennemførelsen af  

 forslaget have en god effekt på det psykiske arbejdsmiljø, idet medarbejderne  

 ved, at virksomhedens ledelse bekymrer sig om deres velbefindende.
 For det andet er  

 det en fordel for arbejdsgiveren, der får mindsket sygefraværet og hurtigere  

 får sine medarbejdere tilbage og således undgår de omkostninger af såvel  

 økonomisk som organisatorisk karakter, der er forbundet med længerevarende  

 personalefravær.
For det tredje  

 vil ordningen have samfundsøkonomiske fordele, idet der både spares penge til  

 behandlingen  

 af de pågældende, og ventelisterne forkortes til gavn for de grupper i  

 samfundet,  

 der ikke kan betale sig fra en behandling på et privathospital eller ikke har  

 en arbejdsgiver, der vil betale for en sådan behandling.
Således vil alle  

 samfundsgrupper have direkte eller indirekte gavn af ordningen.
Som følge af  

 den kortere ventetid og sygeperiode vil udgifterne til sygedagpenge være  

 faldende." En hurtig  

 udredning er et væsentligt element i at opnå de formål, som er angivet i  

 lovforslaget, herunder at mindske belastningen på medarbejderen og familien,  

 at  

 give bedre mulighed for et optimalt behandlingsresultat og sikre, at  

 medarbejderen hurtigere kan komme tilbage i arbejde.
 Der er således  

 efter spørgers opfattelse grundlag for at anse ordningen for skattefri efter  

 § 30 i ligningsloven.
 Det bemærkes, at  

 spørgsmålet om skat kun er relevant for ikke-arbejdsrelaterede sygdomme og  

 skader, idet de arbejdsrelaterede forhold er skattefri allerede efter  

 statsskattelovens regler.
SKATs indstilling og begrundelse Det følger af  

 ligningsloven § 30, stk. 1, 1. pkt., at der ved opgørelsen af den  

 skattepligtige  

 indkomst ikke medregnes ydelser, som afholdes af arbejdsgiveren til  

 lægefagligt  

 begrundet behandling af medarbejderen ved sygdom eller ulykke, herunder  

 behandling af psykiske lidelser hos en psykolog eller psykiater, til  

 tilsvarende sygdomsforebyggende behandling, til behandling hos en kiropraktor  

 eller til behandling af medarbejderens misbrug af medicin, alkohol eller  

 andre  

 rusmidler, jf. dog stk. 2.
 Hvis nærmere  

 betingelser er opfyldt, jf. bl.a. ligningsloven § 30, stk. 3, kan  

 arbejdsgiveren således betale lægefagligt begrundet behandling af  

 medarbejderen  

 ved sygdom eller ulykke samt sygdomsforbyggende behandling, og ydelsen vil  

 være  

 skattefri for medarbejderen.
Ordningen  

 omfatter ikke selve  

  

 behandlingen  

  

 af en konstateret sygdom eller ulykke,  

 men tilsigter alene at dække den indledende udredning af patientens  

 eventuelle  

 sygdom.
Det kan derfor diskuteres, om ordningen vil være omfattet af  

 ligningsloven § 30.
 Af  

 lovbemærkningerne til ligningsloven § 30, lov nr. 389 af 6/6 2002 (  


  

 L 97-2 2001/02  

  

 )  

  

 fremgår bl.a. følgende:
Med forslaget  

 udbygges den eksisterende skattefrihed efter ligningslovens § 30, således at  

 der også bliver skattefrihed for arbejdsgiverbetalte ydelser til behandling i  

 forbindelse med sygdom eller ulykke, som er lægefagligt begrundet.
Dette  

 indebærer nærmere, at der skal foreligge en lægehenvisning til behandlingen.  

 Alle udgifter, der er nødvendige i forbindelse med denne behandling, herunder  

 udgifter til forundersøgelse, sygetransport, efterkontrol og genoptræning,  

 vil  

 være omfattet af skattefriheden.
Af  

 bemærkningerne fremgår således, at alle dele af behandlingen herunder  

 forundersøgelser mv. er omfattet af skattefriheden.
Da der skal foreligge en  

 egentlig lægehenvisning til behandlingen, må bemærkningerne dog tolkes på en  

 sådan måde, at der er tale om forundersøgelse, transport mv. i forbindelse  

 med  

 en allerede konstateret sygdom eller ulykke.
Ordningen tilsigter at tage hånd  

 om medarbejdere, der er langtidssygemeldte, og det må derfor lægges til  

 grund,  

 at medarbejderne  

  

 er  

  

 konstateret syge, dog uden der nødvendigvis er  

 stillet en egentlig diagnose endnu.
 Ligningsloven §  

 30 omfatter også forebyggende behandlinger, hvis de er lægefagligt begrundet.  

 En ordning der tager sigte på en hurtig udredning af sygdommen, således at  

 man  

 evt. kan begrænse sygdommens omfang samtidig med, at medarbejderen har  

 mulighed  

 for en hurtigere raskmelding og derved hurtigere genoptagelse af arbejdet,  

 vil  

 alt andet lige være sygdomsforebyggende.
Det følger af  

 Ligningsvejledning, Alm.
Del, afsnit  


  

 A.B.1.9.24  


,  

 at det for så vidt angår en af arbejdsgiveren betalt forsikringsordning, ikke  

 vil være i strid med bestemmelsen, hvis arbejdsgiveren begrænser tilbuddet  

 til  

 f.eks én betalt behandling pr. medarbejder.
Hvis man sammenholder dette med,  

 at  

 det ikke fremgår af lovbemærkningerne eller af praksis, at arbejdsgiveren  

 skal  

 tilbyde at dække  

  

 hele  

  

 sygdomsforløbet fra forundersøgelse til  

 genoptræning, syntes det rimeligt at godkende, ordningen efter ligningsloven  

 §  

 30.
 Ud fra en samlet  

 vurdering, er det herefter SKATs opfattelse, at ordningen kan godkendes efter  

 ligningsloven § 30.
Det følger af  

 ligningsloven § 30, stk. 3, at det er en betingelse for skattefriheden efter  

 stk. 1, at udgiften afholdes som led i arbejdsgiverens generelle  

 personalepolitik for alle virksomhedens medarbejdere.
Tilbuddet kan dog  

 begrænses efter generelle kriterier om anciennitet og antal arbejdstimer.
Det bemærkes, at  

 ordningen tilbydes samtlige medarbejdere eventuelt med undtagelse af  

 medarbejdere  

 på deltid, der arbejder mindre end 8 timer om ugen, og medarbejdere, som har  

 været  

 ansat i selskabet i mindre end 9 måneder.
Betingelserne i ligningsloven § 30,  

 stk. 3, er herefter opfyldt.
 Det indstilles,  

 at Skatterådet svarer ja, til spørgsmål 1.
Skatterådets afgørelse og begrundelse Skatterådet  

 godkender SKATs indstilling bl.a. under henvisning til, at det er  

 medarbejderens egen læge, der henviser medarbejderen til ordningen.
Svaret er bindende for skattemyndighederne i følgende periode Svaret er  

 bindende i 5 år fra afgørelsens dato.
