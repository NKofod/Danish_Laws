Nr BTL 223 Betænkning over Forslag til lov om ændring af lov om læhegn samt om  

 ændring af ligningsloven   

 Nr L 223 1992-93, 1. samling Afgivet af Landbrugs- og Fiskeriudvalget Afgivet: 19930602 Udvalget har behandlet lovforslaget i nogle møder og har herunder stillet spørgsmål til landbrugsministeren, som denne har besvaret skriftligt.
 Endvidere har udvalget modtaget en skriftlig og mundtlig henvendelse fra  

 Fællesudvalget for Læplantning.
 Der er af landbrugsministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de af  

 landbrugsministeren stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til vedtagelse med de stillede ændringsforslag.
Ændringsforslag Til § 1Af landbrugsministeren , tiltrådt af udvalget :
 1) Efter nr. 5 indsættes som nyt nummer:
»01. I § 17, stk. 1, indsættes efter  

 »ejere«: »og, under forudsætning af ejers accept, til  

 forpagtere«.' 2) Efter nr. 5 indsættes som nyt nummer:
»02. I § 18, stk. 1 og 3, indsættes efter  

 »ejere«: »og forpagtere«.' Af et mindretal (FP):
 3) Nr. 6 udgår.
 4) I den under nr. 11 foreslåede ændring af § 24  

 affattes stk. 2 således:
» Stk. 2. Med henblik på at kontrollere gennemførte  

 foranstaltninger foretager tilskudsmyndighederne stikprøvevis kontrol af, om  

 læhegnet er etableret som anført på ansøgningen, og at læhegn ikke sløjfes  

 inden for en periode på 10 år efter etableringen.« Bemærkninger Til nr. 1 og 2 Efter de hidtil gældende regler ydes tilskud til individuel  

 beplantning alene til ejere og ikke til forpagtere.
Fællesudvalget for Læhegn har gjort opmærksom på, at den stigende  

 anvendelse af forpagtningsaftaler i visse tilfælde vanskeliggør  

 projekteringen af store, sammenhængende, kollektive beplantninger.
For at  

 undgå huller i kollektive læhegn foreslås det derfor, at tilskud også kan  

 ydes til forpagtere.
 Da tilskudsmodtager er forpligtet til at sikre læhegnets vedligeholdelse i  

 mindst 10 år, vil det uanset forpagtningsaftalens løbetid være en  

 forudsætning for tilskuddet, at ejeren af den pågældende ejendom accepterer  

 etableringen af læhegn og påtager sig at overtage de 10-årige  

 vedligeholdelsesforpligtelser, hvis forpagtningsaftalen efter sit eget  

 indhold eller andre årsager skulle blive bragt til ophør inden  

 10-års-periodens udløb.
 Til nr. 3 Fremskridtspartiet kan ikke støtte en forhøjelse af  

 tilskudsprocenten fra 50 til 70, men foreslår denne bibeholdt på det  

 nuværende niveau.
Fremskridtspartiet er imod tilskud, idet tilskud betales af andre.
Tilskud  

 skaber et kunstigt forbrug af ydelser.
Tilskud er dyre i administration.
Det  

 er almindeligt kendt, at der skal opkræves 1.300 kr. i skatter for at kunne  

 udbetale 1.000 kr. i tilskud.
Resten forsvinder i den offentlige  

 administrationsmølle.
Fradragsdelen i forslaget kan Fremskridtspartiet støtte ud fra den  

 betragtning, at læhegn er vigtige i forbindelse med driften af ejendommen, og  

 som følge heraf er udgifter til læhegn naturligvis en fradragsberettiget  

 driftsomkostning.
Kun landmænd, der virkelig har brug for læhegn, investerer  

 deres egne tjente penge i læhegn.
 Til nr. 4 Ministeren drager omsorg for, at ansøgningsskemaet udformes på  

 en enkel og let forståelig måde, således at ansøgningsskemaet indeholder  

 følgende bestemmelser:
 1) Landmanden oplyser ved indsendelse af ansøgning om støtte til plantning  

 af læhegn specifikt, hvad der ansøges om.
 2) Tilskudsmyndighederne giver efter behandlingen af ansøgningen et  

 foreløbigt tilsagn om støttebeløbets størrelse.
 3) Tilskudsmyndighederne oplyser ansøgeren om, at tilskuddet anvises til  

 udbetaling, når:
a) læhegnet er etableret efter de i ansøgningen anførte oplysninger, og b) landmanden har indsendt fakturakopi for plantningen af læhegnet til  

 tilskudsmyndighederne, samt c) landmanden er indforstået med, at tilskudsmyndighederne foretager  

 stikprøvevis kontrol af, om læhegnet er etableret som anført på ansøgningen,  

 og at læhegnet ikke sløjfes inden for en periode på 10 år efter etableringen.
