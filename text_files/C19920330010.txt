Henvisning til At-meddelelsessystemets gruppe 6 SiO i alle pligtige virksomheder I.
Orientering Fra 1. april 1992 frem til 31. marts 1993 gennemfører Arbejdstilsynet en  

 landsdækkende indsats, der skal sikre, at pligtige virksomheder opretter  

 sikkerhedsorganisation.
Baggrunden for indsatsen Som led i sikring af, at større virksomheder arbejder systematisk med  

 sikkerheds- og sundhedsspørgsmål, er det af afgørende betydning, at der er  

 oprettet sikkerhedsorganisation.
En række undersøgelser viser, at mange virksomheder ikke lever op til  

 bekendtgørelsen om virksomhedernes sikkerheds- og sundhedsarbejde.
En del har  

 ikke etableret sikkerhedsorganisation, og andre holder den ikke ved lige via  

 nyvalg, organisationsændringer m.v.
 For eksempel viste Arbejdstilsynets landsdækkende undersøgelse af  

 arbejdsmiljøpåvirkningerne inden for træ- og møbelindustrien i 1988, at over  

 25% af de virksomheder, der indgik i undersøgelsen, ikke havde oprettet  

 sikkerhedsorganisation efter reglerne.
Resultaterne fra Arbejdstilsynets sikkerhedsorganisationsindsats inden for  

 dagligvarehandlen i 1990/1991 gav et lignende billede, nemlig at 30-40% af  

 butikkerne med over 20 ansatte ikke havde organiseret sikkerhedsarbejdet  

 efter reglerne.
I en lignende ikkerhedsorganisationsindsats over for udvalgte  

 områder inden for jernindustrien 1990-1991 viste det sig, at godt 20% ikke  

 havde organiseret sikkerhedsarbejdet efter reglerne.
Formålet med indsatsen Indsatsen skal medvirke til sikring af, at bekendtgørelsen om  

 virksomhedernes sikkerheds- og sundhedsarbejde efterleves ved:
- at pligtige virksomheder opretter sikkerhedsorganisation - at alle relevante personer tilmeldes og gennemfører en §9-uddannelse.
 Herudover skal indsatsen medvirke til at bekendtgørelsen om etablering af  

 bedriftssundhedstjeneste efterleves på de virksomheder, der er omfattet af  

 indsatsen.
Indsatsområde Indsatsen retter sig mod virksomheder, som er pligtige til at oprette  

 sikkerhedsorganisation.
Indsatsen omfatter således virksomheder, hvor der er beskæftiget 10  

 ansatte eller derover.
For kontor- og administrative virksomheder dog kun  

 hvor der er beskæftiget 20 ansatte eller derover.
 For bygge- og anlægsområdet omfatter indsatsen kun de bygge- og  

 anlægsvirksomheder, som skal have sikkerhedsorganisation på virksomhedens  

 faste arbejdssted.
 Undtaget er virksomheder, som inden for de sidste to år på  

 tilfredsstillende måde har afgivet sikkerhedsorganisationsoplysninger til den  

 lokale tilsynskreds.
II.
Instruktion Indsatsen skal gennemføres af den lokale til3JGGsynskreds, men forventes  

 at blive bakket op af de lokale organisationer.
 Indsatsen er opdelt i følgende faser:
1. Søgning Kredsen skal via Arbejdstilsynets virksomhedsregister, virksomhedsmapperne  

 samt lister og labels fra Danmarks Statistik finde frem til:
 a)Virksomheder og institutioner med 20 ansatte og derover, hvor  

 sikkerhedsorganisationsoplysningerne eventuelt er forældede eller mangler.
 b)Virksomheder og institutioner med flere end 9 og færre end 20 ansatte,  

 for så vidt der er tale om brancher, der er pligtige til at etablere  

 sikkerhedsorganisation, og hvor sikkerhedsorganisationsoplysningerne  

 eventuelt er forældede eller mangler.
2. Vejledning Kredsen skal sende et brev til alle virksomheder, hvor  

 sikkerhedsorganisationsoplysningerne eventuelt kan være forældede eller  

 mangler.
I brevet skal være en vejledning om  

 sikkerhedsorganisationsbestemmelserne og en anmodning om inden for en måned  

 at give en tilbagemelding til den lokale tilsynskreds.
Virksomheder og  

 institutioner med over 20 ansatte skal oplyses om pligten til at meddele den  

 lokale tilsynskreds om valget af sikkerhedsorganisation og om ændringer heri.
3. Rykker Virksomheder, som ikke har svaret inden for den fastsatte tidsfrist, eller  

 som har givet mangelfuld tilbagemelding, skal modtage en rykkerskrivelse.
 Virksomheden skal gøres klart, at Arbejdstilsynet eventuelt aflægger besøg  

 på virksomheden, hvis der ikke kommer en tilbagemelding.
4. Tilsynsbesøg Tilsynsbesøgene skal omfatte de virksomheder, som ikke har reageret på  

 rykkerskrivelsen.
5. Resultatopgørelse I forbindelse med indsatsen skal kredsene udfylde et spørgeskema til  

 efterfølgende vurdering af indsatsen.
Skemaet indsendes til Direktoratet.
På baggrund af de indsendte spørgeskemaer udarbejdes en landsdækkende  

 afrapportering af indsatsen.
Denne afrapportering skal bl.a. indeholde en  

 opgørelse over, hvor mange virksomheder der ved indsatsens afslutning har  

 etableret sikkerhedsorganisation.
Tilsyns- og påbudspolitik Kredsene skal, i de tilfælde hvor det ved tilsynsbesøget konstateres, at  

 sikkerheds- og sundhedsarbejdet ikke er organiseret i henhold til  

 bestemmelserne i bekendtgørelse nr. 392 af 10. august 1978 om virksomhedernes  

 sikkerheds- og sundhedsarbejde, og i de tilfælde hvor virksomheder, som har  

 pligt til at etablere bedriftssundhedstjeneste, ikke har overholdt  

 bestemmelserne i bekendtgørelse nr. 889 af 28. december 1987 om  

 bedriftssundhedstjeneste, afgive påbud om, at forholdene skal bringes i  

 overensstemmelse med regler herfor.
III.
Ikrafttræden Straks.
