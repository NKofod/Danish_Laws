Indledning Formålet med reglerne om forudgående beskæftigelse som betingelse for  

 dagpengeretten er at sikre, at personer, der modtager arbejdsløshedsdagpenge,  

 har en vis aktuel tilknytning til arbejdsmarkedet.
Det fremgår af reglerne, at beregningen af 26-ugers reglen skal ske  

 på den måde, at man fra ledighedstidspunktet »tæller tilbage«,  

 indtil der sammenlagt foreligger 26 ugers arbejde.
Fra dette tidspunkt går  

 man 3 år frem, hvorefter man har fundet den dato, hvor dagpengeretten ophører  

 dog således, at de eventuelt forekommende »døde perioder« i  

 3-årsperioden lægges til, hvorved »falddatoen« forskydes  

 tilsvarende fremefter.
Eksempel Medlemmet skal pr. 1. maj 1985, hvor hun melder sig ledig, dokumentere, at  

 hun opfylder arbejdskravet.
Medlemmet har imidlertid været syg i tiden 1.  

 januar 1983-1. september 1983 og har derefter været i beskæftigelse i henhold  

 til bistandslovens § 42 i tiden 1. september 1983-1. september 1984.
 Derefter er pågældende hjemmegående indtil den 1. maj 1985.
 Medlemmet har efter den 4. januar 1982 haft i alt 26 ugers arbejde.  

 3-årsperioden regnes derfor fra denne dato.
Den i 3-årsperioden forekommende sygeperiode og beskæftigelse i henhold  

 til bistandslovens § 42 (»død periode«) forlænger 3-årsperioden  

fremad fra den 4. januar 1985 med et til den »døde periode«  

 svarende tidsrum, dvs. 8 måneders sygdom og 1 års § 42-beskæftigelse, i alt  

 20 måneder.
Medlemmets »falddato« (sidste dag med dagpenge) bliver  

 herefter den 3. september 1986.
Det fremgår af lovbestemmelsen, at kun arbejde udført i medlemsperioder  

 kan medregnes til opfyldelse af arbejdskravet.
Dette indebærer, at arbejde,  

 der udføres i perioder, hvor pågældende for eksempel på grund af en  

 restanceslettelse ikke er arbejdsløshedsforsikret, ikke kan medregnes.
 Arbejde i en tidligere medlemsperiode, f.eks. forud for en slettelse på  

 grund af restance, kan derimod medregnes.
Lovens § 55, stk. 2, fastsætter et skærpet arbejdskrav som betingelse for  

 yderligere udbetaling af arbejdsløshedsdagpenge til medlemmer, der er faldet  

 for det almindelige arbejdskrav.
Ved beregningen af det skærpede arbejdskrav  

 kan medtages arbejde, der er udført forud for det tidspunkt, hvor medlemmet  

 faldt for det almindelige arbejdskrav.
 § 55  omhandler alene heltidsforsikrede medlemmer,  

 samt medlemmer, der betragtes som deltidsforsikret i henhold til  

 arbejdsløshedslovens § 68, stk. 3.
 For medlemmer, der betragtes som deltidsforsikret i henhold til § 68, stk.  

 1 eller 2, gælder reglen i arbejdsløshedslovens § 72.
 Reglerne i nærværende bekendtgørelse og vejledning gælder også for  

 medlemmer, der er omfattet af § 72.
Militærtjeneste og uddannelse Med direkte lovhjemmel i § 56, stk. 1, er »tidsrum, hvori medlemmet  

 har været indkaldt til aftjening af værnepligt, tidsrum, hvori han har  

 forrettet frivillig tjeneste ifølge kontrakt med forsvaret, samt tidsrum,  

 hvori han har gennemført en erhvervsmæssig uddannelse af den i § 41, stk. 1,  

 nr. 3 c), nævnte art«, sidestillet med arbejde i relation til  

 opfyldelse af arbejdskravet.
Til § 1, stk. 1 Arbejdsløshedsloven angiver ingen retningslinier for, hvad der skal  

 forstås ved »lønarbejde«.
 Man må derfor ved bestemmelsen af dette begreb henholde sig til de  

 kendetegn, der traditionelt er knyttet til det typiske lønmodtagerforhold.
 Af sådanne forhold, der kan være vejledende for afgrænsningen af  

 lønmodtagerbegrebet - uden hver for sig at være afgørende - kan særligt  

 nævnes:
Løn- og arbejdsvilkår Hvis der arbejdes inden for rammerne af en kollektiv overenskomst på  

 området, vil der normalt ikke være tvivl om, at der foreligger lønarbejde i  

 arbejdsløshedslovens forstand.
 Omfattes arbejdsforholdet ikke af en overenskomst, må der sammenlignes med  

 overenskomst for arbejde af tilsvarende eller sammenlignelig karakter.
Arbejde i familievirksomhed og for ægtefælle/samlever Arbejde i en virksomhed, der ejes af pågældendes familie, kan ikke uden  

 videre betragtes som lønarbejde i arbejdsløshedslovens forstand, selv om  

 medlemmet ikke er medejer af virksomheden.
 Det må i hvert enkelt tilfælde påses, at medlemmets løn- og  

 ansættelsesvilkår i virksomheden er i overensstemmelse med de vilkår, der  

 ifølge overenskomst gælder for tilsvarende arbejde, jfr. det om begrebet  

 lønarbejde ovenfor anførte.
 Foreligger der dokumentation herfor, samt for at der er indbetalt  

 kildeskat, bidrag til ATP m.v., må det imidlertid anses som hovedreglen, at  

 beskæftigelsen kan betragtes som lønarbejde i relation til  

 arbejdsløshedslovens bestemmelser.
 Særligt for så vidt angår arbejde hos ægtefælle/samlever, der driver  

 selvstændig virksomhed, bemærkes, at sådant arbejde almindeligvis ikke kan  

 anses for lønarbejde i relation til opfyldelse af arbejdskravet.
 Der henvises til direktoratets bekendtgørelse nr. 737 af 28. december 1982  

 om retten til arbejdsløshedsdagpenge for medlemmer, som under ledighed har  

 bibeskæftigelse ved selvstændig virksomhed.
Hjemmearbejde, det vil sige arbejde, der udføres i arbejdstagerens  

 eget hjem uden egentlig arbejdsledelse og -kontrol, opfylder som hovedregel  

 ikke betingelserne for at kunne medregnes til opfyldelse af arbejdskravet som  

 lønarbejde.
For at hjemmearbejde skal kunne medregnes som lønarbejde, vil det  

 normalt være en betingelse, at der er indgået en faglig kollektiv  

 overenskomst om vilkårene for arbejdets udførelse.
Sådanne overenskomster er  

 indgået for hjemmesyersker og for kommunale dagplejemødre.
 Hvis en person ansættes som hjemmehjælper for ægtefælle eller andre  

 i hjemmehjælperens eget hjem og på løn- og arbejdsvilkår, der er sædvanlige  

 for kommunale hjemmehjælpere, herunder at pågældende er undergivet kommunalt  

 tilsyn - betragtes beskæftigelsen som lønarbejde i arbejdsløshedslovens  

 forstand.
Særligt om døgnpleje gælder, at kun et egentligt ansættelsesforhold  

 mellem en anbringende myndighed og døgnplejeren kan betragtes som lønarbejde  

 i arbejdsløshedslovens forstand.
For at forholdet skal kunne tages i  

 betragtning, må der stilles særlige krav til ansættelsesaftalen og dens  

 indhold:
 Herudover er det en betingelse, at beskæftigelsen udøves som hovederhverv.
 Finder beskæftigelsen som døgnplejer sted på andre vilkår end anført, kan  

 beskæftigelsen ikke betragtes som lønarbejde i arbejdsløshedslovens forstand.
 Særligt om weekend-arbejde gælder, at dette kan godkendes som  

 lønarbejde (og medregnes til opfyldelsen af arbejdskravet med et timetal, der  

 svarer til fuld sædvanlig arbejdstid), hvis der mellem de faglige  

 organisationer er indgået overenskomst om en ugentlig arbejdstid på 24 timer  

 i weekenden til en løn, der svarer til en normal ugeløn inden for faget, og  

 under forudsætning af, at det i overenskomsten er fastsat, at de pågældende  

 ikke må have anden lønnet beskæftigelse.
Med hensyn til arbejde i udlandet bemærkes, at kun  

dokumenteret beskæftigelse kan medregnes.
Denne dokumentation skal  

 indeholde oplysninger om arten og omfanget af samt aflønningen for den  

 omhandlede beskæftigelse.
Der må normalt stilles strenge krav til  

 dokumentationens karakter, bl.a. på grund af vanskelighederne ved  

 efterfølgende at foretage kontrol af oplysningerne.
 Hverv som folketingsmedlem sidestilles med lønarbejde i relation  

 til § 55. Ligeledes hverv som borgmester, rådmand og udvalgsformand, når  

 dette har karakter af fuldtidsbeskæftigelse.
Arbejde med offentlige løntilskud For at kunne medregnes til opfyldelsen af arbejdskravet skal arbejde,  

 hvortil der ydes støtte til arbejdsgiveren fra det offentlige, være  

 tilskudsberettiget i henhold til særlig lovgivning om beskæftigelsesfremmende  

 foranstaltninger, jfr. nedenfor.
 For tiden gælder, at bl.a. deltagelse i følgende foranstaltninger kan  

 medregnes til opfyldelse af arbejdskravet:
 Beskæftigelsesarbejde i henhold til lov om arbejdsformidling og  

 arbejdsløshedsforsikring m.v. § 97 a.
 Deltagelse i beskæftigelsesprojekt eller beskæftigelse af unge i private  

 virksomheder i henhold til lov nr. 488 af 14. maj 1977.
 Deltagelse i projektgruppe for færdiguddannede i henhold til  

 undervisningsministeriets vejledning af 15. marts 1985, såfremt der  

 foreligger ansættelse hos en projektrekvirent.
 Beskæftigelse i henhold til lov nr. 277 af 10. juni 1981 om arbejdstilbud  

 til ledige med senere ændringer.
 Opmærksomheden henledes på, at beskæftigelse med støtte i henhold til  

 bistandslovens § 42, samt beskæftigelse på revalideringsinstitution eller i  

 øvrigt på beskyttet arbejdsplads - f.eks. med støtte efter bistandslovens §  

 91 - ikke betragtes som arbejde i relation til arbejdsløshedslovens regler,  

 men som »død periode«.
Til § 1, stk. 1 c) Udenrigsministeriet kan oplyse, hvilke programmer der er anerkendt ifølge  

 lovgivningen om internationalt udviklingssamarbejde.
Til § 1, stk. 2 a) Reglen om, at afspadseret overarbejde medregnes til opfyldelse af  

 arbejdskravet, skal ses i sammenhæng med bestemmelsen i stk. 3, om, at der  

 ved opgørelse af lønarbejdet højst kan medregnes det for faget gældende  

 normaltimetal.
Overarbejde kan således ikke medregnes - men vil altså kunne  

 medtages, hvis der finder afspadsering sted.
 Ved »faste overenskomstmæssige fridage« er særligt tænkt på 1.  

 maj, grundlovsdag samt 24. december.
Til § 1, stk. 2 e) Er et medlem i fuld beskæftigelse dagen før eller dagen efter en  

 søgnehelligdag, betragtes søgnehelligdagen som knyttet til et arbejdsforhold.
Til § 1, stk. 3 Reglen tager sigte på at fastslå, at overarbejde (arbejde ud over det  

 normale ugentlige timetal) ikke kan medregnes, medmindre der finder  

 afspadsering sted.
 Et medlem, der i den enkelte uge arbejder mindre end fuld tid, kan  

 medregne merarbejde på enkelte dage, hvis dette ikke medfører et timetal, der  

 overstiger den ugentlige normalarbejdstid for faget.
Til § 1, stk. 4 Når der i kraft af overenskomst, husaftaler eller lignende på en  

 arbejdsplads arbejdes kortere tid end den sædvanlige, overenskomstmæssige  

 arbejdstid, eller hvis der overenskomstmæssigt er fastsat en mindre ugentlig  

 arbejdstid for aften- eller nathold, eller for weekend-arbejde, betragtes  

 denne kortere arbejdstid som fuld arbejdstid.
Til § 1, stk. 5 Inden for visse områder, hvor arbejdets omfang ikke - eller kun vanskeligt  

 lader sig kontrollere, beregnes fradrag i dagpengene normalt på grundlag af  

 indtægten ved anvendelse af omregningssatsen, jfr. direktoratets  

 bekendtgørelse af 21. december 1983 om retten til dagpenge for et medlem, som  

 opnår arbejde af kortere varighed end fuld tid eller er ledig på grund af  

 vejrlig eller som følge af arbejdsfordeling.
 I sådanne tilfælde medregnes det timetal, der fremkommer ved omregningen,  

 og som har medført fradrag i dagpengene.
Til § 2 Ved oprettelsen af arbejdsløshedskasser for selvstændige erhvervsdrivende  

 blev selvstændig virksomhed sidestillet med lønarbejde i relation til  

 arbejdskravet.
Det er derfor alene fuldtidsbeskæftigelse (hovedbeskæftigelse) som  

 selvstændig, der kan medregnes, idet alene fuldtidsbeskæftigelse kan danne  

 grundlag for optagelse i en arbejdsløshedskasse for selvstændige.
En  

 medarbejdende ægtefælle anses i denne forbindelse som fuldtidsbeskæftiget.
 Fuld arbejdstid for en selvstændig beregnes som den almindeligt gældende  

 arbejdstid for lønmodtagere på arbejdsmarkedet.
 En selvstændig kan altså ikke medregne et højere timetal pr. uge, uanset  

 at et sådant højere timetal kan påvises, f.eks. ved hjælp af virksomhedens  

 åbningstider.
Til § 3 En række forhold kan begrunde, at den periode, inden for hvilken arbejde  

 skal være udført (3 år/18 måneder), forlænges.
De forhold, der kan komme i  

 betragtning, er angivet i § 3.
 Perioden forlænges med et til sygdommen, uarbejdsdygtigheden m.v. svarende  

 tidsrum (»død periode«).
 Ved de i § 3, pkt. i) nævnte »lignende ydelser« er navnlig tænkt  

 på den i lov om arbejdstilbud omhandlede uddannelsesydelse.
 For så vidt angår § 3, pkt. j) henvises til arbejdsdirektoratets  

 bekendtgørelse nr. 57 af 1. marts 1982 om arbejdes og indtægters betydning  

 for arbejdsløshedsdagpengenes størrelse, § 2 med tilhørende vejledning.
 Andre forhold end arbejde og de i § 3 angivne forhold, som måtte forekomme  

 i 3 års/18 månedersperioden, medfører ikke forlængelse og sidestilles således  

 med ledighed.
