Kendelse fra Pressenævnet i sag nr.  

 107/1999 En mand [K] har ved advokat Ebbe Holm klaget til  

 Pressenævnet over to artikler bragt i Øboen i uge 28 og uge  

 33/1999, idet han mener, at god presseskik er tilsidesat.
 Artiklen i uge 28 havde overskriften "Så grimt  

 kan det gøres". Heri hed det bl.a. :
"Museumsinspektør  Helle  Ravn ærgrer  

 sig over grimme stilbrud   fine haver og huse spoleres Lilla vinduer, japanske stenhaver foran  

 bindingsværkshuse og parcelhustage på gamle huse.
Museumsinspektør  Helle  Ravn, Langelands Museum,  

 er ved at få nok.
Rundt om på Langeland finder hun flere og flere  

 eksempler på voldsomme stilbrud.
Stilbrud som  Helle  Ravn ikke  

 tøver med at kalde grimme.
- Jeg er ikke og skal ikke være hverken dommer eller  

 smagsdommer.
Men nogle af de ting folk gør ved deres huse og haver er  

 altså helt ved siden af, mener  Helle  Ravn og kommer med nogle  

 eksempler:
·  

  Et fint bindingsværkshus fra 1800-tallet, der ligger højt.
Den  

 lille forhave er fyldt med hvide sten og japanske granitskulpturer.
- Sten kan være nydelige, og det kan være  

 udmærket med en japansk have.
Det passer bare ikke til det hus på  

 det sted.
Der sker et voldsomt stilbrud.
Så hellere et stakit eller en  

 hæk, som følger vejens linjer, ligesom et bånd og ligesom  

 der er tradition for, mener  Helle  Ravn." Artiklen blev ledsaget af et billede af et  

 bindingsværkshus og følgende billedtekst:
"Et fint gammelt bindingsværkshus med stråtag,  

 der passes.
Og en forhave med sten og granitskulpturer der slet ikke  

 passer." Efter denne artikel skrev klagerens advokat den 30. juli  

 1999 følgende til bladet:
 "På vegne af min klient skal jeg hermed protestere  

 mod indholdet i ovennævnte artikler samt mod evt. fremtidige  

 tilsvarende artikler og omtale af ejendommen i ugeavisen.
 Jeg er p.t. i færd med at undersøge sagen,  

 men skal allerede på nuværende tidspunkt på min klients  

 vegne tage forbehold for ethvert krav i anledning af det passerede.
Kopi af dette brev er tilsendt museumsdirektør  

  Helle  Ravn." Bladet bragte herefter i uge 33 følgende artikel  

 under overskriften "Husejer svarer igen via advokat".
 "Pressejurist afviser, at reglerne om privatlivets fred  

 er krænket.
Et københavnsk advokatfirma overvejer i  

 øjeblikket, om ØBOEN og museumsinspektør  Helle  Ravn  

 kan blive dømt for krænkelse af privatlivets fred.
Men det er et  

 vildskud, mener pressejurist  Knud  Aa.  Frøbert.
 I et brev fra det københavnske advokatfirma Holm  

 & Schmidt antyder advokat Ebbe Holm, at artiklen "Så grimt kan det  

 gøres" om stilbrud på gamle, langelandske huse og  

 haveanlæg kan mødes med krav.
Hvilke krav, der er tale om, fremgår ikke  

 nærmere af brevet.
Men advokaten protesterer mod indholdet i artiklen  

 og brug af foto.
 Det er heller ikke lykkedes at få advokat Ebbe Holm  

 i tale, men sagsøgeren [K], oplyse, at han føler sit privatliv  

 krænket af såvel foto som artiklens indhold.
- I kunne lige have ringet på og spurgt  

 først, så vi var advaret.
Det her er et lille samfund, og vi har  

 haft en trafik af folk forbi lige siden.
Det skal I have en afstraffelse for,  

 mener [K].
 Pressejuristen er imidlertid af en anden mening.
 - Man må altid fotografere huse udefra, bare der  

 ikke er personer på, og man må altid kritisere stil og farver.  

 Der er intet at komme efter der, fastslår  Knud  Aa.  

  Frøbert.
Hverken ØBOEN eller  Helle  Ravn har i  

 øvrigt sat navn på husejere eller adresse på huse og  

 haver.
Men det forhindrer selvfølgelig ikke læsere i at genkende  

 beskrivelse eller et affotograferet hus/have.
Artiklen om stilbrud har også sendt mange  

 læserbrevsskribenter i blækhuset." Bladet har ved skrivelse af 25. august 1999 afvist  

 klagerens henvendelse.
 Klageren har anført, at den første artikel  

 indeholdt et foto af klagerens hus samt nedsættende omtale heraf.
 Klageren har videre anført, at der ikke  

 forelå tilladelse fra klageren til offentliggørelsen af  

 klagerens navn i artiklen i uge 33.
 Bladet har i en udtalelse anført, at der hverken i  

 omtalen eller afbildningen af klagerens ejendom foreligger nogen  

 overtrædelse af medieloven eller god presseskik.
 Bladet finder tværtimod, at den af en  

 museumssagkyndig fremsatte vurdering er et bidrag til en helt rimelig  

 offentlig debat om æstetiske og historiske værdier.
 I sagens behandling har følgende  

 nævnsmedlemmer deltaget: Per Sørensen, Finn Rowold, Ulrik  

 Holmstrup og Preben Sørensen.
 Pressenævnet udtaler:
Bladet er som led i den redaktionelle udvælgelse af  

 stof berettiget til at anvende billeder som sket i uge 28/1999 uden på  

 forhånd at kontakte ejeren af det hus, der figurerede på  

 billedet.
Det er i den forbindelse heller ikke i strid med god presseskik at  

 bringe kritisk omtale af husets og havens arkitektoniske  

 fremtræden.
Hvad angår artiklen i uge 33, der omtalte klagerens  

 henvendelse vedrørende omtalen, finder Pressenævnet, at  

 spørgsmålet om berettigelsen af at omtale klagerens hus kunne  

 være behandlet uden gengivelse af klagerens navn.
Da klageren  

 imidlertid har udtalt sig til bladet for at uddybe sin klage over den  

 første omtale, finder nævnet ikke grundlag for at udtale kritik  

 af, at klagerens navn blev nævnt i den anden artikel.
 Afsagt den 13. oktober 1999.
