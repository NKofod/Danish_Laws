 Herved bekendtgøres lov nr. 23 af 27. januar 1956 om  

 afgift af gevinster ved lotterispil m.v., med de ændringer, der følger af lov  

 nr. 331 af 19. december 1959, § 7 i lov nr. 247 af 9. juni 1967, § 20 i lov  

 nr. 59 af 7. februar 1990, § 2 i lov nr. 312 af 16. maj 1990 og § 7 i lov nr.  

 235 af 8. april 1992.
§ 1.  I overensstemmelse med nedenstående regler  

 svares afgift til staten af gevinster:
 Stk. 2.  Lovens regler finder ikke anvendelse, forsåvidt  

 angår præmier opnået ved deltagelse i konkurrencer af litterær, kunstnerisk,  

 videnskabelig eller teknisk karakter samt med hensyn til prisbelønninger for  

 besvarelsen af opgaver af denne art.
 Stk. 3.  Gevinster af den i stk. 1 nævnte art er  

 fritaget for indkomstskat til stat og kommune.
 § 2.  Afgiften udgør:
 Stk. 2.  Ved kontante gevinster afkortes afgiften i  

 gevinstbeløbet ved dettes udbetaling; ved gevinster i Landbrugslotteriet og  

 Varelotteriet afkortes afgiften derved, at gevinstanvisningens pålydende  

 nedskrives med afgiftens beløb, medens afgiften ved andre gevinster udredes  

 af den, der afholder de pågældende lotterier m.v.
 Stk. 3.  I de i stk. 1 b nævnte tilfælde beregnes  

 afgiften på grundlag af gevinstens handelsværdi ved salg til forbruger.
Stk. 4.  Afgiftspligten omfatter alle gevinster, uanset  

 om disse afhentes eller ej, dog at der ikke svares afgift af gevinster, der  

 falder på ikke afhændede lodsedler. (* 1) § 3.  Falder en lotterigevinst på et nummer, der er  

 delt i halve, fjerdedele, ottendedele eller andre brøkdele, beregnes afgiften  

 selvstændigt for hver af de på del-sedlerne faldne gevinstbeløb.
 Stk. 2.  Derimod får det ingen indflydelse på  

 afgiftsberegningen, at flere personer i forening spiller på samme lodseddel  

 (en hel seddel eller en delseddel) eller på anden måde i forening vinder en  

 af de i nærværende lov omhandlede gevinster.
 § 4.  Afgiftens berigtigelse påhviler den, der  

 afholder de pågældende lotterier m.v.
§ 5.  Afgiften af gevinster i Klasselotteriet,  

 Landbrugslotteriet og Varelotteriet anmeldes til og indbetales i statskassen  

 af lotterierne efter nærmere af skatteministeren fastsatte regler. (* 3)(* 5) § 6.  I andre tilfælde end de i § 5 omhandlede skal  

 den, hvem afgiftens berigtigelse påhviler, senest 14 dage efter, at  

 resultatet af en bortlodning eller en konkurrence, hvor der bortloddes  

 gevinster eller er udsat præmier, der omfattes af afgiftspligten efter  

 nærværende lov, foreligger, indgive anmeldelse i to eksemplarer, indeholdende  

 beregning af afgiften, til den told- og skatteregion, i hvis område  

 anmelderen har hjemsted. (* 5) Stk. 2.  Samtidig med anmeldelsens indgivelse indbetales  

 den beregnede afgift, idet eventuelle berigtigelser sker ved efter- eller  

 tilbagebetaling.
Stk. 3.  Indgives anmeldelse ikke inden den foreskrevne  

 frist, erlægges afgiften med en forhøjelse på 50 pct.
Hvor omstændighederne  

 taler derfor, kan skatteministeren eftergive eller nedsætte  

 afgiftsforhøjelsen. (* 3) Stk. 4.  Iøvrigt fastsætter skatteministeren de nærmere  

 regler om anmeldelsen og indbetalingen af afgiften. (* 3) § 7.  Indgivelse af behørig afgiftsanmeldelse kan om  

 fornødent fremtvinges ved dagbøder, der pålægges af skatteministeren eller af  

 told- og skatteregionen efter bemyndigelse af skatteministeren. (* 3)(* 5) § 8.  Såfremt skyldig afgift ikke indbetales rettidig,  

 svares rente med 5 pct. p.a. af det skyldige beløb.
Dette beløb med påløbne  

 renter inddrives om fornødent ved udpantning.
 § 9.  Afgivelse af urigtig afgiftsanmeldelse straffes  

 med bøde, hæfte eller fængsel indtil 6 måneder.
Stk. 2.  Sager herom behandles som politisager.
De i lov  

 om rettens pleje kap. 68-69 og 71-72 omhandlede retsmidler finder anvendelse  

 i samme omfang som i sager, som det efter almindelige regler tilkommer  

 statsadvokaten at forfølge.
Nedlægges der påstand om idømmelse af  

 fængselsstraf, skal der på tiltaltes forlangende beskikkes ham en forsvarer.
Stk. 3.  (Ophævet) (* 2) § 9 A.  Skatteministeren kan bemyndige de statslige  

 told- og skattemyndigheder eller de kommunale skattemyndigheder til at træffe  

 afgørelser efter denne lov.
Ministeren kan fastsætte regler om adgang til at  

 klage over afgørelserne, herunder om at afgørelserne ikke kan indbringes for  

 højere administrativ myndighed. (* 3) § 10.  De til lovens gennemførelse fornødne nærmere  

 regler, herunder bestemmelser angående kontrollen med afgiftserlæggelsen,  

 fastsættes af skatteministeren. (* 3) § 11.  Det har sit forblivende ved de i lov nr. 278 af  

 9. juni 1948, jf. lov nr. 265 af 14. juni 1951, samt lov nr. 123 af 23. marts  

 1948, jf. lov nr. 451 af 25. november 1950, indeholdte regler om afgift af  

 henholdsvis gevinster ved tipning og præmier af statspræmieobligationer. (*  

 5) § 12.  Denne lov, der ikke gælder for foranstaltninger  

 af den i § 1 omhandlede art, der afholdes på Færøerne og i Grønland, finder  

 anvendelse på de lotterier m.v., der foranstaltes efter nærværende lovs  

 ikrafttræden.
Forsåvidt angår gevinster i Landbrugslotteriet og  

 Varelotteriet, træder loven dog først i kraft den 1. oktober 1956.
Skatteministeriet, den 27. juli 1993 Ole Stavad / O.
Bådum (* 1) Lov nr. 331 af 19. december 1959, (ændring af § 1, stk. 1, og § 2, stk. 4) trådte i kraft den 31. december 1959.
(* 2) Lov nr. 247 af 9. juni 1967, § 7 (ophævelse af § 9, stk. 3) trådte i kraft 1. juli 1967.
 (* 3) Lov nr. 59 af 7. februar 1990, § 20 (ændring af § 5, § 6, stk.
3 og stk. 4, § 7 og § 10, og indsættelse af § 9 A.) trådte i kraft den 1. april 1990.
(* 4) Lov nr. 312 af 16. maj 1990, § 2 (ændring af § 1) trådte i kraft den 1. juli 1990.
(* 5) Lov nr. 235 af 8. april 1992, § 7 (ændring af § 1, § 5, § 6, stk. 1, § 7 og § 11) trådte i kraft 1. maj 1992, jf. bekendtgørelse nr. 245 af 10. april 1992.
