Bekendtgørelse om orlovsydelse til  

 kontanthjælpsmodtagere og modtagere af ledighedsydelse samt om fradrag  

 i orlovsydelse, der udbetales af kommunerne I medfør af § 12, stk. 10 og 11, i lov nr. 402 af 31. maj 2000  

 om børnepasningsorlov, som senest ændret ved § 2 i lov nr. 446  

 af 7. juni 2001, fastsættes:
Kapitel 1 Kontanthjælpsmodtagere, der er berettiget til  

 orlovsydelse til børnepasning § 1. Personer, der modtager kontanthjælp  

 efter § 25 i lov om aktiv socialpolitik, har med undtagelse af de i stk.  

 2 nævnte personer ret til orlovsydelse, såfremt de opfylder  

 betingelserne herfor i lov om børnepasningsorlov.
 Stk. 2. Kontanthjælpsmodtagere, som ikke inden for  

 de seneste 3 år har haft beskæftigelse af et sådant omfang,  

 at det ville give dem ret til dagpenge efter kapitel 2 eller kapitel 6 i lov  

 om dagpenge ved sygdom eller fødsel, kan ikke modtage orlovsydelse  

 efter stk. 1.
 Stk. 3. Der kan dog ses bort fra  

 beskæftigelseskravet i stk. 2, såfremt  

 kontanthjælpsmodtageren inden for de seneste 3 år har  

 gennemført en aktiveringsperiode på 18 måneder.
Kapitel 2 Beregning af orlovsydelse til  

 kontanthjælpsmodtagere § 2. Orlovsydelsen til en  

 kontanthjælpsmodtager svarer til den ydelse, som den  

 pågældende ville være berettiget til som  

 kontanthjælpsmodtager efter § 25 i lov om aktiv socialpolitik,  

 idet den dog højest kan udgøre 60 pct. af  

 arbejdsløshedsdagpengenes højeste beløb, jf. § 47 i  

 lov om arbejdsløshedsforsikring m.v.
 Stk. 2. Orlovsydelsen for en måned opgøres  

 ved at afrunde 60 pct. af det højeste ugentlige dagpengebeløb  

 til nærmeste kronebeløb, der er deleligt med 5, gange det  

 afrundede ugentlige beløb med 52, dele med 12 og afrunde til  

 nærmeste hele kronebeløb.
 § 3. Der foretages fradrag i orlovsydelsen til  

 kontanthjælpsmodtagere efter de samme regler, som efter §§ 30-33 i  

 lov om aktiv socialpolitik gælder for fradrag i kontanthjælp, som  

 er udbetalt efter § 25 i denne lov.
 Stk. 2. Der foretages dog ikke fradrag i orlovsydelsen  

 for supplerende tilskud til orlovsydelsen, der ydes efter §§ 27 og 27 a  

 i lov om social service.
 Stk. 3. Udbetaling af orlovsydelse forudsætter, at  

 hverken modtageren eller dennes ægtefælle er i besiddelse af  

 formue, der efter §§ 14 og 15 i lov om aktiv socialpolitik ville betyde,  

 at der ikke kunne udbetales kontanthjælp.
Kapitel 3 Modtagere af ledighedsydelse, der er berettiget til  

 orlovsydelse og beregning af orlovsydelsen § 4. Personer, der modtager ledighedsydelse efter  

 § 74 a, stk. 1-3, i lov om aktiv socialpolitik har ret til orlovsydelse,  

 hvis de opfylder betingelserne i lov om børnepasningsorlov.
 § 5. Orlovsydelsen til en modtager af  

 ledighedsydelse svarer til den ydelse, som den pågældende ville  

 være berettiget til i ledighedsydelse efter 74 d, stk. 2, i lov om  

 aktiv socialpolitik, idet den dog højest kan udgøre 60 pct. af  

 arbejdsløshedsdagpengenes højeste beløb, jf. § 47 i  

 lov om arbejdsløshedsforsikring m.v.
 Stk. 2. Orlovsydelsen for en måned opgøres  

 ved at afrunde 60 pct. af det højeste ugentlige dagpengebeløb  

 til nærmeste kronebeløb, der er deleligt med 5, gange det  

 afrundede ugentlige beløb med 52, dele med 12 og afrunde til  

 nærmeste hele kronebeløb.
 § 6. Der foretages fradrag i orlovsydelsen efter  

 de samme regler, som efter § 74 d, stk. 3, i lov om aktiv socialpolitik  

 gælder for fradrag i ledighedsydelse.
 Stk. 2. Der foretages dog ikke fradrag i orlovsydelsen  

 for supplerende tilskud til orlovsydelsen, der ydes efter §§ 27 og 27 a  

 i lov om social service.
Kapitel 4 Fradrag i orlovsydelse for lønmodtagere og  

 selvstændigt erhvervsdrivende, der ikke er medlemmer af en  

 arbejdsløshedskasse § 7. Når lønmodtagere og  

 selvstændige erhvervsdrivende, der ikke er medlemmer af en  

 arbejdsløshedskasse, har arbejde eller indtægter under en  

 orlovsperiode, nedsættes orlovsydelsen efter bestemmelserne i stk.  

 2-6.
Stk. 2. Hvis orlovsydelsesmodtageren har indtægter  

 fra arbejde, fradrages den personlige skattepligtige indkomst herfra i  

 orlovsydelsen.
Såfremt indtægterne fra arbejde overstiger  

 orlovsydelsen i en udbetalingsperiode, bortfalder orlovsydelsen for denne  

 periode.
 Stk. 3. Ved arbejde i form af udøvelse af  

 selvstændig virksomhed som bibeskæftigelse beregnes  

 nedsættelsen af orlovsydelsen som de på virksomheden anvendte  

 timer ganget med den gældende omregningssats, der er fastsat for  

 dagpengeberettigede af Arbejdsdirektoratet.
 Stk. 4. Afgrænsningen af, hvilke typer af arbejde  

 der medfører fradrag i orlovsydelsen, følger de regler, der i  

 medfør af lov om arbejdsløshedsforsikring m.v. er fastsat for  

 fradrag i arbejdsløshedsdagpenge.
Stk. 5. Feriegodtgørelse efter ferielovgivningen,  

 der udbetales i forbindelse med afholdelse af ferie, skal fradrages i  

 orlovsydelsen.
Der foretages kun fradrag i orlovsydelsen for det antal dage,  

 som feriegodtgørelsen er bestemt til at dække.
 Stk. 6. En lønmodtager, der har orlov fra et  

 arbejdsforhold, kan efter aftale med arbejdsgiveren modtage et beløb  

 til supplement af orlovsydelsen, uden at dette beløb medfører  

 fradrag i orlovsydelsen.
Kapitel 5 Andre bestemmelser § 8. Øvrige bestemmelser vedrørende  

 kontanthjælpsmodtageres og ikke-forsikrede lønmodtageres og  

 selvstændige erhvervsdrivendes ret til orlovsydelse til  

 børnepasning er fastsat i Arbejdsmarkedsstyrelsens  

 bekendtgørelse nr. 1119 af 14. december 2000 om orlov til  

 børnepasning.
Kapitel 6 Ikrafttræden § 9. Bekendtgørelsen træder i kraft den 1. juli  

 2001. Samtidig ophæves bekendtgørelse nr. 126 af 24. februar  

 1998 om orlovsydelse til kontanthjælpsmodtagere og om fradrag i  

 orlovsydelse, der udbetales af kommunerne.
