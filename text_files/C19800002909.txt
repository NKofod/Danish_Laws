Med virkning fra 1. juli 1980 gennemføres den 3-årige uddannelse af  

 histo-cytolaboranter efter nedenstående uddannelsesplan.
Eleverne antages til  

 uddannelse af de patologiske institutter eller laboratorier, der af  

 indenrigsministeriet er godkendt som uddannelsessteder for  

 histo-cytolaboranter.
For patologiske institutter eller laboratorier, der  

 ikke har fået tillagt fuld uddannelsesret, fastsættes særlige regler med  

 hensyn til supplerende uddannelse på patologiske institutter eller  

 laboratorier med fuld uddannelsesret, jfr.
IV og bilag 7.
 Det patologiske institut eller laboratorium er ansvarlig for, at der inden  

 elevens påbegyndelse af uddannelsen er sikret denne plads på  

 hospitalslaborantskolernes grund- og hovedkursus inden for de i  

 uddannelsesplanen fastlagte terminer.
I.
Uddannelsesplanen: Uddannelsen er 3-årig (36 måneder) og omfatter  

 følgende:
 A: Forpraktik på godkendt laboratorium.
 Varighed 2-4 måneder.
 B: Grundkursus på hospitalslaborantskolen.
 Varighed ca. 3 1/2 måned.
 C: Indledende praktisk uddannelse på godkendt laboratorium.
 Varighed ca. 9-14 måneder.
 D: Hovedkursus på hospitalslaborantskolen.
 Varighed ca. 6 måneder.
 E: Afsluttende praktisk uddannelse på godkendt laboratorium.
 Varighed ca. 9-15 måneder.
 F: Afsluttende eksamen i praktik.
 Til uddannelsesplanen bemærkes:
A: Forpraktik Formålet med forpraktiktiden er at sikre, at eleven er egnet til den  

 praktiske uddannelse.
Indholdet af forpraktiktiden er angivet i bilag 1.  

 Indholdet skal tilpasses de til enhver tid eksisterende arbejdsforhold på  

 laboratorierne, og må derfor underkastes passende hyppig revision af  

 indenrigsministeriet efter indstilling fra undervisningsrådene.
B: Grundkursus Eleven indstilles af laboratoriet til kurset, der afholdes på en  

 hospitalslaborantskole.
Kurset er af ca. 3 1/2 måneds varighed.
Det har til  

 hovedformål at forberede og motivere eleven for den efterfølgende indledende  

 praktiske uddannelsesperiode.
Dette søges opnået gennem undervisning, hvor  

 naturfaglige skolekundskaber meddeles på en sådan måde, at de direkte er  

 rettet mod praktisk laboratoriearbejde og måleteknik og i et sådant omfang,  

 at de giver en relevant baggrund for den indledende praktiske  

 uddannelsesperiode.
Undervisningen skal desuden omfatte grundlæggende  

 biologiske fagområder.
 Indholdet af grundkurset er angivet i bilag 2, men må i øvrigt underkastes  

 passende hyppig revision af indenrigsministeriet efter indstilling fra  

 undervisningsrådene ved hospitalslaborantskolerne, således at det til enhver  

 tid er i overensstemmelse med kursets formål.
Hospitalslaborantskolerne foretager ved afslutningen af kurset en  

 bedømmelse af eleven med henblik på dennes egnethed til at kunne gennemføre  

 hovedkursus.
Bedømmelsen foretages på grundlag af det daglige arbejde under  

 kurset, skriftlige opgaver samt en afsluttende prøve.
Eleven gives  

 vidnesbyrdet »bestået« eller »ikke bestået«.
»Bestået« er en betingelse for at kunne påbegynde den indledende  

 praktiske uddannelse.
Til de elever, der har bestået, udfærdiger  

 hospitalslaborantskolen et uddannelsesbevis, der opbevares på skolen.
Efter  

 samråd med skolen kan uddannelseslaboratoriet indstille eleven til  

 grundkursus endnu en gang.
Tid, der medgår til fornyet gennemgang af  

 grundkurset, medregnes ikke i den 3-årige uddannelsesplan således som den er  

 fastsat i afsnit I, og medfører således en tilsvarende forlængelse af den  

 samlede uddannelsestid.
C: Indledende praktisk uddannelse Denne del af uddannelsen er af ca. 9-14 måneders varighed.
Den anvendes  

 til praktisk orientering og deltagelse i uddannelseslaboratoriets almindelige  

 arbejdsområder efter et fastlagt program, således at eleven ved hovedkursets  

 begyndelse har opnået elementært kendskab til uddannelseslaboratoriets  

 funktioner, apparater, farvemetoder og fagsprog.
 Det nævnte program indeholdes i bilag 3. Programmet skal tilpasses de til  

 enhver tid eksisterende arbejdsopgaver på laboratorierne og må derfor  

 underkastes passende hyppig revision af indenrigsministeriet efter  

 indstilling fra undervisningsrådene.
 Eleven skal ved opøvelsen i de i bilag 3 anførte metoder arbejde mindst i  

 alt 3 måneder inden for hvert af følgende arbejdsområder: A) Histologisk  

 teknik og fryseteknik, B) Cytologisk præpareringsteknik og mikroskopering af  

 cytologiske præparater under vejledning.
 Før eleven kan påbegynde hovedkursus, skal uddannelseslaboratoriet over  

 for hospitalslaborantskolen på særligt skema dokumentere, at omfanget af den  

 praktiske uddannelse har opfyldt programmet, jfr. det i bilag 3 indeholdte  

 skema.
D: Hovedkursus Eleven indstilles til kursus af uddannelseslaboratoriet.
Kurset afholdes  

 på hospitalslaborantskolen og er af ca. 6 måneders varighed.
 Kurset er delt i to dele.
1. del omfatter: Histologisk teknik og de dertil  

 knyttede baggrundsfag (almen kemi, organisk kemi og biokemi) i det omfang,  

 det er nødvendigt for at give en forståelse af histologisk teknik.
Desuden  

 undervises i fysik, herunder lyslære (mikroskopet), histologi og cellelære.
 Undervisningen i patologisk anatomi og klinisk cytologi påbegyndes.
 Formålet med denne del af kurset er, at give eleven en systematisk  

 oplæring såvel teoretisk som praktisk i de almindeligste laboratorietekniske  

 procedurer, som anvendes på et patologisk institut.
2. del omfatter: Histologisk teknik (histokemi),  

 patologisk anatomi, (herunder bakteriologi) og klinisk cytologi, således at  

 eleven får en forståelse af baggrunden for laboratoriearbejdet samt dets  

 placering i hospitalets arbejde.
Desuden er formålet at give en såvel  

 teoretisk som praktisk oplæring i de mere specielle farvningsprocedurer, der  

 anvendes på et histologisk og cytologisk laboratorium samt at give et  

 teoretisk og praktisk grundlag for bedømmelse af cytologiske præparater.
 Indholdet af hovedkursus angives i bilag 4. Indholdet skal tilpasses de  

 krav, der til enhver tid stilles til histo-cytolaboranter i hovedfagene  

 histologisk teknik og klinisk cytologi, samt de for disse fag nødvendige  

 støttefag og alment dannende hospitalsfag.
 Indholdet må derfor underkastes passende hyppig revision af  

 indenrigsministeriet efter indstilling fra undervisningsrådene.
Hver af de 2 kursushalvdele afsluttes med en eksamen.
Bedømmelsen af  

 eleven sker under anvendelse af den i undervisningsministeriets  

 bekendtgørelse nr. 148 af 5. april 1971 nævnte karakterskala (13-skalaen),  

 hvilket indebærer, at eleven kun har bestået eksamen, hvis gennemsnittet af  

 samtlige karakterer for såvel første del af kurset som for kurset som helhed  

 er 6,0 og således at ingen fagkarakterer er under 5, jfr. bilag 4.
Uddannelsesbeviset påføres de opnåede karakterer for de elever, der har  

 bestået.
Det er en betingelse for at kunne påbegynde den afsluttende  

 praktiske uddannelse, at hovedkurset er bestået.
Elever, der ikke består hovedkurset, kan af uddannelseslaboratoriet efter  

 samråd med skolen indstilles til eksamen endnu en gang, eventuelt efter at  

 eleven har taget hovedkurset om.
Perioden mellem første og anden eksamen  

 medregnes ikke i den 3-årige uddannelsesplan, således som den er fastsat i  

 afsnit I, og medfører således en tilsvarende forlængelse af den samlede  

 uddannelsestid.
 E: Afsluttende praktisk uddannelse.
 Denne del af uddannelsen omfatter en praktisk oplæring i de analyser og  

 undersøgelsesmetoder, der indgår i uddannelseslaboratoriets almindelige  

 rutineprogram, såvel på det histologiske som det cytologiske laboratorium.
Indholdet af den afsluttende praktiske uddannelse er angivet i bilag 5.  

 Der skal ligeledes undervises i specielle funktioner, for så vidt sådanne  

 udføres i laboratoriet, jfr. bilag 5a, XV.
Programmet skal tilpasses de til  

 enhver tid eksisterende arbejdsopgaver på laboratorierne og må derfor  

 underkastes passende hyppig revision af indenrigsministeriet efter  

 indstilling fra undervisningsrådene.
På det givne kursusgrundlag gennemgås de enkelte analysers eller  

 undersøgelsers teoretiske og patologisk-anatomiske baggrund, samtidig med at  

 elevens histokemiske kundskaber vedrørende analyser eller undersøgelser  

 vedligeholdes.
Elevens kendskab til mikroskopering af cytologiske præparater  

 underbygges og udvides, således at eleven opnår en rimelig sikkerhed i  

 bedømmelse af såvel normale, benigne som maligne fund i cytologiske  

 præparater.
Eleven skal i den afsluttende praktiske uddannelse arbejde mindst  

 i alt 3 måneder på et cytologisk laboratorium, og mindst i alt 3 måneder på  

 et histologisk laboratorium.
Inden hver af de afsluttende eksaminer i praktik  

 skal laboratoriet foretage en bedømmelse af eleven, hvorunder der lægges vægt  

 på dennes færdighed i almindelig laboratorieteknik, sikkerhed i  

 analysearbejde, ansvarsbevidsthed, modenhed og samarbejdsevne.
På grundlag heraf gives en samlet bedømmelse i praktik, baseret på såvel  

 praktiktiden i histologi som praktiktiden i cytologi.
Eleven gives  

 vidnesbyrdet »ikke tilfredsstillende«, »mindre  

 tilfredsstillende«, »tilfredsstillende« eller »særdeles  

 tilfredsstillende«.
Elever, der opnår »ikke tilfredsstillende« kan ikke indstilles  

 til afsluttende eksamen i praktik.
Spørgsmålet om uddannelsens afslutning  

 forelægges i så fald indenrigsministeriets kontor for autorisations- og  

 dispensationssager.
F: Afsluttende eksamen i praktik Uddannelsen afsluttes med to eksaminer i praktik omfattende:
A.
Histologisk teknik:
Som eksaminator fungerer en af skolens lærere i histologisk teknik.
Som  

 censorer skal fungere en speciallæge i patologisk anatomi samt en  

 histoinstruktionslaborant/histo-cytoinstruktionslaborant.
B.
Klinisk cytologi:
Som eksaminator fungerer en af skolens lærere i klinisk cytologi.
Som  

 censorer skal fungere en speciallæge i patologisk anatomi samt en  

 histoinstruktionslaborant/histo-cytoinstruktionslaborant (ved et cytologisk  

 laboratorium).
I bilag 6 er givet retningslinier for eksamens afholdelse Ved bedømmelsen gives vidnesbyrdet »ikke tilfredsstillende«,  

 »mindre tilfredsstillende«, »tilfredsstillende« eller  

 »særdeles tilfredsstillende«.
Elever, der opnår »ikke  

 tilfredsstillende«, kan tidligst efter 2 måneders forløb gå op til  

 fornyet afsluttende eksamen.
Tid, der medgår hertil, medregnes ikke i den  

 3-årige uddannelsesplan, således som den er fastsat i afsnit I, og medfører  

 således en tilsvarende forlængelse af den samlede uddannelsestid.
 De 2 eksaminer i histologisk teknik og klinisk cytologi afholdes, vurderes  

 og skal bestås hver for sig.
II.
Adgangsbetingelser til uddannelsen:
 Alder: Fyldt 18 år.
 Skoleuddannelse:
 For samtlige eksaminer gælder, at fagene regning og matematik skal være  

 bestået.
 Eleven skal desuden fremlægge attest om farvesansbedømmelse.
III.
Forsømmelser:
Har en elev under såvel den praktiske uddannelse på laboratoriet som under  

 kursus på hospitalslaborantskolen været fraværende i et tidsrum, der  

 sammenlagt overstiger 60 dage, men som er under 180 dage, forlænges  

 uddannelsestiden med 30 dage for hver påbegyndt periode af 30 dages  

 fraværelse udover 60 dage.
Ved beregningen af det samlede fravær medregnes  

 ferier ikke.
Fraværelse under kurserne medregnes ikke, hvis eleven har måttet  

 tage kursus om.
Udgør elevens fraværelse sammenlagt 180 dage eller mere, skal spørgsmålet  

 forelægges indenrigsministeriets kontor for autorisations- og  

 dispensationssager, jfr.
VI.
IV.
Godkendelse af laboratorier som uddannelsessteder:
Godkendelse af laboratorier som uddannelsessteder for patolog-anatomiske  

 hospitalslaboranter (kombineret histo-cytolabo- rantlinie) meddeles efter  

 ansøgning af indenrigsministeriet.
Godkendelsen kan gøres tidsbegrænset og  

 kan fratages et laboratorium.
 Det er normalt en forudsætning, at laboratoriet er normeret med egen chef,  

 der skal være speciallæge i patologisk anatomi, og disponerer over  

 histoinstruktions labo rant(er)/histo-cytoinstruktionslaborant(er) til  

 varetagelse af undervisningen af elever.
 Efterhånden som der åbnes mulighed herfor, vil godkendelsen af  

 laboratorierne blive gjort afhængig af, at elevundervisningen på  

 laboratorierne foretages af histoinstruktionslaborant(er)/  

 histo-cytoinstruktionslaborant(er), der har bestået kursus for ledende og  

 instruerende laboranter.
 Eleverne skal dog altid modtage mindst 9 måneder af den praktiske  

 uddannelse ved et uddannelsessted, som er godkendt som fuldt kvalificerende.
 Bilag 7 indeholder en oversigt over de laboratorier, der indtil videre er  

 godkendt som uddannelsessteder.
V.
Autorisation:
Efter endt uddannelse kan der tildeles laboranten autorisation.
Ansøgning  

 herom indsendes sammen med skemaerne vedrørende den afsluttende praktiske  

 uddannelse til indenrigsministeriets kontor for autorisations- og  

 dispensationssager.
VI.
Dispensationsregler:
Spørgsmålet om dispensation fra foranstående bestemmelser indsendes til  

 indenrigsministeriets kontor for autorisations- og dispensationssager.
De  

 indtil videre gældende retningslinier for dispensation foreligger i bilag 8.
VII.
Overgangsregler:
 Dette cirkulære træder i kraft den 1. juli 1980 og afløser cirkulære af 1.  

 april 1975 om uddannelsen af patolog-anatomiske hospitalslaboranter  

 (histo-laborantlinien).
Histolaboranter, der før den 1. juli 1980 har fulgt en uddannelse til  

 cytolaborant på et patologisk institut eller en patologisk afdeling, og som  

 har mindst 1 års anciennitet som cytolaborant, kan meddeles autorisation som  

 cytolaborant.
Personer med anden forudgående uddannelse end histolaborant,  

 der før den 1. juli 1980 har fuldført en uddannelse til cytolaborant på et  

 patologisk institut eller en patologisk afdeling, og som har mindst 3 års  

 anciennitet, kan meddeles autorisation som cytolaborant.
Histolaboranter, der før den 1. juli 1980 har påbegyndt en uddannelse til  

 cytolaborant på et patologisk institut eller en patologisk afdeling og som  

 opnår mindst 1 års anciennitet som cytolaborant, kan meddeles autorisation  

 som cytolaborant.
Personer med anden forudgående uddannelse end  

 histolaborant, der før 1. juli 1980 har påbegyndt en uddannelse til  

 cytolaborant på et patologisk institut eller en patologisk afdeling, og som  

 opnår mindst 3 års anciennitet, kan meddeles autorisation som cytolaborant.
 Histolaboranter, der i henhold til cirkulære af 1. april 1975 om  

 uddannelse af patolog-anatomiske hospitalslaboranter har påbegyndt, men ikke  

 afsluttet deres uddannelse før 1. juli 1980, kan fuldføre deres uddannelse  

 efter reglerne i nærværende cirkulære efter hospitalslaborantskolernes og  

 uddannelsesstedernes nærmere bestemmelser.
 Ansøgning om autorisation, bilagt fornøden dokumentation for, at ansøgeren  

 har beskæftiget sig med samtlige de i cirkulærebilaget nævnte områder inden  

 for klinisk cytologi, indsendes til indenrigsministeriets kontor for  

 autorisations- og dispensationssager.
Indenrigsministeriet, den 12. februar  

 1980 HENNING RASMUSSEN /Niels Bentsen BILAG 1 Forpraktik I forpraktiden skal eleven opnå indsigt i følgende:
Hospitalsetikette Laboratoriets placering i hospitalet Faremomenter Elementært apparatur Undersøgelsesmateriale Enheder Centrifugering Vejning Vævspræparering (fiksering, indstøbning, skæring og farvning) Skæring af frysesnit Fremstilling af cytologiske præparater.
BILAG 2 Skemaet underskrives af laboratoriets chef eller den, der varetager  

 elevundervisningen, samt af eleven og medtages ved den afsluttende praktiske  

 eksamen i klinisk cytologi.
BILAG 6 Afsluttende eksamen i praktik Den afsluttende eksamen i praktik har til formål at give en vurdering af  

 elevens duelighed som histo-cytolaborant.
Dvs., om eleven behersker de  

 områder i den histologiske og cytologiske teknik samt klinisk cytologi, som  

 indgår i uddannelsens praktiske del.
 Eleven skal kunne gøre rede for forskellige kontrolreaktioner og  

 farvninger, samt deres specificitet, fordele og ulemper.
 Eleven skal kunne bedømme, hvilken eller hvilke farvnings- og  

 kontrolprocedurer, der er bedst egnet til påvisning af en bestemt  

 vævsbestanddel.
 Eleven skal kunne begrunde vurderingen af udvalgte cytologiske præparater.
Den afsluttende praktiske eksamen skal afholdes inden for de sidste 6  

 måneder af uddannelsestiden.
Tidspunktet skal meddeles eleven senest 1 måned  

 før eksamens afholdelse.
A: Histologisk teknik Denne afsluttende eksamen omfatter 1) praktisk del, 2) mundtlig  

 eksamination på hospitalslaborantskolen.
 ad 1. praktisk del:
 Denne del omfatter præparater fremstillet af eleven i løbet af den  

 afsluttende praktiske uddannelse i henhold til bilag 5.
Et antal præparater, svarende til det i bilag 5 a angivne minimumsantal,  

 samles i en præparatkasse, og eleven udfærdiger en rapport.
Denne skal for  

 hver af de i bilag 5 a udførte farvemetoder i korte træk redegøre for:
 Forskriften vedlægges.
 Kassen og rapporterne indsendes til bedømmelsesudvalget ved  

 hospitalslaborantskolen senest 4 måneder før uddannelsens afslutning.
 ad 2. mundtlig eksamination:
Her gennemgår eleven 2 fra kassen udvalgte præparater efter en  

 forberedelsestid på 30 minutter.
Hertil medtager eleven en kopi af rapporten  

 (det er eksaminator + censorer, der udvælger præparaterne). Der lægges ved  

 denne gennemgang særlig vægt på valg af metode, fordele og eventuelle  

 fejlkilder.
 Eksamen bedømmes af 2 censorer (en speciallæge i patologisk anatomi og en  

 histoinstruktionslaborant/histo-cytoinstruktionslaborant samt af eksaminator.  

 Som eksaminator fungerer en lærer i histologisk teknik.
 Inden overhøringen finder sted har eksaminator og censorer gennemset det  

 indsendte materiale.
 Karaktergivningen:
På basis af de indsendte præparater, rapporter og den mundtlige  

 eksamination giver censorer og eksaminator i forening en bedømmelse af  

 elevens præstation.
Eleven gives vidnesbyrdet »ikke  

 tilfredsstillende«, »mindre tilfredsstillende«,  

 »tilfredsstillende« eller »særdeles tilfredsstillende«.
B:Klinisk Cytologi Denne eksamen omfatter 1) praktisk del, 2) eksamination på  

 hospitalslaborantskolen.
 ad 1. praktisk del:
 Eleven præsenteres for et repræsentativt udvalg af cytologiske præparater  

 inden for de hovedområder, som uddannelsen omfatter, bilag 5 b (II-IV).
 ad 2. Mundtlig eksamination:
 Ved eksaminationen skal eleven kunne begrunde sin vurdering af de udvalgte  

 præparater.
Eksamen bedømmes af 2 censorer (en speciallæge i patologisk anatomi samt  

 en histoinstruktionslaborant/ histo-cytoinstruktionsla- borant.
Som  

 eksaminator fungerer en af skolens lærere i klinisk cytologi.
 Karaktergivning:
På basis af eksaminationen giver eksaminator og censorer i forening en  

 bedømmelse af elevens præstation.
Eleven gives vidnesbyrdet »ikke  

 tilfredsstillende«, »mindre tilfredsstillende«,  

 »tilfredsstillende« eller »særdeles tilfredsstillende«.
 Eleven skal opnå mindst »mindre tilfredsstillende« i begge  

 eksaminer for at have bestået afsluttende praktisk eksamen.
 Eventuelle uoverensstemmelser mellem eksaminator, censorer,  

 uddannelsessted eller elev vedrørende den afsluttende eksamen i praktik kan  

 forelægges indenrigsministeriets kontor for autorisations- og  

 dispensationssager.
BILAG 7 Fortegnelse over godkendte uddannelsessteder for  

 histo-cytolaboranter Følgende laboratorier er indtil videre godkendt som fuldt eller delvist  

 kvalificerende uddannelsessteder:
A.
Fuldt kvalificerende uddannelsessteder:
 De patologisk-anatomiske afdelinger ved følgende hospitaler:
 I København:
Bispebjerg hospital Finsensinstituttet Frederiksberg hospital Københavns amts sygehus i Gentofte Københavns amts sygehus i Herlev Københavns amts sygehus i Glostrup Kommunehospitalet Rigshospitalet Sundby hospital Hvidovre hospital.
 I provinsen:
Aalborg sygehus Nord Odense sygehus Århus kommunehospital Hjørring sygehus Holbæk centralsygehus Næstved centralsygehus Nykøbing F. centralsygehus Randers centralsygehus Slagelse centralsygehus Vejle sygehus Holstebro centralsygehus Sønderborg sygehus Frederiksborg amts centralsygehus i Hillerød Skive sygehus Århus amtssygehus Esbjerg centralsygehus.
B.
Delvis kvalificerende uddannelsessteder:
 I København:
Universitetets retsmedicinske institut, patologisk-anatomisk afdeling, Rigshospitalets børnepatologiske laboratorium, Københavns universitet, medicinsk-anatomisk institut.
 I provinsen:
Hjernepatologisk institut, Psykiatrisk hospital, Risskov, Retsmedicinsk institut, patolog-anatomisk afdeling, Århus kommunehospital, Århus universitet, medicinsk-anatomisk institut.
BILAG 8 I.
Ansøgning om dispensation sendes til indenrigsministeriets kontor for  

 autorisations- og dispensationssager, adr.: Hospitalslaborantskolen i Århus,  

 Studsgade 29 8000 Århus C.
Ansøgningen skal indsendes senest 5 måneder efter elevtidens påbegyndelse  

 og skal ledsages af dokumentation for de omstændigheder, der berettiger til  

 dispensation: anbefalinger, eksamensbeviser m. v. og/eller oplysninger om, på  

 hvilke laboratorier og inden for hvilke arbejdsområder ansøgeren har været  

 beskæftiget.
De sidste oplysninger skal bekræftes af det pågældende  

 laboratoriums leder.
Hvis en ansøgning indsendes efter fristens udløb, gives  

 der afslag.
 II.
 Kun ansættelse efter det fyldte 18. år kan berettige til dispensation.  

 Dispensation kan kun gives med det godkendte uddannelsessteds anbefaling, som  

 skal gives inden for 5 måneder fra ansættelsen.
 1. Dispensation fra adgangsbetingelserne.
 Dispensation kan gives til ansøgere, der har en dansk eller udenlandsk  

 uddannelse, som mindst kan sidestilles med de i cirkulærets afsnit II, 1)-5)  

 nævnte uddannelser.
 2. Dispensation fra uddannelsesplanen.
 A: Forpraktik.
 Dispensation kan gives til ansøgere, der har været beskæftiget med  

 kvalificerende arbejde på et hospitalslaboratorium eller institut.  

 Dispensation kan højst udgøre 3 måneder af uddannelsestiden.
B.
Grundkursus.
Dispensation kan gives til ansøgere, der har gennemgået kvalificerende  

 laboratorieuddannelser eller andre kvalificerende kurser eller eksaminer.
Det  

 kan kræves, at den pågældende lærer visse supplerende fag og består en prøve  

 heri.
 Dispensation medfører en nedsættelse af uddannelsestiden på 3 måneder.
 C: Praktisk uddannelse.
 Dispensation kan kun gives, såfremt ansøgerens praktiske  

 laboratoriearbejde er foregået på basis af en teoretisk viden, der  

 kvalificerer til dispensation fra grundkursus, jfr. ovenfor under B.
 Dispensation kan herefter gives i følgende tilfælde:
Fra en fjerdedel til hele ansættelsestiden, dog maksimalt 12 måneder, kan  

 medregnes.
Hvor stor en del, der i det konkrete tilfælde kan medregnes, vil  

 afhænge af, i hvilken grad det udførte arbejde skønnes at kunne erstatte  

 arbejde under elevuddannelse på et laboratorium, der er godkendt som  

 uddannelsessted.
Ved nedsættelse af uddannelsestiden med over 6 måneder, kan  

 der dispenseres fra dele af det program, som hospitalslaborantelever under  

 den indledende praktiske uddannelse skal gennemgå.
Ansøgeren skal dog altid  

 modtage mindst 3 måneders indledende praktisk uddannelse på et godkendt  

 uddannelsessted for at sikre, at den pågældende har en tilstrækkelig baggrund  

 for at følge hovedkurset.
Den afsluttende praktiske uddannelse kan i disse  

 tilfælde eventuelt afkortes, dog skal den mindst udgøre ca. 10 måneder.
 D: Hovedkursus.
 Dispensation kan kun gives i helt ekstaordinære tilfælde til ansøgere med  

 dokumenteret viden, som mindst kan sidestilles med den ved  

 hospitalslaborantskolerne givne.
 Det kan kræves, at den pågældende består en eksamen ved  

 hospitalslaborantskolen svarende til afsluttende eksamen ved hovedkursus.  

 Dispensationen medfører en nedsættelse af uddannelsestiden på 6 måneder.
 E: Ansøgere, som har autorisation som hospitalslaborant efter  

 indenrigsministeriets cirkulære af 1. april 1975 om uddannelse af  

 patolog-anatomiske hospitalslaboranter (histolaborantlinien), kan få  

 autorisation som histo-cytolaborant efter at have gennemgået og bestået  

 hovedkursuspensum i cytologi, samt gennemført 6 måneders tilfredsstillende  

 praktisk uddannelse i cytologi med afsluttende praktisk eksamen i cytologisk  

 diagnostik.
 3. Autorisation på grundlag af udenlandsk uddannelse.
 Personer, der i udlandet har gennemgået en uddannelse, der kan sidestilles  

 med den danske hospitalslaborantuddannelse, kan efter ansøgning ledsaget af  

 fornøden dokumentation få udstedt et særligt autorisationsbevis.
 Det er en betingelse for autorisation, at den pågældende taler og forstår  

 dansk i fornødent omfang.
 III.
 Klager over trufne afgørelser eller over sagsbehandlingen kan indbringes  

 for indenrigsministeriet, Christiansborg Slotsplads 1, 1218 København K.
