 Under 12te Marts d.A. er der mellem den danske Regering og den svenske  

 Regering blevet afsluttet følgende Deklaration:
Under Henvisning til, at det ved Bestemmelsen i Artikel 6 i den i Haag den  

 17de Juli 1905 afsluttede internationale Konvention angaaende visse  

 civilprocessuelle Forhold er stillet de Stater, der have tiltraadt  

 Konventionen, frit at træffe Aftale indbyrdes angaaende Adgang til at  

 foretage Forkyndelse af Dokumenter for Personer, der opholde sig i Udlandet,  

 gennem de paagældende Staters egne diplomatiske eller konsulære Tjenestemænd,  

 er der imellem den kongelige danske Regering og den kongelige svenske  

 Regering truffet Overenskomst om, at hver af de kontraherende Parter direkte  

 gennem sin diplomatiske eller konsulære Repræsentanter kan lade foretage  

 Forkyndelser af Stævninger til Domstole i det Land, hvortil den paagældende  

 Tjenestemand hører, saavel som andre retslige Forkyndelser for Personer, der  

 befinde sig paa den anden kontraherende Parts Territorium.
De kontraherende  

 Parter ere enige om, at nærværende Overenskomst omfatter Forkyndelser af  

 Stævninger og andre retslige Forkyndelser saavel i civile som i kriminelle  

 Sager.
Ved Forkyndelser af Stævninger maa der af den, der foretager  

 Forkyndelsen, overgives vedkommende Part, for hvem Forkyndelsen sker,  

 Stævningen i Original eller bekræftet Genpart.
 Denne Overenskomst træder i Kraft den 15de April 1912 og gælder indtil  

 Udløbet af seks Maaneder fra den Dag at regne, da en af de kontraherende  

 Parter maatte have opsagt den.
 Til Bekræftelse heraf have undertegnede underskrevet denne Overenskomst og  

 forsynet den med deres Segl.
 Udfærdiget i to Eksemplarer paa Dansk og Svensk.
 København, den 12te Marts 1912.
(sign.) C.
W.
Ahlefeldt Laurvig. (L.  

 S.) (sign.) Ernst Gunther. (L.
S.) Hvilket herved bringes til almindelig Kundskab med Tilføjende, at  

 Deklarationen træder i Kraft den 15de April d.
A.
Udenrigsministeriet, den 14de Marts 1912 C.
W.
Ahlefeldt Laurvig.
