Nr LSF 244 Forslag til Lov om ændring af lov om miljøbeskyttelse og lov om støtte til  

 miljøforbedrende investeringer i mindre landbrug m.v.  

 (Vandmiljøhandlingsplanen) Fremsat af miljøministeren (Chr.
Christensen) den 20. maj 1987 Vedtaget ved tredjebehandling den 4. juni 1987 Lov nr 392 af 10/06/1987 § 1 I lov om miljøbeskyttelse, jf. lovbekendtgørelse nr. 85 af 8. marts 1985, som ændret ved lov nr. 329 af 4. juni 1986 og § 17 i lov nr.
 925 af 19. december 1986, foretages følgende ændringer:
 1. I § 6 indsættes som stk. 2:
»Stk. 2. Miljøministeren kan efter forhandling med landbrugsministeren fastsætte regler om jordens dyrkningsmæssige anvendelse med henblik på at beskytte vandløb, søer og havet samt grundvandet mod forurening med næringssalte.« 2. Efter § 6 indsættes:
»§ 7. Miljøministeren kan i særlige tilfælde fastsætte regler om, at afgørelser, der er truffet efter loven eller efter regler i medfør af loven, kan ændres, såfremt det er nødvendigt for at formindske forureningen af luft, vand og jord.
Stk. 2. Miljøministeren kan fastsætte regler om, i hvilket omfang virksomhederne skal bidrage med oplysninger til brug for myndighedernes behandling af sager efter regler udstedt i medfør af stk. 1.« 3. I § 48 indsættes som stk. 4:
»Stk. 4. Miljøministeren kan efter forhandling med landbrugsministeren bestemme, at tilsynet med regler, der er fastsat med hjemmel i § 6, stk. 2, udføres af Statens Plantetilsyn.« 4. § 55 affattes således:
»§ 55. Amtsrådet fører tilsyn med forureningstilstanden i omgivelserne.« 5. I § 56 indsættes som stk. 2:
»Stk. 2. Miljøministeren kan fastsætte nærmere regler om, at kommunalbestyrelserne og amtsrådene skal indsende indberetninger om deres kortlægnings- og tilsynsvirksomhed, herunder om resultaterne af målinger og undersøgelser, der er foretaget, samt fastsætte regler om indberetningernes form.« 6. I § 83, stk. 3, 1. pkt., indsættes efter »§ 6«: »§  

 7«. § 2 I lov nr. 16 af 14. januar 1987 om støtte til miljøforbedrende investeringer i mindre landbrug m.v. foretages følgende ændringer:
 1. I § 2, stk. 1, ændres »31. december 1989« til: »1.  

 januar 1993«.
 2. § 3, stk. 4, affattes således:
»Stk. 4. Miljøministeren kan efter forhandling med landbrugsministeren fastsætte regler om betingelserne for at opnå støtte til investeringer, der er påbegyndt efter 1. december 1985.« 3. § 4, stk. 1, affattes således:
»Støtte ydes til investeringer på ansøgerens ejendom, hvis anlægget efter investeringens gennemførelse har en opbevaringskapacitet, der svarer til produktionen af gødning i mindst 9 måneder.
Har kommunalbestyrelsen efter regler udstedt i medfør af miljøbeskyttelsesloven givet tilladelse til en mindre opbevaringskapacitet end 9 måneder, kan støtte ydes, hvis anlægget efter investeringens gennemførelse har en opbevaringskapacitet på mindst 6 måneder.
For ejendomme med mindre end 31 dyreenheder er det dog tilstrækkeligt med en opbevaringskapacitet på mindst 6 måneder.
Miljøministeren fastsætter regler om beregning af kapacitet og dyreenheder.« 4. I § 5, stk. 2, ændres »miljøbeskyttelseslovgivningen« til:
 »bekendtgørelse af reglement om miljøbeskyttelse«.
 5. § 7, stk. 2, affattes således:
»Stk. 2. For ejendomme med 0-30 dyreenheder udgør støtteprocenten 40, hvis opbevaringskapaciteten svarer til 6-8 måneders gødningsproduktion, og 45, hvis opbevaringskapaciteten svarer til mindst 9 måneders produktion.« 6. § 7, stk. 3, affattes således:
»Stk. 3. For ejendomme med 31-120 dyreenheder udgør støtteprocenten 371/2. Har kommunalbestyrelsen givet tilladelse til 6-8 måneders opbevaringskapacitet, er støtteprocenten for disse ejendomme 321/2.« 7. § 7, stk. 4, affattes således:
»Stk. 4. For ejendomme med 121 dyreenheder og derover udgør støtteprocenten 30. Har kommunalbestyrelsen givet tilladelse til 6-8 måneders opbevaringskapacitet, er støtteprocenten for disse ejendomme 25.« 8. I § 10, stk. 2, ændres »1990« til: »1993«.
 9. § 14, stk. 2, affattes således:
»Stk. 2. Ved forhåndsvurderingen attesterer kommunalbestyrelsen, at de projekterede anlæg opfylder kapacitetskravene i § 4, stk. 1, samt de krav om indretning af anlæggene, som er fastsat i regler udstedt i medfør af miljøbeskyttelsesloven eller ved afgørelser i henhold hertil.
Endvidere træffer kommunalbestyrelsen afgørelse om, hvorvidt der skal ske fradrag i medfør af § 5, stk. 2.« 10. § 14, stk. 3, ophæves.
 § 14, stk. 4-7, bliver herefter § 14, stk. 3-6.
 11. I § 14, stk. 4, som bliver stk. 3, affattes 3. pkt. således:
»Investeringen må ikke påbegyndes, før Jordbrugsdirektoratets afgørelse herom foreligger.« 12. § 14, stk. 7, som bliver stk. 6, affattes således:
»Stk. 6. Miljøministeren kan efter forhandling med landbrugsministeren fastsætte en særlig ordning for investeringer, der er påbegyndt efter 1. december 1985, jf. § 3, stk. 4.« 13. I § 15, stk. 3, ændres »den 30. juni 1990« til: »30.  

 juni 1993«.
§ 3 Stk. 1. Loven træder i kraft dagen efter bekendtgørelsen i Lovtidende.
Stk. 2. Reglerne i § 2, bortset fra nr. 2 og nr. 12, har virkning for de investeringer, om hvilke forhåndsanmeldelse eller ansøgning om forhåndsvurdering er modtaget af kommunalbestyrelsen efter den 18.
maj 1987. Tilsvarende gælder for de investeringer, hvortil Jordbrugsdirektoratet efter dette tidspunkt har meddelt tilladelse til igangsætning.
Stk. 3. Er bindende aftale om levering af et gødningsopbevaringsanlæg indgået inden den 19. maj 1987, kan støtte ydes efter hidtil gældende regler uanset bestemmelsen i stk. 2. § 4 Stk. 1. For investeringer, der gennemføres efter hidtil gældende regler, skal ansøgning om støtte være indgivet til kommunalbestyrelsen senest den 31. december 1988.
Stk. 2. Miljøministeren kan fastsætte overgangsregler og herunder fastsætte, i hvilket omfang regler, der er fastsat i medfør af de hidtil gældende regler, opretholdes.
Oprindeligt fremsat lovforslag Blad nr 936 § 1 I lov om miljøbeskyttelse, jf. lovbekendtgørelse nr. 85 af 8. marts 1985, som ændret ved lov nr. 329 af 4. juni 1986 og § 17 i lov nr.
 925 af 19. december 1986 foretages følgende ændringer:
 1. Efter § 6 indsættes:
»§ 7. Miljøministeren kan i særlige tilfælde fastsætte regler om, at afgørelser, der er truffet efter loven eller efter regler i medfør af loven, kan ændres, såfremt det er nødvendigt for at formindske forureningen af luft, vand og jord.
Stk. 2. Miljøministeren kan fastsætte regler om, i hvilket omfang virksomhederne skal bidrage med oplysninger til brug for myndighedernes behandling af sager efter regler udstedt i medfør af stk. 1.« 2. I § 48 indsættes som stk. 4:
»Stk. 4. Miljøministeren kan bestemme, at kommunalbestyrelsen skal påse overholdelsen af regler udstedt med hjemmel i anden lovgivning med henblik på at beskytte miljøet.« 3. § 55 affattes således:
»§ 55. Amtsrådet fører tilsyn med forureningstilstanden i omgivelserne.« 4. I § 56 indsættes som stk. 2:
»Stk. 2. Miljøministeren kan fastsætte nærmere regler om, at kommunalbestyrelserne og amtsrådene skal indsende indberetninger om deres kortlægnings- og tilsynsvirksomhed, herunder om resultaterne af målinger og undersøgelser, der er foretaget, samt fastsætte regler om indberetningernes form.« 5. I § 83, STK. 3, 1. PKT., indsættes efter »§ 6«:
»§ 7« § 2 I lov nr. 16 af 14. januar 1987 om støtte til miljøforbedrende investeringer i mindre landbrug m.v. foretages følgende ændringer:
 1. I § 2, STK. 1, ændres »31. december 1989« til: »1.  

 januar 1993«.
 2. § 3, STK. 4, affattes således:
»Stk. 4. Miljøministeren kan efter forhandling med landbrugsministeren fastsætte regler om betingelserne for at opnå støtte til investeringer, der er påbegyndt efter 1. december 1985.« 3. § 4, STK. 1, affattes således:
»§ 4. Støtte ydes til investeringer på ansøgerens ejendom, hvis anlægget efter investeringens gennemførelse har en opbevaringskapacitet, der svarer til produktionen af gødning i mindst 9 måneder.
Har kommunalbestyrelsen efter regler udstedt i medfør af miljøbeskyttelsesloven givet tilladelse til en mindre opbevaringskapacitet end 9 måneder, kan støtte ydes, hvis anlægget efter investeringens gennemførelse har en opbevaringskapacitet på mindst 6 måneder.
For ejendomme med mindre end 31 dyreenheder er det dog tilstrækkeligt med en opbevaringskapacitet på mindst 5 måneder.
Miljøministeren fastsætter regler om beregning af kapacitet og dyreenheder.« 4. I § 5, STK. 2, ændres »miljøbeskyttelseslovgivningen« til:
 »bekendtgørelse af reglement om miljøbeskyttelse«.
 5. I § 7, STK. 2, ændres »0-19« til: »0-30«.
 6. § 7, STK. 3, affattes således:
»Stk. 3. For ejendomme med 31-120 dyreenheder udgør støtteprocenten 371/2. Samme støtteprocent gælder, hvis kommunalbestyrelsen efter regler udstedt i medfør miljøbeskyttelsesloven har givet tilladelse til 8 måneders opbevaringskapacitet.
Har kommunalbestyrelsen givet tilladelse til 6-8 måneders opbevaringskapacitet, er støtteprocenten for disse ejendomme 321/2.« 7. § 7, STK. 4, affattes således:
»Stk. 4. For ejendomme med 121 dyreenheder og derover udgør støtteprocenten 30. Samme støtteprocent gælder, hvis kommunalbestyrelsen efter regler udstedt i medfør miljøbeskyttelsesloven har givet tilladelse til 8 måneders opbevaringskapacitet.
Har kommunalbestyrelsen givet tilladelse til 6-8 måneders opbevaringskapacitet, er støtteprocenten for disse ejendomme 25.« 8. I § 10, STK. 2, ændres »1990« til: »1993«.
 9. § 14, STK. 2, affattes således:
»Stk. 2. Ved forhåndsvurderingen attesterer kommunalbestyrelsen, at de projekterede anlæg opfylder kapacitetskravene i § 4, stk. 1, samt de krav om indretning af anlæggene, som er fastsat i regler udstedt i medfør af miljøbeskyttelsesloven eller ved afgørelser i henhold hertil.
Endvidere træffer kommunalbestyrelsen afgørelse om, hvorvidt der skal ske fradrag i medfør af § 5, stk. 2.« 10. § 14, STK. 3, ophæves.
 § 14, STK. 4-7, bliver herefter § 14, stk. 3-6.
 11. I § 14, STK. 4, som bliver stk. 3, affattes 3. pkt. således:
»Investeringen må ikke påbegyndes før Jordbrugsdirektoratets afgørelse herom foreligger.« 12. I § 14, STK. 7, som bliver stk. 6, affattes således:
»Stk. 6. Miljøministeren kan efter forhandling med landbrugsministeren fastsætte en særlig ordning for investeringer, der er påbegyndt efter 1. december 1985, jf. § 3, stk. 4.« 13. I § 15, STK. 3, ændres »den 30. juni 1990« til: »30.  

 juni 1993«.
§ 3 Loven træder i kraft dagen efter bekendtgørelsen i Lovtidende.
Stk. 2. Reglerne i § 2, bortset fra nr. 2 og nr. 12, har virkning for de investeringer om hvilke forhåndsanmeldelse eller ansøgning om forhåndsvurdering er modtaget af kommunalbestyrelsen efter den 18.
maj 1987. Tilsvarende gælder for de investeringer, hvortil Jordbrugsdirektoratet efter dette tidspunkt har meddelt tilladelse til igangsætning.
Stk. 3. Er bindende aftale om levering af et gødningsopbevaringsanlæg indgået inden den 19. maj 1987, kan støtte ydes efter hidtil gældende regler, uanset bestemmelsen i stk. 2. § 4 Miljøministeren kan fastsætte overgangsregler og herunder fastsætte i hvilket omfang regler, der er fastsat i medfør af de hidtil gældende regler, opretholdes.
BEMÆRKNINGER TIL LOVFORSLAGET ALMINDELIGE BEMÆRKNINGER 1. Lovforslagets baggrund.
Den 18. november 1986 vedtog Folketinget efter en debat om forureningen af danske havområder en motiveret dagsorden, hvori Folketinget bl.a. opfordrede regeringen til inden 1. februar 1987 at fremlægge en samlet plan for begrænsning af udledningen af kvælstof og fosfor til vandmiljøet.
Miljøministeren har i overensstemmelse hermed udarbejdet en handlingsplan af 31. januar 1987 om forureningen af det danske havmiljø med næringssalte.
Under en forespørgselsdebat den 18. februar 1987 vedtog Folketinget en motiveret dagsorden, hvorefter Folketingets miljø- og planlægningsudvalg skulle ændre prioriteringen i planen.
Handlingsplanen er herefter blevet behandlet i Folketingets miljø- og planlægningsudvalg.
Udvalgsarbejdet er afsluttet med afgivelsen af en beretning af 30. april 1987 om en vandmiljøhandlingsplan, hvori et flertal har indstillet en række ændringer i miljøministerens handlingsplan.
Hovedsigtet med dette lovforslag er dels at skabe hjemmel til at gennemføre de forbedringer af grundvandet og vandområderne, som vandmiljøhandlingsplanen indebærer, og dels at bringe miljøstøtteordningen i overensstemmelse med de skærpede krav til landbrugets gødningsopbevaringskapacitet, som er indeholdt i vandmiljøhandlingsplanen.
Vandmiljøhandlingsplanen forudsætter, at forureningen af vandmiljøet med næringssalte skal nedbringes ved, at udledningen af kvælstof og fosfor fra kommunale og industrielle rensningsanlæg og fra landbruget nedsættes.
Reduktionen af udledningen af fosfor og kvælstof kan kun gennemføres, hvis der sker en skærpelse af vilkårene for spildevandsudledninger for virksomheder m.v., der er godkendt i medfør af §§ 35-38 i miljøbeskyttelsesloven.
Der foreslås derfor gennemført bestemmelser, som giver miljøministeren hjemmel til at fastsætte regler om, at afgørelser truffet i medfør af miljølovgivningen kan ændres, såfremt det er nødvendigt for at formindske forureningen af luft, vand og jord.
En af kilderne til forurening af de danske vandmiljøer og grundvandet med næringssalte er den kvælstofudvaskning, der sker fra marker.
Som et middel til at nedbringe denne forurening anføres det i regeringens handlingsplan af 31. januar 1987 og i beretningen fra Folketingets miljø- og planlægningsudvalg, at landbrugsejendommenes jorder skal være dækket af grønne marker i større omfang end i dag, og at der skal etableres obligatoriske gødnings- og sædskifteplaner.
Regler herom vil blive udarbejdet af landbrugsministeren efter aftale med miljøministeren.
Kontrollen med overholdelsen af reglerne skal varetages af kommunalbestyrelsen efter særlige regler udstedt af miljøministeren.
Den gældende miljøbeskyttelseslov giver ikke hjemmel for at fastsætte regler om kontrol af regler udstedt med hjemmel i anden lovgivning.
Derfor foreslås der indført en hjemmel for miljøministeren til at fastsætte sådanne regler.
Desuden foreslås der en tydeliggørelse af de gældende regler om amtsrådenes tilsyn.
Endvidere foreslås der en bestemmelse, som giver miljøministeren hjemmel til at fastsætte nærmere regler om indberetning af resultaterne af målinger og undersøgelser foretaget i forbindelse med kommunalbestyrelsernes og amtsrådenes kortlægnings- og tilsynsvirksomhed.
For så vidt angår reglerne om landbrugets opbevaringskapacitet for husdyrgødning indebærer vandmiljøhandlingsplanen nogle ændringer.
De kapacitetskrav, som blev fastsat i Miljøministeriets bekendtgørelse nr. 15 af 24. januar 1986 om husdyrgødning og ensilage skal ændres således, at landbrug med mere end 30 dyreenheder inden 1. januar 1993 »skal etablere opbevaringskapacitet på mindst 9 måneder (kravet kan ændres i opad- eller nedadgående retning efter konkret vurdering af naboaftaler, sædskifteplaner m.m., jf.
Miljøministeriets bekendtgørelse nr. 15 af 24. januar 1987 om husdyrgødning og ensilage m.v.).« For de mindre brug med et husdyrhold på 0-30 dyreenheder fastsættes intet kapacitetskrav.
Støtteordningen foreslås ændret i overensstemmelse med disse nye krav.
Samtidig indeholder den ændrede støteordning et incitament til at gennemføre miljøforbedrende investeringer på de mindre brug, som ikke bliver omfattet af obligatoriske kapacitetskrav.
De landbrug, som har påbegyndt miljøforbedrende investeringer efter de gældende regler, har mulighed for at gennemføre investeringerne efter de hidtil gældende kapacitetskrav og støtteprocenter.
Den hidtil gældende miljøstøtteordning blev vedtaget af Folketinget den 18. december 1986 og trådte i kraft som lov nr. 16 af 14.
januar 1987 om støtte til miljøforbedrende investeringer i mindre landbrug m.v.
Forslaget til lov nr. 16 af 14. januar 1987, L 64, der fremsattes i Folketinget 29. oktober 1986, indeholder i bemærkningerne, hvortil der henvises, en nærmere redegørelse for baggrunden for og sigtet med den støtteordning, som det foreliggende lovforslag supplerer og ændrer.
 2. LOVFORSLAGETS INDHOLD.
 2.1. Ændring af miljØbeskyttelsesloven.
 2.1.1. ÆNDRING AF AFGØRELSER.
Forureningen af grundvandet og danske vandområder har vist, at forureningstilstanden på et givet område kan udvikle sig så alvorligt, at der er behov for at pålægge private og offentlige virksomheder at udføre særlige foranstaltninger for at nedbringe forureningen.
Der kan dermed også være behov for at revurdere de vilkår, der er meddelt ved godkendelse af virksomheder, anlæg og indretninger i medfør af bl.a. §§ 35-38 i miljøbeskyttelsesloven, selv om de betingelser, der er fastsat herfor i lovens §§ 25 og 44, stk. 4-6, ikke er til stede.
§ 7 i dette lovforslag skal styrke miljøbeskyttelsen i sådanne særlige tilfælde, idet bestemmelsen giver mulighed for at ændre afgørelser i videre omfang, end det allerede kan ske i medfør af lovens § 25 og § 44, stk. 4-6, og de almindelige forvaltningsretlige regler om tilbagekaldelse af forvaltningsakter.
Miljøbeskyttelseslovens § 11, stk. 3, giver allerede i dag hjemmel til at tilbagekalde tilladelser til afledning af spildevand til jorden.
Afgørelser om tilbagekaldelser træffes af den myndighed, som kan meddele tilladelsen.
Det er hensigten, at der med hjemmel i bl.a. § 7, skal udarbejdes en ny bekendtgørelse om begrænsning af udledningen af kvælstof og fosfor til vandmiljøet med spildevand fra virksomheder, og at denne bekendtgørelse også skal omfatte afledning af spildevand til jorden.
Den foreslåede bemyndigelse vil i øvrigt kun blive udnyttet, hvis der i fremtiden måtte opstå et ekstraordinært behov for at iværksætte særlige initiativer med henblik på at beskytte betydelige, samfundsmæssige interesser gennem en nedbringelse af forureningen af luft, vand og jord.
Forslag til regler, der skal udstedes i medfør af § 7, vil blive forhandlet med berørte organisationer, fagministerier m.v.
Det foreslåede stk. 2 til § 7 skal give miljøministeren hjemmel til at fastsætte regler om, hvilke oplysninger virksomhederne skal bidrage med til brug for myndighedernes behandling af sager efter stk. 1.
2.1.2. REGLER OM KONTROL MED OVERHOLDELSEN AF REGLER UDSTEDT MED HJEMMEL I ANDEN LOVGIVNING.
I beretningen fra Folketingets miljø- og planlægningsudvalg om vandmiljøhandlingsplanen anføres det, at der skal etableres grønne marker for den enkelte ejendom og obligatoriske gødnings- og sædskifteplaner.
Det er hensigten, at det er kommunerne, der skal påse, at regler, der udstedes af landbrugsministeren herom, bliver overholdt.
Det er hensigten, at der med hjemmel i § 48, stk. 4, skal udarbejdes en bekendtgørelse, hvori der fastsættes regler om kommunernes kontrol.
 2.1.3. TILSYN.
På grundlag af de gældende bestemmelser i lovgivningen på miljøområdet, herunder lov om vandforsyning, antages det, at amtsrådene har en almindelig pligt til at føre tilsyn med forureningstilstanden i recipienter og med grundvandet.
 Med den foreslåede ændring bringes § 55 i overensstemmelse hermed.
 2.1.4. INDBERETNINGER OM KORTLÆGNINGS- OG TILSYNSVIRKSOMHED.
Ifølge miljøbeskyttelseslovens § 45 har Miljøstyrelsen pligt til at rådgive miljøministeren og andre myndigheder i spørgsmål vedrørende miljøbeskyttelsen.
Miljøstyrelsen må derfor holde sig orienteret om forureningstilstanden, hvilket bl.a. sker på basis af oplysninger fra kommunalbestyrelsernes og amtsrådenes kortlægnings- og tilsynsvirksomhed.
Det foreslåede stk. 2 til § 56 skal give miljøministeren en klar hjemmel til ikke alene at fastsætte regler om indberetninger om kommunalbestyrelsernes og amtsrådenes kortlægnings- og tilsynsvirksomhed, men også om formen for sådanne indberetninger.
 2.2. ÆNDRINGER AF MILJØSTØTTELOVEN.
 2.2.1. Ændrede kapacitetskrav.
De støttebegrundende krav til opbevaringskapacitet for husdyrgødning og ensilage m.v. ændres fra 6 til 9 måneder for husdyrbrug med 31 dyreenheder og derover.
Mindre brug med 0-30 dyreenheder kan opnå støtte, hvis der etableres gødningsopbevaringskapacitet på 5 måneder og derover.
 2.2.2. ÆNDREDE STØTTEPROCENTER.
Støtteprocenten for husdyrbrug med 31-120 dyreenheder med en opbevaringskapacitet på mindst 9 måneder er efter forslaget 371/2.
For husdyrbrug med 121 dyreenheder og derover og en opbevaringskapacitet på mindst 8 måneder er støtteprocenten 30.
På mindre brug med 0-30 dyreenheder er støtteprocenten 40 ved en opbevaringskapacitet på mindst 5 måneder og 45 ved en opbevaringskapacitet på mindst 8 måneder.
 2.2.3. STØTTEPERIODEN.
 Støtteperioden ændres fra 1. december 1985-31. december 1989 til 1.
 december 1985-1. januar 1993.
For investeringer påbegyndt inden den 19. maj 1987 og som gennemføres inden udløbet af den tidligere gældende støtteperiode, 31.
 december 1989, kan støtte opnås efter de hidtil gældende regler.
 2.2.4. ANDRE ÆNDRINGER.
Herudover indeholder lovforslaget nogle mindre, teknisk prægede justeringer af den gældende ordning.
 3. HØRTE MYNDIGHEDER OG ORGANISATIONER.
 Lovforslaget er udarbejdet i overensstemmelse med beretning af 30.
april 1987. Det har af tidsmæssige grunde ikke været muligt at gennemføre sædvanlig høring over lovforslaget.
Dele af det foreliggende lovforslag har dog tidligere på grundlag af handlingsplanen været genstand for høring af og i et vist omfang forhandling med:
Industrirådet, Landbrugsrådet, De danske Landboforeninger, De danske Husmandsforeninger, Dansk Fiskeriforening, Danmarks Havfiskeriforening, Arbejderbevægelsens Erhvervsråd, Kommunernes Landsforening, Amtsrådsforeningen i Danmark, Hovedstadsrådet, Københavns magistrat, Frederiksberg kommunalbestyrelse, Danske Elværkers Forening, Danmarks Naturfredningsforening, Entreprenørforeningen, Friluftsrådet, Danmarks Sportsfiskerforbund, Greenpeace, NOAH, Forbrugerrådet, Arbejdsministeriet, Boligministeriet, Byggestyrelsen, Energiministeriet, Fiskeriministeriet, Indenrigsministeriet, Industriministeriet, Stadsingeniørforeningen, Justitsministeriet, Landbrugsministeriet, Ministeriet for Grønland, Ministeriet for offentlige arbejder, Administrationsdepartementet, Budgetdepartementet, Sundhedsstyrelsen, Embedslægeforeningen, Den Danske Dyrlægeforening, Landsorganisationen i Danmark, Håndværksrådet, Ministeriet for skatter og afgifter.
 4. LOVFORSLAGETS ADMINISTRATIVE OG ØKONOMISKE KONSEKVENSER.
Administrativt skal lovforslaget foreløbigt følges op ved udsendelsen af en bekendtgørelse, der vil indebære, at virksomheder, der har direkte udledninger til vandløb, søer og havet, eller som afleder spildevand til jorden, pålægges at nedbringe forureningen af fosfor og kvælstof.
Endvidere skal der udarbejdes regler om kommunernes kontrol med overholdelen af regler om afgrødedække af en vis del af landbrugenes jordtilliggender og om obligatoriske gødnings- og sædskifteplaner.
Der vil blive udarbejdet ændringsbekendtgørelser til bekendtgørelse om husdyrgødning og ensilage, der indeholder regler om 9 måneders opbevaringskapacitet for større husdyrbrug.
Endvidere vil forslaget blive fulgt op med udsendelsen af en bekendtgørelse i medfør af miljøbeskyttelseslovens § 56, stk. 1, om overvågning af grundvand.
Heri vil det blive pålagt amtskommunerne at etablere et regionalt net for overvågning af grundvandet.
Endelig vil der blive udarbejdet en ændringsbekendtgørelse om støtte til miljøforbedrende investeringer m.v. samt en ændringsbekendtgørelse til bekendtgørelse om statsgaranti for lån til miljøforbedrende investeringer m.v.
For så vidt angår de beregninger, der lå til grund for lov om støtte til miljøforbedrende investeringer i mindre landbrug m.v., er behovet for tilskudsmidler til ordningen anslået til 227,6 mill.
kr. indtil udgangen af 1990. Støtteberettigede efter de gældende bestemmelser er investeringer foretaget efter 1. december 1985.
Det er uvist, hvor mange husdyrbrug der har foretaget investeringer i øget opbevaringskapacitet for gødning efter de hidtil gældende regler, og hvor mange husdyrbrug, der vil være omfattet af bestemmelserne i dette lovforslag.
Det er derfor ikke muligt på nuværende tidspunkt at beregne ændringerne i det samlede investeringsbehov og behovet for tilskudsmidler.
Endvidere vil forlængelse af støtteordningen til 1. januar 1993 påvirke såvel det samlede tilskudsbehov som fordelingen af behovet for tilskudsmidler i de enkelte finansår.
Det må imidlertid på det nuværende grundlag antages, at de samlede tilskudsmidler i støtteperioden ikke vil overstige det beløb på 227,6 mill. kr., som tidligere har været anslået.
Til finansiering af udgifterne til tilskudsudbetalinger og garantiindfrielser efter den gældende støtteordning er der fra den del af den amtskommunale grundskyld, som tilbageføres til landbrugsmæssige formål, overført 36 mill. kr. i hvert af årene 1987, 1988 og 1989 og 8 mill. kr. i 1990. Det resterende beløb på 18,5 mill. kr. årligt i perioden 1987-1989 dækkes indenfor Landbrugsministeriets totalramme.
De statslige merudgifter eller besparelser samt ændringer i personaleforbruget som følge af lovforslaget vil blive taget op til en samlet vurdering i forbindelse med den samlede gennemførelse af vandmiljøhandlingsplanen.
Spørgsmålet om eventuelle primær- og amtskommunale merudgifter eller besparelser og kommunaløkonomiske konsekvenser iøvrigt som følge af lovforslaget vil blive forhandlet med de kommunale organisationer i sammenhæng med øvrige lovforslag, bekendtgørelser og andre initiativer, der vil indgå i den samlede gennemførelse af vandmiljøhandlingsplanen.
 5. SAMFUNDSMÆSSIGE KONSEKVENSER.
De skærpede krav til udledninger af spildevand vil betyde merudgifter for industrien, hvis størrelse det ikke er muligt at beregne nøjagtigt.
Tilsvarende vil kravene om øget kapacitet til opbevaring af husdyrgødning betyde merudgifter for landbruget, hvis størrelse ikke kan beregnes nøjagtigt bl.a., fordi de husdyrbrug, som har påbegyndt miljøinvesteringerne, ikke behøver at opfylde de nye skærpede krav til opbevaringskapacitet, som følger af vandmiljøhandlingsplanen.
Udgifterne vil blive opgjort i sammenhæng med øvrige lovforslag, bekendtgørelser og andre initiativer i forbindelse med gennemførelse af hele vandmiljøhandlingsplanen.
Landbrugets investeringsbehov til øget opbevaringskapacitet for husdyrgødning vil dog først kunne opgøres, når der er skabt klarhed over, hvor mange husdyrbrug der gennemfører investeringer efter de hidtil gældende regler, og hvor mange husdyrbrug der vil være omfattet af de nye bestemmelser.
 6. FORHOLDET TIL EF-BESTEMMELSERNE OM NATIONALE STØTTEORDNINGER.
Det af miljøministeren tidligere fremsatte forslag til lov om støtte til miljøforbedrende investeringer i mindre landbrug m.v. er notificeret over for EF-Kommissionen i medfør af Traktaten om Det europæiske økonomiske Fællesskab, artikel 92-94. Da nærværende lovforslag alene vedrører mindre betydende ændringer i de foreslåede inddelinger af dyreenheder og forlængelse af støtteperioden samt enkelte tekniske korrektioner, skønnes det ikke nødvendigt at foretage en fornyet notifikation i henhold til Traktatens statsstøtteregler.
Loven skal herefter alene fremsendes til Kommissionen efter dens vedtagelse, og lovens ikrafttræden skal ikke afvente Kommissionens stillingtagen.
BEMÆRKNINGER TIL LOVFORSLAGETS ENKELTE BESTEMMELSER.
Til § 1 Til nr. 1 Som nævnt i de almindelige bemærkninger forudsættes det i vandmiljøhandlingsplanen, at der skal ske en nærmere angivet reduktion af udledningen af fosfor og kvælstof.
Disse reduktioner skal bl.a. gennemføres ved en skærpele af de vilkår, der gælder i dag for udledning af spildevand.
Muligheder for at påbyde forbedringer eller fornyelse af spildevandsanlæg efter den gældende lov om miljøbeskyttelse er begrænsede, især når der er tale om direkte spildevandsudledninger fra virksomheder, der er godkendt i medfør af reglerne i §§ 35-38 i miljøbeskyttelsesloven.
 Mulighederne for at gribe ind i eksisterende godkendelser efter kap.
5 i miljøbeskyttelsesloven er meget begrænsede inden for de første 8 år efter godkendelsens meddelelse.
Dette kan kun ske, hvor der foreligger uforudsete skadevirkninger, eller hvor rensningsanlægget ikke fungerer tilfredsstillende eller lignende.
Det må anses for tvivlsomt, om de nuværende regler giver mulighed for at gribe ind med krav om yderligere forureningsbegrænsende foranstaltninger til godkendte anlæg og virksomheder, når baggrunden herfor ikke er konkrete forhold vedrørende det enkelte anlæg, men et ønske om en almen forbedring af kvaliteten af vore vandområder.
Dette er baggrunden for forslaget til § 7. Efter § 7 kan der fastsættes regler om ændring af afgørelser i særlige tilfælde, når det er nødvendigt for at formindske forureningen af luft, vand og jord. § 7, stk. 2, giver miljøministeren en bemyndigelse til at fastsætte regler om, at virksomhederne skal bidrage med oplysninger til brug for myndighedernes behandling af sager efter stk. 1. Virksomheder kan herefter også pålægges at fremkomme med oplysninger, der ikke direkte angår den eksisterende virksomhed, men f.eks. vedrører, hvilke tilgængelige rensningsteknologier der må anses for de bedste på området.
Den konkrete fastsættelse skal baseres på en anvendelse af »den bedste tilgængelige teknologi«, som er sædvanlig og økonomisk opnåelig for den pågældende virksomhedstype.
Til nr. 2 Med hjemmel i § 48, stk. 4, skal der udarbejdes en bekendtgørelse, hvori der fastsættes regler om kommunernes kontrol med overholdelsen af de regler, som landbrugsministeren udsender om etablering af grønne marker i efterårs- og vinterperioden og om obligatoriske gødnings- og sædskifteplaner.
Til nr. 3 Den foreslåede affattelse af § 55 skal klargøre, at amtsrådene har en almindelig forpligtelse til at føre tilsyn med forureningsforholdene i omgivelserne.
Tilsyn kan eksempelvis gennemføres ved en overvågning.
Erfaringerne med bl.a. forurening af grundvandet med nitrat og forurenende stoffer fra kemikalieaffald har vist, at der er behov for en landsdækkende overvågning af grundvandets tilstand og mængde, ikke alene af hensyn til drikkevandsforsyningen, men også af hensyn til den afledning af grundvand, der sker til vore vandområder.
Det er tanken, at der skal etableres en landsdækkende overvågning af grundvandet baseret på indberetninger af måleresultater, jf.
 bemærkningerne til nr. 4.
Til nr. 4 Ved udformningen af den gældende § 56 blev det oplyst i bemærkningerne til lovforslaget, at der af hensyn til offentligheden skulle udarbejdes særlige tilsynsberetninger om miljømyndighedernes kontrol- og tilsynsvirksomhed.
Der er ikke med det foreslåede stk. 2 til § 56 påtænkt nogen ændring på dette punkt.
Stk. 2 skal derimod give en klar hjemmel for, at Miljøstyrelsen med henblik på at kunne rådgive miljøministeren kan modtage den fornødne orientering fra kommunalbestyrelserne og amtsrådene om måleresultater, oplysninger, undersøgelser m.v., der hidrører fra disses kortlægnings- og tilsynsvirksomhed.
For at kunne drage tilstrækkelig nytte af sådanne oplysninger, må de foreligge i en form, som sætter Miljøstyrelsen i stand til hurtigt at danne sig et overblik over forureningstilstanden på et givet område, eksempelvis på et EDB-læsbart medium.
§ 56, stk. 2, fastsætter derfor en hjemmel for miljøministeren til at fastsætte regler om sådanne indberetninger og herunder om formen for indberetningerne.
Det forudsættes, at der i regler, der fastsættes med hjemmel i § 56, stk. 2, kun i begrænset omfang vil blive stillet krav til formen for dataindberetninger, og at sådanne krav ikke vil tvinge kommuner og amtskommuner til specielle program- og maskinsløsninger.
Regelfastsættelse og afgørelse af, hvem der skal afholde udgifterne ved overførsel til centralt EDB-medium vil ske efter forhandling med de kommunale organisationer.
Til nr. 5 Ved ændringen af § 83, stk. 3, bemyndiges miljøministeren til at fastsætte straffebestemmelser i regler, der udstedes i medfør af § 7. TIL § 2 Til nr. 1 I overensstemmelse med vandmiljøhandlingsplanen fastsættes støtteperioden til perioden fra 1. december 1985-1. januar 1993.
Til nr. 2 Hensigten er at tilvejebringe et ensartet støttegrundlag for samtlige investeringer i perioden 1. december 1985-18. maj 1987.
Den 18. maj 1987 ændres kapacitetskravene i bekendtgørelsen om husdyrgødning og ensilage m.v. i overensstemmelse med vandmiljøhandlingsplanen.
Til nr. 3 I konsekvens af vandmiljøhandlingsplanen ændres de støttebegrundende krav til opbevaringskapaciteten fra 6 måneders kapacitet til mindst 9 måneders kapacitet for så vidt angår husdyrbrug med mere end 30 dyreenheder.
Kravet om mindst 9 måneders opbevaringskapacitet kan dog fraviges, hvis kommunalbestyrelsen efter husdyrgødningsbekendtgørelsen har givet tilladelse til en mindre opbevaringskapacitet.
Opbevaringskapaciteten skal dog i sådanne tilfælde være mindst 6 måneder, for at støtte kan ydes.
For husdyrbrug med mellem 0 og 30 dyreenheder er det støttebegrundende krav til opbevaringskapaciteten mindst 5 måneder.
Til nr. 4 På grund af den usikkerhed, der kan have hersket om de miljømæssige krav til indretning af gødningsopbevaringsanlæg m.v. i perioden fra 1. december 1985-18. maj 1987, findes det hensigtsmæssigt at tydeliggøre, at de krav, som begrunder et fradrag efter reglen i § 5, stk. 2, på 15.000 kr., hvis de ikke er opfyldt før gennemførelsen af den nye miljøinvestering, kun er sådanne krav (påbud eller forbud), som er meddelt i medfør af bekendtgørelse nr. 664 af 16. december 1982 af reglement om miljøbeskyttelse.
Til nr. 5, 6 og 7 Ændringerne af støtteprocenterne i § 7, stk. 2-4, er sket ud fra den fastlæggelse af kapacitetskravene, som er indeholdt i vandmiljøhandlingsplanen.
Man har herved fundet det nødvendigt at skabe overensstemmelse mellem inddelingerne i dyreenheder med hensyn til kapacitetskrav og den tilsvarende inddeling med hensyn til støtteprocenter.
Støtteprocenterne er således uændrede, men finder anvendelse på en lidt ændret opdeling af brugene bestemt efter antal af dyreenheder.
Ved en opbevaringskapacitet på 9 måneder er støtteprocenten 371/2 for ejendomme med 31-120 dyreenheder.
For ejendomme med 121 dyreenheder og derover er støtteprocenten 321/2.
Som nævnt i bemærkningerne til nr. 3 kan kommunalbestyrelsen efter husdyrgødningsbekendtgørelsen give tilladelse til en mindre opbevaringskapacitet end 9 måneder for husdyrbrug med 31 dyreenheder og derover.
Opbevaringskapaciteten skal dog være på mindst 6 måneder for disse ejendomme, for at støtte kan ydes.
Ved en tilladelse til en opbevaringskapacitet på 8 måneder er støtteprocenten den samme som ved en opbevaringskapacitet på 9 måneder og derover.
Er der givet tilladelse til en opbevaringskapacitet på 6-8 måneder, er støtteprocenten for ejendomme med 31-120 dyreenheder 321/2. For ejendomme med 121 dyreenheder og derover er støtteprocenten i disse tilfælde 25.
For så vidt angår de husdyrbrug på 30 dyreenheder og derunder, som efter vandmiljøhandlingsplanen er fritaget for obligatoriske opbevaringskrav, kan der ydes støtte, hvis der etableres en opbevaringskapacitet til mindst 5 måneders gødningsproduktion.
Til nr. 8 Ændringen af ansøgningsperioden i § 10, stk. 2, er en konsekvens af den ændrede støtteperiode jf. bemærkningerne til nr. 1.
Til nr. 9 Ændringen af § 14, stk. 2, er en konsekvens af de ændrede krav til husdyrbrugenes gødningsopbevaringskapacitet, som følger af vandmiljøhandlingsplanen.
Disse ændrede krav fastsættes ved en ændringsbekendtgørelse til bekendtgørelse om husdyrgødning og ensilage m.v., som træder i kraft den 18. maj 1987.
Ændringsbekendtgørelsen vil senere blive suppleret med regler om de øvrige tiltag vedrørende husdyrgødning i medfør af vandmiljøhandlingsplanen.
Efter reglen i den nye § 14, stk. 2, skal kommunalbestyrelsen attestere, at de støttebegrundende minimumskrav til opbevaringskapaciteten på henholdsvis 9 måneder for de større brug og 5 måneder for de mindre brug er opfyldt.
Herudover skal kommunalbestyrelsen ved forhåndsvurderingen attestere, at øvrige indretningskrav i medfør af husdyrgødningsbekendtgørelsen er opfyldt.
Hvis kommunalbestyrelsen i medfør af husdyrgødningsbekendtgørelsen eller i medfør af miljøbeskyttelseslovens kap. 5 har stillet krav om større opbevaringskapacitet end de i § 4 nævnte, skal kommunalbestyrelsen attestere, at projektet tilgodeser disse skærpede krav for at støtte kan opnås.
Til nr. 10 Ophævelsen af § 14, stk. 3, er teknisk begrundet, idet man har fundet det hensigtsmæssigt at sammenskrive reglerne i den gældende § 14, stk. 2, og § 14, stk. 3, i den ændrede nye § 14, stk. 2, jf. nr.
 9.
Til nr. 11 Ændringen af formuleringen i § 14, stk. 4, er foretaget for at sikre en bedre tilpasning til Jordbrugsdirektoratets administrationspraksis.
Herefter kan der i visse særlige tilfælde gives en igangsætningstilladelse til iværksættelse af forbedringsplaner, inden disse er færdigbehandlet i direktoratet.
Denne praksis indebærer ikke nogen fravigelse fra kravet om en miljømæssig forhåndsvurdering inden investeringen foretages.
Til nr. 12 Der henvises til bemærkningerne til nr. 2.
Til nr. 13 Ændringen er en konsekvens af den ændrede gennemførelsesperiode for støttebegrundende miljøinvesteringer, som følger af vandmiljøhandlingsplanen.
TIL § 3 Det foreslås, at loven træder i kraft dagen efter bekentgørelsen i Lovtidende.
Det er nødvendigt, at forslaget træder i kraft hurtigst muligt, for at lovforslagets intentioner om en formindskelse af forureningen af luft, vand og jord kan virkeliggøres.
Bestemmelserne i § 3, stk. 2 og 3, er indsat for at sikre, at de investeringer, som man inden den 19. maj 1987 har taget initiativ til, kan gennemføres efter de krav og støtteprocenter, som er indeholdt i den hidtil gældende ordning.
Disse investeringer kan gennemføres og opnå støtte inden for den hidtil gældende støtteperiode, dvs., hvis ansøgning om støtte efter færdiggørelse af anlægget er indsendt til kommunalbestyrelsen senest den 30.
juni 1990. TIL § 4 Da der skal foretages en gennemgang og justering af en række bestemmelser, som er udstedt i medfør af miljøbeskyttelsesloven og loven om støtte til miljøforbedrende investeringer i mindre landbrug m.v. foreslås det, at miljøministeren skal kunne fastsætte overgangsbestemmelser og nærmere regler om, i hvilket omfang disse bestemmelser opretholdes efter lovændringerne.
