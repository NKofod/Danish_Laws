Nr LSF 279 Forslag til Lov om fremstilling og handel med visse varer, der benyttes  

 ved ulovlig fremstilling og handel med narkotika og psykotrope stoffer  

 (prækursorer) (* 1) Fremsat af skatteministeren (Stavad) den 28. april 1993 Vedtaget ved tredjebehandling den 18. juni 1993 Lov nr. 479 af 30/06/1993 § 1. De varer, der er omfattet af lovens bestemmelser, er optegnet  

 i bilag 1 til loven.
 Stk. 2. Skatteministeren kan ved bekendtgørelse fastsætte  

 ændringer i bilag 1 og 2 i overensstemmelse med eventuelle ændringer i  

 bilagene til Rådets direktiv nr. 92/109 af 14. december 1992.
 § 2. Loven finder anvendelse på varer, der fremstilles,  

 forarbejdes, forhandles, distribueres eller på anden måde overdrages her i  

 landet eller indføres fra EF-lande.
Stk. 2. Stk. 1 finder tilsvarende anvendelse på blandinger af de  

 omhandlede varer.
Undtaget er dog lægemidler og andre præparater, der  

 indeholder de i bilag 1 omhandlede varer, forudsat at de er sammensat på en  

 sådan måde, at disse varer ikke let kan benyttes eller udskilles ved hjælp af  

 let anvendelige midler.
 Stk. 3. Bestemmelserne i §§ 9, 10, 11 og 12 finder tilsvarende  

 anvendelse ved varernes indførsel fra tredjelande, udførsel til tredjelande  

 eller transport til og fra tredjelande.
 1) Loven gennemfører Rådets direktiv nr. 92/109 af 14. december 1992,  

 EF-Tidende 1992 L 370, s. 76, samt visse bestemmelser i Rådets forordning nr.  

 3677/90 af 13. december 1990, EF-Tidende 1990 L 357, s. 1, som ændret ved  

 Rådets forordning nr. 900/92 af 31. marts 1992, EF-Tidende L 96 1992, s. 1.
 § 3. For varer, der er omfattet af kategori 1 og 2 i bilag 1, skal  

 der ved forhandling, distribution eller anden overdragelse foreligge behørig  

 dokumentation.
 Stk. 2. Dokumentationen skal indeholde oplysninger om:
a.
Navnet på varen.
b.
Varens mængde og vægt.
c.
Navn og adresse på leverandør, distributør og varemodtager.
d.
Erklæring fra kunden om varernes særlige anvendelsesformål.
 Stk. 3. For varer i kategori 2 gælder dette dog kun, såfremt de  

 pågældende mængder overstiger de i bilag 2 anførte mængder.
 Stk. 4. Skatteministeren fastsætter nærmere regler om  

 dokumentation af varer, der er omfattet af kategori 1 og 2 i bilag 1.
§ 4. Varer, der er omfattet af kategori 1 i bilag 1, kan alene  

 fremstilles, forarbejdes, forhandles, distribueres eller på anden måde  

 overdrages i medfør af en licens.
Licenser udstedes af de statslige told- og  

 skattemyndigheder.
Ved udstedelsen skal der bl.a. tages hensyn til ansøgerens  

 kompetence og retskaffenhed.
 Stk. 2. Med henblik på udstedelse af licens kan de statslige told-  

 og skattemyndigheder indhente oplysninger om ansøgeren hos politiet eller  

 andre offentlige myndigheder.
 Stk. 3. Licensen kan suspenderes eller tilbagekaldes, såfremt der  

 er rimelig grund til at antage, at indehaveren ikke længere er egnet til at  

 have en licens, eller at betingelserne for udstedelsen ikke længere er  

 opfyldt.
 Stk. 4. Skatteministeren fastsætter nærmere regler om udstedelse,  

 suspension og tilbagekaldelse af licenser.
 § 5. Licensindehavere må kun levere de i kategori 1 i bilag 1  

 omhandlede varer til andre licensindehavere eller til personer, der i øvrigt  

 har tilladelse til at modtage, besidde eller håndtere disse varer.
 § 6. De statslige told- og skattemyndigheder kan forbyde indførsel  

 af de i bilag 1 omhandlede varer fra tredjelande eller forbyde udførsel til  

 tredjelande, såfremt der foreligger begrundet mistanke om, at de omhandlede  

 varer vil blive anvendt til ulovlig fremstilling af narkotika eller  

 psykotrope stoffer.
 § 7. Virksomheder, der fremstiller, forarbejder, forhandler,  

 distribuerer eller på anden måde overdrager varer, der er omfattet af  

 kategori 2 i bilag 1, skal underrette de statslige told- og skattemyndigheder  

 om adressen på de lokaler, hvor de fremstiller eller handler med disse varer.
 § 8. Virksomheder, der fremstiller, forarbejder, forhandler,  

 distribuerer eller på anden måde overdrager varer, der er omfattet af bilag  

 1, skal give de statslige told- og skattemyndigheder meddelelse om ethvert  

 forhold såsom usædvanlige ordrer eller transaktioner, såfremt der er grund  

 til at formode, at varerne kan blive anvendt til fremstilling af narkotika  

 eller psykotrope stoffer.
 Stk. 2. De i stk. 1 nævnte virksomheder skal efter anmodning give  

 de statslige told- og skattemyndigheder oplysninger om udførsel til andre  

 EF-lande af varer, der er omfattet af bilag 1.
 § 9. Virksomheder, der fremstiller, forarbejder, forhandler,  

 distribuerer eller på anden måde overdrager varer, der er omfattet af  

 kategori 1 og 2 i bilag 1, har pligt til efter anmodning at give de statslige  

 told- og skattemyndigheder alle oplysninger om ordrer eller transaktioner  

 vedrørende fremstilling, forarbejdning, forhandling, distribution eller anden  

 overdragelse af varer, der er omfattet af kategori 1 og 2 i bilag 1.
§ 10. De statslige told- og skattemyndigheder er berettiget til at  

 foretage eftersyn i lokaler, der benyttes af personer, der fremstiller,  

 forarbejder, forhandler, distribuerer eller på anden måde overdrager varer,  

 der er omfattet af kategori 1 og 2 i bilag 1, samt til at efterse de  

 pågældendes varebeholdning, forretningsbøger, øvrige regnskabsmateriale samt  

 korrespondance m.v.
De pågældende personer skal yde de statslige told- og  

 skattemyndigheder bistand ved foretagelsen af de nævnte eftersyn.
 Stk. 2 . Det i stk. 1 nævnte materiale skal på de statslige told-  

 og skattemyndigheders begæring udleveres eller indsendes til disse.
 § 11. Med bøde, hæfte eller fængsel indtil 2 år straffes den, der  

 forsætligt eller groft uagtsomt:
 1. Overtræder § 3, stk. 1 og 2, § 5, § 7 eller § 8, stk. 1.
 2. Afgiver urigtige eller vildledende oplysninger eller fortier  

 oplysninger med henblik på at opnå licens efter § 4.
 3. Undlader at efterkomme påbud efter § 8, stk. 2, § 9 eller § 10, stk. 2.
 4. Overtræder et forbud, der er fastsat efter § 6.
 5. Overtræder forskrifter i Rådets forordning nr. 3677/90 af 13. december  

 1990 om foranstaltninger til modvirkning af ulovlig anvendelse af visse  

 stoffer til fremstilling af narkotika og psykotrope stoffer med senere  

 ændringer.
Stk. 2. Med samme straf som anført i stk. 1 straffes den, som  

 forsætligt modtager eller skaffer sig eller andre del i en vinding, der er  

 erhvervet ved en af stk. 1, 1. pkt., omfattet overtrædelse, samt den, som ved  

 opbevaring, transport, hjælp til afhændelse eller på lignende måde virker til  

 at sikre en anden udbyttet af en sådan overtrædelse.
Overtrædelse af dette  

 stykke kan straffes, når overtrædelsen kan tilregnes den pågældende som  

 forsætlig.
 Stk. 3. I forskrifter, der udstedes i medfør af loven, kan der  

 fastsættes straf af bøde for den, der forsætligt eller uagtsomt overtræder  

 bestemmelser heri.
 Stk. 4. For overtrædelser, der begås af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
§ 12. Skønnes en overtrædelse ikke at ville medføre højere straf  

 end bøde, kan skatteministeren eller den, han bemyndiger dertil, tilkendegive  

 den pågældende, at sagen kan afgøres uden retslig forfølgning, såfremt den  

 pågældende erkender sig skyldig i overtrædelsen og erklærer sig rede til  

 inden for en nærmere angivet frist at betale en i tilkendegivelsen angivet  

 bøde.
Den omhandlede frist kan efter begæring forlænges.
 Stk. 2. Med hensyn til den i stk. 1 nævnte tilkendegivelse finder  

 bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.
 Stk. 3. Betales bøden i rette tid, eller bliver den efter  

 vedtagelse inddrevet eller afsonet, bortfalder videre forfølgning.
 Stk. 4. Ransagning kan ske i sager om overtrædelse af bestemmelser  

 i denne lov og bestemmelser udstedt i medfør af loven i overensstemmelse med  

 retsplejelovens bestemmelser herom.
 § 13. Loven træder i kraft den 1. juli 1993.
 § 14. Loven gælder ikke for Færøerne og Grønland.
Bilag 1 Kategori 1: Kombinerede nomenklaturer Ephedrin 2939 40 10 Ergometrin 2939 60 10 Ergotamin 2939 60 30 Lysergsyre 2939 60 50 1-phenyl-2-propanon 2914 30 10 Pseudoephedrin 2939 40 30 N-acetylantralinsyre 2924 29 50 3,4 Metyldioxphenyl-2-Propanon 2932 90 77 Salte af stoffer i denne kategori, hvor sådanne salte kan opnås.
 Kategori 2:
Eddikesyreanhydrid 2915 24 00 Antranilsyre ex 2922 49 90 Phenyleddikesyre 2916 33 00 Piperidin 2933 39 30 Isosafrol (cis + trans) 2932 90 73 Piperonal 2932 90 75 Safrol 2932 90 71 Salte af stoffer i denne kategori, hvor sådanne salte kan opnås.
 Kategori 3:
Acetone* 2914 11 00 Ethylether* 2909 11 00 Methylethylketon (MEK)* 2914 12 00 Toluen* 2902 30 10/90 Kaliumpermanganat* 2841 60 10 Svovlsyre 2807 00 10 Saltsyre 2806 10 00 * Salte af stoffer i denne kategori, hvor sådanne salte kan opnås.
Bilag 2 Stof Tærskel Eddikesyreanhydrid 20 l Antranilsyre og salte heraf 1 kg Phenyleddikesyre og salte heraf 1 kg Piperidin og salte heraf 0,5 kg Isosafrol (cis + trans) 0 Piperonal 0 Safrol 0 Oprindeligt fremsat forslag § 1. De varer, der er omfattet af lovens bestemmelser, er optegnet  

 i bilag 1 til loven.
 Stk. 2. Skatteministeren kan ved bekendtgørelse fastsætte  

 ændringer i bilag 1 og 2 i overensstemmelse med eventuelle ændringer i  

 bilagene til Rådets direktiv nr. 92/109 af 14. december 1992.
 § 2. Loven finder anvendelse på varer, der fremstilles,  

 forarbejdes, forhandles, distribueres eller på anden måde overdrages her i  

 landet eller indføres fra EF-lande.
Stk. 2. Stk. 1 finder tilsvarende anvendelse på blandinger af de  

 omhandlede varer.
Undtaget er dog lægemidler og andre præparater, der  

 indeholder de i bilag 1 omhandlede varer, forudsat de er sammensat på en  

 sådan måde, at disse varer ikke let kan benyttes eller udskilles ved hjælp af  

 let anvendelige midler.
 Stk. 3. Bestemmelserne i §§ 9, 10, 11 og 12 finder tilsvarende  

 anvendelse ved varernes indførsel fra tredjelande, udførsel til tredjelande  

 eller ved transport til og fra tredjelande.
 § 3. For varer, der er omfattet af kategori 1 og 2 i bilag 1, skal  

 der ved forhandling, distribution eller anden overdragelse foreligge behørig  

 dokumentation.
 Stk. 2. Dokumentationen skal indeholde oplysninger om:
a.
Navnet på varen.
b.
Varens mængde og vægt.
c.
Navn og adresse på leverandør, distributør og varemodtager.
d.
Erklæring fra kunden om varernes særlige anvendelsesformål.
 Stk. 3. For varer i kategori 2 gælder dette dog kun, såfremt de  

 pågældende mængder overstiger de i bilag 2 anførte mængder.
 Stk. 4. Skatteministeren fastsætter nærmere regler om  

 dokumentation af varer, der er omfattet af kategori 1 og 2 i bilag 1.
§ 4. Varer, der er omfattet af kategori 1 i bilag 1, kan alene  

 fremstilles, forarbejdes, forhandles, distribueres eller på anden måde  

 overdrages i medfør af en licens.
Licenser udstedes af de statslige told- og  

 skattemyndigheder.
Ved udstedelsen skal der bl.a. tages hensyn til ansøgerens  

 kompetence og retskaffenhed.
 Stk. 2. Med henblik på udstedelse af licens kan de statslige told-  

 og skattemyndigheder indhente oplysninger om ansøgeren hos politiet eller  

 andre offentlige myndigheder.
 Stk. 3. Licensen kan suspenderes eller tilbagekaldes, såfremt der  

 er rimelig grund til at antage, at indehaveren ikke længere er egnet til at  

 have en licens eller at betingelserne for udstedelsen ikke længere er  

 opfyldt.
 Stk. 4. Skatteministeren fastsætter nærmere regler om udstedelse,  

 suspension og tilbagekaldelse af licenser.
 § 5. Licensindehavere må kun levere de i kategori 1 i bilag 1  

 omhandlede varer til andre licensindehavere eller til personer, der i øvrigt  

 har tilladelse til at modtage, besidde eller håndtere disse varer.
 § 6. De statslige told- og skattemyndigheder kan forbyde indførsel  

 af de i bilag 1 omhandlede varer fra tredjelande eller forbyde udførsel til  

 tredjelande, såfremt der foreligger begrundet mistanke om, at de omhandlede  

 varer vil blive anvendt til ulovlig fremstilling af narkotika eller  

 psykotrope stoffer.
 § 7. Virksomheder, der fremstiller, forarbejder, forhandler,  

 distribuerer eller på anden måde overdrager varer, der er omfattet af  

 kategori 2 i bilag 1, skal underrette de statslige told- og skattemyndigheder  

 om adressen på de lokaler, hvor de fremstiller eller handler med disse varer.
 § 8. Virksomheder, der fremstiller, forarbejder, forhandler,  

 distribuerer eller på anden måde overdrager varer, der er omfattet af bilag  

 1, skal give de statslige told- og skattemyndigheder meddelelse om ethvert  

 forhold såsom usædvanlige ordrer eller transaktioner, såfremt der er grund  

 til at formode, at varerne kan blive anvendt til fremstilling af narkotika  

 eller psykotrope stoffer.
 Stk. 2. De i stk. 1 nævnte virksomheder skal efter anmodning give  

 de statslige told- og skattemyndigheder oplysninger om udførsel til andre  

 EF-lande af varer, der er omfattet af bilag 1.
 § 9. Virksomheder, der fremstiller, forarbejder, forhandler,  

 distribuerer eller på anden måde overdrager varer, der er omfattet af  

 kategori 1 og 2 i bilag 1, har pligt til efter anmodning at give de statslige  

 told- og skattemyndigheder alle oplysninger om ordrer eller transaktioner  

 vedrørende fremstilling, forarbejdning, forhandling, distribution eller anden  

 overdragelse af varer, der er omfattet af kategori 1 og 2 i bilag 1.
 § 10. De statslige told- og skattemyndigheder er berettigede til  

 at foretage eftersyn i lokaler, der benyttes af personer, der fremstiller,  

 forarbejder, forhandler, distribuerer eller på anden måde overdrager varer,  

 der er omfattet af kategori 1 og 2 i bilag 1, samt til at efterse de  

 pågældendes varebeholdning, forretningsbøger, øvrige regnskabsmateriale samt  

 korrespondance m.v.. De pågældende personer skal yde de statslige told- og  

 skattemyndigheder bistand ved foretagelsen af de nævnte eftersyn.
 Stk. 2 . Det i stk. 1 nævnte materiale skal på de statslige told-  

 og skattemyndigheders begæring udleveres eller indsendes til disse.
 § 11. Med bøde, hæfte eller fængsel indtil 2 år straffes den, der  

 forsætligt eller groft uagtsomt:
 1. Overtræder § 3, stk. 1 og 2, § 5, § 7 eller § 8, stk. 1.
 2. Afgiver urigtige eller vildledende oplysninger eller fortier  

 oplysninger med henblik på at opnå licens efter § 4.
 3. Undlader at efterkomme påbud efter § 8, stk. 2, § 9 eller § 10, stk. 2.
 4. Overtræder et forbud, der er fastsat efter § 6.
 5. Overtræder forskrifter i Rådets forordning nr. 3677/90 af 13. december  

 1990 om foranstaltninger til modvirkning af ulovlig anvendelse af visse  

 stoffer til fremstilling af narkotika og psykotrope stoffer med senere  

 ændringer.
Stk. 2. Med samme straf som anført i stk. 1 straffes den, som  

 forsætligt modtager eller skaffer sig eller andre del i en vinding, der er  

 erhvervet ved en af stk. 1, 1. pkt., omfattet overtrædelse, samt den, som ved  

 opbevaring, transport, hjælp til afhændelse eller på lignende måde virker til  

 at sikre en anden udbyttet af en sådan overtrædelse.
Overtrædelse af dette  

 stykke kan straffes, når overtrædelsen kan tilregnes den pågældende som  

 forsætlig.
 Stk. 3. I forskrifter, der udstedes i medfør af loven, kan der  

 fastsættes straf af bøde for den, der forsætligt eller uagtsomt overtræder  

 bestemmelser heri.
 Stk. 4. For overtrædelser, der begås af et aktieselskab,  

 anpartsselskab, andelsselskab eller lignende kan der pålægges selskabet som  

 sådant bødeansvar.
§ 12. Skønnes en overtrædelse ikke at ville medføre højere straf  

 end bøde, kan skatteministeren eller den, han bemyndiger dertil, tilkendegive  

 den pågældende, at sagen kan afgøres uden retslig forfølgning, såfremt den  

 pågældende erkender sig skyldig i overtrædelsen og erklærer sig rede til  

 inden for en nærmere angivet frist at betale en i tilkendegivelsen angivet  

 bøde.
Den omhandlede frist kan efter begæring forlænges.
 Stk. 2. Med hensyn til den i stk. 1 nævnte tilkendegivelse finder  

 bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.
 Stk. 3. Betales bøden i rette tid, eller bliver den efter  

 vedtagelse inddrevet eller afsonet, bortfalder videre forfølgning.
 Stk. 4. Ransagning kan ske i sager om overtrædelse af bestemmelser  

 i denne lov og bestemmelser udstedt i medfør af loven i overensstemmelse med  

 Retsplejelovens bestemmelser herom.
 § 13. Loven træder i kraft den 1. juli 1993.
 § 14. Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Indledning.
Lovforslaget har til formål at gennemføre Rådets direktiv nr. 92/109/EØF  

 af 14. december 1992, EF-Tidende 1992 L 370, s 76, om fremstilling og  

 markedsføring af visse stoffer, der benyttes ved ulovlig fremstilling af  

 narkotika og psykotrope stoffer, de såkaldte prækursorer.
De omhandlede varer  

 er anført i bilag 1.
Psykotrope stoffer er stoffer, der uden at være narkotika, kan have en vis  

 euforiserende virkning.
Prækursorer er en international betegnelse for varer,  

 der kan anvendes til fremstilling af narkotika og psykotrope stoffer, dvs.  

 forstadier til narkotika m.v.
FN vedtog den 19. december 1988 en konvention om bekæmpelse af ulovlig  

 handel med narkotika og psykotrope stoffer.
Konventionen skal ses som et led  

 i de internationale bestræbelser til bekæmpelse af narkotikamisbrug.
 Med henblik på at gennemføre FN-konventionens bestemmelser for så vidt  

 angår handelen med tredjelande vedtog EFs ministerråd den 13. december 1990  

 Rådets forordning (EØF) nr. 3677/90, EF-Tidende 1990 L 357, s. 1, om  

 foranstaltninger til modvirkning af ulovlig anvendelse af visse stoffer til  

 fremstilling af narkotika og psykotrope stoffer, som ændret ved Rådets  

 forordning (EØF) nr. 900/92 af 31. marts 1992, EF-Tidende 1992 L 96, s. 1.
 Forordningen fastsætter bestemmelser om overvågning ved indførsel fra  

 eller udførsel til tredjelande af varer, der hyppigt benyttes til ulovlig  

 fremstilling af narkotika og psykotrope stoffer.
 Direktiv nr. 92/109/EØF gennemfører bestemmelserne i FNs konvention om  

 bekæmpelse af ulovlig handel med narkotika og psykotrope stoffer for så vidt  

 angår den interne EF-handel.
 Danmark skal senest den 1. juli 1993 sætte de nødvendige love og  

 administrative bestemmelser i kraft for at efterkomme direktivet.
To af direktivets bestemmelser trådte allerede i kraft den 1. januar 1993.  

 Disse bestemmelser - om medlemslandenes administrative samarbejde og om  

 EF-komite-procedure - kræver ikke lovgivning.
Det administrative samarbejde  

 sker inden for rammerne af Rådets forordning nr. 1468/81 om gensidig bistand  

 mellem medlemsstaternes administrative myndigheder og om samarbejde mellem  

 disse og Kommissionen med henblik på at sikre den rette anvendelse af told-  

 og landbrugsbestemmelserne.
Lovforslaget går ud på at gennemføre direktivets regler om overvågning af  

 fremstilling og handel med visse stoffer, der benyttes ved ulovlig  

 fremstilling af narkotika og psykotrope stoffer.
Endvidere har lovforslaget  

 til formål at opfylde kravene i Rådets forordning (EØF) nr. 3677/90, som  

 ændret ved Rådets forordning (EØF) nr. 900/92 af 31. marts 1992, om, at der i  

 den nationale lovgivning skal tilvejebringes hjemmel til at idømme straf for  

 overtrædelse af bestemmelserne i de to forordninger.
Forordningerne og  

 Kommissionens gennemførelsesforordning nr. 3769/92 af 21. december 1992,  

 EF-Tidende 1992 L 383, s. 17, får samlet virkning fra 1. januar 1993.
 Det danske Handelskammer, Dansk Industri, Forbrugerrådet, Detailhandelens  

 Fællesråd, Landbrugsrådet og Håndværksrådet har været hørt i forbindelse med  

 vedtagelsen af direktivet og udarbejdelsen af lovforslaget.
2. Gennemførelse af direktivet Direktivet blev vedtaget på økonomi- og finansminister rådsmødet den 14.  

 december 1992. Direktivet er optrykt som bilag 3 til lovforslaget.
 Direktivet skal ses i lyset af, at der i det indre marked er behov for  

 fælles EF-regler for at hindre en konkurrencefordrejning af den lovlige  

 handel med de berørte varer.
Det foreslås i lovforslaget, at visse særlige krav skal være opfyldt ved  

 fremstilling, forarbejdning, forhandling, distribution eller anden  

 overdragelse af de omhandlede varer.
Det foreslås ligeledes, at fremstilling  

 og overdragelse for visse af varerne alene kan ske, hvis der foreligger en  

 licens.
Endvidere foreslås der indsat straffebestemmelser.
Det skal præciseres, at de varer, der er omfattet af lovforslaget, i langt  

 overvejende omfang anvendes i den fuldt legale handel.
Visse af varerne er  

 også gængse handelsvarer.
 3. Gennemførelse af Rådets forordninger.
 Rådets forordning (EØF) nr. 3677/90 af 13. december 1990 og Rådets  

 forordning (EØF) nr. 900/92 af 31. marts 1992 er optrykt som bilag 4 og 5 til  

 lovforslaget.
Rådets forordning overlader bl.a. til medlemsstaterne at træffe de  

 nødvendige foranstaltninger med henblik på, at de kompetente myndigheder får  

 meddelelse om ethvert forhold, der tyder på, at de omhandlede varer, som er  

 bestemt til indførsel eller udførsel, kan blive anvendt til ulovlig  

 fremstilling af narkotika eller psykotrope stoffer.
Forordningen pålægger  

 endvidere medlemsstaterne at fastsætte de sanktioner, der skal bringes i  

 anvendelse ved overtrædelse af forordningens bestemmelser.
 Det forslås derfor i lovforslaget, at visse af bestemmelserne også gælder  

 i forbindelse med de omhandlede varers indførsel fra og udførsel til  

 tredjelande eller ved transport til og fra tredjelande.
 Det foreslås endvidere, at de statslige told- og skattemyndigheder gives  

 mulighed for at forbyde indførsel fra tredjelande eller udførsel til  

 tredjelande af bilag 1-varer, såfremt der foreligger en begrundet mistanke  

 om, at varerne vil blive anvendt til ulovlig fremstilling af narkotika eller  

 psykotrope stoffer.
4. Administrative konsekvenser Loven vil medføre en begrænset administrativ merbelastning i Told- og  

 Skattestyrelsen til licensudstedelse, overvågning og samarbejde med  

 erhvervslivet på området.
Bemærkninger til lovforslagets enkelte bestemmelser Til § 1 Den foreslåede bestemmelse indeholder en henvisning til, hvilke varer der  

 er omfattet af lovens bestemmelser.
 Det foreslås, at skatteministeren bemyndiges til at ændre bilag 1 og 2 til  

 loven i overensstemmelse med eventuelle ændringer i de tilsvarende bilag til  

 Rådets direktiv nr. 92/109/EØF af 14. december 1992. Skatteministeren  

 bemyndiges således til at ændre lovens bilag 1 og 2 ved bekendtgørelse.
Til § 2 Det foreslås, at loven finder anvendelse på varer, der fremstilles,  

 forarbejdes, forhandles, distribueres eller på anden måde overdrages her i  

 landet eller indføres fra andre EF-lande.
 Undtaget for loven er lægemidler og andre præparater, der indeholder de  

 pågældende varer, men som er sammensat på en sådan måde, at disse varer ikke  

 let kan benyttes eller udskilles ved hjælp af let anvendelige midler.
Det foreslås endvidere, at §§ 9, 10, 11 og 12 også finder tilsvarende  

 anvendelse ved varernes indførsel fra tredjelande, udførsel til tredjelande  

 eller ved transport til og fra tredjelande.
Transport omfatter også omladning  

 af varerne.
Til § 3 Det foreslås, at der ved forhandling, distribution eller anden  

 overdragelse af varer omfattet af kategori 1 og 2 i bilag 1 skal foreligge en  

 dokumentation, der indeholder tilstrækkelige oplysninger til identifikation  

 af de omhandlede varer.
 Overdragelse omfatter i denne lov køb, salg eller anden overdragelse mod  

 eller uden vederlag til tredjemand.
Det foreslås præciseret, at dokumentationen skal indeholde oplysninger om  

 den omhandlede vares navn, varens mængde og vægt samt navn og adresse på  

 leverandør, distributør og modtager.
Kunden skal endvidere afgive en  

 erklæring om, til hvilket formål varen skal anvendes.
 Den pågældende dokumentation kan være indeholdt i fakturaer eller andre  

 handelsdokumenter.
 Efter forslaget bemyndiges skatteministeren til at fastsætte nærmere  

 regler vedrørende dokumentation for varer, som er omfattet af kategori 1 og 2  

 i bilag 1.
Til § 4 Den foreslåede bestemmelse fastsætter, at varer, der er omfattet af  

 kategori 1 i bilag 1, alene kan fremstilles, forarbejdes, forhandles,  

 distribueres eller overdrages i henhold til en licens udstedt af de statslige  

 told- og skattemyndigheder.
 Det forudsættes, at apotekerne, som i forvejen har en generel tilladelse  

 til salg af de omhandlede varer, er undtaget fra licenssystemet.
I henhold til artikel 4, stk. 2, i Rådets direktiv nr. 92/109/EØF af 14.  

 december 1992, skal den licensudstedende myndighed bl.a. tage hensyn til  

 ansøgerens kompetence og retskaffenhed.
Det foreslås derfor, at de statslige  

 told- og skattemyndigheder kan indhente oplysninger om ansøgeren hos politiet  

 eller andre offentlige myndigheder.
 Licensen kan suspenderes eller tilbagekaldes af de statslige told- og  

 skattemyndigheder, hvis der er rimelig grund til at antage, at indehaveren  

 ikke længere er egnet til at have licensen, eller at betingelserne for  

 udstedelsen ikke længere er opfyldt.
 Det foreslås, at skatteministeren bemyndiges til at fastsætte nærmere  

 bestemmelser om udstedelse, suspension og tilbagekaldelse af licens.
Til § 5 Det foreslås, at indehaveren af en licens kun må levere kategori 1-varer  

 til andre licensindehavere eller til personer, som i medfør af anden  

 lovgivning har en generel eller speciel tilladelse til at modtage, besidde  

 eller håndtere disse varer.
Til § 6 I henhold til artikel 6, stk. 2, i Rådets forordning (EØF) nr. 3677/90 af  

 13. december 1990 kan toldmyndighederne eller andre kompetente myndigheder  

 forbyde import og eksport af de pågældende varer i Fællesskabets toldområde,  

 hvis de har begrundet mistanke om, at disse varer er bestemt til ulovlig  

 fremstilling af narkotika eller psykotrope stoffer.
 Det foreslås på den baggrund at give de statslige told- og  

 skattemyndigheder mulighed for at forbyde indførsel fra tredjelande eller  

 udførsel til tredjelande af bilag 1-varer, såfremt der foreligger en  

 begrundet mistanke om, at varerne vil blive anvendt til ulovlig fremstilling  

 af narkotika eller psykotrope stoffer.
Til § 7 Den foreslåede bestemmelse forpligter de erhvervsdrivende, der deltager i  

 fremstillingen og handelen med varer i kategori 2 i bilag 1, til at  

 underrette de statslige told- og skattemyndigheder om adressen på de lokaler,  

 hvor de fremstiller eller handler med disse varer, samt at ajourføre  

 oplysningerne.
Til § 8 Den foreslåede bestemmelse indeholder en forpligtelse for virksomhederne  

 til, såfremt de gennem deres virke får mistanke om, at de omhandlede varer  

 vil blive anvendt til fremstilling af narkotika og psykotrope stoffer, at  

 give de statslige told- og skattemyndigheder meddelelse herom.
 Det foreslås endvidere, at virksomhederne efter anmodning skal give de  

 statslige told- og skattemyndigheder oplysninger om udførsel af bilag 1-varer  

 til andre EF-lande.
Til § 9 Det foreslås, at virksomhederne efter anmodning forpligtes til at give de  

 statslige told- og skattemyndigheder alle oplysninger om ordrer eller  

 transaktioner vedrørende fremstilling, forarbejdning, forhandling,  

 distribution eller anden overdragelse af varer, der er omfattet af varer i  

 kategori 1 og 2 i bilag 1.
 Bestemmelsen finder tilsvarende anvendelse i forbindelse med varer, der  

 indføres fra tredjelande, udføres til tredjelande, eller transporteres til og  

 fra tredjelande.
Til § 10 Den foreslåede bestemmelse giver de statslige told- og skattemyndigheder  

 hjemmel til at foretage eftersyn i virksomhedernes lokaler.
Bestemmelsen  

 svarer til bestemmelsen i toldlovens § 78, stk. 2, og momslovens § 31, stk.  

 1. Disse bestemmelser vedrører alene eftersyn af lokaler i forbindelse med  

 toldbehandling af varer og i forbindelse med driften af den momsregistrerede  

 virksomhed.
 Det er derfor fundet nødvendigt at foreslå, at der gives de statslige  

 told- og skattemyndigheder udtrykkelig hjemmel til at efterse lokaler, der  

 benyttes af personer, der er beskæftiget med fremstilling, forarbejdning,  

 forhandling, distribution eller anden overdragelse af de omhandlede varer.  

 Bestemmelsen finder tilsvarende anvendelse i forbindelse med varer, der  

 indføres fra tredjelande, udføres til tredjelande, eller transporteres til og  

 fra tredjelande.
Til § 11 Den foreslåede straffebestemmelse svarer til straffebestemmelsen i Lov om  

 euforiserende stoffer, jf. lovbekendtgørelse nr. 391 af 21. juli 1969, som  

 senest ændret ved lov nr. 160 af 28. april 1982. Straffebestemmelsen finder  

 tilsvarende anvendelse ved overtrædelse af bestemmelserne i Rådets forordning  

 (EØF) nr. 3677/90 af 13. december 1990, som ændret ved Rådets forordning  

 (EØF) nr. 900/92 af 31. marts 1992 i forbindelse med de omhandlede varers  

 indførsel fra tredjelande, udførsel til tredjelande, eller ved transport til  

 og fra tredjelande.
Til § 12 Det foreslås, at overtrædelsessager afgøres administrativt mod betaling af  

 bøde i tilfælde, hvor den pågældende erkender sig skyldig.
Tilsvarende  

 processuelle bestemmelser findes blandt andet i toldloven, momsloven og  

 skattekontrolloven.
Bestemmelsen finder tilsvarende anvendelse ved  

 overtrædelse af bestemmelserne i Rådets forordning (EØF) nr. 3677/90 af 13.  

 december 1990, som ændret ved Rådets forordning (EØF) nr. 900/92 af 31. marts  

 1992 i forbindelse med de omhandlede varers indførsel fra tredjelande,  

 udførsel til tredjelande, eller ved transport til og fra tredjelande.
Til § 13 Det foreslås, at forslaget træder i kraft den 1. juli 1993.
Til § 14 Det foreslås, at loven ikke finder anvendelse for Færøerne og Grønland.  

 Færøerne og Grønland er ikke omfattet af EF og er derfor heller ikke omfattet  

 af direktivets bestemmelser.
Bilag 1 Bilag 3 RÅDETS DIREKTIV 92/109/EØF af 14. december 1992 om fremstilling af visse stoffer, der benyttes ved ulovlig fremstilling af narkotika og psykotrope stoffer Bilag 4 RÅDETS FORORDNING (EØF) Nr. 3677/90 af 13. december 1990 om foranstaltninger til modvirkning af ulovlig anvendelse af visse stoffer til fremstilling af narkotika og psykotrope stoffer Bilag 5 RÅDETS FORORDNING (EØF) Nr. 900/92 af 31. marts 1992 om ændring af forordning (EØF) nr. 3677/90 om foranstaltninger til modvirkning af ulovlig anvendelse af visse stoffer til fremstilling af narkotika og psykotrope stoffer (* 1) Loven gennemfører Rådets direktiv nr. 92/109 af 14. december 1992, EF-Tidende 1992 L 370, s. 76, samt visse bestemmelser i Rådets forordning nr. 3677/90 af 13. december 1990, EF-Tidende 1990 L 357, s. 1, som ændret ved Rådets forordning nr. 900/92 af 31. marts 1992, EF-Tidende L 96 1992, s. 1.
