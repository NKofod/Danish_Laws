Nr BTL 78 Betænkning over Forslag til lov om ændring af lov om dyreforsøg  

 (Forsøgsdyr, der slippes løs)   

 Nr L 78 1995-96, 1. samling Afgivet af Retsudvalget Afgivet: 19951205 Udvalget har behandlet lovforslaget i to møder og har herunder stillet  

 spørgsmål til justitsministeren, som denne har besvaret skriftligt.
 Herefter indstiller et flertal (udvalget med undtagelse af  

 Socialistisk Folkepartis medlem) lovforslaget til vedtagelse uændret.
 Et mindretal (Socialistisk Folkepartis medlem af udvalget)  

 indstiller lovforslaget til vedtagelse uændret under forudsætning af,  

 at justitsministeren ved lovforslagets 2. behandling giver sikkerhed for, at  

 de dyr, der slippes løs, ikke kommer til at lide.
Dorte Bennedsen (S) Erling Christensen (S) Holger Graversen (S) Per  

 Kaalund (S) Lissa Mathiasen (S) Margrete Auken (SF) nfmd.
Bjørn Elmquist  

 (RV) fmd.
Søren Søndergaard (EL) Sonja Albrink (CD) Birthe Rønn  

 Hornbech (V) Inge Dahl-Sørensen (V) Svend Aage Jensby (V) Erling Oxdam (V)  

 Helge Adam Møller (KF) John Vinther (KF) Gitte Seeberg (KF) Tom Behnke (FP) Dansk Folkeparti havde ikke medlemmer i udvalget.
Tillægsbetænkning Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i to møder og har herunder stillet  

 spørgsmål til justitsministeren, som denne har besvaret dels skriftligt, dels  

 i samråd.
 Herefter indstiller udvalget lovforslaget til vedtagelse  

 uændret.
Et flertal (udvalget med undtagelse af Fremskridtspartiets medlem) har  

 herunder noteret sig ministerens tilkendegivelser om, at lovforslaget ikke  

 indebærer nogen ændring i den praksis, som Dyreforsøgstilsynet hidtil har  

 anvendt vedrørende forsøg med dyr, der slippes løs.
Flertallet går herefter  

 ud fra, at lovforslaget udelukkende vedrører forsøgsdyr, der har været  

 indfanget og derefter slippes løs, og ikke er en følge af anden lovgivning  

 vedrørende f.eks. forsøg med kemiske stoffer.
Flertallet forudsætter  

 endvidere, at forsøgsdyr, der slippes løs, ikke har smerte, lidelse, angst  

 eller varigt men, og at der gives en rimelig garanti for, at de ikke  

 efterfølgende belastes som følge af forsøget.
Dorte Bennedsen (S) Erling Christensen (S) Holger Graversen (S) Per  

 Kaalund (S) Lissa Mathiasen (S) Margrete Auken (SF) nfmd.
Bjørn Elmquist  

 (RV) fmd.
Søren Søndergaard (EL) Sonja Albrink (CD) Birthe Rønn  

 Hornbech (V) Inge Dahl-Sørensen (V) Svend Aage Jensby (V) Erling Oxdam (V)  

 Helge Adam Møller (KF) John Vinther (KF) Gitte Seeberg (KF) Tom Behnke (FP) Dansk Folkeparti havde ikke medlemmer i udvalget.
