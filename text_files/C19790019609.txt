(Lejeværdi af egen bolig m.v. for indkomståret 1980) Ved lov nr. 243 af 8. juni 1979 om ændring af ligningsloven og om ændring  

 af vurderingsloven er der gennemført regler om beregningen af lejeværdi af  

 egen bolig m.v. i 1980. De nye regler er indsat i ligningslovens §§ 15A-15L  

 og i vurderingslovens § 33.
Efter ændringsloven skal lejeværdien som hovedregel beregnes på grundlag  

 af 135 pct. af ejendomsværdien.
For personer under 67 år udgør lejeværdien  

 1,7 pct. og for personer over denne alder 0,8 pct. af beregningsgrundlaget.  

 For begge aldersgrupper gælder, at lejeværdien beregnes med 5 pct. af den del  

 af beregningsgrundlaget, der overstiger 1.000.000 kr.
 Ændringsloven indeholder en række ændringer af principperne for  

 lejeværdiberegningen.
For det første er reglerne om det beregningsgrundlag, der anvendes ved  

 lejeværdiberegningen, ændret.
Lejeværdierne er hidtil blevet beregnet på  

 grundlag af den senest fastsatte ejendomsværdi forud for kalenderårets  

 begyndelse.
Efter ændringsloven er det imidlertid den senest fastsatte  

 ejendomsværdi inden kalenderårets udløb, der skal danne grundlag for  

 lejeværdiberegningen.
 De vurderinger, der foretages i 1980, f.eks. af nyudstykkede eller  

 forbedrede ejendomme, vil således få betydning for lejeværdiberegningen  

 allerede for 1980.
Den nævnte forskydning af beregningsgrundlaget medfører, at færre  

 ejendomme end tidligere skal have lejeværdien opgjort efter reglerne om  

 uvurderede ejendomme, og at færre af de vurderede ejendomme skal have lejeværdien opgjort på grundlag af en vurdering med  

 tillæg af 80 pct. af udgifterne til forbedring eller nybygning.
Udgifter til forbedring m.v., som er afholdt efter den seneste vurdering,  

 skal ifølge de nye regler kun indgå i beregningsgrundlaget, hvis udgifterne  

 overstiger 200.000 kr.
Der er således sket en væsentlig forhøjelse af  

 beløbsgrænsen for tillæg af forbedringsudgifter, idet denne hidtil har ligget  

 på 25.000 kr.
 Ved ændringsloven er der dernæst indført en fælles lejeværdiprocent for  

 både enfamilieshuse (uanset erhvervelsestidspunktet), stuehuse og  

 ejerlejligheder.
Endelig er reglerne om procentvis lejeværdiberegning udvidet ved  

 ændringsloven.
Efter ændringsloven skal procentreglerne således også finde  

 anvendelse på ejerboliger i tofamilieshuse og i de såkaldte blandede  

 ejendomme, d.v.s. ejendomme, der anvendes både som bolig for ejeren og til  

 erhvervsmæssig virksomhed, for så vidt ejendommen ikke rummer mere end to  

 selvstændige lejligheder.
Også ejerboliger i ejendomme i sameje mellem to  

 eller flere personer, som ikke alle bebor ejendommen, skal have lejeværdien  

 beregnet efter procentreglerne.
Herudover er reglerne om standardfradrag m.v.  

 ændret for tofamilieshuse og blandede ejendomme.
I.
Systematikken i ligningslovens §§ 15A - 15L § 15A indeholder i stk. 1 hovedreglen om, at der ved opgørelsen af den  

 skattepligtige indkomst skal medregnes en lejeværdi af bolig i egen ejendom.  

 De nærmere regler om, hvorledes denne lejeværdi skal beregnes, hvor der er  

 tale om ejerboliger i ejendomme med en eller to selvstændige lejligheder,  

 findes i de efterfølgende §§ 15B-15I.
Reglerne om opgørelsen af beregningsgrundlaget er samlet i §§ 15B-15F,  

 idet Beregningsreglerne, d.v.s. reglerne om, hvorledes man ved anvendelse af  

 beregningsgrundlaget udfinder lejeværdien, er sammenfattet i de efterfølgende  

 bestemmelser, §§ 15G og 15H.
De særlige regler om ejendomme i sameje findes i  

 § 15I.
 Regler om fradrag for en ejendoms driftsudgifter er omhandlet i §§ 15J  

 (standardfradrag) og 15K (fradrag for faktiske udgifter).
 Endelig er der i § 15L fastsat regler om den formueskattepligtige værdi.
II.
Beregningsgrundlaget, §§ 15B-15F Enfamilieshuse og ejerlejligheder, §§ 15B og 15C 1. For ejendomme, der kun indeholder en selvstændig  

 lejlighed, d.v.s. enfamilieshuse og ejerlejligheder, udgør  

 beregningsgrundlaget som hovedregel 135 pct. af ejendomsværdien ved 16. alm.  

 vurdering eller en senere vurdering inden udløbet af 1980.
 Efter 1979-reglerne skal lejeværdien for disse ejendomme opgøres som  

 ejendomsværdien ved 16. alm. vurdering eller en senere vurdering inden  

 begyndelsen af 1979.
Beregningsgrundlaget er således med virkning fra 1980 forskudt fra at være  

 den seneste vurdering inden begyndelsen af kalenderåret til at være den  

 seneste vurdering inden kalenderårets udløb.
Denne forskydning af  

 beregningsgrundlaget vil i 1980 kun få betydning for de ejendomme, der på  

 grund af ændringer, f.eks. til- eller ombygning, årsomvurderes pr. 1. april  

 1980 eller undergives særlig vurdering f.eks. efter ejerens anmodning.
 Er huset eller ejerlejligheden beliggende på lejet grund, er  

 beregningsgrundlaget ligeledes 135 pct. af ejendomsværdien af huset eller  

 lejligheden, og der skal således ikke tages hensyn til grundens værdi.
2. Den hovedregel, der er nævnt under punkt 1,  

 fraviges, når der inden udløbet af indkomståret 1980 er afholdt udgifter til  

 forbedringer m.v. for mere end 200.000 kr. af grund eller bygninger eller til  

 opførelse af nye bygninger, og disse udgifter ikke er taget i betragtning ved  

 den vurdering, der efter hovedreglen skal danne grundlag for  

 lejeværdiberegningen.
I disse tilfælde udgør beregningsgrundlaget 135 pct. af  

 ejendomsværdien med tillæg af 80 pct. af udgifterne til forbedringer m.v.
 Som udgifter til forbedringer m.v. anses:
 Derimod medregnes ikke kurstab eller andre udgifter ved ejendommens ny-  

 eller omprioritering.
 3. For de enfamilieshuse og ejerlejligheder, som endnu  

 ikke er vurderet inden udløbet af 1980, udgør beregningsgrundlaget 80 pct. af  

 anskaffelsessummen med tillæg af eventuelle udgifter til forbedringer, som  

 den skattepligtige har afholdt inden udgangen af indkomståret 1980. Også i  

 disse tilfælde skal der dog kun ske tillæg af forbedringsudgifter, hvis disse  

 overstiger 200.000 kr.
De uvurderede ejendomme er navnlig ejendomme, hvor udstykningen ikke er  

 tilendebragt, og som endnu ikke er særskilt matrikulerede.
Derimod anses  

 ejendomme, fra hvilke der efter den seneste vurdering er foretaget  

 udstykning, ikke for uvurderede ejendomme.
Beregningsgrundlaget for disse  

 ejendomme opgøres efter den seneste vurdering, og lejeværdien korrigeres  

 eventuelt efter reglen i § 15H, jfr. afsnit IV nedenfor.
Tofamilieshuse, § 15D 4. Lejeværdien for ejerboliger i tofamileshuse har  

 hidtil været ansat efter et skøn over, hvad den pågældende bolig kan udlejes  

 for.
Efter ændringsloven skal lejeværdien for ejerboligen i sådanne ejendomme  

 imidlertid beregnes efter tilsvarende regler, som gælder for enfamilieshuse  

 og ejerlejligheder.
De tofamilieshuse, der herefter inddrages under reglerne om procentvis  

 lejeværdiberegning, er ejendomme med to selvstændige lejligheder, hvoraf den  

 ene tjener til bolig for ejeren.
Efter den nye bestemmelse i vurderingslovens  

 § 33, stk. 6, skal vurderingsmyndighederne for sådanne ejendomme foretage en  

 fordeling af ejendomsværdien på hver af de to selvstændige lejligheder.
 Udover egentlige tofamilieshuse omfatter bestemmelsen også ejendomme, som  

 indeholder to selvstændige lejligheder, og som desuden i et ikke væsentligt  

 omfang benyttes erhvervsmæssigt.
 Er den erhvervsmæssige benyttelse derimod væsentlig, omfattes ejendommen  

 af de regler, der er nævnt under punkt 11-16 nedenfor.
 Det bemærkes, at den ved ændringsloven foreskrevne første fordeling af  

 ejendomsværdien for tofamilieshuse vil blive gennemført inden 1. april 1980;  

 for ejendomme, der skal årsomvurderes pr. 1. april 1980, vil fordelingen dog  

 blive foretaget i forbindelse med årsomvurderingen.
 5. Ved opgørelsen af beregningsgrundlaget for  

 tofamilieshuse tages der udgangspunkt i det beregningsgrundlag, som efter  

 hovedreglen gælder for enfamilieshuse og ejerlejligheder, d.v.s. 135 pct. af  

 ejendomsværdien ved 16. alm. vurdering eller en senere vurdering inden  

 udløbet af 1980. Beregningsgrundlaget skal dog kun omfatte den del af  

 ejendomsværdien, der af vurderingsmyndighederne er henført til den  

 selvstændige lejlighed, som bebos af ejeren.
 6. Hvis der på den af ejeren beboede lejlighed i et  

 tofamilieshus er foretaget forbedringer m.v. for mere end 200.000 kr. inden  

 udløbet af indkomståret 1980, og indgår disse forbedringer ikke i en  

 vurdering før dette tidspunkt, forhøjes beregningsgrundlaget med 80 pct. af  

 de nævnte forbedringer m.v., jfr. herved også punkt 2.
7. Er der for et tofamilieshus ikke fastsat nogen  

 ejendomsværdi (og dermed heller ikke foretaget nogen fordeling af  

 ejendomsværdien) inden udløbet af 1980, må ligningsmyndighederne skønne over,  

 i hvilket omfang anskaffelsessummen kan henføres til hver af de to  

 selvstændige lejligheder.
Beregningsgrundlaget er herefter 80 pct. af den del  

 af anskaffelsessummen, der henføres til den af ejeren beboede lejlighed.
Hvis  

 den skattepligte inden udgangen af indkomståret 1980 har afholdt  

 forbedringsudgifter vedrørende denne lejlighed på mere end 200.000 kr., skal  

 disse forbedringsudgifter medregnes til lejlighedens anskaffelsessum.
Stuehuse, § 15E 8. For stuehuse til landbrugsejendomme m.v. tages der  

 ligeledes udgangspunkt i det beregningsgrundlag, som efter hovedreglen gælder  

 for enfamilieshuse og ejerlejligheder, d.v.s. 135 pct. af ejendomsværdien ved  

 16. alm. vurdering eller en senere vurdering inden udløbet af 1980.  

 Beregningsgrundlaget skal også her kun omfatte den del af ejendomsværdien,  

 der er henført til stuehuset.
 Det bemærkes, at der for ejendomme, der benyttes til landbrug, gartneri,  

 frugtplantage eller planteskole, allerede efter de gældende regler i  

 vurderingslovens § 33, stk. 4, foretages en fordeling af ejendomsværdien på  

 henholdsvis stuehuset med tilhørende grund og have og på den øvrige ejendom.  

 Der angives således en særskilt andel af ejendomsværdien for hele stuehuset  

 m.v. uden hensyn til, om stuehuset eventuelt anvendes erhvervsmæssigt i et  

 vist omfang.
 9. Hvis der på stuehuset m.v. er foretaget  

 forbedringer m.v. for mere end 200.000 kr. inden udløbet af indkomståret  

 1980, og disse forbedringer ikke indgår i en vurdering før dette tidspunkt,  

 forhøjes beregningsgrundlaget med 80 pct. af de nævnte udgifter til  

 forbedringer m.v., jfr. herved også punkt 2.
 10. Er der for en ejendom, der opfylder betingelserne  

 for vurderingsfordeling efter vurderingslovens § 33, stk. 4, (d.v.s. benyttes  

 til landbrug, gartneri, frugtplantage eller planteskole), ikke fastsat nogen  

 ejendomsværdi (og dermed heller ikke foretaget nogen stuehusfordeling) inden  

 udløbet af 1980, må ligningsmyndighederne skønne over, i hvilket omfang  

 anskaffelsessummen kan henføres til stuehuset med tilhørende grund og have.  

 Beregningsgrundlaget for lejeværdien er herefter 80 pct. af den del af  

 anskaffelsessummen, der henføres til stuehuset m.v.
 Hvis den skattepligtige inden udgangen af indkomståret 1980 har afholdt  

 forbedringsudgifter vedrørende stuehuset på mere end 200.000 kr., skal disse  

 forbedringsudgifter medregnes til stuehusets anskaffelsessum.
Blandede ejendomme, § 15F 11. Lejeværdien for ejerboliger i de såkaldt blandede  

 ejendomme, d.v.s. ejendomme, som tjener til bolig for ejeren og tillige  

 anvendes erhvervsmæssigt i væsentligt omfang, har hidtil været ansat efter et  

 skøn over, hvad ejerboligen kunne udlejes for.
Efter ændringsloven skal  

 lejeværdien for ejerboligen i sådanne ejendomme beregnes efter tilsvarende  

 regler, som gælder for enfamilieshuse og ejerlejligheder.
 De ejendomme, der inddrages under reglerne om procentvis  

 lejeværdiberegning, er dog kun sådanne blandede ejendomme, som indeholder en  

 eller to selvstændige lejligheder, og for hvilke vurderingsmyndighederne  

 efter den nye bestemmelse i vurderingslovens § 33, stk. 5, skal foretage en  

 fordeling af ejendomsværdien på ejerens bolig og på den øvrige ejendom.  

 Indeholder ejendommen tre eller flere selvstændige lejligheder, skal  

 lejeværdien således fortsat fastsættes efter et skøn.
De nævnte blandede ejendomme kan være af meget forskellig art og  

 indretning.
Reglerne vil således omfatte enfamilieshuse og ejerlejligheder,  

 der i væsentlig grad benyttes erhvervsmæssig, f.eks. til butik, kontor  

 o.lign.
Det samme gælder værksteds- eller fabriksbygninger, hvori der er  

 indrettet bolig for ejeren, samt ejendomme, der benyttes til f.eks.  

 restauration, campingplads, pelsdyrfarm eller dambrug, hvor ejerens bolig har  

 karakter af stuehus.
De egentlige stuehuse til landbrug m.v. omfattes dog af  

 reglerne under punkt 8-10.
 Det bemærkes, at den ved ændringsloven foreskrevne første fordeling af  

 ejendomsværdien for blandede ejendomme vil blive gennemført inden 1. april  

 1980; for ejendomme, der optages til årsomvurdering pr. 1. april 1980, vil  

 fordelingen dog blive foretaget i forbindelse med årsomvurderingen.
 12. Ved opgørelsen af beregningsgrundlaget for de  

 blandede ejendomme tages der udgangspunkt i det beregningsgrundlag, som efter  

 hovedreglen gælder for enfamiliehuse og ejerlejligheder, d.v.s. 135 pct. af  

 ejendomsværdien ved 16. alm. vurdering eller en senere vurdering inden  

 udløbet af 1980. Beregningsgrundlaget skal dog kun omfatte den del af  

 ejendomsværdien, der af vurderingsmyndighederne er henført til ejerens bolig.
 13. Hvis der på ejerens bolig i en af de nævnte  

 blandede ejendomme er foretaget forbedringer m.v. for mere end 200.000 kr.  

 inden udløbet af indkomståret 1980, og indgår disse forbedringer ikke i en  

 vurdering før dette tidspunkt, forhøjes beregningsgrundlaget med 80 pct. af  

 de nævnte udgifter til forbedringer m.v. vedrørende ejerens bolig, jfr.  

 herved punkt 2.
14. Er der for ejendomme, der opfylder betingelserne  

 for vurderingsfordeling efter vurderingslovens § 33, stk. 5, (d.v.s., at  

 ejendommen rummer en eller to selvstændige lejligheder og i væsentligt omfang  

 benyttes erhvervsmæssigt), ikke fastsat nogen ejendomsværdi, (og dermed  

 heller ikke foretaget nogen fordeling af ejendomsværdien) må  

 ligningsmyndighederne skønne over, hvor stor del af anskaffelsessummen der  

 kan henføres til den del af ejendommen, der faktisk tjener til bolig for  

 ejeren.
Beregningsgrundlaget for lejeværdien er herefter 80 pct. af  

 anskaffelsessummen for ejerens bolig.
Hvis den skattepligtige inden udløbet  

 af 1980 herudover har afholdt forbedringsudgifter vedrørende ejerboligen på  

 mere end 200.000 kr., skal disse forbedringsudgifter medregnes til  

 ejerboligens anskaffelsessum.
 Hvis der for en ejendom med blandet benyttelse foreligger en  

 ejendomsvurdering, men ingen fordeling af denne, opgøres beregningsgrundlaget  

 efter reglerne ovenfor i punkt 1-2, og lejeværdien korrigeres efter § 15H,  

 jfr. afsnit IV nedenfor.
15. Det er som nævnt en betingelse, at der er tale om  

 en væsentlig erhvervsmæssig benyttelse.
De enfamilieshuse og ejerlejligheder,  

 der skal have opgjort beregningsgrundlaget efter de her nævnte regler, vil i  

 almindelighed være de samme ejendomme, som efter de hidtidige regler skal  

 have lejeværdien fastsat efter et skøn, fordi en væsentlig del af ejendommen  

 anvendes erhvervsmæssigt.
Det vil i praksis normalt være ejendomme, hvoraf  

 mindst ca. 25 pct. anvendes erhvervsmæssigt.
Er den erhvervsmæssige  

 benyttelse af mindre omfang, anvendes de almindelige regler om  

 beregningsgrundlaget for enfamilieshuse og ejerlejligheder, jfr. herved punkt  

 1-3, og der kan eventuelt ske nedsættelse af lejeværdien efter de regler, der  

 er omtalt i afsnit IV nedenfor.
Procentreglerne finder som nævnt også anvendelse på ejendomme med to  

 selvstændige lejligheder, når ejendommen i væsentligt omfang benyttes  

 erhvervsmæssigt.
Hvis den erhvervsmæssige benyttelse ikke er væsentlig,  

 omfattes sådanne ejendomme af reglerne om tofamilieshuse, jfr. punkt 4-7, og  

 der kan også her eventuelt ske korrektion af lejeværdien efter de regler, der  

 er omtalt under afsnit IV.
 16. Det er ikke en betingelse for anvendelsen af  

 procentreglerne for blandede ejendomme, at det er ejeren selv, der driver  

 erhvervsvirksomheden.
 Udlejning af enkelte værelser vil normalt ikke kunne anses for  

 erhvervsmæssig benyttelse.
III.
Beregning af lejeværdien, § 15G 17. For skattepligtige, der ikke er fyldt 67 år ved  

 udgangen af 1980, beregnes lejeværdien med 1,7 pct. af den del af  

 beregningsgrundlaget, der ikke overstiger 1.000.000 kr., og med 5 pct. af den  

 del af beregningsgrundlaget, der overstiger dette beløb.
Det gælder for både  

 enfamilieshuse, ejerlejligheder, tofamilieshuse, stuehuse og blandede  

 ejendomme.
Man har således ophævet de hidtidige regler, hvorefter lejeværdien  

 blev beregnet med en lavere procentsats for enfamilieshuse erhvervet før 9.  

 december 1969 og for landbrugets stuehuse, og med en højere procentsats for  

 enfamilieshuse erhvervet efter 8. december 1969 og ejerlejligheder.
18. For skattepligtige, der er fyldt 67 år ved  

 udgangen af 1980, beregnes lejeværdien med 0,8 pct. af den del af  

 beregningsgrundlaget, der ikke overstiger 1.000.000 kr., og med 5 pct. af den  

 del af beregningsgrundlaget, der overstiger dette beløb.
Disse satser gælder  

 også for en enke, som ikke opfylder aldersbetingelsen, hvis hun efter mandens  

 død bliver boende i en ejendom, som har tilhørt en af ægtefællerne, og som  

 før dødsfaldet omfattedes af disse beregningsregler på grund af den afdøde  

 mands alder.
Hvis enken har indgået nyt ægteskab inden 1/1 1980, gælder dog  

 de under punkt 17 nævnte satser, medmindre den nye ægtefælle er fyldt 67 år  

 inden udgangen af 1980.
19. Stigningen i lejeværdi fra indkomståret 1979 til  

 indkomståret 1980 må herefter ændringsloven højst andrage 3.500 kr.
Den  

 beregnede lejeværdi skal derfor nedsættes i det omfang, den overstiger  

 lejeværdien for 1979 med mere end 3.500 kr.
 Der skal således foretages en sammenligning mellem den beregnede lejeværdi  

 for 1980 og den lejeværdi, der anvendes for 1979. Hvis lejeværdien for 1979  

 er nedsat i medfør af § 15F, stk. 5, i ligningslovbekendtgørelse nr. 462 af  

 13. september 1978 om en begrænsning af stigningen i lejeværdi fra 1978 til  

 1979, er det 1979-lejeværdien efter denne nedsættelse, der skal sammenlignes  

 med den beregnede lejeværdi for 1980.
20. Begrænsningsreglerne i ændringsloven gælder ikke  

 for ejendomme, hvor lejeværdien for 1979 og 1980 ikke er umiddelbart  

 sammenlignelige, fordi beregningsgrundlaget i et eller begge af de nævnte år  

 er opgjort efter særlige regler.
Det drejer sig om følgende ejendomme:
 Hvis lejeværdien for 1979 ikke har været nedsat efter reglen om  

 begrænsning af stigning i lejeværdien fra 1978 til 1979, vil  

 begrænsningsreglen for 1980 i øvrigt ikke få virkning for ejerboliger med en  

 ejendomsvurdering, der ved 16. alm. vurdering (eller senere) er ansat lavere  

 end 800.000 kr.
IV.
Eventuel forhøjelse eller nedsættelse af den beregnede lejeværdi, §  

 15H m.v.
 21. Hvis de forudsætninger, der ligger til grund for  

 lejeværdiberegningen efter § 15G, viser sig at svigte, kan der blive tale om  

 at foretage en forhøjelse eller nedsættelse af den beregnede lejeværdi.
22. Den almindelige lejeværdiberegning efter § 15G  

 bygger på to sæt forudsætninger.
Dels knytter der sig nogle forudsætninger  

 til beregningsgrundlaget (d.v.s. som hovedregel til den foretagne  

 ejendomsvurdering eller vurderingsfordeling), og dels er der en del  

 forudsætninger knyttet til beregningsreglerne i § 15G.
 Den førstnævnte gruppe af forudsætninger vedrører således ejerboligens  

 omfang, og reglerne herom omtales nedenfor i punkt 23.
Den sidstnævnte gruppe af forudsætninger vedrører den tidsmæssige  

 udstrækning af ejerens rådighed over ejendommen.
Reglerne herom omtales  

 nedenfor under punkt 24.
Omfanget af ejerboligen 23. Ved den foretagne ejendomsvurdering eller  

 vurderingsfordeling har man gjort sig forskellige forudsætninger om det  

 omfang, ejerboligen har.
Udgangspunktet herfor er ejendommens tilstand og  

 benyttelse på vurderingstidspunktet eller på det tidspunkt, hvor  

 vurderingsfordelingn foretages.
 Et beregningsgrundlag for uvurderede eller væsentligt ombyggede eller  

 forbedrede ejerboliger, indeholder på tilsvarende måde nogle forudsætninger  

 om ejendommens tilstand og benyttelse på anskaffelsestidspunktet eller på det  

 tidspunkt, hvor ombygningen eller forbedringen tages i brug.
De nævnte forudsætninger svigter, når ejendommen i indkomståret tjener til  

 bolig for ejeren i et andet omfang end forudsat.
Ejendommen benyttes altså på  

 en anden måde eller benyttes i en anden tilstand, end forudsat ved  

 vurderingen m.v. eller vurderingsfordelingen.
 Afgørelsen af, om der skal foretages en forhøjelse eller nedsættelse af  

 lejeværdien, beror på en sammenligning mellem omfanget af den ejerbolig, man  

 har forudsat ved ejendomsvurderingen m.v. eller vurderingsfordelingen, og  

 omfanget af den ejerbolig, der faktisk har stået til rådighed for ejeren.
A.
Omfanget af den forudsatte ejerbolig Den ejerbolig, der er forudsat ved ejendomsvurderingen af et enfamilieshus  

 eller ejerlejlighed, hvor der ikke foreligger vurderingsfordeling, omfatter  

 hele den pågældende ejendom i den tilstand, den har på vurderingstidspunktet.
 Hvis der foreligger en vurderingsfordeling for et tofamilieshus, vil en  

 del af ejendomsværdien være henført til den lejlighed, der bebos af ejeren.
 Der forudsættes herved en ejerbolig, svarende til den bolig, som ejeren  

 faktisk havde til rådighed på tidspunktet for vurderingsfordelingen.
 Omfanget af denne ejerbolig er nærmere angivet i vurderingsmyndighedernes  

 meddelelse om vurderingsfordelingen, og oplysningen vil eventuelt fremgå af  

 skema S 20.
 Det bemærkes i denne forbindelse, at en fordeling af ejendomsværdien for  

 et tofamlieshus, der udover at tjene til bolig for ejeren også benyttes  

 erhvervsmæssigt, foretages således, at en del af ejendomsværdien henføres til  

 ejerens lejlighed, og den erhvervsmæssigt benyttede del regnes ikke med til  

 ejerens lejlighed.
Ved vurderingsfordeling af landbrugsejendomme m.v. henføres en del af  

 ejendomsværdien til stuehuset med tilhørende grund og have.
Der forudsættes  

 herved en ejerbolig svarende til hele stuehuset i den tilstand, det har på  

 tidspunktet for vurderingsfordelingen.
 Det må herved fremhæves, at en eventuel erhvervsmæssig anvendt del af  

 stuehuset indgår i den forudsatte ejerbolig, jfr. herved punkt 8 ovenfor.
Ved vurderingsfordeling af blandede ejendomme (d.v.s. ejendomme, som både  

 tjener til bolig for ejeren og benyttes erhvervsmæssigt i væsentligt omfang)  

 henføres en del af ejendomsværdien til ejerens bolig.
Der forudsættes herved  

 en ejerbolig, svarende til den bolig, som ejeren faktisk har til rådighed på  

 tidspunktet for vurderingsfordelingen.
 Omfanget af denne ejerbolig er nærmere angivet i vurderingsmyndighedernes  

 meddelelse om vurderingsfordelingen, og oplysningen vil eventuelt fremgå af  

 skema S 20.
 Hvis beregningsgrundlaget opgøres under hensyn til, at den skattepligtige  

 har afholdt udgifter til ombygning eller forbedring m.v. på mere end 200.000  

 kr. vedrørende ejerboligen, forudsættes på tilsvarende måde som ovenfor  

 nævnt, at ejerboligen også omfatter de pågældende forbedringer m.v.
 For uvurderede ejendomme vil det beregningsgrundlag, som  

 ligningsmyndighederne opgør efter anskaffelsessummen, på tilsvarende måde  

 indeholde forudsætninger om ejerboligens omfang.
B.
Omfanget af den ejerbolig, der faktisk har stået til rådighed for  

 ejeren Medens omfanget af den ejerbolig, der er forudsat ved vurderingen m.v.  

 eller vurderingsfordelingen, knytter sig til ejendommens benyttelse og  

 tilstand på et bestemt tidspunkt, beror omfanget af den ejerbolig, der  

 faktisk har stået til rådighed, på forholdene i løbet af det pågældende  

 indkomstår.
 Hvis ejendommens benyttelse er ændret i indkomstårets løb, må  

 ligningsmyndighederne skønne over det gennemsnitlige omfang af den ejerbolig,  

 der har været til rådighed i indkomståret.
 Hvis værdien af forbedringerne m.v. indgår i beregningsgrundlaget, og  

 forbedringerne først er taget i brug i løbet af indkomståret, har ejendommen  

 tjent til bolig i mindre omfang, end beregningsgrundlaget forudsætter.
 Er forbedringerne taget i brug allerede ved indkomstårets begyndelse,  

 svarer den benyttede ejerbolig til beregningsgrundlagets forudsætning.
 Hvis værdien af forbedringerne m.v. ikke indgår i beregningsgrundlaget,  

 fordi de afholdte udgifter ikke overstiger 200.000 kr., tages forbedringerne  

 ikke i betragtning ved lejeværdiberegningen.
C.
Afvigelsen skal være væsentlig Hvis omfanget af den forudsatte ejerbolig, jfr. afsnit A ovenfor, ikke  

 svarer til omfanget af den ejerbolig, der faktisk har stået til rådighed,  

 jfr. afsnit B ovenfor, skal der som nævnt i visse tilfælde foretages en  

 nedsætteslse eller forhøjelse af den lejeværdi, som er beregnet efter § 15G.
 Nedsættelse eller forhøjelse efter § 15H skal dog kun foretages, hvis  

 omfanget af den ejerbolig, der faktisk har været til rådighed, i væsentlig  

 grad afviger fra omfanget af den ejerbolig, der forudsat ved vurderingen m.v.  

 eller vurderingsfordelingen.
I almindelighed må en afvigelse anses for uvæsentlig, hvis den svarer til  

 mindre end 10 pct. af den forudsatte ejerbolig.
En afvigelse må endvidere  

 anses for uvæsentlig, hvis nedsættelsen eller forhøjelsen af den lejeværdi,  

 der er beregnet efter § 15G, højst vil være på 2.000 kr.
D.
Nedsættelse eller forhøjelse af lejeværdien efter § 15H Hvis det således må antages, at et enfamilieshus, for hvilket der ikke er  

 foretaget vurderingsfordeling, er blevet anvendt erhvervsmæssigt i et omfang,  

 der svarer til 20 pct. af ejendommen, skal den efter § 15G beregnede  

 lejeværdi nedsættes med 20 pct.
Sådan nedsættelse skal dog kun foretages,  

 hvis lejeværdien herved bliver over 2.000 kr. lavere, jfr. afsnit C ovenfor.
Hvis der for en ejendom er foretaget vurderingsfordeling efter reglerne  

 for blandede ejendomme, og det oplyses, at ejerboligen er udvidet ved, at en  

 yderligere del af ejendommen er inddraget til ejerens beboelse, må  

 ligningsmyndigheden forhøje den efter § 15G beregnede lejeværdi  

 forholdsmæssigt, d.v.s. efter forholdet mellem udvidelsen af ejerboligen og  

 den forudsatte ejerbolig.
Det er også her en forudsætning, at udvidelsen ikke  

 er uvæsentlig, jfr. afsnit C ovenfor.
 Den ejerbolig, der har stået til rådighed for ejeren, kan i  

 overensstemmelse med hidtidig praksis kun antages at omfatte de pågældende  

 forbedringer m.v. med virkning fra tidspunktet, hvor forbedringerne tages i  

 brug.
 Ligningsmyndighederne må således opgøre, hvor stor en del af  

 beregningsgrundlaget der kan henføres til de pågældende forbedringer m.v.
 En praktisk fremgangsmåde til beregning af den nedsatte lejeværdi vil  

 være, at beregne lejeværdien særskilt for perioderne før og efter  

 ibrugtagningen af forbedringerne under anvendelse af henholdsvis et  

 beregningsgrundlag uden og med værdien af forbedringerne.
 Det bemærkes herved, at nedsættelse af den efter § 15G beregnede lejeværdi  

 også her kun skal foretages, hvis den nedsatte lejeværdi afviger mindst 10  

 pct. eller mere end 2.000 kr. fra den almindelige lejeværdiberegning efter §  

 15G, jfr. afsnit C ovenfor.
E.
Underretning til vurderingsmyndighederne Ligningsmyndighederne skal give underretning til vurderingssekretariatet i  

 den pågældende kommune, når der i forbindelse med en eventuel nedsættelse  

 eller forhøjelse af lejeværdien efter § 15H er grund til at formode, at de  

 fremkomne oplysninger om ejendommens faktiske benyttelse vil have betydning  

 for vurderingsmyndighedernes afgørelse om eventuel vurderingsfordeling.
 Eksempel 1:
En ejendom er vurderet til 600.000 kr. ved 16. alm. vurdering pr. 1. april  

 1977. Der er ikke foretaget nogen fordeling af ejendomsværdien.
I  

 selvangivelsen oplyser ejeren, at han benytter ejendommen erhvervsmæssigt.  

 Den erhvervsmæssige anvendelse skønnes i årets løb at have svaret til ca. 20  

 pct. af ejendommen.
 Den efter § 15G beregnede lejeværdi udgør 13.770 kr.
 Nedsættelsen af lejeværdien udgør:
 20 pct. af 13.770 kr. = 2.754 kr.
 Da nedsættelsen er på mere end 2.000 kr., og udgør mere end 10 pct. af den  

 efter § 15G beregnede lejeværdi, skal nedsættelse foretages, hvorved  

 lejeværdien bliver 11.016 kr.
 Der er ikke grund til at indberette den ændrede benyttelse af ejendommen  

 til vurderingssekretariatet, jfr. punkt 23E, da den erhvervsmæssige  

 benyttelse er under ca. 25 pct., og ejendommen således ikke opfylder  

 betingelserne for vurderingsfordeling.
 Eksempel 2:
En ejendom er vurderet til 600.000 kr. ved 16. alm. vurdering pr. 1. april  

 1977. Ved den senere stedfundne fordeling af ejendomsværdien er 400.000 kr.  

 henført til ejerens bolig, idet en del af ejendommen er forudsat anvendt til  

 erhverv.
I selvangivelsen oplyser ejeren, at fra og med 1. april 1980 er  

 ejerboligen udvidet, idet en del af den hidtil erhvervsmæssigt anvendte del  

 af ejendommen er inddraget under ejerboligen.
Ejerboligens omfang skønnes  

 herved udvidet med ca. 20 pct. fra 1. april 1980.
 Den efter § 15G beregnede lejeværdi udgør 9.180 kr.
 Forhøjelsen af lejeværdien udgør:
 20 pct. af 9.180 kr. i 0.75 år = 1.377 kr.
Da afvigelsen mellem den efter § 15G beregnede lejeværdi og den forhøjede  

 lejeværdi ikke er over 2.00 kr., er afvigelsen uvæsentlig.
Det er derfor den  

 efter § 15G beregnede lejeværdi på 9.180 kr., der skal anvendes.
 Den ændrede benyttelse af ejendommen indberettes til  

 vurderingssekretariatet, jfr. punkt 23E ovenfor.
 Eksempel 3:
 En ejendom er vurderet til 500.000 kr. ved 16. alm. vurdering pr. 1. april  

 1977. Ejendommen er siden forbedret for 300.000 kr., uden at der foreligger  

 en senere vurdering før 1. januar 1981. Forbedringerne er fuldført og taget i  

 brug den 1. juli 1980.
 Den efter § 15G beregnede lejeværdi udgør:
Da afvigelsen i lejeværdi udgør mere end 2.000 kr. og mere end 10 pct. af  

 den efter § 15G beregnede lejeværdi, er afvigelsen væsentlig.
Det er derfor  

 den nedsatte lejeværdi på 13.514 kr., der skal anvendes.
Den tidsmæssige udstrækning af ejerens rådighed over ejendommen 24. Den almindelige lejeværdiberegning, der er fastsat  

 i § 15G, forudsætter, at ejerboligen er til rådighed for ejeren i hele det  

 pågældende indkomstår.
Disse forudsætninger med hensyn til rådighedens  

 tidsmæssige udstrækning svigter i en række tilfælde, f.eks. når ejendommen er  

 købt eller solgt i indkomstårets løb.
 Hvis ejendommen er erhvervet eller afstået i årets løb, eller den i en del  

 af indkomståret slet ikke har tjent ejeren til bolig, f.eks. på grund af  

 erhvervsmæssig udlejning, skal den lejeværdi, der er beregnet efter § 15G,  

 nedsættes, således at den kommer til at svare til rådighedsperioden (den del  

 af indkomståret, hvor ejeren har haft rådighed over ejerboligen). Den  

 nedsatte lejeværdi kommer herved til at udgøre lige så stor en del af den  

 oprindeligt beregnede lejeværdi, som rådighedsperioden udgør af det fulde  

 indkomstår.
Der stilles ikke krav om væsentlighed i forbindelse med sådanne  

 nedsættelser.
Også hvor rådighedsperioden kun i ringe grad afviger fra det  

 fulde indkomstår, skal der således gennemføres en forholdsmæssig nedsættelse  

 af den lejeværdi, der er beregnet efter § 15G.
 Eksempel 4:
 Den skattepligtige har købt et enfamilieshus til bolig for sig selv med  

 overtagelse den 1. februar 1980. Ejendommen er vurderet til 400.000 kr. ved  

 16. alm. vurdering pr. 1. april 1977. I forbindelse med overtagelse af  

 ejendommen og indflytning afholder han udgifter på 150.000 kr. til  

 forbedringer af ejendommen, og forbedringerne tages i brug den 1. april 1980.  

 Ved en årsomvurdering pr. 1. april 1980 vurderes ejendommen til 520.000 kr.
 Den efter § 15G beregnede lejeværdi udgør:
 Nedsættelse efter § 15H:
(520.000 kr. - 400.000 kr.) x 135 pct. x 1,7 pct. x 16,66 pct. = 459 kr.
 Den efter § 15G beregnede lejeværdi skal efter punkt 24 nedsættes med 995  

 kr., uden hensyn til reglerne om uvæsentlige afvigelser i punkt 23C.
 Nedsættelse efter § 15H skal ikke foretages, da afvigelsen hverken  

 overstiger 2.000 kr. eller udgør mindst 10 pct. af den beregnede lejeværdi på  

 10.939 kr.
 Det er derfor den nævnte lejeværdi på 10.939 kr., der skal anvendes.
V.
Ejendomme i sameje, § 15I 25. Ligningslovens procentregler for beregning af  

 lejeværdi af bolig i egen ejendom gælder efter ændringsloven også for  

 skattepligtige, der ejer ejendommen i sameje med andre.
Det er således ikke  

 som efter de hidtil gældende regler en betingelse, at ejendommen tjener til  

 bolig for samtlige ejere.
 Det er efter ændringsloven uden betydning, hvordan samejet er opstået.  

 Boliger i ejendomme, der indgår i et interessentskab, kan således også  

 omfattes af procentreglerne.
De nye regler i ligningslovens § 15I gælder kun for den medejer, som  

 ejendommen tjener til bolig for.
Lejeværdien opgøres, som om beboeren er  

 eneejer af ejerboligen.
26. Påhviler det beboeren at betale leje til medejere  

 for sin benyttelse af deres del af ejerboligen, skal lejebeløbet fragå i den  

 beregnede lejeværdi for hele ejerboligen.
Lejeværdien kan dog ikke herved  

 blive mindre end den del af hele den beregnede lejeværdi, som svarer til  

 beboerens andel af ejerboligen.
Som leje anses også leje, der erlægges i form  

 af naturalydelser.
 27. Såfremt et tofamilieshus ejes i sameje mellem to  

 ejere, der bebor hver sin lejlighed, kan hver af ejerne som regel opgøre  

 lejeværdien på grundlag af den del af ejendomsværdien for hele ejendommen,  

 der er henført til hans lejlighed.
 Eksempel 5:
Den skattepligtige bebor et enfamilieshus, som er vurderet til 400.000 kr.  

 ved 16. alm. vurdering.
Han ejer halvdelen af ejendommen, medens den anden  

 halvdel ejes af en medejer, som ikke bebor ejendommen.
Den skattepligtige  

 betaler 6.000 kr. årligt i leje til medejeren.
 Lejeværdien beregnes således:
 Eksempel 6:
En landbrugsejendom er i sameje mellem en fader og hans søn, således at  

 hver ejer halvdelen.
Faderen bebor stuehuset, medens sønnen ikke bor på  

 ejendommen.
Der betales ingen leje, men faderen afholder alle  

 vedligeholdelsesudgifter på stuehuset, og disse anslås til ialt 2.000 kr.  

 årligt.
Ved 16. alm. vurdering er der af ejendomsværdien henført 200.000 kr.  

 til stuehuset med tilhørende grund og have.
 Faderens lejeværdi af stuehuset opgøres således:
 Eksempel 7:
A og B ejer i fællesskab et tofamilieshus, der ved 16. alm. vurdering er  

 ansat til ejendomsværdi 500.000 kr., hvoraf 300.000 kr. ved en  

 vurderingsfordeling er henført til stuelejligheden og 200.000 kr. til 1.  

 sals-lejligheden.
A, der bebor stuelejligheden, ejer 60 pct. og B, der bebor  

 1. sals-lejligheden, ejer 40 pct. af ejendommen.
Ingen af parterne betaler  

 leje til den anden.
 A's lejeværdi kan opgøres således:
28. Reglerne i § 15I angår kun beregningen af  

 lejeværdien.
Bestemmelsen tager således ikke stilling til, hvorledes ejeren  

 med bolig i ejendommen i øvrigt skal behandles skattemæssigt, såfremt han  

 ikke betaler (fuld) leje til en medejer, der ikke har bolig i ejendommen.  

 Bestemmelsen udelukker altså ikke, at der kan foretages beskatning af den  

 fordel, der herved opnås.
Der vil således f.eks. kunne blive tale om  

 beskatning, hvis den manglende lejebetaling enten som led i et  

 ansættelsesforhold kan betragtes som et arbejdsvederlag eller som led i et  

 hovedaktionærforhold kan betragtes som et aktieudbytte.
VI.
Standardfradrag m.v., §§ 15J og 15K 29. For en- og tofamilieshuse beregnes der som hidtil  

 standardfradrag.
Dette omfatter foruden fradrag for vedligeholdelse også  

 udgifter til renovation, skorstensfejning, forsikringer, vej- og  

 kloakafgifter, vandafgifter og bidrag til grundejerforeningen, samt  

 eventuelle udgifter til administration af ejendommen.
 Udover standardfradraget kan der foretages fradrag for prioritetsrenter,  

 bidrag til realkreditinstitutioner, pålignede ejendomsskatter og  

 fradragsberettigede udgifter til isolering m.v.
 Det bemærkes, at adgangen for ejere af tofamilieshuse til i stedet for  

 standardfradrag at vælge fradrag for faktiske udgifter, er ophævet ved  

 ændringsloven.
 30. For enfamilieshuse udgør standardfradraget 1 pct.  

 af det beløb, hvoraf lejeværdien beregnes, jfr. afsnit II.
For tofamilieshuse beregnes fradraget som 1 pct. af ejendomsværdien ved  

 den seneste vurdering inden udløbet af 1980, forhøjet med 35 pct.
Er  

 ejendommen inden udløbet af 1980 forbedret m.v. for mere end 200.000 kr., og  

 indgår forbedringerne ikke i den nævnte vurdering, forhøjes  

 beregningsgrundlaget med 80 pct. af udgifterne.
Er ejendommen ikke vurderet  

 inden udløbet af 1980, beregnes standardfradraget på grundlag af 80 pct. af  

 anskaffelsessummen, herunder eventuelle forbedringsudgifter på over 200.000  

 kr.
 Standardfradraget udgør som hidtil mindst 400 kr. og højst 2.000 kr. pr.  

 selvstændig lejlighed.
31. Standardfradraget gælder ikke for fredede  

 ejendomme eller for stuehuse på landbrugsejendomme.
Her kan den  

 skattepligtige i stedet fradrage de faktiske driftsudgifter m.v.
 32. Ejere af ejendomme, der både tjener til bolig for  

 ejeren og benyttes erhvervsmæssigt, kan foretage fradrag for de faktiske  

 driftsudgifter, hvis ejendommen i overvejende grad benyttes erhvervsmæssigt.  

 Anvendes ejendommen derimod ikke i overvejende grad erhvervsmæssigt, beregnes  

 der standardfradrag, jfr. punkt 30 ovenfor.
Ved afgørelsen af, om ejendommen i overvejende grad anvendes  

 erhvervsmæssigt, kan der for ejendomme med en selvstændig lejlighed hentes en  

 vis vejledning i den af vurderingsmyndighederne foretagne fordeling af  

 ejendomsværdien.
Der kan herefter i almindelighed foretages fradrag for  

 faktiske driftsudgifter, hvis mere end 50 pct. af ejendommens værdi er  

 henført til den del, der anvendes erhvervsmæssigt.
Det forudsættes herved, at  

 ejendommens benyttelse i indkomståret svarer til den benyttelse, der er  

 forudsat ved vurderingsfordelingen.
 For ejendomme med to selvstændige lejligheder angiver den foretagne  

 fordeling af ejendomsværdien ikke på tilsvarende måde en del af værdien for  

 den erhvervsmæssigt benyttede del af ejendommen, idet den del af  

 ejendomsværdien, der ikke henføres til ejerens bolig, omfatter såvel den  

 anden bolig som en eventuelt erhvervsmæssigt anvendt del af ejendommen.
33. For ejerlejligheder beregnes der ikke  

 standardfradrag.
Ejere af ejerlejligheder - herunder fredede ejerlejligheder  

 - kan heller ikke foretage fradrag for faktiske driftsudgifter, medmindre  

 lejligheden i overvejende grad har været anvendt erhvervsmæssigt.
Ejere af ejerlejligheder kan dog i alle tilfælde foretage fradrag for  

 prioritetsrenter, bidrag til realkreditinstitutioner, pålignede  

 ejendomsskatter samt fradragsberettigede udgifter til isolering m.v.
VII.
Formueværdien, § 15L 34. Der er ved ændringsloven kun foretaget  

 redaktionelle ændringer i reglerne om den formueskattepligtige værdi af en-  

 og tofamilieshuse samt ejerlejligheder.
 Disse ejendomme skal således ved formueopgørelsen medregnes til den  

 seneste ejendomsværdi før 1. januar 1981.
Er ejendommen inden udløbet af 1980 forbedret m.v. for mere end 200.000  

 kr., og indgår forbedringerne m.v. ikke i den nævnte vurdering, medregnes  

 tillige 80 pct. af udgifterne til forbedring m.v.
Er ejendommen ikke vurderet  

 inden udløbet af 1980, medregnes ejendommen med 80 pct. af  

 anskaffelsessummen, herunder eventuelle forbedringsudgifter m.v. på mere end  

 200.000 kr., der er afholdt af den nuværende ejer.
 For ejerlejligheder gælder det endvidere, at der skal medregnes en  

 forholdsmæssig andel i formue eller gæld, der tilhører eller påhviler den  

 pågældende ejerforening.
