 Bekendtgørelse om ændring af bekendtgørelse om akkreditering og godkendelse af erhvervsakademiuddannelser og professionsbacheloruddannelser mv.
§ 1 I bekendtgørelse nr. 684 af 27. juni 2008 om akkreditering og godkendelse af erhvervsakademiuddannelser og profes­sionsbacheloruddannelser mv., som ændret ved bekendt­gørelse nr. 691 af 30. juni 2009, foretages følgende æn­dringer:
1. I Bilag 3, Tema 3: Indhold og organisering, nr. 9. Praktik, indsættes nederst i 3. kolonne efter »gensidigt supple­rende.«: »Udbud af erhvervsakademiuddannelser, der ikke har gennemført mindst ét fuldt uddannelsesforløb med obligatorisk praktik på det tidspunkt, hvor udbuddet indkaldes til akkreditering, skal alternativt redegøre for og dokumentere, at udbuddet har udarbejdet konkrete og realistiske planer for en hensigtsmæssig implementering af obligatorisk praktik med udgangspunkt i, at denne skal tilrettelægges og gennemføres, så den studerendes læring styrkes i et samspil mellem teori og praksis.« 2. I Bilag 3, Tema 3: Indhold og organisering, nr. 10. Kvalitetssikring af praktik, indsættes nederst i 3. kolonne efter »evaluering af praktik.«: »Udbud af erhvervsakademiuddannelser, der ikke har gennemført mindst ét fuldt uddannelsesforløb med obligatorisk praktik på det tidspunkt, hvor udbuddet indkaldes til akkreditering, skal alternativt redegøre for og dokumentere, at udbuddet har udarbejdet konkrete og realistiske planer for, hvordan det løbende vil blive sikret, at praktikken fungerer tilfredsstillende, fx gennem krav til praktikstedet, dialog mellem institution og udbud på den ene side og praktiksted på den anden om deres opgave som praktiksted og gennem evaluering af praktik.« § 2 Bekendtgørelsen træder i kraft den 1. juni 2010.
