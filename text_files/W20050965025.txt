Jydske  

 Vestkysten havde undladt at bringe en oplysning om, at Politimesteren i  

 Tønder  

 havde meddelt klager et tiltalefrafald, jf. de vejledende presseetiske regler  

 pkt.
C3, hvorefter en omtale af en straffesag bør følges op med et  

 referat af  

 sagens afslutning, hvad enten denne finder sted i form af tiltalefrafald,  

 frifindelse eller domfældelse.
Efter  

 medieansvarslovens § 34, stk. 2, skal klager over massemediers indhold og  

 handlemåde indgives senest 4 uger efter offentliggørelsen.
I en  

 situation som  

 den foreliggende, hvor klagen ikke vedrører et offentliggjort forhold, må  

 klagefristen på 4 uger i stedet regnes fra det tidspunkt, hvor den  

 handlemåde,  

 som klagen vedrører, har manifesteret sig.
 Tiltalefrafaldet  

 fra Politimesteren i Tønder blev meddelt klager ved brev af 12. maj 2005, og  

 Jydske Vestkysten blev informeret om tiltalefrafaldet ved klagerens e-mail af  

 16. maj 2005. Klagen  som er indgivet til Pressenævnet 22. maj 2005  

  er  

 derfor rettidig.
Jydske  

 Vestkysten havde ikke direkte omtalt straffesagen mod klager i sine artikler.  

 Avisen havde i artiklerne 24. januar 2003 og 5. april 2004 beskrevet,  

 hvorledes  

 klager af fire politibetjente blev anholdt og ført bort i håndjern fra  

 menighedsrådsformandens kontor, og avisen havde citeret en ansat fra Tønder  

 politi for at have udtalt, at politiet overvejede at rejse sigtelse efter at  

 have afhørt klager.
Det var efter Pressenævnets vurdering ikke tilstrækkeligt  

 til, at forholdet kunne henføres under de vejledende regler om god presseskik  

 punkt C3.
Pressenævnet  

 fandt derfor, at Jydske Vestkysten ikke havde hand- let i  

 strid med god presseskik ved at undlade at bringe en omtale af  

 tiltalefrafaldet.
Kendelse  

 fra Pressenævnet i sag 2005-6-194 [K] har klaget til Pressenævnet, idet Jydske Vestkysten har  

 handlet i strid med god presseskik ved ikke at bringe en oplysning om et  

 tiltalefrafald af 12. maj 2005 fra Politimesteren i Tønder, selvom avisen har  

 omtalt sagen i 2003 og 2004.
 [K] har anført, at Jydske Vestkysten i 2003 og 2004 løbende har  

 omtalt sagen i avisen, men at avisen ikke har bragt noget efter, at  

 Politimesteren meddelte tiltalefrafald, selvom han ved e-mail af 16. maj 2005  

 til chefredaktøren anmodede om, at Politimesterens brev blev bragt i avisen.
 Efter en gennemgang af artiklerne bragt i Jydske Vestkysten fra  

 2003 og frem kan alene følgende relevante citater for denne sag anføres:
 I en artikel bragt den 24. januar 2003 stod følgende:
 Ikke afhørt.
 Sekretariatsleder ved Tønder Politi, [A], bekræfter, at politiet  

 har været inddraget i en sag om trusler.
Jeg kan bekræfte, at vi har været tilkaldt, men vi har endnu ikke  

 afhørt manden.
Derfor kan jeg ikke sige, hvad han i givet fald bliver sigtet  

 for, siger [A]. I flere af Jydske Vestkystens artikler vedrørende [K] gengives  

 sagen kronologisk til slut i artiklen.
Således bragte avisen den 5. april  

 2004  

 en artikel, i hvilken sagen opridses.
I den kronologiske oversigt over sagen  

 stod blandt andet:
Den 14. januar 2003 møder kirkegårdslederen op på  

 menighedsrådsformand [Bs] Kontor. [K] må lægges i håndjern og fjernes  

 af fire  

 politibetjente. [K] har anført, at Jydske Vestkysten skal bringe brevet fra  

 Politimesteren i avisen, da der er tale om veldokumenterede, oplysende  

 nyheder,  

 og da sagen har været meget omtalt i avisen igennem flere år.
Jydske Vestkysten har anført, at avisen ikke er forpligtet til  

 at bringe dette, jf. de vejledende regler for god presseskik pkt.
C 3, idet  

 avisen ikke har viderebragt oplysninger om, hvad [K] var sigtet/tiltalt for,  

 da  

 avisen ikke har kunnet få dette oplyst hos politiet i Tønder.
 Jydske Vestkysten har videre anført, at avisen har udvist stor  

 hensynsfuldhed overfor [K] ved at undlade at omtale et tilhold, som [K] har  

 fået i forhold til menighedsrådets formand, [Bs], revisionskontor.
 Jydske Vestkysten har endelig anført, at avisen har dækket sagen  

 i fuld overensstemmelse med god presseskik.
I sagens behandling har følgende nævnsmedlemmer deltaget:  

 Lene Pagter Kristensen, Bo  

 Maltesen, Kaare R.
Skou og Kirsten Dyregaard.
 Pressenævnet udtaler:
Klagen i sagen angår det forhold, at Jydske Vestkysten har  

 undladt at bringe en oplysning om, at Politimesteren i Tønder har meddelt  

 klager et tiltalefrafald, jf. de vejledende presseetiske regler pkt.
C3,  

 hvorefter en omtale af en straffesag bør følges op med et referat af  

 sagens  

 afslutning, hvad enten denne finder sted i form af tiltalefrafald,  

 frifindelse  

 eller domfældelse.
 Efter medieansvarslovens § 34, stk. 2, skal klager over  

 massemediers indhold og handlemåde indgives senest 4 uger efter  

 offentliggørelsen.  

 I en situation som den foreliggende, hvor klagen ikke vedrører et  

 offentliggjort forhold, må klagefristen på 4 uger i stedet regnes fra det  

 tidspunkt, hvor den handlemåde, som klagen vedrører, har manifesteret sig.
 Tiltalefrafaldet fra Politimesteren i Tønder blev meddelt klager  

 ved brev af 12. maj 2005, og Jydske Vestkysten blev informeret om  

 tiltalefrafaldet ved klagerens e-mail af 16. maj 2005. Klagen  som er  

 indgivet  

 til Pressenævnet 22. maj 2005  er derfor rettidig.
Jydske Vestkysten har  

 ikke direkte omtalt straffesagen mod [K] i sine artikler.
Avisen har i  

 artiklerne  

 24. januar 2003 og 5. april 2004 beskrevet, hvorledes [K] af fire  

 politibetjente  

 blev anholdt og ført bort i håndjern fra menighedsrådsformandens kontor, og  

 avisen har citeret en ansat fra Tønder politi for at have udtalt, at politiet  

 overvejede at rejse sigtelse efter at have afhørt [K].
Det er efter  

 Pressenævnets vurdering ikke tilstrækkeligt til, at forholdet kan henføres  

 under de vejledende regler om god presseskik punkt C3.
Pressenævnet finder derfor, at Jydske Vestkysten ikke har hand- let i strid med god presseskik ved at undlade at bringe en  

 omtale af tiltalefrafaldet.
