Betænkning afgivet af Indfødsretsudvalget den 12. december 2019 Betænkning over Forslag til lov om indfødsrets meddelelse [af udlændinge- og integrationsministeren (Mattias Tesfaye)]:
1. Ændringsforslag Udlændinge- og integrationsministeren har stillet 25 ændringsforslag til lovforslaget.
2. Indstillinger Et flertal i udvalget (S, V, SF og KF) indstiller lovforslaget til vedtagelse med de af ministeren stillede ændringsforslag.
Et mindretal i udvalget (DF og NB) indstiller lovforslaget til forkastelse ved 3. behandling.
Mindretallet stemmer for de af udlændinge- og integrationsministeren stillede ændringsforslag under nr. 1-12 og 14-25. Mindretallet vil stemme imod ændringsforslag nr. 13.
Et andet mindretal i udvalget (RV og EL) indstiller lovforslaget til vedtagelse.
Mindretallet vil stemme for de af udlændinge- og integrationsministeren stillede ændringsforslag under nr. 5-6, 9, 12-16, 18-20, 22 og 25. Mindretallet vil stemme imod ændringsforslag nr. 1-4, 7-8, 10-11, 17, 21 og 23-24.
 Alternativet, Liberal Alliance, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Dansk Folkeparti Dansk Folkepartis medlemmer af udvalget mener, at der antalsmæssigt er for mange, der får dansk statsborgerskab.
DF ønsker ikke at bidrage til, at Danmark bliver mere muslimsk.
Dansk Folkeparti stemmer derfor nej til lovforslaget.
Der er mange på loven, som vi gerne ville stemme ja til, men da loven er en samlet pakke og rummer grupper, som vi ikke kan stemme ja til, er vi nødt til at stemme nej.
Det danske statsborgerskab er den danske nations inderste og vigtigste forsvarslinje.
Vi kan ikke lade personer, som vi ikke ved mere om, og som måske vil undergrave den danske nations sammenhængskraft, passere denne linje.
Nye Borgerlige Nye Borgerliges medlemmer af udvalget mener, at politikerne har uddelt alt for mange danske statsborgerskaber til udlændinge, der aldrig burde have haft det.
At få dansk statsborgerskab er en stor gave, der skal værnes om.
Derfor bør dansk statsborgerskab ikke gives til indvandrere og efterkommere af indvandrere fra muslimske lande, da der er statistisk belæg for, at indvandrere og deres efterkommere langt oftere end danskere begår kriminalitet, når de kommer hertil.
 NB mener, at lovforslaget giver statsborgerskab til alt for mange udlændinge, og at det er uholdbart, at alle ansøgere er samlet i det samme lovforslag, da det umuliggør den nødvendige differentiering.
 NB kan ikke stemme for dansk statsborgerskab til en eneste ansøger på lovforslaget, da alle ansøgerne er samlet på samme lovforslag uanset oprindelsesland.
4. Ændringsforslag med bemærkninger Ændringsforslag Til § 1 Af udlændinge- og integrationsministeren, tiltrådt af et flertal (udvalget med undtagelse af RV og EL):
 1) Nr. 20 udgår.
[Udtagelse af person] 2) Nr. 81 udgår.
[Udtagelse af person] 3) Nr. 119 udgår.
[Udtagelse af person] 4) Nr. 126 udgår.
[Udtagelse af person] Af udlændinge- og integrationsministeren, tiltrådt af udvalget:
 5) I nr. 285 ændres »Vágoy« til: »Vága«.
[Korrektion] 6) I nr. 286 ændres »Vágoy« til: »Vága«.
[Korrektion] Af udlændinge- og integrationsministeren, tiltrådt af et flertal (udvalget med undtagelse af RV og EL):
 7) Nr. 578 udgår.
[Udtagelse af person] 8) Nr. 601 udgår.
[Udtagelse af person] Af udlændinge- og integrationsministeren, tiltrådt af udvalget:
 9) I nr. 602 ændres »Vágar« til: »Vágs«.
[Korrektion] Af udlændinge- og integrationsministeren, tiltrådt af et flertal (udvalget med undtagelse af RV og EL):
 10) Nr. 688 udgår.
[Udtagelse af person] 11) Nr. 737 udgår.
[Udtagelse af person] Af udlændinge- og integrationsministeren, tiltrådt af udvalget:
 12) I nr. 906 ændres »Republikken Østrig« til: »Forbundsrepublikken Tyskland«.
[Korrektion] Til § 3 Af udlændinge- og integrationsministeren, tiltrådt af et flertal (udvalget med undtagelse af DF og NB):
 13) Efter nr. 1376 indsættes som nyt nummer:
»1376 A) Mohammad Asif Akbari, Odense.« [Optagelse af person] Af udlændinge- og integrationsministeren, tiltrådt af udvalget:
 14) I nr. 1554 ændres »Skanderborg« til: »Herning«.
[Korrektion] 15) Nr. 2028 udgår.
[Udtagelse af person] 16) Nr. 2155 udgår.
[Udtagelse af person] Af udlændinge- og integrationsministeren, tiltrådt af et flertal (udvalget med undtagelse af RV og EL):
 17) Nr. 2159 udgår.
[Udtagelse af person] Af udlændinge- og integrationsministeren, tiltrådt af udvalget:
 18) Nr. 2365 udgår.
[Udtagelse af person] 19) Nr. 2745 udgår.
[Udtagelse af person] 20) Nr. 2956 udgår.
[Udtagelse af person] Af udlændinge- og integrationsministeren, tiltrådt af et flertal (udvalget med undtagelse af RV og EL):
 21) Nr. 3102 udgår.
[Udtagelse af person] Af udlændinge- og integrationsministeren, tiltrådt af udvalget:
 22) I nr. 3203 ændres »Holstebro« til: »Frederiksberg«.
[Korrektion] Af udlændinge- og integrationsministeren, tiltrådt af et flertal (udvalget med undtagelse af RV og EL):
 23) Nr. 3398 udgår.
[Udtagelse af person] 24) Nr. 3441 udgår.
[Udtagelse af person] Af udlændinge- og integrationsministeren, tiltrådt af udvalget:
 25) Som stk. 4 indsættes:
»Stk. 4. Det er en betingelse for erhvervelse af dansk indfødsret som biperson til de nævnte personer i stk. 1, at barnet selvstændigt opfylder vandelskravet efter stk. 3 på det tidspunkt, hvor forælderen erhverver dansk indfødsret.« [Vandelskrav for bipersoner] Bemærkninger Til nr. 1 Ansøgeren under nr. 20 er behandlet efter retningslinjerne i cirkulæreskrivelse nr. 9779 af 14. september 2018 om naturalisation.
 Ansøgeren foreslås udtaget af lovforslagets § 1, da den pågældende ikke længere opfylder retningslinjerne for naturalisation.
Til nr. 2 Ansøgeren under nr. 81 er behandlet efter retningslinjerne i cirkulæreskrivelse nr. 9779 af 14. september 2018 om naturalisation.
 Ansøgeren foreslås udtaget af lovforslagets § 1, da den pågældende ikke længere opfylder retningslinjerne for naturalisation.
Til nr. 3 Ansøgeren under nr. 119 er behandlet efter retningslinjerne i cirkulæreskrivelse nr. 10873 af 13. oktober 2015 om naturalisation.
 Ansøgeren foreslås udtaget af lovforslagets § 1, da den pågældende ikke længere opfylder retningslinjerne for naturalisation.
Til nr. 4 Ansøgeren under nr. 126 er behandlet efter retningslinjerne i cirkulæreskrivelse nr. 9779 af 14. september 2018 om naturalisation.
 Ansøgeren foreslås udtaget af lovforslagets § 1, da den pågældende ikke længere opfylder retningslinjerne for naturalisation.
Til nr. 5 Ændringsforslaget vedrører en korrektion, som følge af at der i det fremsatte lovforslag er angivet en forkert bopælskommune for ansøger.
Ansøgers bopælskommune ændres med forslaget til Vága.
Til nr. 6 Ændringsforslaget vedrører en korrektion, som følge af at der i det fremsatte lovforslag er angivet en forkert bopælskommune for ansøger.
Ansøgers bopælskommune ændres med forslaget til Vága.
Til nr. 7 Ansøgeren under nr. 578 er behandlet efter retningslinjerne i cirkulæreskrivelse nr. 9779 af 14. september 2018 om naturalisation.
 Ansøgeren foreslås udtaget af lovforslagets § 1, da den pågældende ikke længere opfylder retningslinjerne for naturalisation.
Til nr. 8 Ansøgeren under nr. 601 er behandlet efter retningslinjerne i cirkulæreskrivelse nr. 9779 af 14. september 2018 om naturalisation.
 Ansøgeren foreslås udtaget af lovforslagets § 1, da den pågældende ikke længere opfylder retningslinjerne for naturalisation.
Til nr. 9 Ændringsforslaget vedrører en korrektion, som følge af at der i det fremsatte lovforslag er angivet en forkert bopælskommune for ansøger.
Ansøgers bopælskommune ændres med forslaget til Vágs.
Til nr. 10 Ansøgeren under nr. 688 er behandlet efter retningslinjerne i cirkulæreskrivelse nr. 9779 af 14. september 2018 om naturalisation.
 Ansøgeren foreslås udtaget af lovforslagets § 1, da den pågældende ikke længere opfylder retningslinjerne for naturalisation.
Til nr. 11 Ansøgeren under nr. 737 er behandlet efter retningslinjerne i cirkulæreskrivelse nr. 10873 af 13. oktober 2015 om naturalisation.
 Ansøgeren foreslås udtaget af lovforslagets § 1, da den pågældende ikke opfylder retningslinjerne for naturalisation.
Til nr. 12 Ændringsforslaget vedrører en korrektion, som følge af at der i det fremsatte lovforslag er angivet et forkert bopælsland for ansøger.
Ansøgers bopælsland ændres med forslaget til Forbundsrepublikken Tyskland.
Til nr. 13 Ansøgeren, som foreslås indsat som nr. 1376 A, er behandlet efter retningslinjerne i cirkulæreskrivelse nr. 9779 af 14. september 2018 om naturalisation.
 Ansøgeren foreslås optaget under lovforslagets § 3 som nyt nr. 1376 A.
Til nr. 14 Ændringsforslaget vedrører en korrektion, som følge af at der i det fremsatte lovforslag er angivet en forkert bopælskommune for ansøger.
Ansøgers bopælskommune ændres med forslaget til Herning.
Til nr. 15 Ansøgeren under nr. 2028 er behandlet efter retningslinjerne i cirkulæreskrivelse nr. 9779 af 14. september 2018 om naturalisation.
 Ansøgeren foreslås udtaget af lovforslagets § 3, da den pågældende ikke længere opfylder retningslinjerne for naturalisation.
Til nr. 16 Ansøgeren under nr. 2155 er behandlet efter retningslinjerne i cirkulæreskrivelse nr. 9779 af 14. september 2018 om naturalisation.
 Ansøgeren foreslås udtaget af lovforslagets § 3, da den pågældende ikke opfylder retningslinjerne for naturalisation.
Til nr. 17 Ansøgeren under nr. 2159 er behandlet efter retningslinjerne i cirkulæreskrivelse nr. 9779 af 14. september 2018 om naturalisation.
 Ansøgeren foreslås udtaget af lovforslagets § 3, da den pågældende ikke opfylder retningslinjerne for naturalisation.
Til nr. 18 Ansøgeren under nr. 2365 er behandlet efter retningslinjerne i cirkulæreskrivelse nr. 9779 af 14. september 2018 om naturalisation.
 Ansøgeren foreslås udtaget af lovforslagets § 3, da den pågældende ikke længere opfylder retningslinjerne for naturalisation.
Til nr. 19 Ansøgeren under nr. 2745 er behandlet efter retningslinjerne i cirkulæreskrivelse nr. 9779 af 14. september 2018 om naturalisation.
 Ansøgeren foreslås udtaget af lovforslagets § 3, da den pågældende ikke længere opfylder retningslinjerne for naturalisation.
Til nr. 20 Ansøgeren under nr. 2956 er behandlet efter retningslinjerne i cirkulæreskrivelse nr. 9779 af 14. september 2018 om naturalisation.
 Ansøgeren foreslås udtaget af lovforslagets § 3, da den pågældende ikke længere opfylder retningslinjerne for naturalisation.
Til nr. 21 Ansøgeren under nr. 3102 er behandlet efter retningslinjerne i cirkulæreskrivelse nr. 9779 af 14. september 2018 om naturalisation.
 Ansøgeren foreslås udtaget af lovforslagets § 3, da den pågældende ikke opfylder retningslinjerne for naturalisation.
Til nr. 22 Ændringsforslaget vedrører en korrektion som følge af, at der i det fremsatte lovforslag er angivet en forkert bopælskommune for ansøger.
Ansøgers bopælskommune ændres med forslaget til Frederiksberg.
Til nr. 23 Ansøgeren under nr. 3398 er behandlet efter retningslinjerne i cirkulæreskrivelse nr. 9779 af 14. september 2018 om naturalisation.
 Ansøgeren foreslås udtaget af lovforslagets § 3, da den pågældende ikke længere opfylder retningslinjerne for naturalisation.
Til nr. 24 Ansøgeren under nr. 3441 er behandlet efter retningslinjerne i cirkulæreskrivelse nr. 9779 af 14. september 2018 om naturalisation.
 Ansøgeren foreslås udtaget af lovforslagets § 3, da den pågældende ikke opfylder retningslinjerne for naturalisation.
Til nr. 25 Med ændringsforslaget foreslås det, at vandelskravet i den foreslåede § 3, stk. 3, også skal gælde for bipersoner til ansøgere, der er omfattet af ceremonikrav.
Der henvises til lovforslagets almindelige bemærkninger afsnit 2.4 om kriminalitet. Ændringsforslaget skyldes, at stk. 4 ved en fejl i forbindelse med opsætningen af lovforslaget ikke blev indsat i det lovforslag, som blev fremsat.
5. Udvalgsarbejdet Lovforslaget blev fremsat den 24. oktober 2019 og var til 1. behandling den 1. november 2019. Lovforslaget blev efter 1. behandling henvist til behandling i Indfødsretsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 3 møder.
Bilag Under udvalgsarbejdet er der omdelt 18 bilag på lovforslaget.
Skriftlige henvendelser Udvalget har under udvalgsarbejdet modtaget 1 skriftlig henvendelse om lovforslaget.
Spørgsmål Udvalget har under udvalgsarbejdet stillet 8 spørgsmål til udlændinge- og integrationsministeren til skriftlig besvarelse, som ministeren har besvaret.
Birgitte Vind (S) Camilla Fabricius (S) Lars Aslan Rasmussen (S) Malte Larsen (S) Rasmus Stoklund (S) Rasmus Horn Langhoff (S) Andreas Steenberg (RV) Halime Oguz (SF) Peder Hvelplund (EL) Jan E.
Jørgensen (V) nfmd.
Morten Dahlin (V) Martin Geertsen (V) Marie Krarup (DF) fmd.
Morten Messerschmidt (DF) Marcus Knuth (KF) Rasmus Jarlov (KF) Mette Thiesen (NB) Alternativet, Liberal Alliance, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
