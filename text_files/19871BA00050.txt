Nr BSF 50 Forslag til folketingsbeslutning om ændring af lov om arbejdstilbud til  

 ledige Fremsat af Jytte Andersen (S) Bakholt (S) Mette Groes (S) Søren B.  

 Jørgensen (S) Lone Møller (S) Hans Strunge (S) Taanquist (S) den 26. november 1987 Folketinget opfordrer regeringen til at ændre reglerne om arbejdstilbud til ledige, således at medlemmer på uddannelses- og iværksætterydelse ikke får afkortet deres periode på uddannelses- og iværksætterydelse på grund af barselorlov, sygdom og fødsel.
BEMÆRKNINGER TIL FORSLAGET Ved administration af loven har det vist sig, at medlemmer på uddannelses- og iværksætterydelse ikke får en rimelig mulighed for at gennemføre en uddannelse eller starte egen virksomhed, hvis de rammes af sygdom eller skal have barselorlov.
Dette skyldes, at syge- eller barselperioder indgår i 2-års-perioden for uddannelsesydelse og 3 1/2 år for iværksætterydelse.
Den faste praksis betyder således, at den mulighed, som Folketinget ved den gennemførte lovgivning har ment disse medlemmer skulle have, kan blive illusorisk, hvis der forekommer sygdom eller barselorlov.
Der henvises i øvrigt til det samtidig fremsatte forslag til folketingsbeslutning om ændring af lov om dagpenge ved sygdom eller fødsel (af Jytte Andersen (S) m.fl.) (B 51).
