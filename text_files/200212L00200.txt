Fremsat den 27. marts 2003 af  

 justitsministeren (Lene Espersen) Forslag til Lov om ændring af straffeloven og lov om anvendelsen af  

  

 visse af De Europæiske Fællesskabers retsakter om  

  

 økonomiske forbindelser til tredjelande (Straf for overtrædelse af Den Europæiske Unions udenrigs-  

 og sikkerhedspolitiske sanktioner mod tredjelande mv.) § 1 I straffeloven, jf. lovbekendtgørelse nr. 779 af 16.  

 september 2002, foretages følgende ændring:
 1.  

  

 I  

 § 110 c  

 indsættes som stk. 3:
 Stk. 3  

 . Med samme  

 straf som i stk. 2 straffes den, der forsætligt eller uagtsomt  

 overtræder  

 bestemmelser indeholdt i eller udstedt i medfør af forordninger, som er  

 vedtaget med hjemmel i artikel 60, 301 eller 308 i Traktaten om Oprettelse af  

 Det Europæiske Fællesskab, og som tager sigte på helt eller delvist at  

 afbryde  

 eller indskrænke de finansielle eller økonomiske forbindelser med et eller  

 flere lande uden for Den Europæiske Union eller på tilsvarende sanktioner  

 over  

 for enkeltpersoner, grupper af personer eller juridiske personer.
§ 2 I lov om anvendelsen af visse af De Europæiske  

 Fællesskabers retsakter om økonomiske forbindelser til tredjelande, jf.  

 lovbekendtgørelse nr. 93 af 6. februar 1995, foretages følgende ændring:
 1.  

  

 I  

 § 2, stk. 3,  

 ændres  de retsakter,  

 der er nævnt i § 1  til:  Det Europæiske Fællesskabs forordninger efter  

 artikel 133 om ind- og udførsel i Traktaten om Det Europæiske Fællesskab .
§ 3 Loven træder i kraft dagen efter bekendtgørelsen i  

 Lovtidende.
§ 4 Loven gælder ikke for Færøerne og Grønland.
Bemærkninger til lovforslaget Almindelige bemærkninger Indholdsfortegnelse 1.
 Indledning  

 .............................................................................  

 ...............
2 2.
 Gældende ret  

 .............................................................................  

 ...........
2 2.1.
 FN-sanktioner  

 .............................................................................  

 .........
2 2.2.
 EU-sanktioner  

 .............................................................................  

 .........
3 3.
 Justitsministeriets overvejelser  

 ..........................................................
4 4.
 Lovforslagets økonomiske og  

 administrative konsekvenser mv.  

 .....
5 5.
 Hørte myndigheder mv.  

 .......................................................................
6 1. Indledning Lovforslaget har til formål at sikre, at overtrædelse af  

 sanktioner mv. mod tredjelande, bestemte enkeltpersoner, grupper eller  

 juridiske personer kan straffes lige strengt, uanset om sanktionerne  

 fastsættes  

 af FNs Sikkerhedsråd eller af Den Europæiske Union, og uafhængigt af om  

 de  

 gennemføres nationalt eller i EU-regi.
 Med lovforslaget foreslås et nyt stykke i straffelovens  

 § 110 c, hvorefter overtrædelse af bestemmelser i fællesskabsretlige  

 forordninger, der skal gennemføre de sanktioner mv., som vedtages af Den  

 Europæiske Union (EU) af udenrigs- eller sikkerhedspolitiske grunde mod lande  

 uden for EU og eventuelt mod bestemte personer, straffes med bøde eller  

 fængsel  

 indtil 4 måneder eller under skærpende omstændigheder med fængsel indtil 4  

 år.
2. Gældende ret 2.1. FN-sanktioner Efter § 1, stk. 1, i lov nr. 156 af 10. maj 1967  

 om visse forholdsregler i henhold til De Forenede Nationers pagt, som ændret  

 ved § 2 i lov nr. 228 af 6. juni 1985, kan der ved kgl. anordning  

 træffes sådanne  

 forholdsregler, som Danmark i medfør af De Forenede Nationers pagt er  

 forpligtet til at iværksætte til gennemførelse af beslutninger, der er  

 truffet  

 af FNs Sikkerhedsråd.
Som eksempel på en tidligere anvendelse af loven kan nævnes  

 anordning nr. 40 af 3. februar 1978 om visse forholdsregler mod Sydafrika,  

 der  

 blev udstedt på baggrund af FNs Sikkerhedsråds resolution af 4.  

 november 1977  

 om våbenembargo mod Sydafrika.
Anordningen indeholdt bl.a. et forbud mod salg  

 og overdragelse af våben og krigsmateriel til Sydafrika.
For tiden gælder  

 lignende anordninger vedrørende bl.a.
Sierra Leone, Haiti, Irak, Somalia,  

 Liberia og Rwanda.
 Overtrædelse af anordningerne, der som oftest vedrører  

 transport af våben mv., kan straffes efter straffelovens § 110 c,  

 stk. 2, hvorefter den, der forsætligt eller uagtsomt overtræder  

 bestemmelser eller forbud, som i henhold til lov måtte være givet til  

 gennemførelse af statens forpligtelser som medlem af FN, straffes med bøde,  

 fængsel indtil 4 måneder eller under skærpende omstændigheder fængsel indtil  

 4  

 år.
Efter ikrafttrædelsen af Maastricht-traktaten, som  

 udbyggede det udenrigs- og sikkerhedspolitiske samarbejde i EU og indførte  

 specifikke hjemmelsbestemmelser i Traktaten om Oprettelse af Det Europæiske  

 Fællesskab (EF-traktaten) om gennemførelse af finansielle og økonomiske  

 sanktioner over for tredjelande, falder gennemførelsen af flere af FNs  

 Sikkerhedsråds resolutioner end tidligere inden for EUs kompetence, jf.  

 pkt.  

 2.2. nedenfor.
Som eksempel kan henvises til Rådets forordning 467/2001/EF om  

 forbud mod udførsel af visse varer og tjenesteydelser til Afghanistan, om  

 styrkelse af flyveforbudet og om udvidelse af indefrysningen af midler og  

 andre  

 økonomiske ressourcer over for Taliban i Afghanistan.
Forordningen  

 gennemførte  

 bl.a.
FNs Sikkerhedsråds resolution nr. 1333 (2000) om forholdsregler  

 over for  

 Afghanistan og Taliban.
Forordningen er nu erstattet af forordning nr.  

 881/2002/EF om indførelse af visse specifikke restriktive foranstaltninger  

 mod  

 visse personer og enheder, der har tilknytning til Osama bin Laden,  

 Al-Qaida-organisationen og Taliban, jf. pkt. 2.2. nedenfor.
 I det omfang sikkerhedsrådsresolutioner udelukkende eller  

 delvist foreskriver sanktioner, som det falder inden for de enkelte  

 EU-medlemsstaters nationale kompetence at gennemføre, anvendes 1967-loven  

 fortsat som hjemmel til at udstede anordninger.
2.2. EU-sanktioner EUs vedtagelse af sanktioner over for tredjelande mv. sker  

 på grundlag af bestemmelserne om den fælles udenrigs- og sikkerhedspolitik  

 (FUSP) i Traktaten om Den Europæiske Union (EU-traktaten). Et af målene med  

 den  

 fælles udenrigs- og sikkerhedspolitik er efter EU-traktatens artikel 11  

  beskyttelse af Unionens fælles værdier, grundlæggende interesser,  

 uafhængighed  

 og integritet i overensstemmelse med principperne i De Forenede Nationers  

 Pagt . Efter EU-traktatens artikel 15 kan Rådet inden for dette område  

 vedtage  

  fælles holdninger , der fastlægger EUs  tilgang til et bestemt  

 spørgsmål af  

 geografisk eller tematisk karakter .
Sådanne udenrigs- og sikkerhedspolitiske vedtagelser har  

 mellemstatslig karakter, og de har således ikke umiddelbart retsvirkninger i  

 medlemsstaterne.
Omsætningen til internt bindende retsregler sker enten ved  

 medlemsstaternes foranstaltning eller   hvis vedtagelserne vedrører et område  

 inden for EF-traktaten, som EU har kompetence til at regulere   ved EUs  

 foranstaltning ved udstedelse af forordninger eller direktiver.
EU har enekompetence på det handelspolitiske område, og  

 efter EF-traktatens artikel 301 kan Rådet vedtage hasteforanstaltninger for  

 at  

 gennemføre EUs udenrigs- og sikkerhedspolitiske vedtagelser, der tager  

 sigte  

 på helt eller delvist at afbryde eller indskrænke de økonomiske forbindelser  

 med et eller flere tredjelande.
Efter artikel 60 kan Rådet efter  

 fremgangsmåden  

 i artikel 301 vedtage tilsvarende hasteforanstaltninger med hensyn til  

 kapitalbevægelser og betalinger over for de berørte tredjelande.
Efter ordlyden af EF-traktatens artikel 60 og 301 kan  

 hasteforanstaltninger rettes mod tredjelande.
Rådet har dog fortolket  

 bestemmelserne udvidende i de senere år, og anvendt dem som hjemmel for  

 sanktioner mod personer, der har (eller har haft) en særlig tilknytning til  

 bestemte tredjelande.  

 Rådet har f.eks. vedtaget  

 hasteforanstaltninger rettet mod Slobodan Milosovic ved Rådets forordning nr.  

 2488/2000/EF.
Ved denne forordning fastsattes regler om fortsat indefrysning  

 af  

 midler tilhørende Slobodan Milosovic og personer tilknyttet ham.
Forordningen  

 blev vedtaget efter, at Vojislav Kostunica var blevet valgt og formelt taget  

 i  

 ed som præsident for Forbundsrepublikken Jugoslavien.
Ved forordningens  

 vedtagelse repræsenterede Slobodan Milosovic ikke længere en stat, og  

 forordningen var derfor ikke rettet mod et tredjeland og/eller dets  

 repræsentanter, men alene mod en person, der dog havde en kvalificeret  

 tilknytning til den pågældende stat.
De sanktioner, der er vedtaget efter EF-traktatens artikel  

 60 og 301, er udstedt i form af forordninger, hvilket indebærer, at de har  

 direkte virkning i Danmark.
Da forordninger imidlertid ikke kan indeholde  

 straffebestemmelser, skal disse fastsættes i national lovgivning for at sikre  

 efterlevelsen af forordningerne.
Straffebestemmelsen for overtrædelse af forordninger, der  

 er udstedt i henhold til EF-traktatens artikel 60 og 301, har hidtil været  

 fastsat i § 2, stk. 3, i lov om anvendelsen af visse af De  

 Europæiske  

 Fællesskabers retsakter om økonomiske forbindelser til tredjelande, jf.  

 lovbekendtgørelse nr. 93 af 6. februar 1995. Efter denne bestemmelse kan den,  

 der foretager handlinger i strid med bestemmelser, der er indeholdt i  

 forordninger vedtaget af EU med hjemmel i bl.a.
EF-traktatens artikel 60  

 eller  

 301, uden at være i besiddelse af en tilladelse, straffes med bøde.
Vedrører  

 det strafbare forhold en overtrædelse af kontrol med varer, teknologier og  

 know-how, der kan anvendes til såvel civile som militære formål, kan straffen  

 efter § 2, stk. 5, stige til fængsel i 2 år.
Terrorangrebene mod USA den 11. september 2001 gav  

 anledning til en række initiativer på internationalt plan, herunder i såvel  

 FN  

 som EU.
For at bekæmpe finansieringen af terrorisme vedtog FNs  

 Sikkerhedsråd  

 således resolution nr. 1373 (2001), hvorefter alle stater bl.a. skal  

 gennemføre  

 en indefrysning af midler og andre finansielle aktiver eller økonomiske  

 ressourcer  

 over for personer, som begår, medvirker til, eller fremmer terrorhandlinger.
For at gennemføre sikkerhedsrådsresolutionen i EU vedtog EU  

 den 27. december 2001 den udenrigs- og sikkerhedspolitiske fælles holdning  

 nr.  

 931/2001/FUSP om anvendelse af specifikke foranstaltninger til bekæmpelse af  

 terrorisme.
Efter artikel 2 i den fælles holdning skal EU inden for rammerne  

 af  

 sine beføjelser i EF-traktaten beordre indefrysning af pengemidler og andre  

 finansielle aktiver eller økonomiske ressourcer over for de personer, grupper  

 og enheder, der er opregnet i et bilag til den fælles holdning.
Artikel 3  

 foreskriver, at EU tilsvarende skal sikre, at pengemidler, finansielle  

 aktiver  

 eller økonomiske ressourcer eller finansielle eller andre dermed beslægtede  

 tjenester hverken direkte eller indirekte vil blive stillet til rådighed for  

 samme kreds.
Bilaget omfatter bl.a. personer og grupper, der ikke har en  

 særlig  

 tilknytning til bestemte tredjelande.
Til delvis opfyldelse af artiklerne 2 og 3 i den fælles  

 holdning har EU vedtaget en forordning om indefrysning af midler tilhørende  

 bestemte personer og grupper, som anses for involveret i terrorhandlinger,  

 jf.  

 forordning nr. 2580/2001/EF om specifikke restriktive foranstaltninger mod  

 visse personer og enheder med henblik på at bekæmpe terrorisme.
Efter  

 forordningens artikel 2 skal Rådet udarbejde en liste over de personer,  

 grupper  

 og enheder, som begår eller fremmer enhver form for terrorhandling, og hvis  

 finansielle midler derfor skal indefryses.
 Da listen kan omfatte personer og grupper, som ikke har den  

 særlige tilknytning til et bestemt tredjeland, der er en forudsætning for, at  

 forordningen kunne udstedes efter EF-traktatens artikel 60 og 301, blev  

 forordningen tillige vedtaget med henvisning til EF-traktatens artikel 308.  

 Artikel 308 giver hjemmel til handlinger fra EUs side, der er påkrævet  

 for at  

 virkeliggøre et af EUs mål inden for EF-traktatens rammer, men hvor  

 traktaten  

 ikke (i øvrigt) indeholder fornøden hjemmel hertil.
Rådet vedtog den første liste ved afgørelse nr.  

 2001/927/EF.
Listen skal løbende revideres.
 Rådet har endvidere vedtaget forordning nr. 881/2002/EF om  

 indførelse af visse specifikke restriktive foranstaltninger mod visse  

 personer  

 og enheder, der har tilknytning til Osama bin Laden, Al-Qaida-organisationen  

 og  

 Taliban, som ligeledes har hjemmel i både EF-traktatens artikel 60, 301 og  

 308.  

 Forordningen gennemfører EUs udenrigs- og sikkerhedspolitiske fælles  

 holdning  

 nr. 2002/402/FUSP, der atter gennemfører FNs Sikkerhedsråds  

 resolutioner nr.  

 1267 (1999), 1333 (2000) og 1390 (2002).
 Den gældende straffebestemmelse i lov om anvendelsen af  

 visse af De Europæiske Fællesskabers retsakter om økonomiske forbindelser til  

 tredjelande omfatter ikke forordninger udstedt med hjemmel i EF-traktatens  

 artikel 308.
3. Justitsministeriets overvejelser Som det fremgår af gennemgangen af gældende ret under pkt.  

 2 ovenfor, er der i dag en betydelig forskel i mulighederne for at straffe  

 overtrædelse af sanktioner over for tredjelande mv., afhængigt af om  

 sanktionerne gennemføres nationalt eller i EU-regi.
 Overtrædelse af en kgl. anordning, der direkte gennemfører  

 FNs Sikkerhedsråds resolutioner om sanktioner mv., kan således straffes  

 med  

 bøde eller fængsel indtil 4 måneder eller under skærpende omstændigheder  

 fængsel indtil 4 år efter straffelovens § 110 c, stk. 2, mens  

 overtrædelse af EU-forordninger, der   inden for EUs kompetence  

 gennemfører  

 sikkerhedsrådsresolutioner om sanktioner mv., kun kan straffes med bøde efter  

 § 2 i lov om anvendelsen af visse af De Europæiske Fællesskabers  

 retsakter  

 om økonomiske forbindelser til tredjelande.
Efter Justitsministeriets opfattelse bør overtrædelse af  

 sanktioner mv. mod tredjelande, bestemte enkeltpersoner, grupper eller  

 juridiske personer kunne straffes lige strengt, uanset om sanktionerne  

 fastsættes af FNs Sikkerhedsråd eller af Den Europæiske Union, og  

 uafhængigt  

 af om de gennemføres nationalt eller i EU-regi.
Endvidere bør strafferammen  

 afspejle overtrædelsens grovhed og karakter.
Strafferammen for overtrædelse  

 af  

 en forordning fastsat af EU til udmøntning af en udenrigs- og  

 sikkerhedspolitisk fælles holdning om sanktioner mv. bør derfor efter  

 Justitsministeriets opfattelse svare til strafferammen i den gældende  

 bestemmelse i straffelovens § 110 c, stk. 2.
Justitsministeriet foreslår derfor, at der som et nyt  

 stk. 3 i straffelovens § 110 c indføres en hjemmel til at straffe  

 overtrædelse af sådanne forordninger med bøde eller fængsel indtil 4 måneder  

 eller under skærpende omstændigheder med fængsel indtil 4 år.
Samtidig  

 foreslås  

 den gældende straffebestemmelse i § 2, stk. 3, i lov om anvendelsen  

 af visse af De Europæiske Fællesskabers retsakter om økonomiske forbindelser  

 til tredjelande som konsekvens heraf ændret, således at den ikke omfatter de  

 forordninger, der herefter vil være omfattet af den foreslåede bestemmelse i  

 straffeloven.
Straffelovrådet har i betænkning nr. 1424/2002 om  

 straffastsættelse og strafferammer foreslået, at strafferammen for forsætlige  

 overtrædelser af § 110 c, stk. 2, ændres til bøde eller fængsel  

 indtil 6 måneder eller under særligt skærpende omstændigheder fængsel indtil  

 4  

 år.
Endvidere har Straffelovrådet foreslået, at strafferammen for uagtsomme  

 overtrædelser af bestemmelsen ændres til bøde eller fængsel indtil 2 år.
En  

 ændring af straffelovens § 110 c, stk. 2, og de nødvendige  

 konsekvensændringer af den foreslåede bestemmelse i § 110 c,  

 stk. 3,  

 vil i givet fald blive medtaget i et lovforslag på grundlag af betænkningen.
Sanktioner i henhold til EU´s fælles udenrigs- og  

 sikkerhedspolitik vil som oftest rette sig mod tredjelande eller mod personer  

 med tilknytning til bestemte tredjelande, og EF-traktatens artikel 60 eller  

 301  

 eller begge bestemmelser vil således udgøre det retlige grundlag for  

 udmøntningen af den udenrigs- og sikkerhedspolitiske vedtagelse.
Som det  

 fremgår af den ovenfor nævnte forordning nr. 2580/2001/EF, kan sanktioner mv.  

 undtagelsesvist rette sig mod bestemte enkeltpersoner, grupper af personer  

 eller juridiske personer, der ikke har en sådan forbindelse til et bestemt  

 tredjeland, at artikel 60 eller 301 udgør tilstrækkelig hjemmel for  

 sanktionen.  

 For så vidt angår sådanne undtagelsestilfælde vil forordningen kun kunne  

 udstedes med hjemmel i artikel 308.
 Den foreslåede bestemmelse i § 110 c, stk. 3,  

 omfatter alle forordninger vedtaget med hjemmel i EF-traktatens artikel 60,  

 301  

 eller 308, og sikrer dermed, at der kan straffes for overtrædelse af  

 forordninger, som ikke eller ikke alene indeholder sanktioner rettet mod  

 tredjelande, men også mod grupper og personer, der ikke har en særlig  

 tilknytning til bestemte tredjelande, og som derfor   ud over artikel 60 og  

 301  

   også har artikel 308 som hjemmelsgrundlag.
Det bemærkes, at den foreslåede straffebestemmelse vil  

 omfatte overtrædelse af enhver forordning, der vedtages for at udmønte  

 EUs udenrigs-  

 og sikkerhedspolitiske vedtagelser om sanktioner over for tredjelande,  

 grupper,  

 enheder eller bestemte enkeltpersoner.
Selv om de udenrigs- og  

 sikkerhedspolitiske vedtagelser, der her er tale om, ofte vil udspringe af  

 FNs  

 Sikkerhedsråds resolutioner, er dette ikke en forudsætning for at anvende den  

 foreslåede straffebestemmelse.
 4. Lovforslagets økonomiske og administrative  

 konsekvenser mv.
Lovforslaget skønnes ikke at have økonomiske eller  

 administrative konsekvenser for det offentlige af betydning.
Lovforslaget har  

 ikke økonomiske eller administrative konsekvenser for erhvervslivet og  

 borgerne.
Det har ingen miljømæssige konsekvenser.
For så vidt angår EU-retlige aspekter indebærer forslaget,  

 at overtrædelse af forordninger, der foreskriver sanktioner mod tredjelande  

 mv., kan straffes lige så strengt som overtrædelse af national lovgivning,  

 der  

 gennemfører FNs Sikkerhedsråds resolutioner om sanktioner.
Endvidere  

 sikrer  

 forslaget, at Danmark har det fornødne retlige grundlag for at kunne straffe  

 overtrædelse  

 af forordninger, som vedrører sanktioner over for bestemte enkeltpersoner,  

 grupper af personer eller juridiske personer, og som derfor er vedtaget med  

 hjemmel i EF-traktatens artikel 308.
Positive konsekvenser/ mindre udgifter Negative konsekvenser/ Merudgifter Økonomiske konsekvenser for stat, kommuner og  

 amtskommuner Ingen Ingen af betydning Administrative konsekvenser for stat, kommuner og  

 amtskommuner Ingen Ingen af betydning Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indebærer, at overtrædelse af forordninger,  

 der foreskriver sanktioner mod tredjelande mv., kan straffes lige så strengt  

 som overtrædelse af national lovgivning, der gennemfører FNs  

 Sikkerhedsråds  

 resolutioner om sanktioner.
Endvidere sikrer forslaget, at Danmark har det  

 fornødne retlige grundlag for at kunne straffe overtrædelse af forordninger,  

 som vedrører sanktioner over for bestemte enkeltpersoner, grupper af personer  

 eller juridiske personer, og som derfor er vedtaget med hjemmel i  

 EF-traktatens artikel 308.
 5. Hørte myndigheder mv.
 Et udkast til lovforslag har været sendt i høring hos:
 Præsidenterne for Østre og Vestre Landsret, Københavns  

 Byret samt retterne i Århus, Odense, Ålborg og Roskilde, Den Danske  

 Dommerforening, Dommerfuldmægtigforeningen, Domstolsstyrelsen, Rigsadvokaten,  

 Rigspolitichefen, Politidirektøren i København, Foreningen af Politimestre i  

 Danmark, Politifuldmægtigforeningen, Politiforbundet i Danmark, Advokatrådet,  

 Institut for Menneskerettigheder, Retspolitisk forening, Danmarks  

 Rederiforening, Dansk Industri, Finansrådet, HTS (Handel, Transport og  

 Serviceerhvervene)  

 og IT-Brancheforeningen.
Bemærkninger til lovforslagets enkelte bestemmelser I bilaget til lovforslaget er de foreslåede  

 bestemmelser sammenholdt med de nugældende regler.
Til § 1 Den foreslåede bestemmelse i  

  

 § 110 c, stk. 3  

  

 , indebærer, at overtrædelse af sanktioner  

 mv. mod tredjelande, bestemte enkeltpersoner, grupper eller juridiske  

 personer  

 kan straffes lige strengt, uanset om sanktionerne fastsættes af FNs  

 Sikkerhedsråd eller af Den Europæiske Union, og uafhængigt af om de  

 gennemføres  

 nationalt eller i EU-regi.
Bestemmelsen vil omfatte overtrædelse af enhver forordning,  

 der vedtages for at udmønte EUs udenrigs- og sikkerhedspolitiske  

 vedtagelser  

 om sanktioner over for tredjelande, grupper, enheder eller bestemte  

 enkeltpersoner.
Selv om de udenrigs- og sikkerhedspolitiske vedtagelser, der  

 her er tale om, ofte vil udspringe af FNs Sikkerhedsråds resolutioner,  

 er  

 dette ikke en forudsætning for at anvende den foreslåede straffebestemmelse.
 Overtrædelse af forordninger med hjemmel i artikel 60 eller  

 301 i Traktaten om Det Europæiske Fællesskab (EF-traktaten), der tager sigte  

 på  

 helt eller delvist at afbryde eller indskrænke de økonomiske forbindelser med  

 et eller flere tredjelande, har hidtil kunnet straffes efter § 2,  

 stk. 3, i lov om anvendelsen af visse af De Europæiske Fællesskabers  

 retsakter om økonomiske forbindelser til tredjelande, jf. lovbekendtgørelse  

 nr.  

 93 af 6. februar 1995. Strafferammen efter denne bestemmelse er bøde.  

 Vedrører  

 det strafbare forhold en overtrædelse af regler om kontrol med udførsel af  

 varer, teknologier og know-how, der kan anvendes til såvel civile som  

 militære  

 formål, kan straffen dog efter § 2, stk. 5, stige til fængsel  

 indtil  

 2 år.
 Den foreslåede bestemmelse sikrer samme strafferamme for  

 overtrædelse af forordninger som for overtrædelse af national lovgivning, der  

 gennemfører FNs Sikkerhedsråds resolutioner om sanktioner mv., jf.  

 § 110  

 c, stk. 2, hvorefter overtrædelse kan straffes med bøde eller fængsel op  

 til 4 måneder eller under skærpende omstændigheder med fængsel indtil 4 år.  

 Straffebestemmelsen for overtrædelse af de omhandlede forordninger flyttes  

 således fra loven om anvendelsen af visse af De Europæiske Fællesskabers  

 retsakter om økonomiske forbindelser til tredjelande til straffeloven.
 Den nødvendige konsekvensændring af loven om anvendelsen af  

 visse af De Europæiske Fællesskabers retsakter om økonomiske forbindelser til  

 tredjelande er medtaget i lovforslagets § 2.
Som led i bekæmpelsen af finansieringen af terror efter  

 terrorangrebet mod USA den 11. september 2001 er der fastsat sanktioner mod  

 personer, der ikke repræsenterer og heller ikke har repræsenteret et  

 tredjeland.
Sådanne sanktioner er på det fællesskabsretlige plan gennemført i  

 medfør af EF-traktatens artikel 308, der giver hjemmel til handlinger fra  

 EUs  

 side, der er påkrævet for at virkeliggøre et af EUs mål inden for  

 EF-traktatens rammer, og hvor traktaten ikke (i øvrigt) indeholder fornøden  

 hjemmel hertil.
 Loven om anvendelsen af visse af De Europæiske  

 Fællesskabers retsakter om økonomiske forbindelser til tredjelande omfatter  

 ikke forordninger med hjemmel i artikel 308, og der har derfor ikke hidtil  

 været en straffebestemmelse, der udtrykkeligt tog sigte på overtrædelse af  

 forordninger med hjemmel i både artikel 60, 301 og 308.
 Den foreslåede bestemmelse sikrer, at Danmark kan opfylde  

 den EU-retlige forpligtelse til at straffe for overtrædelse af sådanne  

 forordninger, hvor sanktionsbestemmelserne ikke eller ikke alene retter sig  

 mod  

 tredjelande, men også mod bestemte enkeltpersoner   herunder juridiske  

 personer  

   og grupper, der ikke har en særlig tilknytning til et bestemt tredjeland.
 I overensstemmelse med reglen i straffelovens § 1, der  

 forudsætter en klar lovhjemmel for at pålægge straf, skal de omhandlede  

 personer eller grupper af personer være identificeret i forordningerne på en  

 sådan måde, at der er tale om nærmere bestemte personer eller grupper, for at  

 straffebestemmelsen kan finde anvendelse.
 Det er endvidere en forudsætning for at anvende  

 straffebestemmelsen, at de i forordningen indeholdte foranstaltninger over  

 for  

 personer og grupper af personer har en sådan karakter, at de ligeledes kan  

 vedtages over for et tredjeland efter EF-traktatens artikel 60 eller 301.
 Med udtrykket  tilsvarende sanktioner  i den foreslåede  

 bestemmelse sigtes således til de former for sanktioner, som kan fastsættes  

 over for tredjelande efter henholdsvis EF-traktatens artikel 60 og 301. Som  

 det  

 fremgår ovenfor, kan der efter ordlyden af artikel 301 vedtages  

 foranstaltninger med henblik på helt eller delvist at afbryde eller  

 indskrænke  

 de økonomiske forbindelser med et eller flere tredjelande, dvs.  

 handelsmæssige  

 eller økonomiske sanktioner, mens der efter artikel 60 kan vedtages  

 foranstaltninger med hensyn til kapitalbevægelser og betalinger.
 Som eksempler på de foranstaltninger, som er vedtaget i  

 medfør af de to bestemmelser, kan nævnes indefrysning af økonomiske midler,  

 forbud mod at stille finansielle tjenesteydelser til rådighed, forbud mod at  

 importere diamanter og forbud mod at yde, sælge, levere eller overføre  

 teknisk  

 rådgivning, teknisk bistand eller oplæring i militær virksomhed.
 Hvem der er ansvarssubjekt i forhold til den foreslåede  

 straffebestemmelse, dvs. hvem der kan straffes for overtrædelse af  

 bestemmelsen, vil afhænge af indholdet af de omhandlede forordninger.
 Der henvises til pkt. 2.2. i de almindelige bemærkninger  

 for eksempler på gældende forordninger, der indfører sanktioner over for  

 tredjelande, visse personer og enheder.
Disse forordninger pålægger enhver at indefryse alle  

 pengemidler og økonomiske ressourcer, der tilhører, ejes eller besiddes af  

 fysiske eller juridiske personer eller grupper, som er anført på lister  

 knyttet  

 til forordningerne.
Forordningerne indeholder endvidere et forbud mod at  

 stille  

 midler direkte eller indirekte til rådighed for samme personer eller grupper.  

 Forordningerne retter sig i praksis navnlig mod finansielle virksomheder, men  

 kan overtrædes af enhver, der er i besiddelse af aktiver, som tilhører disse  

 personer eller grupper, eller som stiller midler til rådighed for de  

 pågældende.
 Den foreslåede bestemmelse vil kunne give anledning til  

 overvejelser om afgrænsningen i forhold til den gældende bestemmelse i  

 straffelovens § 114 a.
 Efter § 114 a straffes med fængsel indtil 10 år den,  

 som direkte eller indirekte yder økonomisk støtte til, direkte eller  

 indirekte  

 tilvejebringer eller indsamler midler til eller direkte eller indirekte  

 stiller  

 penge, andre formuegoder eller finansielle eller andre lignende ydelser til  

 rådighed for en person, en gruppe eller en sammenslutning, der begår eller  

 har  

 til hensigt at begå terrorhandlinger omfattet af straffelovens § 114.  

 Kun  

 forsætlige handlinger er omfattet af straffelovens § 114 a, hvorimod den  

 foreslåede bestemmelse i § 110 c, stk. 3, også omfatter handlinger,  

 der begås ved uagtsomhed.
En handling, der er i strid med en forordning, som har til  

 formål at bekæmpe finansieringen af terrorisme, vil kunne straffes efter den  

 foreslåede bestemmelse i straffelovens § 110 c, stk. 3. Det vil  

 bero  

 på en konkret vurdering, om en sådan handling tillige vil kunne straffes  

 efter  

 straffelovens § 114 a.
Det forhold, at en organisation er optaget på  

 EUs  

 liste over terrororganisationer, vil således ikke nødvendigvis i sig selv  

 være  

 ensbetydende med, at det under en eventuel straffesag her i landet vil kunne  

 anses for bevist, at der er tale om en terrororganisation efter straffelovens  

 bestemmelser.
I praksis vil det dog være nærliggende at gå ud fra, at  

 økonomisk  

 eller anden støtte til organisationer, der er optaget på EUs  

 terrorliste, vil  

 være omfattet af bestemmelsen i straffelovens § 114 a.
Opfylder en handling alle elementer i gerningsindholdet i  

 både straffelovens § 114 a og den foreslåede bestemmelse i § 110 c,  

 stk. 3, vil handlingen som udgangspunkt udgøre en overtrædelse af begge  

 bestemmelser.
Når en handling udgør en overtrædelse af to  

 straffebestemmelser,  

 vil spørgsmålet om, hvorvidt der skal straffes efter begge bestemmelser eller  

 kun efter bestemmelsen med den højeste strafferamme, afhænge af, om den  

 sidstnævnte bestemmelse fuldt ud værner samme beskyttelsesinteresse (eller  

 kriminaliseringsgrund) som den anden bestemmelse, og derfor er tilstrækkelig  

 til at karakterisere det begåede forhold.
 I det omfang en handling opfylder gerningsindholdet i både  

 straffelovens § 114 a og den foreslåede § 110 c, stk. 3, vil  

 § 114 a derfor fortrænge eller absorbere § 110 c, stk. 3, da  

 § 114 a fuldt ud værner samme beskyttelsesinteresse som § 110 c,  

 stk. 3. Denne situation foreligger f.eks., hvis en forening forsætligt  

 stiller penge til rådighed for en person med viden om, at pengene vil blive  

 anvendt til at begå terrorisme, og den pågældende person er anført på listen,  

 der er knyttet til forordningen om bekæmpelse af terrorisme.
Til § 2 Der er tale om en konsekvensændring.
Som følge af forslaget  

 i § 1 om indførelse af en ny straffebestemmelse i straffeloven foreslås  

 adgangen til at straffe efter lov om anvendelsen af visse af De Europæiske  

 Fællesskabers retsakter om økonomiske forbindelser til tredjelande ophævet  

 for  

 så vidt angår de overtrædelser, der fremover vil være omfattet af  

 straffeloven.  

 Det drejer sig om overtrædelse af bestemmelser i forordninger vedtaget med  

 hjemmel i EF-traktatens artikel 60 eller artikel 301.
Til § 3 Det foreslås, at loven træder i kraft dagen efter  

 bekendtgørelsen i Lovtidende.
Til § 4 Bestemmelsen vedrører lovens territoriale gyldighed og  

 indebærer, at loven ikke gælder for Færøerne og Grønland.
Bilag Lovforslaget sammenholdt med gældende lov Gældende  

 formulering Lovforslaget § 1 I straffeloven, jf. lovbekendtgørelse nr. 779 af 16. september  

 2002, foretages følgende ændring:
§ 110 c.  

  

 --- Stk. 2.  

  

 Med bøde,  

 fængsel indtil 4 måneder eller under skærpende omstændigheder med fængsel  

 indtil 4 år straffes den, som forsætligt eller uagtsomt overtræder  

 bestemmelser eller forbud, som i henhold til lov måtte være givet til  

 gennemførelse af statens forpligtelser som medlem af De Forenede Nationer.
 1.  

  

 I  

  

 § 110 c  

  

 indsættes som  

  

 stk. 3  

  

 :
 Stk. 3.  

  

 Med  

 samme straf som i stk. 2 straffes den, der forsætligt eller uagtsomt  

 overtræder bestemmelser indeholdt i eller udstedt i medfør af forordninger,  

 som er vedtaget med hjemmel i artikel 60, 301 eller 308 i Traktaten om  

 Oprettelse af Det Europæiske Fællesskab, og som tager sigte på helt eller  

 delvist at afbryde eller indskrænke de finansielle eller økonomiske  

 forbindelser med et eller flere lande uden for Den Europæiske Union eller på  

 tilsvarende sanktioner over for enkeltpersoner, grupper af personer eller  

 juridiske personer.
§ 2 I lov om anvendelsen af visse af De Europæiske Fællesskabers  

 retsakter om økonomiske forbindelser til tredjelande, jf. lovbekendtgørelse  

 nr. 93 af 6. februar 1995, foretages følgende ændring:
§ 2.  

  

 --- Stk. 2  

 . --- Stk. 3.  

  

 Den, der  

 foretager handlinger i strid med bestemmelser, der er indeholdt i eller  

 udstedt i medfør af de retsakter, der er nævnt i § 1, uden at være i  

 besiddelse af en tilladelse, som kræves i henhold til disse retsakter,  

 straffes med bøde.
Stk. 4-7  

  

 . --- 1.  

  

 I  

  

 § 2, stk. 3,  

  

 ændres  de  

 retsakter, der er nævnt i § 1  til:  Det Europæiske Fællesskabs  

 forordninger efter artikel 133 om ind- og udførsel i Traktaten om Det  

 Europæiske Fællesskab .
