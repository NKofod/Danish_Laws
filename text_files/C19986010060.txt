Gravide og ammendes arbejdsmiljø Indholdsfortegnelse Indledning 1.	Almindelige regler 2.	Særlige regler 3.	Påvirkninger, der kan udgøre en fare  

 for graviditeten Bilag 4, afsnit A 1.A Fysiske agenser 1.B.
Biologiske agenser 1.C  Kemiske agenser 2. Processer Andre påvirkninger, der kan  

 udgøre en fare for graviditeten Bilag 4, afsnit B A.1) Fysiske agenser A.2) Biologiske agenser A.3) Kemiske agenser 4.	Påvirkninger, der kan udgøre en fare  

 for amningen 4.1	Bekendtgørelsens bilag 4, afsnit A 4.2	Bekendtgørelsens bilag 4, afsnit C Andre påvirkninger, der kan udgøre en fare  

 for amningen Indledning Denne anvisning knytter sig til § 8, stk. 2-6, § 12, stk.  

 2, samt bilag 4 i Arbejdsministeriets bekendtgørelse nr. 867 af 13.  

 oktober 1994 om arbejdets udførelse.
 Bestemmelserne vedrører gravide og ammendes  

 arbejdsmiljø, og gennemfører EF-regler: De  

 arbejdsmiljømæssige bestemmelser i Rådets direktiv  

 92/85/EØF af 19. oktober 1992 om iværksættelse af  

 foranstaltninger til forbedring af sikkerheden og sundheden under arbejdet  

 for arbejdstagere som er gravide, som lige har født, eller som  

 ammer.
 Anvisningen gengiver med rastertone bestemmelser om  

 gravide og ammendes arbejdsmiljø i bekendtgørelse om arbejdets  

 udførelse og giver vejledning om, hvornår de finder anvendelse,  

 og hvorledes de kan opfyldes.
 En At-anvisnings vejledende retningslinier er ikke  

 retsregler på samme måde som en bekendtgørelse.  

 Anvisningen beskriver, hvorledes en eller flere bestemmelser efter  

 Arbejdstilsynets bedste skøn kan opfyldes og efterleves.
 Virksomheder, der følger en At-anvisnings råd  

 og vejledninger, vil derfor normalt ikke blive stillet over for yderligere  

 krav fra Arbejdstilsynet.
Virksomhederne kan, hvis omstændighederne efter  

 deres eget skøn viser, at det er muligt at opfylde bestemmelsernes  

 retskrav på en for dem bedre måde end den i anvisningen  

 beskrevne, frit vælge deres egne løsningsmodeller.
Det  

 afgørende er, at loven og bekendtgørelserne overholdes og  

 efterleves, og ikke hvilken metode der vælges for at nå  

 målet.
 Anvisningen er udarbejdet af Direktoratet for  

 Arbejdstilsynet.
Ifølge § 4 i bekendtgørelse om arbejdets  

 udførelse Skal arbejdsgiveren i alle led planlægge og  

 tilrettelægge arbejdet, så det kan udføres sikkerheds- og  

 sundhedsmæssigt fuldt forsvarligt.
Arbejdsgiveren skal i den  

 forbindelse foretage en samlet vurdering af de  

 arbejdsmiljømæssige forhold på arbejdspladsen.
 Ifølge § 4, stk. 2, skal planlægningen og  

 tilrettelæggelsen af arbejdet desuden ske under hensyntagen til de  

 forebyggelsesprincipper, der er angivet i bilag 3. Den herunder foretagne  

 vurdering skal, i den udstrækning den har særlig betydning for  

 sikkerhed og sundhed under arbejdet, foreligge i skriftlig form.
 I bekendtgørelse om arbejdets udførelse, §  

 8, er fastsat:
 Ved arbejdets udførelse skal der tages hensyn til  

 den ansattes alder, indsigt, arbejdsevne og øvrige  

 forudsætninger.
Stk. 2. Særligt følsomme risikogrupper,  

 herunder gravide og ammende ansatte, skal beskyttes mod farer, som for dem er  

 særlig alvorlige De farer, som kan udgøre en risiko for gravide og  

 ammende, er fx de fysiske, kemiske og biologiske agenser, som er nævnt  

 i bilag 4. (Udtrykket agens stammer fra EU-lovgivningen og giver udtryk for  

 fysiske, kemiske eller biologiske elementer, der udsætter den  

 gravide/ammende for påvirkninger).
 Påvirkningen i graviditeten kan medføre en  

 række uheldige svangerskabsforløb, der bl.a. kan resultere i:  

 abort, for tidlig fødsel, for lille barn i forhold til  

 graviditetslængden, dødfødsel, medfødte  

 misdannelser, udviklingsforstyrrelser  eller børnekræft.
Ifølge § 18, stk. 1, i bekendtgørelse om  

 arbejdets udførelse skal Arbejdsgiveren sørge for, at hver enkelt ansat,  

 uanset ansættelsesforholdets karakter og varighed, får en  

 tilstrækkelig og hensigtsmæssig oplæring og instruktion i  

 at udføre arbejdet på farefri måde.
Der skal gives  

 oplysninger om de ulykkes- og sygdomsfarer, der eventuelt er forbundet med  

 deres arbejde, herunder om arbejdsmedicinske undersøgelser, den  

 ansatte har adgang til.
Arbejdsgiveren skal således oplyse den gravide eller  

 ammende, om arbejdet kan være forbundet med sundhedsfare i forbindelse  

 med graviditeten eller amningen.
Det vil i praksis sige, at han skal oplyses  

 om resultatet af arbejdspladsvurderingen.
 Foruden disse almindelige regler gælder der  

 særlige regler for gravide og ammende i bekendtgørelsens § 8,  

 stk. 2-6, samt § 12, stk. 2, som omtales nedenfor i afsnit 2.
 Bekendtgørelse om arbejdets udførelse:
 § 8, stk. 3. Når arbejdsgiveren er underrettet om  

 eller på anden måde bliver bekendt med, at en ansat er gravid  

 eller ammer, skal arbejdsgiveren sørge for, at der i vurderingen af  

 sikkerhed og sundhed under arbejdet, jf. § 4, stk. 2, indgår en  

 vurdering af, om den ansatte er udsat for påvirkninger, der kan  

 indebære en fare for graviditeten eller amningen jf. navnlig de  

 nævnte agenser, arbejdsprocesser og arbejdsforhold i bilag 4.
 § 8, stk. 4. Hvis det herefter vurderes, at der en risiko  

 for, at en gravid eller ammende er udsat for de nævnte  

 påvirkninger i stk. 3, skal det ud fra en vurdering af arten, omfanget  

 og varigheden af den enkelte påvirkning fastlægges, om denne  

 risiko vil få negativ indvirkning på graviditeten eller amningen,  

 og til imødegåelse heraf træffes i givet fald  

 foranstaltninger efter stk. 5 og 6.
 Hvis der på en arbejdsplads beskæftiges  

 kvinder i den fødedygtige alder, bør arbejdsgiveren allerede  

 på forhånd sørge for, at arbejdspladsvurderingen kommer  

 til at omfatte en vurdering af, om gravide eller ammende kan blive udsat for  

 påvirkninger, der indebærer en fare for graviditeten eller  

 amningen.
Bilag 4 omfatter de almindeligt forekommende  

 påvirkninger, der kan udgøre en fare for den gravide eller  

 ammende, men det er ikke en udtømmende liste.
Det er derfor ikke  

 tilstrækkeligt at vurdere, om den gravide eller ammende er udsat for de  

 påvirkninger, der er nævnt i bilag 4. Hvis  

 arbejdspladsvurderingen efter § 4 viser, at der på arbejdspladsen  

 findes andre påvirkninger, der kan udgøre en fare for gravide  

 eller ammende, skal arbejdsgiveren ligeledes vurdere, om den gravide eller  

 ammende er udsat herfor.
Når arbejdspladsvurderingen viser, at der er en  

 risiko for, at den gravide eller ammende er udsat for påvirkning af  

 navnlig de i bilag 4 nævnte agenser, arbejdsprocesser etc., skal der  

 foretages en særlig vurdering af den gravide eller ammendes  

 arbejdsplads.
I den periode der går, indtil denne særlige  

 arbejdspladsvurdering for gravide er foretaget, må den gravide ikke  

 udsættes for påvirkninger, der ud fra kendt viden vil kunne  

 få en negativ indvirkning på svangerskabet.
 Som vejledende eksempel på, hvor der normalt ikke  

 vil være krav om en skriftlig arbejdspladsvurdering, selv om der er  

 gravide beskæftiget, kan nævnes sædvanligt kontorarbejde,  

 som består i telefonpasning, skrivearbejde, fotokopiering og lettere  

 transport af pakker etc.
 Indeholder kontorarbejdet derimod i perioder andre typer  

 processer, fx udsendelse af materiale, der ved den sædvanlige  

 arbejdstilrettelæggelse forventes at foregå ved stående og  

 gående arbejde det meste af dagen, ved samling, sortering og ved  

 pakning, samt manuel transport af et stort antal pakker, der vejer over 12  

 kg, vil der normalt blive stillet krav om en skriftlig arbejdspladsvurdering  

 af hensyn til de gravide.
 Nærmere vejledning om arbejdspladsvurdering og  

 spørgsmålet om evt. skriftlighed af arbejdspladsvurderingen er  

 givet i At-anvisning 4.0.0.1 om vurdering af sikkerheds- og  

 sundhedsforholdene på arbejdspladsen (arbejdspladsvurdering) samt  

 At-meddelelse nr. 4.00.1 om arbejdspladsvurdering.
 Hvis det vurderes, at der er risiko for negativ  

 indvirkning på graviditeten eller amningen, har arbejdsgiveren en pligt  

 til at træffe foranstaltninger i overensstemmelse med følgende  

 bestemmelser:
Stk. 5. Foranstaltningerne skal om muligt bestå i  

 tekniske foranstaltninger eller indretning af arbejdsstedet.
Hvis det ikke er  

 muligt og rimeligt på denne måde at opnå  

 tilstrækkelig beskyttelse af den ansatte, skal risikoen  

 imødegås ved foranstaltninger i forbindelse med arbejdets  

 planlægning og tilrettelæggelse, herunder om nødvendigt  

 ændring af arbejdstiden og begrænsning af natarbejde.
 Stk. 6. Hvis det ikke er muligt at opfylde stk. 5, kan  

 foranstaltningerne bestå i overførsel til andre arbejdsopgaver,  

 der ikke indebærer fare for den gravide eller ammendes sikkerhed og  

 sundhed.
 § 12, stk. 2. Hvis det vurderes, at foranstaltningerne  

 efter § 8, stk. 4, ikke er tilstrækkelige til at imødegå  

 risiko for den gravide eller ammendes sikkerhed eller sundhed, må  

 beskæftigelse ved det pågældende arbejde ikke finde  

 sted.
 Foranstaltningerne i stk. 5 og 6 § 2, stk. 2, er angivet i  

 prioriteret rækkefølge, dvs. foranstaltningerne skal  

 primært, om muligt, bestå af tekniske foranstaltninger eller af  

 ændringer i arbejdsstedets indretning, før foranstaltninger i  

 forbindelse med arbejdets planlægning og tilrettelæggelse,  

 herunder overførsel til andre opgaver, tages i anvendelse.
 Først efter at arbejdsgiveren har foretaget en  

 vurdering af, om de i stk. 4 nævnte foranstaltninger er  

 tilstrækkelige for at imødegå risikoen for den gravide  

 eller ammendes sikkerhed eller sundhed, og fundet dette ikke er  

 tilfældet, skal arbejdsgiveren træffe den foranstaltning, at den  

 gravide eller ammende ikke må beskæftiges ved det  

 pågældende arbejde.
 I dette afsnit bliver de påvirkninger, som er  

 anført i bilag 4 i bekendtgørelse om arbejdets  

 udførelse, gengivet med kommentarer.
Bilag 4, afsnit A Agenser, arbejdsprocesser og arbejdsforhold Ved læsioner på fosteret forstås en  

 hvilken som helst skadevirkning på fosteret.
 Fysiske agenser er bl.a. støj, vibrationer,  

 elektromagnetiske felter og bølger.
Stød/slag direkte mod den gravides mave  

 må anses for at være en påvirkning, der kan udgøre  

 en fare for graviditeten.
Moderkagen kan "rive sig løs", og  

 der kan opstå blødninger i livmoderen.
 Kun stød af en vis kraft udgør en risiko.  

 På arbejdspladser med særlig voldsrisiko, fx i politiets  

 uropatrulje og på døgninstitutioner med aggressive svært  

 fysisk-psykisk/psykisk handicappede, må det derfor vurderes,  

 hvornår der er behov for at træffe særlige foranstaltninger  

 til beskyttelse af den gravide.
 Vibrationer: Hånd-arm-vibrationer anses ikke  

 i dag for at være påvirkninger, der kan udgøre fare for  

 graviditeten.
Derimod må helkropsvibrationer anses for at  

 være en påvirkning, der kan udgøre en fare for  

 graviditeten.
Risikoen afhænger af vibrationernes styrke.
Gravide  

 bør ikke udsættes for kraftige helkropsvibrationer.
Manuel håndtering af tunge byrder anses for at  

 være en påvirkning, der kan udgøre en fare for  

 graviditeten.
Der er tale om risiko for fosterskader og for tidlig  

 fødsel.
Risikoen afhænger af byrdens vægt,  

 løfteforholdene og hvor ofte løftene sker.
Det har desuden  

 betydning, at rækkeafstanden til byrderne på grund af mavens  

 omfang vil øges i løbet af graviditeten.
Gravide bør undgå at løfte tunge  

 byrder.
Fra begyndelsen af 4. måned bør gravide løfte  

 mindst muligt i hvert løft.
Løft af byrder, der vejer mere end  

 10-12 kg, kan indebære en sundhedsmæssig risiko.
Risikoen  

 øges, hvis der ikke er optimale løfteforhold.
Ved optimale  

 forhold forstås:
 Der henvises i øvrigt til At-meddelelse 4.05.2 om  

 vurdering af løft.
Hvis der løftes byrder med en vægt på  

 ca. 10-12 kg, bør der være et vist interval mellem hvert  

 løft.
Den samlede daglige løftemængde bør ikke  

 overstige 1.000 kg på en arbejdsdag.
 Hvis løfteforholdene ikke er optimale, må man  

 ud fra en konkret vurdering reducere de maksimale niveauer for at opnå  

 tilstrækkelig beskyttelse af den gravide.
 Fra begyndelsen af 7. graviditetsmåned bør de  

 nævnte byrdevægte på 10-12 kg reduceres til omkring det  

 halve på grund af øget rækkeafstand til byrden.  

 Rækkeafstanden vil afhænge af mavens omfang.
 Det hørbare område: 20 Hz   18.000  

 Hz.
Støjpåvirkning over 85 d(B)A kræver  

 særlige foranstaltninger af hensyn til moderens hørelse.
For  

 fosteret vil moderens krop og fostervandet medføre en dæmpning  

 på omkring 25dB.Der vil derfor næppe være  

 arbejdssituationer, der medfører særlige hensyn til  

 fosteret.
 Ultralyd: Frekvenser > 18.000 Hz.
Ultralyd må anses for at være en  

 påvirkning, der kan udgøre en fare for graviditeten.
Ultralyd  

 kan ved høje niveauer medføre celleskader i biologisk væv  

 ved direkte kontakt, fx ved forplantning gennem væsker eller faste  

 genstande (men ikke gennem luft). Ultralyd kan gennem den gravides  

 bugvæg forplantes til fosteret.
 Fosteret udsættes ikke for sundhedsmæssig  

 risiko ved brug af ultralydsapparat, hvis man beskytter fosteret mod ultralyd  

 ved at undlade at placere den gravide direkte op ad emner, der leder  

 ultralud, fx med plasticplader, der kan anbringes mellem den  

 ultralyd-udsendende genstand og den ansatte.
Felter og bølger i det elektromagnetiske felt  

 omfatter ioniserende og ikke-ioniserende  stråling.
De  

 elektromagnetiske bølger falder i forskellige frekvensområder.  

 Frekvensen måles i hertz (Hz), dvs. antal svingninger pr. sekund.
Den  

 ioniserende stråling er højfrekvent, den ikke-ioniserende  

 stråling, magnetfelterne, mere lavfrekvent.
Den mulige fare ved  

 elektromagnetiske bølger afhænger af, i hvilket omfang disse  

 trænger ind i og optages i kroppen.
Ioniserende stråling er fx alfa-, beta- og  

 gammastråling.
Ioniserende stråling kan påvirke  

 arveanlæggene og medføre medfødte misdannelser og  

 forårsage kræft, og må derfor anses for at være en  

 påvirkning, der kan medføre skader på fosteret.
Der er af Sundhedsstyrelsen fastsat såkaldte  

 dosisgrænser for erhvervsmæssig udsættelse for ioniserende  

 stråling.
I et nyt EU-direktiv er der fastsat lavere dosisgrænser  

 end de hidtil gældende.
Følgende grænser er gældende  

 fra 1. januar 1998. Stråleudsatte arbejdstagere må ikke få  

 en helkropsbestråling på mere end 20 mSv1)  pr.  

 år.
For gravide skal der yderligere sikres, at dosis til fosteret ikke  

 overstiger 1 mSv2) efter meddelelse om graviditet.
 Ikke-ioniserende stråling er elektromagnetiske  

 felter fra 0   300 GHz (1 GHz = 109 Hz). Samt optisk  

 stråling (300 GHz   3 x 1015  Hz).
I området 0   300 KHz findes ingen danske normer for  

 erhvervsmæssig udsættelse.
Fra 300Hz til 300 GHz anvendes  

 IRPA-normerne2)  som vejledende retningslinier.
 Optisk stråling er ultraviolet, synligt og  

 infrarødt lys.
 Optisk stråling, herunder laserstråling, anses  

 ikke for at være en påvirkning, der kan medføre skader  

 på fosteret.
 Radiofrekvensområdet 100 KHz   300 GHz:  

 radio-kortbølger og mikrobølger.
 Eksempler på eksponeringskilder: tv- og  

 radiosendere, radar, mobiltelefoner, mikrobølgeovne, diatermiudstyr,  

 plastsvejsning, limhærdning.
 Risikoen for gravide ved udsættelse for  

 ikke-ioniserende stråling i radiofrekvensområdet vil bl.a.  

 afhænge af, hvor i frekvensområdet man befinder sig, feltstyrken  

 og afstanden til apparat/proces.
 Udstråling fra tv- og edb-skærme  

 medfører ingen kendt risiko for fosterskadende påvirkning.
 Kortbølger og mikrobølger må derimod  

 anses for at være påvirkninger, der kan medføre fare for  

 skader på fosteret.
 Ved arbejde med intakte mikrobølgeovne  

 udsættes fosteret ikke for stråling, da ovnene  

 erfaringsmæssigt fungerer helt forsvarligt, selv ved manglende  

 rengøring og vedligeholdelse.
Kortbølge anvendes bl.a. i diatermibehandling.
Her  

 er det nødvendigt at beskytte fosteret.
Gravide bør derfor ikke  

 arbejde med at give kortbølgebehandling, og bør ikke være  

 nærmere end 2 meter fra apparaturer, som andre arbejder med.
Ved plastsvejsning og limhærdning anvendes  

 radiobølger.
Feltet fra disse processer må anses for at  

 være en påvirkning, der kan udgøre en fare for  

 fosteret.
 Eksponering vil fx forekomme i træ- og  

 møbelindustrien ved arbejde med limhærdningsanlæg og i  

 plastindustrien ved svejsning af pvc-plastfolier.
 Den gravide må ikke placeres direkte op af svejse-  

 eller limprocessen, men i passende afstand fra den aktive kilde, fx 2 meter  

 fra denne.
 Ekstremt lavfrekventente/lavfrekvente elektromagnetiske  

 felter (ELF/LF) 0  Hz   100 KHz.
 Eksempler på udsættelse: Svejsning  

 (elektropunkt- og pressesvejsning), elektriske installationer,  

 kraftværker, højspændingsledninger.
 Udsættelse for lavfrekvente elektromagnetiske felter  

 anses ikke i dag for en påvirkning, der kan udgøre fare for  

 skader på fosteret.
Specielt ekstremt høje temperaturer kan være  

 til skade for fosterets liv og udvikling.
Det skyldes såvel den  

 resulterende opvarmning af fosterets væv som risiko for mangelfuld  

 eller svigtende blodcirkulation med forringet ilttilførsel til  

 følge.
For arbejde udført af ikke-gravide henvises til  

 At-meddelelse nr. 1.01.7 om temperaturer i arbejdsrum på faste  

 arbejdssteder.
Det er oftest ikke muligt for en gravid i 4. måned eller  

 senere at arbejde under ekstrem  varme, og det er under alle  

 omstændigheder nødvendigt at anvise den gravide let arbejde,  

 dvs. under kraftanvendelse. -  Der skal tages hensyn til luftfugtighed og  

 direkte varmebestråling, fx som sollys, ved bedømmelse af  

 varmebelastningen også under den ekstremt høje temperatur.
Som  

 for alle andre personer gælder det at undgå direkte  

 bestråling, og være let påklædt med lyst tøj,  

 der kan skærme mod bestråling og absorbere sved.
Ventilation kan  

 give mulighed for bedre fordampning og dermed lavere hudtemperatur.
 Ekstremt kolde arbejdsomstændigheder giver ikke  

 anledning til særlige foranstaltninger for gravide.
Ved "ekstrem varme" forstås  

 lufttemperaturer i arbejdsomgivelserne på 35 grader celsius eller  

 derover.
Ved "ekstrem kulde" forstås lufttemperaturer  

 på ca.   18 grader eller derunder.
 Bevægelser og stillinger m.v.:
Langvarigt stående og/eller gående arbejde  

 må anses for at være påvirkninger, der kan udgøre en  

 fare for gravide, idet der er en risiko for at føde for tidligt.
Ved  

 stadigt stående og/eller gående arbejde vil den nødvendige  

 blodforsyning af livmoder og fosterkage være nedsat.
Fra besyngelsen af  

 fjerde graviditetsmåned bør arbejdet derfor tilrettelægges  

 således, at der kan veksles mellem siddende arbejde og  

 stående/gående arbejde.
Den aflastning, der opnås ved siddende arbejde,  

 bør fordeles jævnt hen over arbejdsdagen.
Perioderne skal  

 være uden afbrydelse og af betydelig længde.
Som et vejledende  

 eksempel kan en  første aflastningsperiode på ca. en halv time  

 være placeret midt i tiden fra arbejdets begyndelse til  

 frokostperiodens afslutning til arbejdstids ophør bør to  

 aflastningsperioder indlægges, hver af ca. en halv times varighed.
Den  

 fornødne aflastning opnås ikke ved blot at afkorte arbejdstiden  

 med den sidste aflastningsperiodes varighed.
For arbejde placeret uden for  

 almindelig dagtid skal tilsvarende løsninger findes.
Behovet for variation med aflastning i arbejdet vil  

 være stigende gennem graviditeten.
I de sidste par måneder af  

 graviditeten vil det ofte være nødvendigt, at den gravide har  

 mulighed for hvilepauser på en pasende hvileplads.
 Træk og skub må ligeledes anses for at  

 være en påvirkning, der kan udgøre en fare for  

 graviditeten, idet fysisk belastende arbejde øger risikoen for for  

 tidlig fødsel.
 Det er derfor særligt vigtigt for gravide, at de,  

 især i den sidste halvdel af graviditeten, ikke belastes unødigt  

 ved træk og skub af arbejdsvogne og skub bør derfor være  

 så lille som muligt.
 Det har især betydning for reduktion af belastningen  

 ved træk og skub, at arbejdet udføres på vandret og plant  

 underlag, med minimal hjulmodstand og minimal friktion mellem vogn og  

 underlag, passende last af vogn, hensigtsmæssig placering af  

 håndtag, så skub- og trækkraften bliver parallel med  

 underlaget, og igangsætningen foregår i roligt tempo uden  

 ryk.
 Fysisk træthed og andre fysiske belastninger:
Fysisk træthed kan opstå efter  

 påvirkninger som tunge løft, gående, stående  

 arbejde, træk og skub.
Sådanne påvirkninger kan, jf.  

 ovenfor, udgøre en fare for fosteret.
Andre fysiske  

 påvirkninger, der kan udgøre en belastning af den gravide, der  

 svarer hertil, må vurderes med henblik på, om der skal  

 træffes særlige foranstaltninger til beskyttelse af den  

 gravide.
 Ved biologiske agenser forstås biologiske agenser  

 fra risikogruppe 2, 3 og 4, jf. 2, stk. 2, og bilag 7 og 8 i Arbejdstilsynets  

 bekendtgørelse nr. 864 af 10. november 1993 om biologiske agenser og  

 arbejdsmiljø, når disse agenser eller de terapeutiske  

 foranstaltninger, der er nødvendige i forbindelse hermed, er farlige  

 for den gravides og fosterets sundhed.
Biologiske agenser kan medføre øget risiko  

 for graviditetsforløbet, enten ved direkte skadevirkning på  

 fosteret eller på grund af, at moderen bliver så medtaget, at  

 graviditeten lider under det.
I nogle tilfælde kan der være tale  

 om, at begge virkninger optræder samtidigt.
 Skoldkopper (varicella-zoster-virus):
 Får den gravide, til og med den 20. svangerskabsuge,  

 skoldkopper, kan fosteret smittes og få medfødte  

 misdannelser.
 Skoldkopper er en sjælden sygdom hos gravide, fordi  

 98% af den voksne danske befolkning har haft sygdommen som barn, og sygdommen  

 efterlader livsvarig immunitet4). Da skoldkopper er en  

 voksensygdom i troperne, kan gravide indvandrede smittes her i landet.
Skoldkopper smitter ved dråbeinfektion (hoste, nys,  

 smådråber fra hududslettet). Der kan være fare for smitte  

 af gravide, fx på daginstitutioner og i skoler, når der er udbrud  

 af skoldkopper hos børnene.
Ved vurdering af risikoen for fosteret  

 efter udsættelse af den gravide for virus er det af altafgørende  

 betydning, om den gravide er immun.
Hvis den gravide ikke er immun, må  

 beskæftigelse ved det pågældende arbejde ikke finde sted  

 til og med den 20. svangerskabsuge.
Tilsvarende gælder, hvis den  

 gravide ikke ved, om hun er immun.
En blodprøve kan give svar på, om den gravide  

 er immun.
Viser denne, at hun har haft sygdommen, kan hun straks genoptage  

 sit arbejde.
I modsat fald må hun fortsat ikke beskæftiges ved  

 det pågældende arbejde til og med svangerskabets 20. uge, eller  

 så længe der er udbrud af sygdommen.
 Erythema infectiosum eller den 5. børnesygdom  

 (parvo-virus B 19).
Virus kan overføres fra den gravide til fosteret og  

 kan udgøre en risiko, idet 5-10 % af fostrene dør, hvis de  

 smittes.
Behandling af fosteret er dog mulig.
 Parvo-virus B 19 infektion hos moderen kan i øvrigt  

 medføre abort.
Den 5. børnesygdom smitter ved  

 dråbeinfektion.
Der kan være fare for erhvervsmæssig smitte  

 af gravide på skoler og i børneinstitutioner, hvis der er udbrud  

 af sygdommen blandt børnene.
Hvis der er udbrud af sygdommen, må den gravide ikke  

 beskæftiges ved det pågældende arbejde, indtil der er  

 sikkerhed for, at hun har haft sygdommen og er immun.
Dette kan konstateres  

 ved en blodprøve.
Er hun immun, kan hun uden risiko fortsætte  

 sit arbejde.
I modsat fald må hun ikke beskæftiges ved det  

 pågældende arbejde, så længe epidemien står  

 på   dette vil i praksis sige indtil 6 uger, efter seneste  

 tilfælde af sygdommen er konstateret på arbejdspladsen.
Dette  

 gælder i hele graviditeten.
Cytomegalovirus (CMV) CMV kan udgøre en fare for fosterets sundhed, idet  

 virus-infektion hos den gravide giver risiko for svære varige skader  

 på barnets centralnervesystem.
CMV er hyppigt forekommende, og man kan  

 smittes flere gange uden vedvarende immunitet.
Sygdommen er ikke voldsomt  

 smitsom, men overføres via sekreter ved tæt direkte personlig  

 kontakt.
Risiko for erhvervsmæssig smitte er størst  

 på institutioner for multihandicappede børn under 1 år med  

 medfødt CMV-infektion.
Disse spædbørn udskiller meget  

 store mængder smitstof, og ved pasning af dem er der smitterisiko for  

 gravide.
Gravide må ikke beskæftiges ved arbejde med  

 ovennævnte spædbørn.
I alle andre tilfælde, hvor der kan være  

 udsættelse for CMV, kan risiko for smitteoverførsel til gravide  

 undgås ved almindelige hygiejniske foranstaltninger.
Dette er  

 tilstrækkeligt på fx sygehuse og i almindelige  

 daginstitutioner.
 De nedenfor anførte biologiske agenser er eksempler  

 på biologiske agenser, hvor der kan være en særlig  

 erhvervsmæssig risiko  for smitte af den gravide.
Smitsom leverbetændelse (Hepatitis A-virus) Virus må anses for at være en  

 påvirkning, der kan udgøre en fare for den gravides og fosterets  

 sundhed.
Virus udskilles med sekreter, og sygdommen kan smitte via  

 afføring, fx på toiletter og ved skiftning af  

 blebørn.
Da mange indvandrere og flygtninge er smittet med  

 hepatitis A, ofte uden at være erkendt syge, kan der være en  

 risiko for smitte af gravide på fx asylcentre og daginstitutioner.  

 Smitteoverførsel kan hindres ved omfattende hygiejniske  

 foranstaltninger.
Særlig udsatte gravide bør have  

 gamma-globulin5). Er dette ikke muligt, må de ikke  

 beskæftiges ved det pågældende arbejde.
 Vaccination er mulig, men gravide bør ikke  

 vaccineres6).
Blodoverført leverbetændelse (Hepatitis  

 B-virus) Hepatitis B-virus, der overføres ved  

 "blodkontakt" , må anses for at være en  

 påvirkning, der kan udgøre en fare for den gravides og fosterets  

 sundhed.
Effektiv vaccine findes, og ansatte, der tilhører  

 risikogrupper, jf.
Sundhedsstyrelsens "Retningslinier om forebyggelse  

 mod hepatitis", bør være vaccinerede.
 Uvaccinerede gravide, der vides udsat ved stik- og  

 skæreulykker, bør vaccineres, men mere generelt anbefales  

 vaccinationen ellers ikke til gravide, fx ved eksponering i hjemmeplejen  

 eller på sygehuse.
 Kun Uvaccinerede gravide, der arbejder med personer, som  

 har aktivt smitstof i blodet og legemsvæsker, under husstandslignende  

 vilkår, fx ved døgnpleje, er specielt smitteudsatte og skal  

 derfor overføres til anden arbejdsopgave, idet beskæftigelse med  

 det pågældende arbejde ikke må finde sted.
Ornithose, Papegøjesyge (chlamydi psittaci) Ornithose er primært en sygdom hos fugle, men  

 også mennesker kan smittes.
Chlamydia psittaci findes i mange  

 varianter, der kan give sygdom af varierende sværhedsgrad.
Mennesker  

 smittes sædvanligvis af inficerede fugle ved indånding af  

 støv eller aerosoler fra disse.
Derimod smitter sygdommen stort set  

 ikke fra person til person.
Det biologiske agens må anses for at være en  

 påvirkning, der kan udgøre en fare for fosterets sundhed, idet  

 moderen undertiden bliver voldsomt syg af papegøjesyge.
Det er denne  

 stadige febertilstand og svækkelse af moderen, der kan udgøre en  

 fare for fosteret.
De klamydier, der forekommer i Danmark, medfører  

 ikke risiko for specifik skadevirkning på fosteret.
 Ornithose kan behandles effektivt med et antibiotikum, der  

 ikke medfører fare for fosteret.
 Erhvervsmæssig smitte er her i landet hyppigst  

 på fjerkræslagterier ved slagtning af svømmefugle  

 (gæs og ænder). Her kan god hygiejne forebygge smitte af gravide,  

 undtagen ved de mest støvende arbejdsprocesser, hvor gravide ikke  

 må beskæftiges.
Følgende kemiske agenser, hvis det er erkendt, at  

 de er farlige for den gravide og fosterets sundhed Alle stoffer og materialer, der ifølge  

 Miljøministeriets regler for klassificering og mærkning skal  

 tildeles risikosætningerne Må anses for at være påvirkninger, der  

 kan indebære en fare for graviditeten.
Hovedparten af disse stoffer er  

 bekæmpelsesmidler, organiske opløsningsmidler, blyforbindelser  

 eller stoffer, der anses for at være kræftfremkaldende.  

 Retningslinier for vurderingen af, om udsættelsen i  

 arbejdsmiljøet indebærer risiko for negativ indvirkning på  

 graviditeten, er derfor omtalt i underafsnit C 2), C 3), C 4) og i  

 underafsnit A 3) i afsnit B.
Vurdering af stoffer og materialer, der skal tildeles  

 risikosætningerne Sker efter samme principper som omtalt nedenfor for  

 stoffer, der anses for at være kræftfremkaldende, jf. underafsnit  

 C 2).
 Kræftfremkaldende virkning af et stof er en effekt,  

 som også fosterets celler kan være følsom over for.
Hvis der foreligger dokumentation for et givent  

 kræftfremkaldende stofs virkning på fostre, afgøres det  

 herudfra, om stoffet må anses for at udgøre en fare for  

 graviditeten.
I mangel af dokumentation bør stoffet anses for at  

 være en påvirkning, der kan udgøre en fare for  

 gravide.
Det er dog ikke alle kræftfremkaldende stoffer, der  

 kan overføres til fosteret, selv om moderen er udsat for stofferne.  

 Sådanne kræftfremkaldende stoffer udgør ikke en fare for  

 fosteret.
Som eksempler kan nævnes asbest, mineraluldsfibre,  

 respirabelt kvarts og formaldehyd, der ikke overføres fra moderen til  

 fosteret.
Arbejde med stoffer og materialer, der er omfattet af  

 ovenstående bekendtgørelse, skal foregå fuldt forsvarligt  

 i forhold til forebyggelse af kræftrisiko hos de ansatte.
Om der  

 derudover vil være behov for særlige foranstaltninger til  

 beskyttelse af gravide vil afhænge af, hvilket stof der er tale om.
For en række organiske opløsningsmidler der  

 anses for at være kræftfremkaldende, såsom benzen,  

 chloroform og styren, giver det ikke tilstrækkelig beskyttelse af  

 gravide blot at overholde gældende grænseværdier.
Det samme  

 gælder for metallet cadmium.
Hvis luftforureningen ikke er  

 væsentligt lavere end stoffernes grænseværdi, vil det  

 være nødvendigt at træffe særlige foranstaltninger  

 til beskyttelse af gravide.
For visse andre stoffer som fx acrylamid, natriumarsenat,  

 PBC, natriumarsenit, ethylendibromid og ethylenoxid må det vurderes, at  

 risikoen for negativ indvirkning på graviditeten er meget lille, hvis  

 arbejdet foregår forsvarligt set i forhold til stoffernes øvrige  

 farlige egenskaber.
Her vil det således ikke være  

 nødvendigt, at der træffes særlige foranstaltninger til  

 beskyttelse af gravide, hvis arbejdet i øvrigt foregår fuldt  

 forsvarligt.
 Det er særligt organiske opløsningsmidler,  

 der kan udgøre en risiko.
Man kan generelt regne med, at organiske  

 opløsningsmidler kan overføres fra moder til foster, og at de  

 kan skade fosteret.
Organiske opløsningsmidler må derfor anses  

 for at kunne udgøre en fare for graviditeten.
 Påvirkninger af fostre må formodes at kunne  

 forekomme ved eksponeringer, der ikke giver helbredsskader hos den voksne.  

 Der kan derfor være behov for at træffe særlige  

 foranstaltninger til beskyttelse af gravide.
 For klassiske organiske opløsningsmidler som  

 toluen, xylen, butanon og mineralsk terpentin kan man dog regne med, at  

 risikoen for negativ indvirkning på graviditeten er meget lav, hvis  

 arbejdet udføres fx i indkapslede systemer eller i effektive  

 udsugningsbokse/stinkskabe, således at forureningen kan holdes meget  

 lav.
Visse andre organiske opløsningsmidler virker  

 fosterskadende ved lavere koncentrationer end ovennævnte.
Det  

 gælder fx methylglycol og ethylglycol samt carbondisulfid.
Disse  

 opløsningsmidler forekommer kun i få materialer, men hvis de  

 anvendes  på en arbejdsplads, kan det være nødvendigt med  

 særlige foranstaltninger til beskyttelse af gravide selv ved lave  

 koncentrationer af opløsningsmidlerne i materialerne.
 Specielt for opløsningsmidlet ethanol gælder,  

 at påvirkninger af fostre ved indånding af ethanol først  

 forekommer ved så høje udsættelser, at særlig  

 beskyttelse af gravide ikke er nødvendig, hvis arbejdet i  

 øvrigt foregår fuldt forsvarligt.
 En række bekæmpelsesmidler har vist sig at  

 kunne udgøre en fare for graviditeten.
Der er sætlig grund til at være  

 opmærksom på organophosphatinsekticider, idet mange organo- phosphatinsekticider kan udgøre en fare for  

 graviditeten.
I øvrigt må der foretages en konkret vurdering af  

 det enkelte stof.
 Nogle eksempler på organophosphatinsekticider, der  

 er eller må mistænkes for at være påvirkninger, der  

 kan udgøre en fare for graviditeten, er: azinphos-methyl, diazinon,  

 dichlorvos, dimethoat, etrimphos, malathion, mevinphos, oxydemethon-methyl,  

 phoxim, pyrazophos og tolclofos-methyl.
 Benomyl, carbendazim, carbofuran, cyanazin, lindan,  

 paclobutrazol, pirimicarp og thiram er eksempler på andre aktivstoffer  

 i bekæmpelsesmidler, der er eller må mistænkes for at  

 være påvirkninger, der kan udgøre en fare for  

 graviditeten.
 Ved brug af bekæmpelsesmidler i gartnerier  

 gør sig det særlige forhold gældende, at beskyttelsen  

 primært må ske ved brug af personlige værnemidler og ved  

 afspærring af behandlede områder.
Ved sprøjtning og udlægning vil det  

 således ved brug af bekæmpelsesmidler, der kan udgøre en  

 fare for graviditeten, normalt være nødvendigt at anvende  

 både åndedrætsværn og beskyttelsesdragt.
Ved brug af  

 både åndedrætsværn og beskyttelsesdragt, der  

 tilsammen dækker store dele af kroppen, er det vanskeligt at komme af  

 med kroppens varmeproduktion.
Dette er særligt belastende for gravide.  

 Det kan derfor ikke anses for forsvarligt, at gravide udfører  

 sådanne opgaver.
Narkosegaser er fx halothan og lattergas.
Narkosegasser  

 må anses for påvirkninger, der kan udgøre en fare for  

 graviditeten.
Anvendelse af narkosegasser i lukkede systemer anses ikke  

 for at udgøre en risiko for gravide, hvis de almindelige  

 foranstaltninger ved brug af narkosegasser overholdes, og hvis der ikke  

 forekommer udslip.
Hvis narkosegasser ikke anvendes i lukkede systemer, kan  

 der derimod være en risiko.
Ved åben thoraxkirurgi, operationer i halsen og  

 børneanæstesi på maske kan der således være en  

 betydelig udsættelse for narkosegasser.
Tilsvarende gælder  

 opvågningsstuerne, hvor patienterne ligger og ånder den narkose  

 ud, de har optaget i kroppen.
Her kan det være nødvendigt at  

 træffe særlige foranstaltninger til beskyttelse af den  

 gravide.
 Kviksølv og kviksølvforbindelser må  

 anses for at være påvirkninger, der kan skade graviditeten.
Kviksølv og kviksølvforbindelser må  

 vurderes at kunne indebære en risiko for negativ påvirkning af  

 graviditeten selv ved lav udsættelse.
Forudsætningen for, at  

 arbejde med kviksølv og kviksølvforbindelser kan anses for at  

 være forsvarligt for gravide, er derfor, at arbejdet udføres  

 på en sådan måde, at der ikke sker skadelig  

 udsættelse for kviksølv.
Dette kan fx undersøges ved, at  

 der foretages målinger af kviksølv i blodet.
Hvis arbejdet skal  

 være forsvarligt for gravide, må koncentrationen af  

 kviksølv i blodet hos de ansatte ikke afvige fra normalværdierne  

 hos personer, der ikke arbejder med kviksølv.
 Mitosehæmmende lægemidler er cytostatika og  

 må anses for at være påvirkninger, der kan udgøre en  

 fare for graviditeten.
 Arbejde med mitosehæmmende lægemidler kan kun  

 anses for at være forsvarligt for gravide, hvis arbejdet udføres  

 på en sådan måde, at der ikke er risiko for, at  

 lægemidlerne optages af den gravide,  jf.. At-anvisning nr. 4.1.1.1 om  

 cytostatika.
 Carbonmonoxid (kulilte) må anses for at være  

 en påvirkning, der kan udgøre en fare for graviditeten.
Overholdelse af gældende grænseværdi  

 giver ikke tilstrækkelig beskyttelse af gravide.
Hvis luftforureningen  

 ikke er væsentligt lavere end grænseværdien, kan det  

 være nødvendigt, at der træffes særlige  

 foranstaltninger.
Listen over grænseværdier for luftforurening i  

 At-anvisning nr. 3.1.0.2 om grænseværdier kan anvendes som  

 hjælp i vurderingen af, om et stof medfører en farlig optagelse  

 gennem huden, idet en særlig markering på denne liste for visse  

 stoffer angiver, at de optages gennem huden.
Ved arbejde med et sådant  

 stof må der foretages en konkret vurdering af, om stoffet kan  

 udgøre en fare for graviditeten.
 Arbejdsprocesser, der er omfattet af Arbejdstilsynets  

 bekendtgørelse om foranstaltninger til forebyggelse af  

 kræftrisikoen ved arbejde med stoffer og materialer m.v., når  

 disse anses for at være farlige for den gravide eller fosterets  

 sundhed.
 Vurderingen af, om disse processer kan udgøre en  

 fare for gravide, sker efter de samme principper, som dem der anvendes for  

 stoffer, der anses for at være kræftrisikable.
 Arbejde, der indebærer udsættelse for  

 høje koncentrationer af træstøv igennem længere  

 tid, anses ikke for at udgøre en fare for graviditeten, da  

 træstøv ikke vil overføres fra den gravide til  

 fosteret.
Andre påvirkninger, der kan udgøre en fare  

 for graviditeten Bilag 4, med de ovenfor opregnede agenser, er ikke  

 udtømmende.
 Når man vurderer, om arbejdet indebærer risiko  

 for negativ indvirkning på graviditeten, skal man derfor også  

 inddrage eventuelle andre påvirkninger, der er kendt at kunne  

 udgøre en fare for graviditeten, selv om disse påvirkninger ikke  

 er anført i bilag 4.
Undersøgelser, der belyser belastning  

 forårsaget af arbejdspsykologiske faktorer under graviditeten, er endnu  

 få.
Det er derfor for tidligt at konkludere om der er  

 tilstrækkeligt grundlag for at give konkrete anbefalinger, der  

 går ud over de generelle synspunkter, der gælder for alle  

 arbejdstagere.
 I øvrigt må visse lægemidler samt EDTA  

 og hydroquinon anses for at kunne udgøre en fare for graviditeten.
Hvis der ikke foreligger anden viden, bør  

 lægemidler, der ifølge lægemiddelkatalogets oplysninger  

 ikke må gives til gravide, som udgangspunkt anses for at være  

 påvirkninger, der kan udgøre en fare, men om arbejdet  

 indebærer risiko for negativ indvirkning på graviditeten vil  

 afhænge af, hvor stor udsættelsen for stoffet er, og om der er  

 risiko for optagelse heraf.
Blandt lægemidler er det særligt  

 visse antibiotika såsom tetracyklin, aminoglykosider og sulfonamider,  

 som må anses for at kunne udgøre en fare for graviditeten.
EDTA findes i mange rengøringsmidler.  

 Koncentrationen af EDTA er normalt meget lav i de brugsklare blandinger, og  

 EDTA fordamper ikke.
Ved almindeligt rengøringsarbejde, hvor  

 sprøjt, stænk og aerosoldannelse undgås, anses EDTA derfor  

 ikke for at indebære en risiko for negativ indvirkning på  

 graviditeten.
Hydroquinon kan bl.a. forekomme i fremkaldervæsker.  

 Ved arbejde med fremkaldervæsker må der foretages en konkret  

 vurdering af udsættelsen for hydroquinon.
Hydroquinon fordamper ikke,  

 så det er aerosoldannelse og hudkontakt, der skal lægges  

 vægt på.
Bilag 4, afsnit B Agenser og arbejdsforhold, der kan udgøre en  

 særlig risiko for gravide Dette bilag angiver nogle agenser og arbejdsforhold, som  

 allerede på forhånd vides at udgøre en veldokumenteret,  

 særlig risiko.
Den gravide må kun i særlige tilfælde  

 arbejde med sådanne agenser eller arbejdsforhold.
 Arbejde under højt overtryk, fx i trykkamre og ved  

 dykning.
 Arbejde under højt overtryk må anses for at  

 være en påvirkning, der kan udgøre en særlig risiko  

 for gravide, som derfor ikke må beskæftiges ved sådant  

 arbejde.
Rubella-virus (røde hunde) Medmindre der er tilstrækkeligt bevis for, at den  

 gravide arbejdstager er beskyttet i tilstrækkelig grad mod disse  

 agenser, fordi hun er immun over for dem.
 Rubella-virus udgør en betydelig fare for fosterets  

 sundhed, hvis moderen smittes inden for de første 18 uger af  

 graviditeten, men ingen særlig fare for den gravides sundhed.
 Risikoen for, at gravide bliver smittet med røde  

 hunde, er lille, fordi de fleste vaccineres som børn eller har haft  

 sygdommen.
Hvis børn i børneinstitutioner og skoler  

 får røde hunde, vil ikke-immune gravide kunne smittes ved  

 dråbeinfektion.
Derfor må det anbefales, at ansatte kvinder, der  

 ikke enten har haft sygdommen eller er vaccinerede, vaccineres straks ved  

 ansættelsen.
Ved blot et enkelt konstateret tilfælde af  

 røde hunde på en arbejdsplads må beskæftigelse af  

 ikke-vaccinerede gravide ved det pågældende arbejde ikke finde  

 sted, indtil det er klarlagt, om de er immune.
En blodprøve kan give  

 svar på dette.
Viser denne, at den gravide er immun, kan hun herefter  

 sættes i arbejde igen, mens ikke-immune fortsat ikke må  

 beskæftiges ved det pågældende arbejde til 20.  

 svangerskabsuge.
Toxoplasma gondii (Haresyge toxoplasmose) Toxoplasmose udgør alene en særlig risiko for  

 fosteret, ikke for den gravides sundhed.
Hvis fosteret smittes, kan det  

 medføre abort, dødfødsel, for tidlig fødsel og  

 skader på hjernen med retardering til følge.
 Toxoplasmose kan opstå ved smitte fra inficerede  

 pattedyr, idet smitstoffet findes i kødet på disse.
Det er ved pelsdyravl, især minkavl, at der i  

 praksis kan være en erhvervsmæssig smitterisiko.
Da smitstoffet  

 ligger under skindet på dyrene, kan det frigives ved pelsning, hvorved  

 bl.a. gravide, der pelser minke kan smittes.
 Gravide, der ikke er immune, må ikke pelse dyr (mink  

 m.fl.). Gravide, der konstateres immune over for toxoplasmose, kan uden  

 risiko fortsætte med arbejdet.
Om et arbejde med bly og blyforbindelser indebærer  

 risiko for optagelse, kan fx undersøges ved, at der foretages  

 målinger af bly i blodet.
Hvis arbejdet skal være forsvarligt for  

 gravide, må koncentrationen af bly i blodet hos de ansatte ikke afvige  

 fra normalværdierne hos personer, der ikke arbejder med bly.
Påvirkninger der kan udgøre en fare for  

 amningen 1 Bekendtgørelsens bilag 4, afsnit A Bekendtgørelsens bilag 4 nævner i afsnit A,  

 punkt C 1) stoffer og materialer, der er klassificeret og mærket med  

 R64 (kan skade børn i ammeperioden). Sådanne stoffer og  

 materialer må anses for at kunne udgøre en fare for  

 amningen.
2 Bekendtgørelsens bilag 4, afsnit C Agenser og arbejdsforhold, der kan udgøre en  

 særlig risiko for ammende Bly og blyforbindelser nævnes som en  

 påvirkning, der udgør en særlig høj grad af fare  

 for amningen.
Arbejde med bly og blyforbindelser er kun forsvarligt for  

 ammende, hvis arbejdet udføres på en sådan måde, at  

 der ikke sker optagelse af bly, se de anførte i bilag 4B, 3 a)  

 vedrørende bly.
Andre påvirkninger, der kan udgøre en fare  

 for amningen Da bilag 4 ikke er udtømmende, skal man, når  

 det vurderes, om arbejdet indebærer risiko for negativ indvirkning  

 på amningen, også inddrage eventuelle andre påvirkninger,  

 der må anses for at kunne udgøre en fare for amningen, selv om  

 disse påvirkninger ikke er anført i bilag 4.
Farlige stoffer, der kan overføres via  

 modermælken til barnet, må i princippet anses for at kunne  

 udgøre en fare for amningen, men risikoen vil afhænge af, hvor  

 stor en dosis barnet udsættet for via modermælken.
Særligt  

 ved arbejde med meget fedtopløselige farlige stoffer som organisk  

 kviksølv, organiske opløsningsmidler og en række  

 bekæmpelsesmidler kan der være behov for at træffe  

 særlige foranstaltninger til beskyttelse af amningen.
Behovet for  

 foranstaltninger vil dog også afhænge af barnets alder og af,  

 hvor meget det ammes.
 De biologiske agenser, der kan medføre en fare for  

 erhvervsmæssig smitte, udgør generelt ikke en særlig fare  

 for amningen.
