Betænkning afgivet af Udenrigsudvalget den 13. maj 2004 Betænkning over Forslag til  

 folketingsbeslutning om Danmarks støtte til, at Taiwan opnår observatørstatus  

 i  

 Verdenssundhedsforsamlingen i Genève [af Peter Skaarup (DF) m.fl.] 1. Udvalgsarbejdet Beslutningsforslaget blev fremsat den 2. december 2003 og var  

 til 1. behandling den 20. februar 2004. Beslutningsforslaget blev efter 1.  

 behandling henvist til behandling i Udenrigsudvalget.
Møder Udvalget har behandlet beslutningsforslaget i 3 møder.
Spørgsmål Udvalget har stillet 11 spørgsmål til udenrigsministeren til  

 skriftlig besvarelse, som denne har besvaret.
Udvalgets spørgsmål og  

 udenrigsministerens svar herpå er optrykt som bilag 2 til betænkningen.
2. Indstillinger og politiske bemærkninger Et  

  

 flertal  

  

 i udvalget  

 (V, S, KF og RV) indstiller beslutningsforslaget til  

  

 forkastelse  

                                                                         .
 Et  

  

 mindretal  

  

 i  

 udvalget (DF, SF, EL og KD) indstiller beslutningsforslaget til  

  

 vedtagelse uændret  

                                                                         .
Dansk Folkepartis medlemmer af udvalget finder, at det i enhver  

 henseende vil være gavnligt, at Taiwan opnår observatørstatus i  

 Verdenssundhedsforsamlingen.
Kun herved kan man sikre, at Taiwan kan deltage  

 i  

 det internationale sundhedsarbejde på lige fod med andre lande.
Taiwan har bl.a. gjort gældende, at WHO  trods rapporteret mistanke  

 om tilfælde af SARS i Taiwan den 14. marts 2003  undlod at inkludere  

 Taiwan i  

 organisationens officielle overvågnings- og responsnetværk og afstod fra at  

 sende eksperter til Taiwan på samme måde, som det skete til andre lande, hvor  

 sygdommen blev konstateret.
I modsætning hertil har udenrigsministeren i et  

 svar til udvalget gjort gældende, at WHO har ydet en solid og  

 tilfredsstillende  

 indsats i forbindelse med bekæmpelsen af SARS.
Uanset de modstående  

 opfattelser  

 står det fast, at Taiwans direkte deltagelse med officiel status i det  

 internationale sundhedsarbejde vil sikre en langt bedre udveksling af  

 oplysninger og en konkret dialog om tilrettelæggelse af hjælpen i sådanne  

 tilfælde.
Dansk Folkeparti fremhæver, at der gennem årene har været bred  

 tilslutning til, at også andre end FNs medlemslande enten har kunnet  

 optages  

 som medlemmer af WHO eller har fået tildelt observatørstatus ved  

 Verdenssundhedsforsamlingen.
Det er en kendsgerning, at WHOs statutter  

 ikke er  

 til hinder for, at et bredt spekter af enheder, f.eks. lande, der ikke er  

 medlemmer, internationale organisationer, nationale organisationer,  

 ngoer og  

 andre, deltager aktivt i WHOs aktiviteter.
En lang række lande og  

 enheder har  

 således enten medlemskab eller associeret medlemskab af eller  

 observatørstatus  

 i WHO, heraf nogle som quasimedlemmer med observatørstatus som specialiserede  

 organisationer.  

 Endvidere opretholder WHO officiel forbindelse med ikke mindre end 188  

 ngoer  

 (non-governmental organizations).
Dansk Folkeparti bemærker, at der under forslagets behandling  

 ikke er anført nogen juridisk begrundelse for at afslå Taiwans ønske om  

 observatørstatus.
Det er i realiteten  og dette er også bekræftet i et  

 svar  

 fra Udenrigsministeriet  alene den såkaldte etkinapolitik, der  

 begrunder udelukkelsen  

 af Taiwan fra det internationale sundhedsarbejde.
Etkinapolitikken er imidlertid efter Dansk Folkepartis vurdering  

 ikke noget veldefineret begreb, der i sig selv hindrer Taiwans deltagelse som  

 observatør i Verdenssundhedsforsamlingen.
Etkinapolitikken har ikke været til  

 hinder for, at Europa-Kommissionen i marts 2003 har etableret et europæisk  

 kontor for økonomi og handel i Taipeh, Taiwan.
Kontoret virker som en  

 officiel  

 og permanent repræsentation, for så vidt angår økonomiske, handelsmæssige,  

 kulturelle  

 og informationsmæssige aktiviteter.
Etkinapolitikken har heller ikke spærret for Taiwans optagelse  

 som medlem af WTO (World Trade Organization), Verdenshandelsorganisationen.  

 Taiwan er også deltager i APEC (Asia Pacific Economic Cooperation) og  

 deltager  

 i regionale fiskerikonventioner, der forudsætter Taiwans status som  

 selvstændig  

 fiskerienhed.
Europa-Parlamentets beslutning B5-0132/2002 opfordrer til  

  ligeledes  

 uden at anfægte etkinapolitikken  at der i EU skal arbejdes for, at  

 Taiwan får  

 observatørstatus i Verdenssundhedsforsamlingen.
Etkinapolitikken har heller  

 ikke været en bremse for, at Danmark arbejder på at indgå en  

 dobbeltbeskatningsaftale med Taiwan, og at der er kulturelt samarbejde mellem  

 Danmark og Taiwan.
Den har heller ikke forhindret USAs kongres i flere  

 gange  

 at vedtage lovforslag, der bemyndiger den amerikanske regering til at arbejde  

 for, at Taiwan opnår observatørstatus ved Verdenssundhedsforsamlingen.
 Alle disse forhold dokumenterer meget klart, at etkinapolitikken  

 er et elastisk begreb, hvis indhold kan ændre sig fra tid til anden, og som  

 ikke hindrer etablering af formelle og officielle relationer mellem FNs  

 medlemslande og internationale organisationer på den ene side og Taiwan på  

 den  

 anden side.
 Dansk Folkparti mener, at den danske regering bør tage initiativ  

 til, at det i Verdenssundhedsforsamlingen  på linje med beslutningerne  

 i den  

 amerikanske kongres og Europa-Parlamentet  besluttes at optage Taiwan  

 med  

 observatørstatus.
 Taiwans deltagelse i det internationale sundhedsarbejde vil, som  

 det er påvist, kunne ske, uanset om der måtte være et internationalt ønske om  

 at fastholde etkinapolitikken.
 Tjóðveldisflokkurin, Siumut og Inuit Ataqatigiit var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Pia Larsen (V)  

    

  

 Henrik Vestergaard (V)  

    

  

 Troels Lund Poulsen (V)  

    

  

 Hanne Severinsen (V)  

    

  

 Peter Skaarup (DF)  

    

  

 Pia Kjærsgaard (DF)  

    

  

 Gitte Seeberg (KF)  

  

  nfmd.  

  

    

  

 Pia Christmas‑Møller (KF)  

    

  

 Jann Sjursen (KD)  

  

 fmd.  

  

 Carsten Bo Jensen (S)  

    

  

 Jan Petersen (S)  

    

  

 Jeppe Kofod (S)  

    

  

 Mogens Lykketoft (S)  

    

  

 Nicolai Wammen (S)  

    

  

 Margrete Auken (SF)  

    

  

 Morten Helveg Petersen (RV)  

    

  

 Keld Albrechtsen (EL) Tjóðveldisflokkurin, Siumut og Inuit Ataqatigiit havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag omdelt på B 84 Bilagsnr.
Titel 1 Spm. 1 om bistand og hjælp i forbindelse med  

 SARS-epidemien, til udenrigsministeren 2 Tidsplan for udvalgets behandling af beslutningsforslaget 3 Svar på spm. 1 om bistand og hjælp i forbindelse med  

 SARS-epidemien, fra udenrigsministeren 4 Spm. 2 om den amerikanske kongres vedtagelse af  

 lovforslag om Taiwans optagelse i Verdenssundhedsforsamlingen i Genève, til  

 udenrigsministeren Spm. 3 om Europa-Parlamentets vedtagelse af beslutning om  

 observatørstatus til Taiwan ved Verdenssundhedsforsamlingen i Genève, til  

 udenrigsministeren Spm. 4 om WHOs adgangsbetingelser, til  

 udenrigsministeren Spm. 5 om liste over lande og enheder, der enten er  

 medlemmer af eller har observatørstatus ved WHO eller ved  

 Verdenssundhedsforsamlingen  

 på trods af, at de ikke er medlem af FN eller ikke har suverænitet som en  

 selvstændig nation, til udenrigsministeren Spm. 6 om begrundelse for Taiwans optagelse som observatør,  

 til udenrigsministeren Spm. 7 om normalisering af forholdet mellem EU og Taiwan,  

 til udenrigsministeren Spm. 8, om hvorvidt det er i strid med den almindelige  

 folkeret at udelukke Taiwan fra internationale organisationers arbejde, til  

 udenrigsministeren Spm. 9 om anerkendelse af Kina som suveræn stat, til  

 udenrigsministeren Spm. 10 om anerkendelse af DDR som selvstændig nation,  

 til udenrigsministeren Spm. 11 om citater fra folkeretseksperter, der eventuelt  

 har støttet afvisningen af Taiwans ønske om observatørstatus i  

 Verdenssundhedsforsamlingen,  

 til udenrigsministeren 5 Svar på spm. 2 om den amerikanske kongres vedtagelse af  

 lovforslag om Taiwans optagelse i Verdenssundhedsforsamlingen i Genève, fra  

 udenrigsministeren Svar på spm. 3 om Europa-Parlamentets vedtagelse af  

 beslutning om observatørstatus til Taiwan ved Verdenssundhedsforsamlingen i  

 Genève, fra udenrigsministeren Svar på spm. 4 om WHOs adgangsbetingelser, fra  

 udenrigsministeren Svar på spm. 5 om liste over lande og enheder, der enten  

 er medlemmer af eller har observatørstatus ved WHO eller ved  

 Verdenssundhedsforsamlingen  

 på trods af, at de ikke er medlem af FN eller ikke har suverænitet som en  

 selvstændig nation, fra udenrigsministeren Svar på spm. 6 om begrundelse for Taiwans optagelse som  

 observatør, fra udenrigsministeren Svar på spm. 7 om normalisering af forholdet mellem EU og  

 Taiwan, fra udenrigsministeren Svar på spm. 8, om hvorvidt det er i strid med den  

 almindelige folkeret at udelukke Taiwan fra internationale organisationers  

 arbejde, fra udenrigsministeren Svar på spm. 9 om anerkendelse af Kina som suveræn stat,  

 fra udenrigsministeren Svar på spm. 10 om anerkendelse af DDR som selvstændig  

 nation, fra udenrigsministeren Svar på spm. 11 om citater fra folkeretseksperter, der  

 eventuelt har støttet afvisningen af Taiwans ønske om observatørstatus i  

 Verdenssundhedsforsamlingen, fra udenrigsministeren 6 1. udkast til betænkning Bilag 2 Udvalgets spørgsmål og udenrigsministerens svar herpå Spørgsmålene og svarene er optrykt efter ønske fra udvalget.
 Spørgsmål 1:
Kan regeringen bekræfte, at Taiwan er tilfreds med den bistand  

 og hjælp, som landet har fået i forbindelse med SARS-epidemien? Svar:
 Jeg er bekendt med, at der fra taiwanesisk side har været rejst  

 kritik af den bistand og hjælp, øen har modtaget under SARS-epidemien.
Jeg kan oplyse, at Verdenssundhedsorganisationen WHO vurderer,  

 at organisationen har ydet en rettidig og passende indsats i forbindelse med  

 SARS-epidemien, herunder i Taiwan.
En sådan indsats defineres ud fra  

 internationalt fastsatte kriterier om rettidig udveksling af epidemiologisk  

 information,  

 identifikation af sygdomstilfælde, behandling og anbefalinger om  

 forholdsregler  

 for sundhedsvæsenet.
Endelig kan det omfatte teknisk assistance på de  

 relevante  

 smittesteder af enten WHO selv eller af samarbejdspartnere  

    

  

 under det globale epidemiologiske netværk  

 (»Global Outbreak Alert and Response Network«), koordineret af WHO.
For så vidt angår Taiwan blev WHO informeret om to potentielle  

 SARS tilfælde d. 14. marts 2003 af de taiwanesiske sundhedsmyndigheder.
Samme  

 myndigheder anmodede efterfølgende WHO om teknisk støtte.
WHO  

 videreformidlede  

 dette til den samarbejdspartner inden for netværket, der i første omgang er  

 ansvarlig for informationsudveksling, monitorering og bistand i tilfælde af  

 sundhedsepidemier  

 i bl.a.
Asien, det højt ansete Centre for Disease Control (CDC) i Atlanta,  

 USA.  

 CDC fulgte hurtigt op på henvendelsen og udsendte allerede på dette tidlige  

 tidspunkt et lægehold til Taiwan med henblik på at overvåge  

    

  

 situationen og yde teknisk bistand.
I de  

 efterfølgende uger udviklede den globale SARS epidemi sig, og der blev  

 konstateret en række tilfælde på øen, der alle kunne føres tilbage til  

 enkelte  

 identificerede besøgende eller tilbagevendte rejsende.
SARS ansås på dette  

 tidspunkt stadig for at være under kontrol i Taiwan.
Fra midt april 2003 skete der imidlertid en hastig forøgelse af  

 antallet af SARS tilfælde på øen.
Det konstateredes, at uopdagede SARS  

 tilfælde  

 havde videreført smitten via hospitaler, hvilket  

    

  

 førte til en voldsom stigning i antallet af  

 smittede.
De taiwanesiske sundhedsmyndigheder anmodede på denne baggrund WHO  

 om  

 yderligere teknisk støtte.
Som respons herpå udsendte WHO i begyndelsen af maj 2003 et hold  

 bestående af virologiske, kliniske og epidemiologiske eksperter til Taipei.
I  

 de efterfølgende to måneder arbejdede WHO holdet tæt sammen med de lokale  

 sundhedseksperter og relevante myndigheder samt med det allerede udsendte  

 lægehold fra CDC med henblik på at  

    

  

 bremse epidemien.
De gennemførte foranstaltninger omfattede bl.a.  

 forbedring af infektionskontrollen i hospitaler og sundheds-centre,  

 epidemiologisk  

 forskning af udbruddet, og rådgivning i forbindelse med planlægning og  

 koordination af responsen på epidemien.
WHO holdet forlod først øen i  

 begyndelsen af juli 2003, da SARS udbruddet var erklæret overstået, og Taiwan  

 var fjernet fra WHOs globale liste over områder med lokal transmission af  

 SARS.
Den 17. december 2003 meddelte sundhedsmyndighederne på Taiwan,  

 at der var mistanke om et nyt SARS-tilfælde på øen, hvilket efterfølgende  

 blev  

 bekræftet.
WHO modtog derefter en ny anmodning om teknisk assistance  

 tilknyttet  

 laboratoriesikkerhed (idet det drejede sig om en videnskabsmand, der var  

 blevet  

 smittet i et laboratorium). Som respons herpå udsendte WHO under det globale  

 netværk et hold bestående af to WHO læger og een internationalt anerkendt  

 ekspert inden for bio-sikkerhed, der afsluttede sit arbejde på  

 tilfredsstillende vis.
WHO har ydermere oplyst, at sundhedsmyndigheder, læger og  

 sundhedseksperter fra Taiwan løbende har været inddraget og fortsat inddrages  

 i  

 den udveksling af information, diskussioner og planlægning af WHOs håndtering  

 af SARS, som finder sted gennem ovennævnte virtuelle netværk  

    

  

 »Global Outbreak Alert and Response Team« og  

 via samarbejde med CDC.
Dette har  ud over adgang til ovennævnte  

 teknisk  

 bistand  bl.a. omfattet telekonferencer, websider og afholdelse af  

 egentlige  

 møder om SARS.
På denne baggrund er det den danske vurdering, at WHOs sekretariat  

 har ydet en solid og tilfredsstillende indsats i forbindelse med bekæmpelse  

 af  

 SARS.
Denne vurdering deles generelt af EU landene i Genève.
 Spørgsmål 2:
Hvilke politiske og juridiske argumenter var de bærende, da den  

 amerikanske kongres i 1999 enstemmigt vedtog et lovforslag, der svarer til  

 nærværende beslutningsforslag? Kan ministeren bekræfte, at den amerikanske  

 regering ikke gik imod forslaget? Svar:
Den amerikanske kongres har i flere omgange vedtaget lovforslag,  

 der bemyndiger den amerikanske regering til at arbejde for, at Taiwan opnår  

 observatørstatus ved Verdenssundhedsforsamlingen (WHA). Kopi af lovforslaget  

 (HR 1794) fra 1999 vedlægges tillige med de vedtagne lovforslag fra 2001 (HR  

 428) og 2003 (S 243) samt et lovforslag vedtaget i Repræsentanterne Hus den  

 21.  

 april 2004 (HR 4019). Som det fremgår, er ordlyden næsten identisk.
Det  

 fremhæves bl.a. i samtlige forslag:
  

 	  

    

  

 at  

  

 et godt helbred er en grundlæggende rettighed for alle verdens  

 borgere, og at adgang til den bedst mulige sundhedsinformation og -service er  

 nødvendig for at sikre denne ret   

 	  

    

  

 at  

  

 deltagelse i internationalt sundhedssamarbejde er afgørende  

 herfor,   

 	  

    

  

 at  

  

 Taiwans befolkning er større end befolkningerne i tre fjerdedele  

 af de eksisterende medlemmer af WHO,   

 	  

    

  

 at  

  

 Taiwans indsats på sundhedsområdet er væsentlig,   

 	  

    

  

 at  

  

 Taiwan har udtrykt vilje til at bidrage finansielt og teknisk  

 til WHOs aktiviteter,   

 	  

    

  

 at  

  

 USA i et policy review fra 1994 udtrykte vilje til at støtte  

 Taiwans deltagelse i passende internationale organisationer,   

 	  

    

 og  

  

 at  

  

 den amerikanske udenrigsminister skal  

 rapportere til Kongressen om hvilke tiltag, der er iværksat for mere aktivt  

 at  

 støtte Taiwans deltagelse i internationale organisationer, herunder især WHO.
Det kan bekræftes, at den amerikanske regering ikke gik imod  

 lovforslaget, hverken i 1999 eller de følgende år.
Den amerikanske regering  

 giver udtryk for, at man naturligvis vil arbejde for taiwansk  

 observatørstatus,  

 men at det samtidig erkendes, at den politiske virkelighed ikke tilsiger, at  

 WHO's medlemslande ønsker at tildele Taiwan denne status.
Af denne årsag har  

 den amerikanske regering endnu ikke taget konkret stilling til, hvordan  

 Taiwan  

 rent juridisk vil kunne tildeles observatørstatus i WHA.
 Spørgsmål 3:
Set i lyset af, at Europa-Parlamentet i marts 2002 har vedtaget  

 beslutning nr.
B5-0132/2002 om observatørstatus til Taiwan ved den årlige  

 Verdenssundhedsforsamling i Genève, bedes ministeren oplyse, om den danske  

 regering er i et modsætningsforhold til Europa-Parlamentets beslutning, eller  

   

 i modsat fald  hvordan regeringen finder, at man kan forene to så  

 modstridende  

 holdninger? Svar:
Regeringen finder på linje med Europa-Parlamentet, at det er  

 vigtigt at arbejde for en fortsat udbygning af det praktiske samarbejde  

 mellem  

 WHO og Taiwan med henblik på at sikre den taiwanske befolkning fordelene ved  

 deltagelse i det internationale sundhedssamarbejde.
Regeringen finder  

 imidlertid ikke, at Taiwans opnåelse af observatørstatus i WHO er en  

 forudsætning for at Taiwan kan drage fordel af WHOs ekspertise på  

 sundhedsområdet.  

 Der kan i denne sammenhæng arbejdes videre på grundlag af de gode erfaringer  

 fra håndteringen af SARS-epidemien, jf. besvarelsen af spørgsmål 1 fra  

 Udenrigsudvalget.
Verdenssundhedsforsamlingen vedtog i 1972 i en resolution, som  

 siden hen er blevet bekræftet flere gange, at WHO følger ét-Kina-politikken.  

 I  

 EU er der ikke enighed om at støtte Taiwans ønske om observatørstatus, idet  

 det  

 er den fremherskende opfattelse, at det strider mod EU's ét-Kina-politik.  

 Støtte til Taiwans observatørstatus vil ej heller bidrage til at understøtte  

 en  

 fredelig løsning i forholdet mellem Taiwan og Kina, fordi den udfordrer  

 ét-Kina-politikken.
Spørgsmålet om observatørstatus ved WHA er et politisk  

 spørgsmål, der indgår i den overordnede debat om Taiwans status.
EU-landene arbejder for at styrke samarbejdet mellem Taiwan og  

 WHO om substansen.
Der pågår således arbejde for at sikre, at Taiwan på det  

 sundhedsmæssige område ikke kommer til at lide under ikke at have  

 observatørstatus ved WHA.
Regeringen støtter aktivt dette arbejde med henblik  

 på at finde pragmatiske løsninger, der giver Taiwan mulighed for i praksis at  

 nyde godt af WHOs arbejde.
Ifølge oplysninger fra WHO ville  

 observatørstatus  

 ved WHA ikke i sig selv øge Taiwans muligheder for teknisk bistand fra og  

 samarbejde med WHO.
 Spørgsmål 4:
Er ministeren enig i, at der efter ordlyden af WHOs statutter  

 er adgang for et bredt spekter af enheder, f.eks. ikke-medlemslande,  

 internationale organisationer, nationale organisationer, ngoer, til at  

 deltage  

 aktivt i WHOs virksomhed, og at den eneste betingelse er (artikel 18),  

 at de  

 har »responsibilities related to those of the Organization« eller (artikel  

 72),  

 at deres »purpose and activities lie within the field of competence of the  

 Organization«.
Er ministeren som følge heraf også enig i, at det efter  

 statutterne ikke er nødvendigt for at optage Taiwan som observatør, at Taiwan  

 er medlem af FN eller anerkendes som selvstændig nation, men alene at Taiwan  

 som ansøger efterlever WHOs formål og bidrager til WHOs  

 funktioner? Svar:
 Det er korrekt, at der efter ordlyden af WHOs statutter er  

 adgang for et bredt spekter af enheder til at deltage aktivt i WHOs  

 virksomhed.  

 WHOs forfatning opstiller fire overordnede kategorier for deltagelse i  

 organisationens arbejde:
(1)  

 	  

    

 Medlemskab, der  

 forudsætter folkeretslig anerkendelse som stat; (2)  

 	  

    

 Associeret medlemskab,  

 der kan tildeles uafhængige stater uden ansvar for egen udenrigspolitik; (3)  

 	  

    

 Observatørstatus, der  

 kan tildeles følgende tre grupper:
a)  

 	  

 Specialiserede  

 organisationer, herunder andre FN organisationer og EU Kommissionen; b)  

 	  

 Stater,  

 der ikke er medlemslande (i dag alene Vatikanet); c)  

 	  

 Nationale  

 befrielsesbevægelser efter invitation fra Verdenssundhedsforsamlingen (i dag  

 alene det Palæstinensiske Selvstyre, tidligere SWAPO fra Namibia); (4)  

 	  

    

 NGOer kan inviteres  

 til at deltage som civilsamfundsobservatører i overensstemmelse med  

 artiklerne  

 18(h) (»any organization, international or national, governmental or  

 non-governmental, which has responsibilities related to those of the  

 Organization«)  

 og 71 (»for consultation and co-operation with non-govnernmental  

 international  

 organizations«) samt resolutionen »Principles Governing Relations Between the  

 World Health Organization and Nongovernmental Organizations«, der bemyndiger  

 WHO til at oprette forbindelser til internationale, regionale og/eller  

 nationale civilsamfundsorganisationer.
Statuttens art. 72 omhandler alene muligheden for at WHO, hvis  

 der opnås opbakning fra 2/3 af medlemsstaterne på WHA, kan overtage opgaver,  

 der ligger inden for WHOs mandat, fra andre internationale organisationer  

 eller  

 »agencies«.
Art. 72 omhandler således ikke medlemskab af WHO.
 En beslutning om fortolkning af WHOs statut er i sidste instans  

 medlemsstaternes prærogativ.  

 Verdenssundhedsforsamlingen  

 kan i følge statuttens art. 18(m) »take any other appropriate action to  

 further  

 the objective of the Organization«.  

 Beslutninger i henhold til artikel  

 18(m) skal være i overensstemmelse med WHOs forfatning i øvrigt.
For så vidt angår Taiwans optagelse som observatør, vil det ikke  

 være tilstrækkeligt, at Taiwan efterlever WHOs formål og bidrager til WHOs  

 funktioner, idet Taiwan teknisk set ikke ses at falde indenfor nogle af de  

 ovenfor anførte kategorier.
Taiwan har søgt om optagelse i WHO som en »Public  

 Health Entity«.  

 WHOs statut  

 opererer ikke med en sådan kategori.
Taiwans nationale civilsamfundsorganisationer har til hver en  

 tid haft mulighed for at blive inviteret til at deltage som  

 civilsamfundsobservatører i overensstemmelse med artiklerne 18(h) og 71 samt  

 resolutionen »Principles Governing Relations Between the World Health  

 organization and Nongovernmental Organizations«, jf. ovenstående.
Taiwan har  

 hidtil ikke ønsket at benytte sig af denne mulighed.
 Spørgsmål 5:
 Ministeren bedes sende en opdateret liste over, hvilke lande og  

 enheder der for tiden enten er medlemmer af eller har observatørstatus ved  

 WHO  

 eller ved Verdenssundhedsforsamlingen på trods af, at de ikke er medlem af FN  

 eller ikke har suverænitet som selvstændig nation.
 Svar:
 Kategorierne for medlemskab af WHO samt for observatørstatus i  

 WHO, udover kategori 1 af lande med suverænitet som selvstændige nationer,  

 fremgår af svaret på spørgsmål 4.
 I kategori 2. Associeret medlemskab er:
Tukilau, der er underlagt New Zealands udenrigspolitik og Puerto  

 Rico, der er underlagt USA's udenrigspolitik.
Derudover er Hongkong og Macau  

 associerede, men kun i relation til tekniske spørgsmål.
 I kategori 3. Observatørstatus er:
 Vatikanet, det  

 Palæstinensiske Selvstyre, Malteserordenen, Den Internationale Røde Kors  

 Komité  

 (ICRC), Sammenslutningen af de nationale Røde Kors og Røde Halvmåne-selskaber  

 (IFRC), FN, United Nations Childrens Fund, United Nations Development  

 Programme, United Nations Environment Programme, United Nations Human  

 Settlements Programme, United Nations Population Fund, World Food Programme,  

 United Nations Relief and Works Agency for Palestine Refugees in the Near  

 East,  

 Office of the United Nations High Commissioner for Refugees, UNAIDS, The  

 Global  

 Alliance for Vaccines and Immunization, The Global Fund to Fight AIDS,  

 Tuberculosis and Malaria, International Narcotics Control Board,  

 International  

 Labour Organization, Food and Agriculture Organization of the United Nations,  

 United Nations Educational, Scientific and Cultural Organization, World Bank,  

 International Telecommunication Union, World Meteorological Organization,  

 World  

 Intellectual Property Organization, United Nations Industrial Development  

 Organization,  

 International Atomic Energy Agency, World Trade Organization, International  

 Committee of Military Medicine, League of Arab States, Organization of  

 African  

 Unity, Commonwealth Secretariat, European Commission, Health Ministers  

 Council  

 for Gulf Cooperation Council States, International Organization for Migration  

 og Organization of the Islamic Conference.
 I kategori 4. NGOer er:
Jf. vedlagte liste med angivelse af i alt 188 internationale  

 NGOer, der siden januar 2003 har deltaget som civilsamfundsobservatører  

 i WHOs  

 arbejde.
Disse organisationer kan deltage i WHO møder, komitéer og  

 konferencer  

 incl.
WHOs styrende organer og kan desuden afgive indlæg.
NGOerne er  

 primært  

 medicinsk- og sundhedsmæssigt baserede, men et stigende antal NGOer med  

 bredere mandater deltager nu også, som f.eks.
International Alliance of  

 Women,  

 Rotary, Save the Children Fund og World Organization of the Scout Movement.
 Bilag til svaret er udeladt her.
 Spørgsmål 6:
Kan ministeren bekræfte, at Verdenssundhedsforsamlingen har et  

 antal quasi-medlemmer (Vatikanet (Det hellige Sæde), Palæstina,  

 Malteserordenen, Røde Kors Internationale Komité og Røde  

 Halvmåne-organisationerne)? Vil der på denne baggrund være nogen konkret  

 juridisk begrundelse (og da hvilken) for, at Taiwan med egen infrastruktur på  

 sundhedsområdet optages som observatør, naturligvis forudsat at der er  

 flertal  

 for det? Svar:
Der er fire quasi-medlemmer, der har opnået observatørstatus i  

 WHO som specialiserede organisationer.
Disse er Den Internationale Røde Kors  

 Komité (ICRC), Sammenslutningen af de nationale Røde Kors og Røde  

 Halvmåne-selskaber (IFRC), Malteserordenen samt som national  

 befrielsesbevægelse,  

 Det Palæstinensiske Selvstyre (PLO), der er medlem efter særlig invitation  

 fra  

 Verdenssundhedsforsamlingen.
Proceduren for at opnå observatørstatus er, uanset hvilken  

 artikel i statutten, som Taiwan måtte få adgang til organisationens arbejde  

 under, at et flertal i WHOs bestyrelse skal vedtage at placere spørgsmålet om  

 taiwansk observatørstatus på dagsordenen for den efterfølgende  

 Verdenssundhedsforsamling,  

 WHA.
Herefter skal denne beslutning på ny godkendes i generalkomiteen, der  

 træder sammen umiddelbart forud for WHA med henblik på at fastlægge den  

 endelige dagsorden for forsamlingen.
Endelig skal forslaget vedtages i WHAs  

 plenum med simpelt flertal blandt de 191 medlemslande.
Danmark er ikke for  

 indeværende medlem af hverken bestyrelsen eller generalkomitéen, men kan søge  

 indflydelse gennem EU-koordinationen, hvilket naturligvis fordrer EU-enighed.
Jf. besvarelsen af spørgsmål 4 fra Udenrigsudvalget kan NGOer  

 inviteres til at deltage som civilsamfundsobservatører i overensstemmelse med  

 artiklerne 18(h) (»any organization, international or national, governmental  

 or  

 non-governmental, which has responsibilities related to those of the  

 Organization«)  

 og 71 (»for consultation and co-operation with non-govnernmental  

 international  

 organizations«) samt resolutionen Principles Governing Relations  

 Between the  

 World Health organization and Nongovernmental Organizations, der  

 bemyndiger  

 WHO til at oprette forbindelser til internationale, regionale og/eller  

 nationale civilsamfundsorganisationer.
Taiwans nationale  

 civilsamfundsorganisationer  

 har til hver en tid haft mulighed for at blive inviteret, men Taiwan har  

 hidtil  

 ikke ønsket at benytte sig af denne mulighed.
 Spørgsmål  

    

  

 7:
EU-Kommissionen har i marts 2003 etableret et europæisk kontor  

 for økonomi og handel i Taipeh, Taiwan.
Med denne etablering har Kommissionen  

 for første gang etableret en permanent repræsentation på Taiwan.
Er  

 ministeren  

 enig i, at dette kan tages som udtryk for, at en normalisering af forholdet  

 mellem EU og Taiwan er på vej, og at en sådan normalisering også helt  

 naturligt  

 vil omfatte, at Danmark og andre EU-lande følger EU-Parlamentets beslutning  

 B5-0132/2002? Hvor lang tid skønner ministeren, at der vil gå, før  

 normaliseringen kan sættes i gang? Svar:
 I forholdet til Taiwan følger EU såvel som Danmark den samme  

 linje, som langt størstedelen af verdens lande følger: Anerkendelse af  

 Folkerepublikken Kina som den legitime repræsentant for Kina og som følge af  

 dette og af ét-Kina-politikken ikke-anerkendelse af Republikken Kina /  

 Taiwan.
Målet med Danmarks politik i forhold til Taiwan er at  

 understøtte en fredelig løsning i forholdet mellem Kina og Taiwan indenfor  

 rammerne af ét-Kina-politikken.
Det indebærer støtte til det igangværende  

 samarbejde mellem Kina og Taiwan, ikke mindst på det økonomiske område, der  

 kan  

 medvirke til at fremme tilliden og den gensidige afhængighed og dermed kan  

 være  

 befordrende for en løsning på langt sigt.
Den kinesiske ledelse må fastholdes  

 på internationale forventninger til fremgang i spørgsmålet om Taiwan,  

 samtidig  

 med at vort økonomiske, kulturelle og mellemfolkelige samarbejde med Taiwan  

 fremmes.
Samtidig må vi afholde os fra skridt af anerkendelseslignende  

 karakter.
Anerkendelseslignende skridt fra udenforstående parter kan tolkes  

 som  

 støtte til en taiwansk uafhængighedslinje og risikerer dermed at føre til  

 tilbageslag i det igangværende samarbejde mellem Kina og Taiwan.
Den  

 vanskelige  

 balance i en ansvarlig Taiwan-politik er at fremme en løsning uden at puste  

 til  

 konflikten.
Oprettelsen af et europæisk kontor for økonomi og handel i  

 Taipeh er efter regeringens opfattelse et positivt bidrag til bestræbelserne  

 på  

 at understøtte en fredelig løsning af Taiwan-spørgsmålet indenfor rammerne af  

 ét-Kina-politikken.
Europas relationer til Taiwan på det økonomiske område  

 fremmes, uden der tages anerkendelseslignende skridt.
Det er i fuld  

 overensstemmelse med den danske regerings politik.
Danmark har et tilsvarende  

 handelskontor i Taipeh, der varetager Danmarks kommercielle relationer til  

 Taiwan.
Den danske regerings politik er at udbygge såvel Danmarks som  

 EU's relationer med Taiwan indenfor rammerne af ét-Kina-politikken.  

 Regeringen  

 arbejder aktivt for at udbygge de økonomiske, kulturelle og mellemfolkelige  

 relationer.
Eksempelvis har regeringen fremsendt forslag til en  

 dobbeltbeskatningsaftale  

 til de taiwanske myndigheder.
Forhandlinger om aftalen ventes indledt i  

 august  

 d.å.
På det kulturelle område er der ligeledes et frugtbart samarbejde mellem  

 Danmark og Taiwan, og der arbejdes for indeværende på en udbygning af  

 stipendiesamarbejdet.
 Spørgsmål 8:
 Kan ministeren bekræfte, at det er i strid med den almindelige  

 folkeret at udelukke en så stor nation som Taiwan med 23 millioner indbyggere  

 fra at deltage i internationale organisationers arbejde? I benægtende fald  

 bedes ministeren give eksempler på andre nationer, der på lignende måde er  

 udelukket fra at deltage i internationale organisationer.
 Svar:
Taiwan har ikke formelt opgivet kravet på at repræsentere det  

 samlede Kina, jf. formel brug af navnet »Republic of China (Taiwan)« samt  

 indholdet af Republikken Kinas grundlov, ifølge hvilken regeringen på Taiwan  

 repræsenterer hele Kina, inkl.
Tibet og Mongoliet.
Taiwan forstået som det  

 territorium, der er under den taiwanske regerings kontrol, kan derfor ikke  

   

 heller ikke i egen officiel selvforståelse  defineres som en  

 selvstændig  

 nation.
Danmark fastholder i lighed med andre vestlige lande og et stort  

 flertal af FNs medlemslande en ét-Kina politik.
Dette indebærer i  

 overensstemmelse med FNs Generalforsamlings resolution nr. 2758 fra  

 1971, at  

 Danmark alene anerkender Folkerepublikken Kina som legitim repræsentant for  

 Kina.
Som følge af resolution nr. 2758, hvorved Folkerepublikken blev optaget  

 som den eneste legitime repræsentant for Kina i FN og de tilhørende  

 organisationer, blev Taiwan ekskluderet.
 Spørgsmålet om Taiwans deltagelse i internationale  

 organisationer er altovervejende af politisk, ikke folkeretlig, karakter.
 Spørgsmål 9:
Betyder regeringens et-Kina politik, at kun det kommunistiske Kina  

 kan anerkendes som suveræn kinesisk stat? Vil det have nogen betydning, at  

 det  

 kommunistiske Kina krænker menneskerettighederne? Svar:
 Danmarks og EUs ét-Kina-politik indebærer, at det er  

 Folkerepublikken Kina og ikke Republikken Kina/Taiwan, der anerkendes.
Da FN på Generalforsamlingen i 1971 valgte at optage  

 Folkerepublikken Kina som den legitime repræsentant for Kina i FN og  

 tilhørende  

 organisationer, blev Republikken Kina ekskluderet.
Både Folkerepublikken Kina  

 og Republikken Kina gør fortsat krav på at repræsentere Kina.
Danmark har  

 lige  

 som den øvrige EU-kreds og langt hovedparten af FNs medlemslande  

 anerkendt  

 Folkerepublikken Kina som Kinas legitime repræsentant.
Dette er essensen af  

 ét-Kina-politikken.
 For så vidt angår kriterierne for anerkendelse af selvstændige  

 nationer, henvises til besvarelsen af spørgsmål 10 fra Udenrigsudvalget.
 Spørgsmål 10:
Hvad var baggrunden for, at den danske regering anerkendte Die  

 Deutsche Demokratische Republik (DDR) som selvstændig nation og indbød DDR  

 til  

 at deltage i internationalt samarbejde, når regeringen i dag ikke vil  

 anerkende  

 det demokratiske Taiwan? Er demokratiopfattelsen uden betydning for  

 vurderingen? Svar:
 Danmarks anerkendelse af DDR i 1973 skal ses på baggrund af den  

 aftale, som DDR og Forbundsrepublikken Tyskland indgik i 1972 vedrørende  

 forbindelserne mellem de to lande, og hvori parterne bl.a. anerkendte deres  

 status som nabostater samt opgav deres gensidige ikke-anerkendelsespolitik.  

 Aftalen banede vejen for optagelse af DDR og Forbundsrepublikken i FN i 1973.
Som nævnt fører Danmark en ét-Kina politik, og har siden 1950  

 anerkendt Folkerepublikken som repræsentant for hele Kina.
Taiwan hævder  

 ligeledes at repræsentere hele Kina og har ikke søgt anerkendelse af Danmark  

 udelukkende som Taiwan.
 Spørgsmål 11:
 Er der danske eller udenlandske folkeretseksperter, der i skrift  

 og tale har støttet afvisningen af Taiwans ønske om observatørstatus i  

 Verdenssundhedsforsamlingen? I bekræftende fald bedes om 2-3 eksempler med  

 citater.
 Svar:
 Et stort antal af eksperter  internationale såvel som danske   

 har igennem tiderne udtalt sig om Taiwan og Taiwans status, herunder ønsket  

 om  

 observatørstatus ved Verdenssundhedsforsamlingen (WHA). Den store variation i  

 holdninger til disse spørgsmål udspringer af det faktum, at  

 Taiwan-spørgsmålet,  

 herunder observatørstatus ved WHA, er et politisk spørgsmål, jf. besvarelsen  

 af  

 spørgsmål 3 fra Udenrigsudvalget, og dermed ikke et folkeretligt spørgsmål.  

 Det  

 findes derfor i denne sammenhæng ikke umiddelbart relevant at fremhæve én  

 eksperts udlægning af Taiwans ønske om observatørstatus ved WHA frem for en  

 anden eksperts.
