Betænkning afgivet af Udvalget for  

 Fødevarer, Landbrug og Fiskeri den 3. maj 2002 Betænkning over Forslag til lov om ændring af  

 fiskerilov (Overdragelige kvoteandele m.v.) [af  

 fødevareministeren (Mariann Fischer Boel)] 1. Udvalgsarbejdet Lovforslaget blev fremsat den 27. februar 2002 og var til  

 1. behandling den 14. marts 2002. Lovforslaget blev efter 1. behandling  

 henvist til behandling i Udvalget for Fødevarer, Landbrug og  

 Fiskeri.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen  

 været sendt i høring, og fødevareministeren sendte den  

 31. august 2001 dette udkast til udvalget, jf. (2000-01) alm. del   bilag  

 1291. Den 27. februar 2002 sendte fødevareministeren de indkomne  

 høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Atlantic Shipping A/S Danmarks Fiskeriforening Danmarks Pelagiske Producentorganisation og Danmarks Fiskeindustri- og  

 Eksportørforening Skagen Fiskernes Producent Organisation TripleNine Fish Protein a.m.b.a.
 Ministeren har kommenteret de skriftlige henvendelser over  

 for udvalget.
Deputationer Endvidere har TripleNine Fish Protein a.m.b.a., herunder  

 formanden for Fiskeriets Generationsskifteselskab i Esbjerg, Hvide Sande,  

 Thyborøn og Agger og Danmarks Fiskeriforening mundtligt over for  

 udvalget redegjort for deres holdning til lovforslaget.
Spørgsmål Udvalget har stillet 29 spørgsmål til  

 fødevareministeren til skriftlig besvarelse, som denne har besvaret. 4  

 af udvalgets spørgsmål til fødevareministeren og dennes  

 svar herpå er optrykt som bilag 2 til betænkningen.
2. Tilkendegivelse fra fødevareministeren Fødevareministeren har over for udvalget  

 tilkendegivet, at grundlaget og forudsætningerne for Folketingets  

 vedtagelse V 117 af 17. maj 2001 stadig er gældende.
Dette indebærer, at der ved fastlæggelse af  

 regelsættet for overdragelige kvoteandele for sild tages udgangspunkt  

 i, at kvoteandelene tildeles de fartøjer, der hidtil har drevet  

 fiskeriet.
Hensigten med ordningen er at opnå en bedre konsumanvendelse  

 af den danske sildekvote.
Det er oplyst, at der ved tildelingen af  

 overdragelige kvoteandele tages udgangspunkt i, i hvilket omfang  

 fartøjerne hidtil har afsat fisken til konsumanvendelse.
Desuden vil  

 det, som det klart er forudsat i grundlaget for Folketingets vedtagelse V  

 117, ved den vurdering af ordningen, der skal finde sted efter 5 år,  

 være et vigtigt element, om der har fundet konsumanvendelse sted.
 Ordningen skal medvirke til en strukturtilpasning i dansk  

 fiskeri, som muliggør bedst mulig udnyttelse af de ressourcer, der  

 står til rådighed.
Tilpasningen bør ske under hensyn til, at der ikke  

 sker en uhensigtmæssig forøgelse af fiskeritrykket i fiskerier,  

 der ikke er omfattet af ordningen.
Den optimale udnyttelse af  

 ressourcegrundlaget opnås via fiskeri med en flåde, som har  

 mulighed for den bedste fangstbehandling, og hvis kapacitet er i balance med  

 fangstmulighederne.
Gennem markedskræfterne opnås en styrkelse af  

 konkurrencemulighederne og derved afsætningen og beskæftigelsen  

 også for den danske forarbejdningsindustri.
 Ordningen indføres foreløbig for 5 år,  

 og der skal fastsættes en begrænsning til sikring af, at  

 ordningen ikke medfører en uhensigtsmæssig koncentration i dansk  

 fiskeri.
 Ministeren er bekendt med forslaget fra TripleNine Fish  

 Protein a.m.b.a. (L 143   bilag 10) om, at den ordning, der  

 gennemføres med overdragelige kvoteandele, fra starten gøres  

 permanent med forskellige nærmere angivne elementer, herunder at der  

 oprettes en strukturfond, som har ret til bortaktionering af en vis del af  

 kvoten.
Ministeren mener, at det er væsentligt, at den  

 ordning, der indgår i Folketingets vedtagelse V 117 gennemføres  

 uden forsinkelse.
Det ligger i denne ordning, at den skal gælde i 5  

 år, hvorefter der skal tages stilling til, om ordningen skal  

 videreføres eller afløses af andre reguleringsformer.  

 Ministeren har tilkendegivet, at forslaget fra TripleNine Fish Protein  

 a.m.b.a. vil kunne indgå i overvejelserne i forbindelse med  

 stillingtagen til, hvilken regulering der skal fastlægges efter  

 2007.
 Afrapporteringen med udkast til regelsættet efter  

 2007 vil i overensstemmelse med de hidtidige forudsætninger blive  

 præsenteret for Folketingets Fødevareudvalg, inden der tages  

 endelig stilling til reguleringen efter 2007.
 Ministeren har noteret sig udvalgets interesse for  

 fastlæggelsen af de nærmere regler for ordningen med  

 overdragelige kvoter i sildefiskeriet og bekræfter, at udvalget vil  

 blive holdt orienteret herom.
3. Indstillinger og politiske bemærkninger Et flertal i udvalget (V, S, DF, KF, RV og KRF)  

 indstiller lovforslaget til vedtagelse uændret.
I fortsættelse af det tætte samarbejde, der  

 har været mellem fødevareministeren og Folketinget op til  

 vedtagelsen af V 117 den 17. maj 2001, ønsker Venstre,  

 Socialdemokratiet, Dansk Folkeparti, Det Konservative Folkeparti, Det  

 Radikale Venstre og Kristeligt Folkeparti at understrege, at  

 forudsætningen for partiernes tilslutning til lovforslaget er, at dette  

 samarbejde fortsætter.
Det betyder, at partierne forudsætter, at  

 ministeren vil fortsætte med at drøfte de fiskeripolitiske  

 spørgsmål, der indgår i fastlæggelsen af en  

 bekendtgørelse, og at en bekendtgørelse ikke kan udstedes uden  

 tilslutning fra de partier, der stod bag vedtagelse V 117 af 17. maj 2001.  

 Partierne noterer med tilfredshed, at ministeren vil drøfte sagen med  

 udvalget i slutningen af august måned og holde udvalget løbende  

 orienteret.
 Et mindretal i udvalget (SF og EL) indstiller  

 lovforslaget til forkastelse ved 3. behandling.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Jens Kirk (V) nfmd.  

  Jens Christian Larsen (V)  

  Inger Støjberg (V)  Henrik Vestergaard (V)  

  Christian H.
Hansen (DF) fmd.  

 Jørn Dohrmann (DF)  

  Else Theill Sørensen (KF)  

  Carina Christensen (KF)  Ole M.
Nielsen (KRF)  

  Erik Mortensen (S)  Henrik Dam Kristensen (S)  

 Nicolai Wammen (S)  Ole Vagn Christensen (S)  

  Ritt Bjerregaard (S)  Kristen Touborg (SF)  

  Martin Lidegaard (RV)  Keld Albrechtsen (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 143 Bilagsnr.
Titel 1 Forslag til lov om ændring af fiskerilov (Overdragelige kvoteandele  

 m.v.) 2 Høringssvar og høringsnotat fra fødevareministeren 3 Folketingets vedtagelse V 117 af 17. maj 2001 4 Baggrundsnotat om lovforslaget, fra Folketingets Lovsekretariat 5 Meddelelse om tidsplan for udvalgets behandling af lovforslaget 6 Folketingets vedtagelse af V 117 og Folketingets grundlag for  

 forespørgsel herom den 17. maj 2001 7 Spm. 1, om der fortsat afsættes 15 pct. af den samlede danske  

 sildekvote til rationsfiskeri, til fødevareministeren Spm. 2, om man ønsker at bevare dette system mellem industrifiskeri  

 og rationsfiskeri efter indførelse af den nye ordning, til  

 fødevareministeren Spm. 3 om, hvilken udvikling ministeren forestiller sig der skal til, for  

 at man ikke vil indføre en permanent ordning efter år 2008, til  

 fødevareministeren Spm. 4, om forhøjelse af den danske sildekvote, til  

 fødevareministeren Spm. 5 om, hvis TAC en stiger, om det i stedet kan anvendes til konsum,  

 til fødevareministeren Spm. 6 om, hvordan ministeren forestiller sig, at nye generationer kommer  

 ind i fiskeriet, til fødevareministeren Spm. 7, om ministeren forestiller sig, at der vil blive indført  

 ressourceskat for de fiskere, der har overdragelige tilladelser, til  

 fødevareministeren Spm. 8, om ministeren med bemyndigelsesloven vil kunne gennemføre  

 et kvotesystem med udgangspunkt i lejebasis og oprettelse af en fond, til  

 fødevareministeren Spm. 9 om at udleje sin kvote, til fødevareministeren Spm. 10, om de fartøjer, der får omsættelige  

 mængder, vil være begrænsede med hensyn til deltagelse i  

 andre fiskerier, til fødevareministeren Spm. 11 om, hvordan man vil undgå grænseoverskridende  

 kvotehandel, til fødevareministeren Spm. 12 om at belåne sin kvote, til fødevareministeren 8 Henvendelse af 4/4-02 fra TripleNine Fish Protein a.m.b.a.
9 Svar på spm. 1, om der fortsat afsættes 15 pct. af den samlede  

 danske sildekvote til rationsfiskeri, fra fødevareministeren Svar på spm. 2, om man ønsker at bevare dette system mellem  

 industrifiskeri og rationsfiskeri efter indførelse af den nye ordning,  

 fra fødevareministeren Svar på spm. 3 om, hvilken udvikling ministeren forestiller sig der  

 skal til, for at man ikke vil indføre en permanent ordning efter  

 år 2008, fra fødevareministeren Svar på spm. 4 om forhøjelse af den danske sildekvote, fra  

 fødevareministeren Svar på spm. 5 om, hvis TAC en stiger, om det i stedet kan anvendes  

 til konsum, fra fødevareministeren Svar på spm. 6 om, hvordan ministeren forestiller sig at nye  

 generationer kommer ind i fiskeriet, fra fødevareministeren Svar på spm. 7, om ministeren forestiller sig, at der vil blive  

 indført ressourceskat for de fiskere, der har overdragelige  

 tilladelser, fra fødevareministeren Svar på spm. 8, om ministeren med bemyndigelsesloven vil kunne  

 gennemføre et kvotesystem med udgangspunkt i lejebasis og oprettelse  

 af en fond, fra fødevareministeren Svar på spm. 9 om at udleje sin kvote, fra fødevareministeren Svar på spm. 10, om de fartøjer, der får  

 omsættelige mængder, vil være begrænsede med hensyn  

 til deltagelse i andre fiskerier, fra fødevareministeren Svar på spm. 11 om, hvordan man vil undgå  

 grænseoverskridende kvotehandel, fra fødevareministeren Svar på spm. 12 om at belåne sin kvote, fra  

 fødevareministeren 10 Henvendelse af 12/4-02 fra TripleNine Fish Protein a.m.b.a.
11 Spm. 13 om kommentar til materialet fra TripleNine Fish Protein samt  

 tilkendegivelse om enigheden i behovet for et ændringsforslag i  

 overensstemmelse med den skitserede ordning, til fødevareministeren Spm. 14 om Folketingets inddragelse i det videre arbejde med udstedelse af  

 administrative forskrifter, til fødevareministeren 12 Henvendelse af 23/4-02 fra Danmarks Fiskeindustri- og Eksportforening og  

 Danmarks Pelagiske Producentorganisation 13 Spm. 15 om kommentar til henvendelse af 23/4-02 fra Danmarks  

 Fiskeindustri- og Eksportforening og Danmarks Pelagiske  

 Producentorganisation, til fødevareministeren 14 Henvendelse af 23/4-02 fra Skagen Fiskernes Producent Organisation 15 Spm. 16 om kommentar til henvendelse af 23/4-02 fra Skagen Fiskernes  

 Producent Organisation, til fødevareministeren 16 Svar på spm. 15 om kommentar til henvendelse af 23/4-02 fra Danmarks  

 Fiskeindustri- og Eksportforening og Danmarks Pelagiske  

 Producentorganisation, fra fødevareministeren 17 Svar på spm. 13 om kommentar til materialet fra TripleNine Fish  

 Protein samt tilkendegivelse om enigheden i behovet for et  

 ændringsforslag i overensstemmelse med den skitserede ordning, fra  

 fødevareministeren Svar på spm. 14 om Folketingets inddragelse i det videre arbejde med  

 udstedelse af administrative forskrifter, fra fødevareministeren 18 Svar på spm. 16 om kommentar til henvendelse af 23/4-02 fra Skagen  

 Fiskernes Producent Organisation, fra fødevareministeren 19 Ministerens supplerende bidrag til betænkningen 20 Henvendelse af 29/4-02 fra Danmarks Fiskeriforening 21 Spm. 17 om kommentar til henvendelse af 29/4-02 fra Danmarks  

 Fiskeriforening, til fødevareministeren 22 Henvendelse af 23/4-02 fra Atlantic Shipping A/S 23 Spm. 18 om kommentar til henvendelse af 23/2-02 fra Atlantic Shipping A/S,  

 til fødevareministeren 24 Spm. 19 om, hvorledes afståelsen af kvoteandel beskattes hos  

 sælger, samt hvorledes køber kan fratrække eller afskrive  

 vederlaget for kvoteandel, til fødevareministeren Spm. 20 om oversendelse af Skatteministeriets høringssvar til  

 lovforslaget, til fødevareministeren Spm. 21, om der vil ske indberetning fra Fiskeridirektoratet til  

 skattemyndighederne om overdragne kvoteandele, til fødevareministeren Spm. 22 om, hvorledes overdragelse af kvoteandel skal behandles  

 momsmæssigt, og om forskellen på, om overdragelsen sker fra  

 løbende virksomhed eller ved ophør af virksomhed, til  

 fødevareministeren 25 Svar på spm. 18 om kommentar til henvendelse af 23/4-02 fra Atlantic  

 Shipping A/S, fra fødevareministeren 26 Spm. 23 om yderligere bemærkninger til henvendelse af 23/4-02 fra  

 Atlantic Shipping A/S, til fødevareministeren 27 Svar på spm. 17 om kommentar til henvendelse af 29/4-02 fra Danmarks  

 Fiskeriforening, fra fødevareministeren 28 Svar på spm. 19 om, hvorledes afståelsen af kvoteandel  

 beskattes hos sælger, samt hvorledes køber kan fratrække  

 eller afskrive vederlaget for kvoteandel, fra fødevareministeren Svar på spm. 20 om oversendelse af Skatteministeriets  

 høringssvar til lovforslaget, fra fødevareministeren Svar på spm. 21, om der vil ske indberetning fra Fiskeridirektoratet  

 til skattemyndighederne om overdragne kvoteandele, fra  

 fødevareministeren Svar på spm. 22 om, hvorledes overdragelse af kvoteandel skal  

 behandles momsmæssigt, og om forskellen på, om overdragelsen sker  

 fra løbende virksomhed eller ved ophør af virksomhed, fra  

 fødevareministeren 29 Spm. 24, om det er hensigtsmæssigt, at det er ministeren, der skal  

 foretage en vurdering af, om systemet skal stoppe efter 5 år, til  

 fødevareministeren Spm. 25, om et fartøj kan have en ubegrænset sildekvote, til  

 fødevareministeren Spm. 26 om, hvilke fiskerier man skal belaste, hvis der ikke skal  

 være rationsfiskeri, til fødevareministeren Spm. 27 om, hvilke fiskerier der skal belastes, når sildekvoten kan  

 sælges uafhængigt af fartøjets skrog, til  

 fødevareministeren Spm. 28, om det er uinteressant, om silden anvendes til konsum, til  

 fødevareministeren Spm. 29 om foræring af ejendomsretten til samfundets ressourcer, til  

 fødevareministeren 30 Svar på spm. 23, om yderligere bemærkninger til henvendelse af  

 23/4-02 fra Atlantic Shipping A/S, fra fødevareministeren 31 Svar på spm. 24, om det er hensigtsmæssigt, at det er  

 ministeren, der skal foretage en vurdering af, om systemet skal stoppe efter  

 5 år, fra fødevareministeren Svar på spm. 25, om et fartøj kan have en ubegrænset  

 sildekvote, fra fødevareministeren Svar på spm. 26 om, hvilke fiskerier man skal belaste, hvis der ikke  

 skal være rationsfiskeri, fra fødevareministeren Svar på spm. 27 om, hvilke fiskerier der skal belastes, når  

 sildekvoten kan sælges uafhængigt af fartøjets skrog, fra  

 fødevareministeren Svar på spm. 28, om det er uinteressant, om silden anvendes til  

 konsum, fra fødevareministeren Svar på spm. 29 om foræring af ejendomsretten til samfundets  

 ressourcer, fra fødevareministeren Bilag 2 Nogle af udvalgets spørgsmål og  

 Fødevareministerens svar herpå Spørgsmålet og svaret er optrykt efter  

 ønske fra Socialistisk Folkeparti.
 Spørgsmål 19:
 Ministeren bedes redegøre for, hvorledes  

 afståelsen af kvoteandele beskattes hos sælger, samt for,  

 hvorledes køber kan fratrække eller afskrive vederlaget for  

 kvoteandele.
 Svar:
Jeg kan oplyse, at Skatteministeriet i notat af 14. maj  

 2001 om beskatningsregler for omsættelige fiskekvoter oplyser, at  

 ministeriets umiddelbare vurdering er, at omsættelige kvoter må  

 anses som immaterielle aktiver og derfor,  jf. skattelovens § 40, stk. 2,  

 højst kan afskrives med 1/7 årligt.
Endvidere fremgår af  

 notatet, at aktiver, som er omfattet af ovenstående paragraf, medregnes  

 ved opgørelse af den skattepligtige indkomst.
Fødevareministeriet har over for Skatteministeriet  

 gjort opmærksom på, at særlige forhold vedrørende  

 bl.a. kvoternes tidsbegrænsning kan give behov for en tilpasset  

 ordning.
Skatteministeriet overvejer dette spørgsmål.
 Spørgsmål 20:
 Ministeren anmodes om at oversende Skatteministeriets  

 bemærkninger til lovforslaget.
 Svar:
 Høringssvar vedlægges, hvori det  

 fremgår, at Skatteministeriet ikke har bemærkninger til  

 lovforslaget.
 Spørgsmål 21:
Vil der ske indberetning fra Fiskeridirektoratet til  

 skattemyndighederne om overdragne kvoteandele? Svar:
Det er ikke planlagt, at der skal ske en automatisk  

 indberetning fra Fiskeridirektoratet til skattemyndighederne om overdragelige  

 kvoter.
Oplysningerne   som i øvrigt vil være offentligt  

 tilgængelige iht. bestemmelsen i lovforslagets punkt 7   vil dog kunne  

 videregives til skattemyndighederne, hvis disse anmoder herom.
 Spørgsmål 22:
Hvorledes skal overdragelse af kvoteandele behandles  

 momsmæssigt, og er der forskel på, om overdragelsen sker fra  

 løbende virksomhed eller ved ophør af virksomhed? Svar:
Skatteministeriet har den 2. maj 2002 over for mig oplyst,  

 at ministeriets opfattelse er, at salg af fiskekvoter er omfattet af  

 momspligten.
Når personer med erhvervsfiskerstatus i Danmark  

 således afhænder deres kvote, skal der opkræves 25 pct.  

 moms af vederlaget exkl. moms.
Det gælder såvel ved salg i den  

 løbende drift som ved salg i forbindelse med virksomhedens  

 ophør.
Fødevareministeriet vil sammen med Skatteministeriet  

 drøfte fastlæggelsen af momsforholdet endeligt i lyset af de  

 vilkår, der vil blive fastsat for ordningen med overdragelige  

 kvoter.
