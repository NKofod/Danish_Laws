Betænkning afgivet af Det Politisk-Økonomiske Udvalg den 9.  

 juni 2005 Betænkning over Forslag til lov om Færøernes landsstyres  

 indgåelse af folkeretlige aftaler [af  

 statsministeren (Anders Fogh Rasmussen)] 1. Udvalgsarbejdet Lovforslaget blev fremsat den 17. maj 2005 og var til 1.  

 behandling den 18. maj 2005. Lovforslaget blev efter 1. behandling henvist  

 til  

 behandling i Det Politisk-Økonomiske Udvalg.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og statsministeren sendte den 9. maj 2005 dette udkast til udvalget,  

 jf. alm. del  bilag 45. Den 17. maj 2005 sendte statsministeren de  

 indkomne  

 høringssvar og et notat herom til udvalget.
Ekspertmøde Udvalget har onsdag den 8. juni 2005 afholdt et ekspertmøde med  

 deltagelse af professor Ole Espersen og professor Henrik Zahle, der gav en  

 folkeretlig og statsretlig vurdering af lovforslag nr.
L 169 og lovforslag  

 nr.
L  

 171.
Spørgsmål Udvalget har stillet 31 spørgsmål til statsministeren til  

 skriftlig besvarelse, som denne har besvaret.
Samråd Udvalget har stillet et samrådsspørgsmål til statsministeren til  

 mundtlig besvarelse.
Samrådet forventes afholdt tirsdag den 14. juni 2005.
2. Indstillinger og politiske bemærkninger Et  

  

 flertal  

  

 i udvalget  

 (V, S, DF, KF, RV, SF og FF) indstiller lovforslaget til  

  

 vedtagelse uændret.
 Fólkeflokkurins medlem af udvalget bemærker, at Færøerne og  

 Danmark har indgået en bilateral overenskomst, som træder i kraft den 29.  

 juli  

 2005 ved  

  

 »Log um altjóðarættarligu  

 sáttmálar Føroya landsstýris at gera«  

  

 som vedtaget af Lagtinget og  

 stadfæstet og kundgjort af lagmanden samt lov om Færøernes landsstyres  

 indgåelse af folkeretlige aftaler, som herved søges vedtaget af Folketinget,  

 stadfæstet  

 af dronningen og derefter bekendtgjort.
 Under forhandlingerne om overenskomsten er Færøernes landsstyre  

 og Danmarks regering blevet enige om at respektere hinandens uenighed om  

 forudsætningerne for overenskomsten, som er udformet i lovform, jf. de to  

 ovenfor  

 citerede tiltrædelseslove.
Forudsætningen for Færøernes beslutning udgøres af Færøernes  

 folks uafhændelige og vedvarende selvbestemmelsesret, som i al fremtid er en  

 suveræn selvbestemmelsesret i henhold til folkeretten.
Denne forudsætning og  

 bemærkningerne til  

  

 »Log um altjóðarættarligu  

 sáttmálar Føroya landsstýris at gera«  

  

 er selve forudsætningen for  

 vedtagelsen af lovforslaget.
 Et  

  

 mindretal  

  

 i  

 udvalget (EL) vil stemme hverken for eller imod lovforslaget ved 3.  

 behandling.
 Et  

  

 andet mindretal  

  

 i  

 udvalget (TF) indstiller lovforslaget til  

  

 forkastelse  

  

 ved 3. behandling.
 Tjóðveldisflokkurins  

 medlem af udvalget tilbageviser indholdet og grundlaget for det fremlagte  

 lovforslag, bemærkningerne dertil, og indholdet i de svar, som er afgivet i  

 forbindelse med udvalgets behandling af lovforslaget.
 Lovforslaget forsøger  

 at opsætte grænser og barrierer for, hvordan det færøske landsstyre og  

 færøske  

 myndigheder kan handle på vegne af det færøske folk i mellemfolkelige  

 anliggender.
 I korthed bygger  

 lovforslaget på den grundlæggende antagelse, at færøske myndigheder handler  

 som  

 fuldmægtige på det danske riges vegne i folkeretlig forstand.  

 Tjóðveldisflokkurin protesterer imod denne opfattelse og den tekst, der  

 opbygges på dette grundlag.
 Det færøske folk er  

 et folkeretligt subjekt, og færøske myndigheders mandat i folkeretlige  

 aftaler  

 og mellemfolkelige anliggender udgår fra det færøske folk.
 Tjóðveldisflokkurin  

 henviser til multinationale aftaler og traktater, som også Danmark har  

 vedtaget  

 (eksempelvis FNs stiftelsescharter, UNGA resolution 1541 (XV) m.fl.).
 Hverken det færøske  

 folk eller færøske folkevalgte repræsentanter har nogensinde besluttet at  

 fragive sit mandat på det folkeretlige og mellemfolkelige område.
 Om lovforslagets  

 konkrete indhold vil Tjóðveldisflokkurin påvise følgende:
 Det er blevet hævdet,  

 at denne nye lovgivning blot er en lovmæssig formalisering af den praksis,  

 der  

 allerede har udviklet sig, og at der nu åbnes nye muligheder for Færøernes  

 (og  

 Grønlands) deltagelse i internationalt samarbejde.
 Det er desværre ikke  

 tilfældet.
Færøske myndigheder  

 har gennem praksis udvidet sin internationale rolle gennem forhandling af  

 fiskeriaftaler, handelsaftaler, dobbeltbeskatningsaftaler, kulturaftaler og  

 andet med andre lande og organisationer.
Disse aftaler underskrives af  

 Færøerne  

 på vegne af det færøske landsstyre, og Færøerne handler i praksis  

 selvstændigt.
 Færøerne har længe  

 arbejdet for deltagelse i eget navn i internationale organisationer og har  

 bl.a. opnået associeret medlemsskab af IMO  den internationale  

 søfartsorganisation  

  og har ønsket det samme i eksempelvis WTO.
 Herudover har  

 Færøerne ansøgt om selvstændigt medlemsskab af Nordisk Råd, forsøgt at tage  

 kontakt til EFTA om medlemsskab og har iøvrigt ønsket selvstændig  

 repræsentation i IWC, Arktisk Råd, NEAFC, NAFO og en lang række andre  

 organisationer, der er vitale for færøsk handel, erhvervsliv, administration  

 og  

 kultur.
Ifølge lovforslaget  

 vil det ikke være muligt at opnå disse vigtige mål.
Lovforslagets § 1, stk.  

 1,  

 lægger op til, at Færøernes landsstyre kan indgå folkeretlige aftaler på  

 overtagne sagsområder.
Men de resterende stykker og paragraffer i  

 lovforslaget  

 sætter en lang række begrænsninger:
  

 	  

 Færøernes Landsstyre  

 kan indgå folkeretlige aftaler på overtagne områder, men kun på vegne af det  

 danske rige under betegnelsen »Kongeriget Danmark for så vidt angår Færøerne«  

 og kun, hvis det ikke strider mod Danmarks interesser (jf. § 1, stk. 1, og §  

 2,  

 stk. 1 og 2.)   

 	  

 Hvis Færøerne og  

 Grønland har fælles interesser på et område, så kræves der enighed mellem de  

 to  

 landsstyrer, ellers er det det danske udenrigsministerium, der skal føre  

 forhandlingerne (jf. § 1, stk. 2). Når det gælder fiskeri og handelsafteler,  

 har Færøerne og Grønland ofte helt forskellige interesser, og derfor er dette  

 en begrænsning i handlemulighederne.
   

 	  

 Det fastsættes ved  

 lov, at Færøerne ikke kan handle på egne vegne i forsvars- og  

 sikkerhedspolitiske  

 aftaler.
   

 	  

 Det fastsættes, at de  

 danske myndigheder skal konsulteres og høres forud for, under og efter alle  

 eventuelle forhandlinger om aftaler.
   

 	  

 Derudover slås det  

 fast i § 1, stk. 5, at de danske myndigheder skal have beføjelse til at  

 indgå,  

 forhandle og opsige de aftaler, som Færøerne måtte have interesse i.
  

 	  

 Medlemsskab af  

 mellemfolkelige organisationer kan kun opnås som »Kongeriget Danmark for så  

 vidt angår Færøerne« og kun, hvis Danmark ikke er medlem.
Er der tale om en  

 mellemfolkelig organisation, hvor både Grønland og Færøerne ønsker  

 medlemsskab,  

 så kan det kun indgås i fælleskab mellem Grønlands og Færøernes landsstyrer  

 under betegnelsen »Kongeriget Danmark for såvidt angår Færøerne og  

 Grønland.« Det er svært at finde  

 en mellemfolkelig organisation af vital betydning, hvor Danmark ikke i  

 forvejen  

 er medlem, eller hvor Færøerne og Grønland ikke har fælles interesser og  

 ønske  

 om medlemsskab.
Derfor opfylder lovforslaget ingen af de mål om selvstændig  

 deltagelse i mellemfolkelige organisationer, som Færøerne har arbejdet så  

 længe  

 for at opnå, og færøske og grønlandske interesser risikerer at komme i  

 konflikt  

 med hinanden.
Herudover er der er  

 tale om et direkte tilbageskridt i forhold til den hævdvundne praksis.
Som et  

 klart eksempel herpå kan nævnes Færøernes og Grønlands medlemsskab af NAMMCO  

 (organisationen vedrørende marine pattedyr i Nordatlanten) og deres rolle i  

 stiftelsen heraf.
Færøerne og Grønland er hver især og i eget navn  

 medstiftere  

 af organisationen.
Ifølge det foreliggende forslag og ministerens svar på den  

 konkrete udmøntning heraf vil dette ikke være muligt i henhold til  

 lovforslaget.
Ifølge lovforslaget ville en sådan aftale og deltagelse kun  

 være  

 mulig fremover, hvis Færøerne og Grønland i fællesskab deltog under  

 betegnelsen  

 »Kongeriget Danmark for såvidt angår Færøerne og Grønland.« At Færøerne fremover  

 skal optræde som »Kongeriget Danmark for så vidt angår Færøerne« i  

 forbindelse  

 med underskrivelse af aftaler med fremmede stater, er ligeledes et  

 tilbageskridt.
 Der er således for  

 det første tale om konkrete tilbageskridt og indsnævringer i forhold til den  

 hævdvundne praksis, som Færøerne allerede har opnået.
 For det andet rummer  

 lovforslaget ikke muligheden for at tage fat på de udfordringer, som det  

 færøske samfund står over for internationalt.
 For det tredje levner  

 lovforslaget ikke rum til at løse de potentielle konflikter, der vil opstå i  

 takt med Danmarks forventede øgede deltagelse i Den Europæiske Union på det  

 udenrigs- og forsvarspolitiske område.
 På denne baggrund  

 indstiller Tjóðveldisflokkurin forslaget til forkastelse og opfordrer istedet  

 til en helt anden tilgang til fremtidens udfordringer og samarbejdet mellem  

 Færøerne og Danmark.
De seneste år har der  

 været et politisk flertal på Færøerne, der ønsker fuld selvstændighed.
Dette  

 flertal er blevet bekræftet ved tre på hinanden følgende valg til det færøske  

 Lagting.
Der er blevet foretaget grundige forberedelser, og det færøske  

 Lagting  

 besluttede i 2001 at overtage forpligtelser og dermed reducere det danske  

 bloktilskud med 366 mio. kr. årligt, hvilket ville svare til, at den danske  

 statkasses  

 indtægter blev reduceret med 40-50 mia. kr. om året.
 Selvstændighedsprocessen  

 er udtryk for et ønske om at tage ansvar for alle områder af det færøske  

 samfunds udvikling  og ikke mindst at kunne tage ansvaret for for vores  

 internationale samarbejde og tage direkte del i globaliseringen − uden  

 begrænsninger.
 Den færøske nation  

 har behov for at kunne træde ud i verden som et ligestillet folk og en  

 ligeværdig partner i internationalt samarbejde med det fulde og forpligtende  

 ansvar, som det medfører, og med de udviklingsmuligheder, det åbner op for.
Den konstruktive  

 løsning på denne sag ville være, at det danske Folketing og regeringen sagde:  

 »Vi  

 accepterer og støtter de færøske selvstændighedsbestræbelser, og at de  

 færøske  

 myndigheder laver de aftaler i det internationale samfund, som de har behov  

 for.
Vi samarbejder om det, vi er fælles om, men kan vælge hver vores veje,  

 hvor interesserne ikke er sammenfaldende.« Dette ville være en  

 både dristig og værdig løsning for såvel Danmark som Færøerne.
 Danmark står  

 internationalt som frontkæmper for folkenes selvbestemmelsesret og støtter  

 selvstændighed og ligeværdigt forpligtende samarbejde rundtomkring i verden.
 Danmark har her en  

 enestående mulighed for at gøre de ord til virkelighed, som Danmark i sin  

 egenskab af formand for EU udtalte til FNs generalsamling i 1987:
»The United Nations  

 has a very important role to play in the regard of implementation of  

 self-determination.
Whereever the exercise of the right to self-determination  

 is violated, it is only natural that the matter be dealt with in the world  

 organization.
The denial of this right anywhere is a concern of people every  

 where.« Inuit Ataqatigiit og Siumut var på tidspunktet for betænkningens  

 afgivelse ikke repræsenteret med medlemmer i udvalget og havde dermed ikke  

 adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er optrykt i  

 betænkningen.
Troels Christensen (V)   

 Pia Larsen (V)   

 Leif Mikkelsen (V)   

 Troels Lund Poulsen (V)   

 Jens Rohde (V)   

 Kim Christiansen (DF)  

  

  nfmd.  

  

 Mikkel Dencker (DF)   

 Pia Christmas‑Møller (KF)   

 Anfinn Kallsberg (FF)   

 Helle Thorning‑Schmidt (S)   

 Frank Jensen (S)   

 Pia Gjellerup (S)   

 Kirsten Brosbøl (S)   

 Margrethe Vestager (RV)   

 Ole Sohn (SF)   

 Frank Aaen (EL)  

  

  fmd.  

  

 Høgni Hoydal (TF) Inuit Ataqatigiit og Siumut havde ikke medlemmer i  

 udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 171 Bilagsnr.
Titel 1 Høringssvar og høringsnotat, fra statsministeren 2 Det Færøske Lagtings betænkning over forslag til lov om  

 Færøernes landsstyres indgåelse af folkeretlige aftaler 3 Udkast til tidsplan for udvalgets behandling af  

 lovforslaget 4 Revideret udkast til tidsplan for udvalgets behandling af  

 lovforslaget 5 1. udkast til betænkning 6 2. udkast til betænkning Oversigt over spørgsmål og svar vedrørende L 171 Spm.nr.
Titel 1 Spm., om lovforslagets bestemmelser indebærer en  

 udvidelse af Færøernes muligheder for at indgå folkeretlige aftaler, til  

 statsministeren, og ministerens svar herpå 2 Spm., om der i lovforslaget ligger en anerkendelse af det  

 færøske folks selvbestemmelsesret i henhold til folkeretten, til  

 statsministeren, og ministerens svar herpå 3 Spm. om, hvordan lovforslaget er foreneligt med FNs  

 principper om folkenes selvbestemmelsesret, til statsministeren, og  

 ministerens svar herpå 4 Spm. om anerkendelse af ejendomsret til levende  

 ressourcer og råstoffer i undergrunden på færøsk territorium, til  

 statsministeren, og ministerens svar herpå 5 Spm. om selvstændig indgåelse i EUs traktater og  

 selvstændig kompetence i EU-anliggender for rigsdelen Danmark, til  

 statsministeren, og ministerens svar herpå 6 Spm., om Færøerne og Grønland kan opnå samme status som i  

 NAMMCO, til statsministeren, og ministerens svar herpå 7 Spm. om opnåelse af selvstændig medlemskab i IWC, til  

 statsministeren, og ministerens svar herpå 8 Spm. om opnåelse af selvstændig medlemskab i NAFO, til  

 statsministeren, og ministerens svar herpå 9 Spm. om opnåelse af selvstændig medlemskab i NEAFC, til  

 statsministeren, og ministerens svar herpå 10 Spm. om opnåelse af selvstændig medlemskab i ICAT, til  

 statsministeren, og ministerens svar herpå 11 Spm. om opnåelse af selvstændig medlemskab i Arktisk Råd,  

 til statsministeren, og ministerens svar herpå 12 Spm. om opnåelse af selvstændig medlemskab i Nordisk Råd,  

 til statsministeren, og ministerens svar herpå 13 Spm. om opnåelse af selvstændig medlemskab i EFTA, til  

 statsministeren, og ministerens svar herpå 14 Spm. om betydning for indgåelse af aftaler ved  

 underskrivning af lovforslagets § 2, stk. 1, til statsministeren, og  

 ministerens svar herpå 15 Spm. om forskel på indgåelse af aftaler på handels- og  

 fiskeriområdet efter lovforslagets ikrafttræden, til statsministeren, og  

 ministerens svar herpå 16 Spm. om betydningen af lovforslagets § 2, stk. 2, til  

 statsministeren, og ministerens svar herpå 17 Spm., om lovforslaget indebærer, at det færøske folk  

 anerkendes nationalt og færinger bosiddende i Danmark opnår status som  

 nationalt mindretal, til statsministeren, og ministerens svar herpå 18 Spm. om overenskomst nævnt i lovforslagets indledning,  

 til statsministeren, og ministerens svar herpå 19 Spm. om afspejling af ligestilling i lovteksten og  

 bemærkningerne, til statsministeren, og ministerens svar herpå 20 Spm., om der er tale om ligestillede parter efter  

 lovforslagets § 1, stk. 4, til statsministeren, og ministerens svar herpå 21 Spm., om der er tale om ligestillede parter når Danmark i  

 bemærkningernes pkt. 4 omtales som ét folkeretssubjekt, til statsministeren,  

 og ministerens svar herpå 22 Spm., om diverse EU-traktater og EU-aftaler er  

 folkeretlige aftaler, til statsministeren, og ministerens svar herpå 23 Spm., om der er tale om ligestillede parter efter  

 lovforslagets § 1, stk. 5, til statsministeren, og ministerens svar herpå 24 Spm. om forhindringer i grundloven, for at Færøerne kan  

 optræde på egne vegne i mellemfolkelige anliggender, til statsministeren, og  

 ministerens svar herpå 25 Spm. om eksempler på mellemfolkelige organisationer, som  

 ikke vedrører Færøerne og Grønland, til statsministeren, og ministerens svar  

 herpå 26 Spm. om følger for Danmark pga. eventuelle  

 handelsrestriktioner mod Færøerne, til statsministeren, og ministerens svar  

 herpå 27 Spm. om Færøernes og Grønlands mulighed for blive  

 selvstændige medlemmer af NASCO, til statsministeren, og ministerens svar  

 herpå 28 Spm. om Færøernes og Grønlands mulighed for blive  

 selvstændige medlemmer af WTO, til statsministeren, og ministerens svar herpå 29 Spm. om lovforslagets betydning for Færøernes aftaler med  

 fremmede stater, til statsministeren, og ministerens svar herpå 30 Spm. om indgåelse og opsigelse af folkeretlige aftaler,  

 til statsministeren, og ministerens svar herpå 31 Spm. om lovforslaget burde lægges ud til folkelig debat  

 og folkeafstemning i Færøerne forinden vedtagelse i Folketinget, til  

 statsministeren, og ministerens svar herpå Oversigt over samrådsspørgsmål vedrørende L 171 Spm.nr.
