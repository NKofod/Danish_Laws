Udbetaling afslået, da kravet var overdraget til privatperson.
Herved  

 bortfaldt adgangen til at opnå betaling fra garantifonden, idet loven kun  

 anerkender overdragelse til vedkommende lønmodtager- eller  

 arbejdsgiverorganisation.
 Lønmodtagernes Garantifond har modtaget Deres brev af 20. marts 1974 med  

 diverse bilag angående en anmeldelse på tilgodehavende løn m.v. for så vidt  

 angår to lønmodtagere, N.N. og X.X., begge tidligere beskæftiget hos  

 ovennævnte arbejdsgiver.
 Fonden skal i den anledning bemærke, at adgang til at opnå dækning fra  

 fonden bortfalder, såfremt lønmodtageren overdrager sit krav, medmindre  

 overdragelsen sker til vedkommende lønmodtager- eller  

 arbejdsgiverorganisation, jfr. § 8 i loven om Lønmodtagernes Garantifond.
 Da det af de medfølgende bilag fremgår, at de pågældende lønmodtagere  

 allerede er blevet fyldestgjort for deres krav og herudover har  

 borttransporteret fordringen til trediemand, ser fonden sig ikke i stand til  

 at foretage udbetaling på det foreliggende grundlag.
