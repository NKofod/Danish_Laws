Betænkning afgivet af Udlændinge- og Integrationsudvalget den 27 april 2021 Betænkning over Forslag til folketingsbeslutning om pligt for alle indvandrere på integrationsydelse og kontanthjælp til at bidrage i 37 timer om ugen [af Morten Messerschmidt (DF) m.fl.]:
1. Indstillinger Et flertal i udvalget (S, SF, RV, EL og Sikandar Siddique (UFG)) indstiller beslutningsforslaget til forkastelse ved 2. (sidste) behandling.
 Et mindretal i udvalget (V, DF, KF, NB og Inger Støjberg (UFG)) indstiller beslutningsforslaget til vedtagelse uændret.
 Liberal Alliance, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Venstre Venstres medlemmer af udvalget mener, at udgangspunktet må være, at udlændinge, der kommer til Danmark, forsørger sig selv.
Derfor har Venstre fremlagt en række forslag til, hvordan vi øger andelen af udlændinge, der bidrager på det danske arbejdsmarked.
Venstre foreslår bl.a. at indføre en arbejdspligt, så flygtninge, der kommer til Danmark, og udlændinge med et integrationsbehov ikke længere kan modtage sociale ydelser, hvis ikke de udfører et nyttejob.
 Venstre opfordrer regeringen til hurtigst muligt at indkalde til forhandlinger om et sådant forslag, så Folketinget kan vedtage lovgivning, der fremmer integrationen og får flere med indvandrerbaggrund i arbejde.
3. Udvalgsarbejdet Beslutningsforslaget blev fremsat den 3. marts 2021 og var til 1. behandling den 8. april 2021. Beslutningsforslaget blev efter 1. behandling henvist til behandling i Udlændinge- og Integrationsudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 2 møder.
Bilag Under udvalgsarbejdet er der omdelt 1 bilag på beslutningsforslaget.
Bjørn Brandenborg (S) Birgitte Vind (S) Camilla Fabricius (S) Christian Rabjerg Madsen (S) fmd.
Jeppe Bruus (S) Julie Skovsby (S) Lars Aslan Rasmussen (S) Rasmus Horn Langhoff (S) Rasmus Stoklund (S) Samira Nawa (RV) Kristian Hegaard (RV) Carl Valentin (SF) Halime Oguz (SF) Peder Hvelplund (EL) Rosa Lund (EL) Sikandar Siddique (UFG) Mads Fuglede (V) Fatma Øktem (V) Heidi Bank (V) Inger Støjberg (UFG) Kenneth Mikkelsen (V) Marlene Ambo-Rasmussen (V) Morten Dahlin (V) Karsten Lauritzen (V) Pia Kjærsgaard (DF) nfmd.
Marie Krarup (DF) Peter Skaarup (DF) Marcus Knuth (KF) Pernille Vermund (NB) Liberal Alliance, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
