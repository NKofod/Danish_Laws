Skriftlig fremsættelse (1. februar  

 2001) Finansministeren (Pia Gjellerup):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 tjenestemandspension. (Pensionsrettigheder i relation til statslig  

 ansættelse i de andre nordiske lande m.v.).
(Lovforslag nr.
L 148).
 Lovforslaget er begrundet i en forventet ændring af  

 den nordiske pensionsoverenskomst fra 1973 om samordning af  

 pensionsrettigheder ifølge statslige pensionsordninger.
Ved den gældende nordiske pensionsoverenskomst  

 får en statstjenestemand mulighed for, såfremt visse krav er  

 opfyldt, at "bygge" videre på de allerede optjente  

 pensionsrettigheder - antal pensionsalderår - fra et andet nordisk  

 land.
Dette slutlønsprincip indebærer, at ansættelse i de  

 nordiske land - i forhold til pensionsrettigheder - bliver betragtet som et  

 uafbrudt ansættelsesforløb, og at det land, hvori pensioneringen  

 sker, udbetaler hele pensionen.
Da den faktiske beregning af pensionen sker efter de  

 nationale regler, er der opstået skævheder i  

 pensionsdækningen for den enkelte tjenestemands samlede pension,  

 således at den pågældende får enten overdækning  

 eller underdækning.
Denne skævhed i pensionsdækningen  

 skyldes, at der siden 1970 erne - i de nordiske landes pensionssystemer   er  

 sket en forskydning i den pensionsdækning, som opnås i  

 henholdsvis det sociale pensionssystem, tillægspensionssystemet og  

 tjenestepensionssystemet for statsansatte.
 Ved den reviderede overenskomst ændres  

 slutlønsprincippet til et princip om, at hvert land skal betale den  

 pension, tjenestemanden har optjent i det pågældende land  

 på grundlag af den løn, tjenestemanden havde ved  

 fratrædelsen i dette land.
 Idet jeg i øvrigt henviser til lovforslagets  

 bemærkninger, tillader jeg mig at anbefale lovforslaget til velvillig  

 behandling i det høje Ting.
