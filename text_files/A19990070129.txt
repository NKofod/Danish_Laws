Bekendtgørelse af   

 lov om en børnefamilieydelse1) Herved bekendtgøres lov om en børnefamilieydelse, jf.  

 lovbekendtgørelse nr. 791 af 1. oktober 1995, med de ændringer  

 og tilføjelser, der følger af lov nr. 1219 af 27. december 1996  

 og lov nr. 980 af 17. december 1997.
Kapitel 1 Børnefamilieydelsen § 1. For børn under 18 år udbetales  

 en skattefri børnefamilieydelse.
Børnefamilieydelsen  

 udgør 7.700 kr. årligt for børn indtil det fyldte 3.  

 år, 6.900 kr. årligt for børn fra og med det fyldte 3.  

 år og indtil det fyldte 7. år og 5.300 kr. årligt for  

 børn fra og med det fyldte 7. år og indtil det fyldte 18.  

 år.
 Stk. 2. Grundbeløbene efter stk. 1 forhøjes  

 med 200 kr. i 1996, 400 kr. i 1997 og 600 kr. i 1998 og efterfølgende  

 år.
 Stk. 3.2)  

  Børnefamilieydelsen reguleres i overensstemmelse med reglerne i  

 § 20 i lov om indkomstskat for personer m.v. (personskatteloven). Den  

 årlige regulering af ydelsesbeløbene har virkning fra den 1.  

 januar i kalenderåret til og med den 31. december i det samme  

 kalenderår.
Kapitel 2 Betingelser for retten til  

 børnefamilieydelsen § 2. Retten til børnefamilieydelsen er  

 betinget af, 1)	at den person, der har forældremyndigheden over barnet  

 eller har taget barnet i pleje med henblik på adoption, er fuldt  

 skattepligtig efter kildeskattelovens § 1, 2)	at barnet har hjemsted her i landet, 3)	at barnet ikke har indgået ægteskab, og 4)3) at barnet ikke er anbragt  

 uden for hjemmet efter lov om social service, ikke sammen med en indehaver af  

 forældremyndigheden er optaget i en døgnforanstaltning efter lov  

 om social service eller i øvrigt forsørges af offentlige  

 midler.
 § 3. Betingelserne i §§ 1 og 2 skal  

 være opfyldt den første dag i den periode, som den enkelte  

 udbetaling vedrører, jf. § 6, stk. 2.
Kapitel 3 Udbetalingsregler § 4. Børnefamilieydelsen udbetales til  

 barnets moder.
 Stk. 2. Har kun faderen forældremyndigheden over barnet,  

 udbetales ydelsen til ham.
 Stk. 3. Tilkommer forældremyndigheden den ene af  

 forældrene, og den anden af forældrene godtgør, at barnet  

 bor hos ham eller hende, kan ydelsen efter kommunalbestyrelsens bestemmelse  

 udbetales til den, som barnet bor hos.
Stk. 4. Lever forældre, der har fælles  

 forældremyndighed, ikke sammen, udbetales ydelsen til den af  

 forældrene, der har barnet hos sig.
Opholder barnet sig i disse  

 tilfælde lige meget hos begge forældre, udbetales  

 børnefamilieydelsen til den af forældrene, på hvis adresse  

 barnet er tilmeldt folkeregistret.
Stk. 5. 3) Er barnet i privat familiepleje, jf. §  

 64 i lov om social service, kan ydelsen efter kommunalbestyrelsens  

 bestemmelse udbetales til den, der har taget barnet i pleje.
Er barnet i  

 pleje hos et ægtepar, udbetales ydelsen i givet fald til  

 plejemoderen.
 Stk. 6. Såfremt det skønnes bedst for barnet, kan  

 kommunalbestyrelsen bestemme, at børnefamilieydelsen skal udbetales  

 til barnet selv.
 Stk. 7. Når den, der har forældremyndigheden over  

 barnet, er indsat i institutioner under Kriminalforsorgen ud over 3  

 måneder, kan ydelsen efter kommunalbestyrelsens bestemmelse udbetales  

 til den indsattes ægtefælle, såfremt den indsattes  

 særbarn opholder sig hos denne.
Kapitel 4 Administration § 5. Udbetaling af ydelsen efter § 4,  

 stk. 1, sker uden ansøgning.
Udbetaling af ydelsen efter  

 § 4, stk. 2, 3 og 4, når udbetaling skal ske til faderen,  

 samt efter § 4, stk. 5 og 6, sker efter ansøgning til  

 kommunalbestyrelsen, hvor ansøgeren bor.
 Stk. 2. Afgørelser om udbetaling af ydelser efter loven  

 kan, bortset fra det tilfælde, der er nævnt i stk. 4,  

 påklages efter reglerne i lov om børnetilskud og andre  

 familieydelser og de regler, der fastsættes om klager efter den  

 nævnte lov.
 Stk. 3. Spørgsmål om senere ændring af en  

 afgørelse efter § 4, behandles efter ansøgning af  

 kommunalbestyrelsen, hvor modtageren af ydelsen bor.
 Stk. 4. Om en person opfylder betingelsen i § 2, nr. 1,  

 afgøres altid af told- og skatteregionen på det sted, hvor  

 personen bor.
Stk. 5. Afgørelser efter stk. 4 kan påklages  

 til Told- og Skattestyrelsen.
Klagen indgives til kommunalbestyrelsen, der  

 videresender klagen til told- og skatteregionen.
Told- og skatteregionen  

 videresender klagen til Told- og Skattestyrelsen forsynet med en udtalelse om  

 klagen.
Klagen skal være modtaget af kommunalbestyrelsen senest 4 uger  

 efter, at der er givet vedkommende meddelelse om afgørelsen.
Told- og  

 Skattestyrelsen kan se bort fra overskridelsen af klagefristen, når der  

 er særlig grund hertil.
 Stk. 6. Afgørelser efter stk. 5 kan ikke  

 indbringes for anden administrativ myndighed.
 Stk. 7. For Københavns og Frederiksberg kommuner  

 udfører endvidere skattedirektoratet de opgaver, som told- og  

 skatteregionen har efter loven.
§ 6. Udbetaling af ydelserne foretages af Told- og  

 Skattestyrelsen.
Foreligger der tvivl om, hvorvidt betingelser er opfyldt,  

 afgøres spørgsmålet af kommunalbestyrelsen, hvor  

 modtageren af ydelsen bor, jf. dog § 5, stk. 4.
Stk. 2. Ydelsen udbetales kvartalsvis den seneste hverdag, dog  

 undtaget lørdag, forud for den 21. i kvartalets første  

 måned.
Ydelsen udbetales første gang for det kvartal, der  

 følger efter det kvartal, i hvilket retten til ydelsen er erhvervet,  

 og sidste gang for det kvartal, i hvilket retten til ydelsen ophører.  

 I de tilfælde, hvor ydelsen bliver udbetalt efter § 4,  

 stk. 2-6, bestemmes det i afgørelsen, for hvilket kvartal ydelsen  

 første gang skal udbetales til ansøgeren.
 § 7. Har nogen mod bedre vidende uberettiget  

 modtaget børnefamilieydelsen, skal beløbet tilbagebetales.
 Stk. 2. Der er udpantningsret for tilbagebetalingskrav efter  

 stk. 1.
 § 8. Offentlige myndigheder skal afgive de  

 oplysninger, der er nødvendige for en sags afgørelse.
Stk. 2. Med bøde eller hæfte straffes, medmindre  

 strengere straf er forskyldt efter borgerlig straffelov, den, der, 1)	afgiver urigtige eller vildledende oplysninger til brug ved  

 afgørelser efter denne lov eller 2)	i forbindelse med en ansøgning, eller når der  

 afkræves oplysninger, fortier forhold af betydning for sagens  

 afgørelse.
Kapitel 5 Andre bestemmelser § 9. Udgifterne til børnefamilieydelsen  

 afholdes af statskassen.
 § 10. Børnefamilieydelsen indgår ikke  

 ved beregning af ydelser efter den sociale lovgivning eller efter  

 lovgivningen om uddannelsesstøtte.
 § 11. Krav på børnefamilieydelsen kan  

 ikke overdrages eller gøres til genstand for  

 retsforfølgning.
Stk. 2. 3) I op til en tredjedel af ydelsen kan  

 modregnes eventuelle restancer vedrørende betaling for dag- og  

 klubtilbud, jf. §§15 og 22 i lov om social service, samt skolefritidsordning,  

 jf. § 42, stk. 2, i lov om folkeskolen.
Ydelsen kan i øvrigt  

 ikke anvendes til modregning af eventuelle offentlige krav.
 § 12. Nærmere regler om administrationen af  

 denne lov fastsættes af skatteministeren.
 § 13. Skatteministeren kan fastsætte regler,  

 hvorved der gøres undtagelse fra reglerne i denne lov i det omfang,  

 det er nødvendigt til opfyldelse af internationale forpligtelser.
 § 14.4)  

  Loven har virkning fra den 1. juli 1987.
 § 15. Loven gælder ikke for  

 Færøerne og Grønland.
Skatteministeriet, den 6. september  

 1999 Ole Stavad /H.
K.
Andersen 1)   Denne lovbekendtgørelse  

 indeholder bemærkninger om ikrafttrædelses- og  

 overgangsbestemmelser for love, der er vedtaget i folketingsårene  

 1995-99.
 2)   Bestemmelsen i § 1, stk. 3, i den her  

 anførte affattelse har virkning fra og med indkomståret 1997,  

 jf. § 27 i lov nr. 1219 af 27. december 1996.
 3)   Bestemmelserne i § 2, stk. 1, nr. 4, §  

 4, stk. 5, og § 11, stk. 2, trådte i de her anførte affattelser  

 i kraft den 1. juli 1998, jf. § 42, stk. 1, i lov nr. 980 af 17. december  

 1997.
 4)   

  Ophævelsen af bestemmelsen i § 14, stk. 2, har virkning fra og med  

 indkomståret 1997, jf. § 27 i lov nr. 1219 af 27. december 1996.
