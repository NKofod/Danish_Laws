Fremsat den 4. november 1998 af miljø-  

 og energiministeren (Svend Auken) Forslag til Lov om ændring af lov om selskab til  

 varetagelse af aktiviteter vedrørende mineralske råstoffer i  

 Grønland m.v.
(Ændring af virksomhedsområde m.v.) § 1 I lov nr. 595 af 12. december 1984 om etablering af et selskab til  

 varetagelse af kulbrinteaktiviteter i Grønland, jf.  

 lovbekendtgørelse nr. 48 af 21. januar 1994, foretages følgende  

 ændringer:
 1. Lovens titel affattes således:
» 2. § 1 a affattes således:
»§ 1 a.
Miljø- og energiministeren bemyndiges til at  

 indgå aftale med Grønlands Hjemmestyre om, at selskabets  

 virksomhedsområde ændres til kulbrinteaktiviteter i  

 Grønland samt opgaver uden for Grønland, der står i  

 naturlig forbindelse hermed.« 3. § 2, stk. 2, affattes således:
»Stk. 2. Miljø- og energiministeren og Grønlands  

 Hjemmestyre kan hver for sig efter indbyrdes aftale overdrage de i  

 stk. 1 nævnte aktieposter samt adgangen til nytegning af aktier  

 til et aktie- eller anpartsselskab, der direkte eller indirekte fuldt ud ejes  

 af staten eller hjemmestyret.« 4. I § 2 indsættes som nyt stk. 3:
»Stk. 3. Indtægter, der tilfalder aktionærer i  

 selskabet, er omfattet af § 22 i lov om mineralske råstoffer i  

 Grønland (råstofloven), jf. lovbekendtgørelse nr. 368 af  

 18. juni 1998. Dette gælder dog ikke indtægter ved overdragelse  

 af aktieposter, jf. § 2, stk. 2.« § 2 Loven træder i kraft dagen efter bekendtgørelse i  

 Lovtidende.
Bemærkninger til lovforslaget Almindelige bemærkninger Generelt om Nunaoil A/S Nunaoil A/S blev etableret i 1984 med den opgave at  

 varetage fælles dansk/grønlandsk offentlig deltagelse i  

 kulbrinteaktiviteter i Grønland.
I 1987 blev selskabets virksomhed  

 udvidet til også at omfatte mineralaktiviteter og i 1993 til yderligere  

 at omfatte opgaver uden for Grønland, der står i naturlig  

 forbindelse hermed.
Nunaoil A/S ejes af staten og Grønlands hjemmestyre  

 med hver halvdelen.
Selskabet er etableret i henhold til følgende  

 danske og grønlandske lovgivning:
a.	lov nr. 595 af 12. december 1984 om etablering af et selskab til  

 varetagelse af kulbrinteaktiviteter i Grønland som ændret ved  

 lov nr. 106 af 11. marts 1987 og lov nr. 1076 af 22. december 1993; b.	landstingslov nr. 10 af 22. november 1984 om etablering af et  

 aktieselskab til varetagelse af kulbrinteaktiviteter i Grønland som  

 ændret ved landstingslov nr. 2 af 2. april 1987 og landstingslov nr. 12  

 af 28. oktober 1993.
 Det overordnede sigte for selskabets virksomhed er at  

 medvirke til, at udviklingen på råstofområdet i  

 Grønland fremmes i overensstemmelse med de beslutninger, der efter  

 drøftelser i det dansk/grønlandske Fællesråd  

 vedrørende Mineralske Råstoffer i Grønland træffes  

 af Grønlands Landsstyre og miljø- og energiministeren.  

 Selskabet er således en ramme for kommercielt orienterede  

 råstofaktiviteter som supplement til de aktiviteter, der udføres  

 i myndighedsregi.
I henhold til ovennævnte lovgivning udarbejder  

 selskabet en årlig redegørelse for selskabets virksomhed i det  

 forløbne år og for planlagte aktiviteter såvel i det  

 kommende år som på længere sigt samt planerne for  

 finansiering heraf.
Redegørelsen fremsendes af miljø- og  

 energiministeren og Grønlands Landsstyre til henholdsvis Folketinget  

 og Grønlands Landsting til orientering tillige med selskabets  

 årsregnskab og årsberetning.
Endvidere skal selskabet gennem  

 henholdsvis miljø- og energiministeren og landsstyret orientere  

 henholdsvis Folketinget og landstinget om dispositioner i selskabet, som  

 findes at være af væsentlig samfundsmæssig betydning eller  

 af en karakter, der medfører væsentlige ændringer i  

 organisationen af selskabets virksomhed.
Selskabets aktiekapital ultimo 1997 var 99 mill. kr.
Som  

 følge af et akkumuleret underskud fra tidligere år på 29,7  

 mill. kr. var selskabets egenkapital ultimo 1997 69,3 mill. kr.
Selskabets nuværende mineral- og kulbrintevirksomhed Nunaoil A/S er p.t. meddelt en række  

 forundersøgelses- og efterforskningstilladelser i henhold til lov om  

 mineralske råstoffer i Grønland (råstofloven).
På mineralområdet er selskabet således  

 meddelt 3 forundersøgelses- og 9 efterforskningstilladelser.
Selskabet  

 har i en årrække på kommercielle vilkår udført  

 en del mineralefterforskning og har også i 1998 haft et større  

 efterforskningsprogram.
Selskabet har i den forbindelse indgået  

 optionsaftaler og samarbejdsaftaler med andre mineralselskaber om konkrete  

 efterforskningsprojekter.
Det længst fremskredne efterforskningsprojekt er det  

 såkaldte Nalunaq-projekt, der omfatter guldefterforskning i  

 Kirkespirdalen ved Nanortalik i Sydvestgrønland.
Nunaoil A/S har i  

 1997 indgået en optionsaftale med det norske selskab Mindex ASA om, at  

 dette selskab kan opnå en andel på 50% af Nalunaq-projektet mod  

 at afholde efterforskningsudgifter af en nærmere aftalt  

 størrelse.
Dette beløb blev afholdt i 1998, således at  

 Nunaoil A/S og Mindex ASA nu hver har en andel på 50% af projektet.  

 Endvidere har Nunaoil A/S og Mindex ASA etableret et fælles  

 interessentskab Nalunaq I/S, hvor de hver har en andel på 50% af  

 rettigheder og forpligtelser vedrørende projektet.
I 1998 er der i  

 Nalunaq-projektet udført et større efterforskningsprogram, hvor  

 der er etableret en 300 m tunnel, der følger den guldholdige  

 kvartsåre, og udtaget en prøve herfra på 120 t med henblik  

 på oparbejdningsforsøg, dvs. forsøg der er rettet mod at  

 finde den mest optimale måde at udskille guldet fra malmen.
Endvidere  

 er der udført et større boreprogram på ca. 5.300 m.
Det  

 er hensigten, at der efter 1998-efterforskningen skal foreligge grundlag for  

 at udføre en præfeasibility-undersøgelse  

 (undersøgelser, der beskriver og vurderer geologiske,  

 udvindingstekniske, økonomiske, miljømæssige m.v. forhold  

 i forbindelse med en eventuel udvinding forud for en egentlig  

 feasibility-undersøgelse).
Selskabets øvrige efterforskningsprojekter omfatter  

 7 efterforskningstilladelser for områder i Vestgrønland (i Disko  

 Bugt, ved Maniitsoq, ved Malene nær Nuuk, ved Ivisaartoq, ved  

 Bjørnesund, ved Storø nær Nuuk og ved Isukasia) og 1  

 efterforskningstilladelse for områder i Østgrønland (ved  

 Kulusuk). Arbejdet i efterforskningsprojekterne - der er rettet mod guld,  

 sølv, platin, basismetaller (bly, zink, kobber), molybdæn,  

 vanadium, nikkel samt diamanter - har omfattet geologiske og geofysiske  

 undersøgelser samt for enkelte projekter tillige boreprogrammer.
Ingen  

 af efterforskningsprojekterne er dog på nuværende tidspunkt  

 nået i nærheden af det efterforskningsstadie, som i løbet  

 af 1998 er nået i Nalunaq-projektet.
På kulbrinteområdet er selskabet meddelt 3  

 forundersøgelsestilladelser med henblik på seismiske  

 undersøgelser.
Selskabet har således gennem 1990'erne  

 været aktiv med henblik på at indsamle seismik i  

 Vestgrønland dels for egen regning med henblik på senere salg  

 til olieindustrien (såkaldt spec-seismik), dels som entreprenør  

 for myndigheder eller olieselskaber ved disses indsamling af seismik.
 Endvidere har selskabet været operatør for  

 det såkaldte KANUMAS-projekt, hvor selskabet sammen med 6 større  

 internationale olieselskaber har udført indledende regionale seismiske  

 undersøgelser i Nordvest- og Nordøstgrønland.  

 Dataindsamlingen i projektet er nu ophørt og den meddelte  

 forundersøgelsestilladelse er udløbet, men der er fortsat  

 arbejdsopgaver vedrørende de indsamlede seismiske data.
Selskabet deltager endvidere med en andel på 15% i  

 de 2 efterforsknings- og udnyttelsestilladelser, der er meddelt for  

 havområder i Vestgrønland.
Dette omfatter dels en tilladelse  

 meddelt i 1996 til Statoil-gruppen for det såkaldte Fylla-område  

 i Sydvestgrønland, dels en tilladelse meddelt i 1998 til Phillips  

 Greenland-gruppen for et havområde vest for Sisimiut.
I begge  

 tilladelser er selskabet i efterforskningsfasen økonomisk båret  

 af de øvrige selskaber i gruppen.
Begge grupper består udover  

 Nunaoil A/S af Statoil, Phillips og DONG.
I Statoil-gruppen er Statoil  

 operatør, mens Phillips er operatør i Phillips  

 Greenland-gruppen.
Baggrunden for de planlagte ændringer vedrørende Nunaoil  

 A/S I forbindelse med overførelsen af forvaltningen  

 på råstofområdet fra staten til Grønlands  

 Hjemmestyre pr. 1. juli 1998, jf. lov nr. 317 af 3. juni 1998 om  

 ændring af lov om mineralske råstoffer i Grønland  

 (råstofloven), er der mellem Grønlands Landsstyre og regeringen  

 i september 1998 aftalt ændringer vedrørende det  

 fællesejede selskab Nunaoil A/S.
 Ændringerne vedrører to forhold.
For det første ønskes selskabets  

 virksomhedsområde indskrænket til kulbrinteområdet.
Dette  

 vil i princippet svare til det oprindelige virksomhedsområde efter  

 loven fra 1984.
Baggrunden herfor er, at staten ønsker at  

 udtræde af den kommercielle del af efterforskningsvirksomheden m.v.  

 på mineralområdet.
Dette må ses i sammenhæng med, at  

 der - i modsætning til hvad der er tilfældet for  

 kulbrintevirksomhed - ikke opereres med en dansk/grønlandsk offentlig  

 deltagelse i de vilkår, der anvendes for mineraltilladelser i  

 Grønland.
På myndighedssiden vil staten dog fortsat sammen med  

 Grønlands Hjemmestyre i henhold til råstofloven træffe  

 beslutninger vedrørende meddelelse af tilladelser (koncessioner) til  

 forundersøgelse, efterforskning og udnyttelse af mineralske  

 råstoffer i Grønland og om principielle spørgsmål i  

 forbindelse hermed, herunder regulering af mere omfattende aktiviteter, der  

 udføres i henhold til sådanne tilladelser.
Som konsekvens af denne indskrænkning af det  

 fælles selskabs virksomhed til kulbrinteaktiviteter er det  

 nødvendigt at udskille selskabets virksomhed på  

 mineralområdet.
Hensigten er, at den del af selskabets  

 mineralvirksomhed, som Grønlands Hjemmestyre ønsker at  

 overtage, overføres til hjemmestyret, og at den resterende del af  

 mineralvirksomheden snarest afvikles af Nunaoil A/S.
Den mineralvirksomhed,  

 som overtages af hjemmestyret, planlægges derefter af hjemmestyret  

 overført til et nyt selskab NunaMinerals A/S, der vil blive ejet fuldt  

 ud af hjemmestyret.
 For det andet ønskes der skabt hjemmel til, at  

 Grønlands Hjemmestyre og staten hver for sig kan overdrage deres  

 respektive aktieposter i Nunaoil A/S til et selskab, der direkte eller  

 indirekte fuldt ud ejes af henholdsvis hjemmestyret eller staten, forudsat at  

 Grønlands Hjemmestyre og staten i givet fald er enige om en  

 sådan overdragelse.
Baggrunden herfor er, at staten ønsker at overdrage  

 sin aktiepost i Nunaoil A/S til DONG-koncernen, som i kraft af sine  

 aktiviteter på dansk område har betydelige og relevante  

 erfaringer med kulbrinteaktiviteter og offentlig deltagelse heri.
Nunaoil  

 A/S' rolle på kulbrinteområdet i Grønland svarer  

 således til den rolle, DOPAS (Dansk Olie & Gasproduktion A/S) har i  

 Danmark.
Der er i begge tilfælde tale om at varetage den offentlige  

 deltagelse i efterforskning efter og udvinding af olie og gas i henholdsvis  

 den grønlandske og den danske undergrund.
DONG-koncernens  

 indtræden som aktionær vil derfor medføre en betydelig  

 styrkelse af det faglige grundlag i Nunaoil A/S.
Der foreligger ikke fra hjemmestyrets side aktuelle planer  

 om en ændret placering af hjemmestyrets aktiepost i Nunaoil A/S.
I  

 givet fald vil dette forudsætte aftale mellem hjemmestyret og staten  

 herom.
De aftalte hovedændringer vedrørende Nunaoil A/S På dette grundlag er Grønlands Landsstyre og  

 regeringen enige om at fremsætte lovforslag overfor henholdsvis  

 Grønlands Landsting og Folketinget med henblik på, at  

 følgende hovedændringer vedrørende Nunaoil A/S  

 gennemføres så vidt muligt pr. 1. januar 1999:
a.
Selskabets virksomhedsområde indskrænkes til  

 kulbrinteaktiviteter.
b.
Selskabets mineralvirksomhed udskilles.
Den del, som hjemmestyret  

 ønsker at overtage, overføres til hjemmestyret.
Den resterende  

 del afvikles af Nunaoil A/S.
c.
Der foretages en kapitaludlodning fra Nunaoil A/S i henhold til en  

 foreløbig balance pr. 31. december 1998 med henblik på at  

 tilpasse selskabets kapitalforhold m.m til det nye virksomhedsområde.  

 Kapitaludlodningen sker ved nedsættelse af aktiekapitalen til 10 mill.  

 kr., og således at egenkapitalen pr. 1. januar 1999 tilstræbes at  

 udgøre ca. 20 mill. kr.
d.
Hjemmestyrets og statens aktieposter i Nunaoil A/S skal hver for sig  

 kunne overdrages til et selskab, der direkte eller indirekte fuldt ud ejes af  

 henholdsvis hjemmestyret eller staten.
e.
Statens aktiepost i Nunaoils A/S overdrages til DONG-koncernen.
f.
Den daglige ledelse af Nunaoil A/S placeres i  

 Grønland.
Vederlag for Grønlands Hjemmestyres overtagelse af  

 mineralvirksomhed fra Nunaoil A/S Nunaoil A/S har som nævnt ovenfor p.t. et antal  

 mineralefterforskningsprojekter igang på forskellige udviklingsstadier.  

 For alle projekter gælder, at der ikke på nuværende  

 tidspunkt er udført feasibility-undersøgelser, og at der dermed  

 ikke foreligger et grundlag for at vurdere mulighederne for  

 iværksættelse af kommerciel udvinding og dermed for stillingtagen  

 hertil.
For det såkaldte Nalunaq-projekt vil der, som beskrevet  

 ovenfor, imidlertid formentlig inden for en kortere tidsramme blive tale om  

 stillingtagen til, om der skal iværksættes en guldudvinding.  

 Andre af selskabets efterforskningsprojekter kan muligvis nå dette  

 stadium på længere sigt, men dette vil forudsætte dels  

 betydelige investeringer i yderligere efterforskning, dels at denne  

 yderligere efterforskning løbende fører til tilstrækkelig  

 positive resultater til at berettige videre efterforskning.
Alle selskabets  

 efterforskningstilladelser har således mulighed for i et eller andet  

 tidsperspektiv at kunne resultere i en udvinding, som kan være  

 profitabel, men sammenlignet med Nalunaq-projektet er der for de  

 øvrige projekter en betydelig usikkerhed herom - således  

 som det generelt gælder i mineindustrien - og betydelige  

 efterforskningsudgifter vil i givet fald skulle afholdes for at afklare, om  

 der er grundlag for en kommerciel udnyttelse.
For både staten og hjemmestyret har det været  

 af væsentlig betydning at undgå, at den aftalte afvikling af  

 mineralvirksomheden i Nunaoil A/S resulterer i, at de  

 efterforskningsprojekter på mineralområdet, som staten og  

 hjemmestyret i fællesskab har opbygget gennem Nunaoil A/S, bringes til  

 umiddelbart ophør.
Grønlands Hjemmestyre har således  

 tilkendegivet, at for de tilladelser, optionsaftaler m.m., der overtages af  

 hjemmestyret, er hjemmestyret indstillet på at videreføre  

 tilladelserne i overensstemmelse med tilladelsesvilkårene, i  

 første omgang frem til udgangen af 1999. Denne videreførelse af  

 projekterne påregnes foretaget af NunaMinerals A/S, der etableres af  

 hjemmestyret til denne opgave.
Videreførelsen vil omfatte  

 løbende vurderinger dels af projekternes mineralpotentiale på  

 det foreliggende datagrundlag, dels af mulighederne for at etablere  

 samarbejde med andre mineralselskaber om projekterne.
Endvidere vil det  

 løbende skulle vurderes, i hvilket omfang tilladelsesområder  

 skal reduceres eller søges udvidet og om der er tilladelser, der skal  

 opgives.
Det er således hjemmestyrets hensigt gennem NunaMinerals A/S  

 at søge videreført den aktivitet på mineralområdet,  

 som staten og hjemmestyret i fællesskab har udført gennem  

 Nunaoil A/S.
Denne videreførelse vil ske indenfor de økonomiske  

 rammer i NunaMinerals A/S og under hensyntagen til de løbende  

 vurderinger af de enkelte projekter.
Overdragelsen af mineralvirksomheden i Nunaoil A/S til  

 hjemmestyret er således del af en aftale mellem regeringen og  

 landsstyret i forlængelse af overførelsen af forvaltningen  

 på råstofområdet til hjemmestyret.
Ved aftalen  

 udtræder staten af selskabets mineralvirksomhed, som derefter  

 videreføres alene af hjemmestyret.
Hovedprincippet for  

 overførelsen af mineralvirksomheden er, at der alene fastsættes  

 et særskilt vederlag for materielle aktiver såsom bygninger,  

 materiel og udstyr.
For rettigheder i henhold til tilladelser og  

 optionsaftaler (projekter) og hertil knyttede forpligtelser, er det aftalt,  

 at disse (dog bortset fra Nalunaq-projektet) overføres uden  

 særskilt vederlag udover, at hjemmestyret påtager sig de hertil  

 knyttede forpligtelser.
For Nalunaq-projektet er der indgået en  

 særlig aftale, hvorved staten på grundlag af de hidtil afholdte  

 efterforskningsudgifter får andel i hjemmestyrets eventuelle fremtidige  

 indtægter vedrørende projektet, jf. nedenfor.
I forbindelse med udskillelsen af mineralvirksomheden fra  

 Nunaoil A/S, der planlægges foretaget ved en udlodning af disse  

 rettigheder til Grønlands Hjemmestyre, har det af selskabsretlige og  

 skattemæssige årsager været nødvendigt, at der af  

 Nunaoil A/S foretages en værdiansættelse af selskabets  

 tilladelser, optionsaftaler m.m.
Denne værdiansættelse, som er  

 beskrevet nærmere nedenfor, har resulteret i, at det fællesejede  

 selskabs tilladelser, optionsaftaler m.m. pr. 26. oktober 1998 samlet er  

 vurderet til 4,3 mill.
USD svarende til 26,9 mill. kr., heraf  

 Nalunaq-projektet 10,1 mill. kr. og øvrige rettigheder 16,8 mill. kr.  

 Værdiansættelsen må anses for at være behæftet  

 med en betydelig usikkerhed, og er iøvrigt foretaget på et  

 tidspunkt, hvor resultaterne af efterforskningen i 1998 kun i mindre omfang  

 har kunnet indgå i værdiansættelsen.
Der henvises herom til  

 det senere afsnit om arbejdet i Nunaoil A/S vedrørende udskillelse af  

 mineralvirksomheden m.m.
For Nalunaq-projektet er det som nævnt aftalt, at  

 staten modtager en ret til andel i hjemmestyrets eventuelle fremtidige  

 indtægter vedrørende projektet.
Denne indtægtsret  

 udgør vederlaget for overdragelsen af statens andel af projektet til  

 hjemmestyret.
For statens andel af selskabets øvrige tilladelser,  

 optionsaftaler m.m. (vurderet til 8,4 mill. kr. svarende til 50 % af de 16,8  

 mill. kr.) er der som nævnt aftalt en overdragelse til hjemmestyret  

 uden særskilt vederlag.
Dette er ikke udtryk for, at disse rettigheder  

 m.v. er uden værdi, men må derimod ses i sammenhæng med, at  

 aftalen mellem regeringen og landsstyret ikke er baseret på  

 kommercielle hensyn, og med hensynet til, at projekterne så vidt muligt  

 videreføres som beskrevet.
Dertil kommer en vurdering af, at det ikke  

 anses for realistisk indenfor en kortere tidsramme at afhænde  

 projekterne til anden side.
På dette grundlag har hjemmestyret meddelt, at man  

 ønsker at overtage alle tilladelser, optionsaftaler m.m., som er i  

 kraft ultimo 1998. Det er en forudsætning for hjemmestyrets overtagelse  

 af de pågældende tilladelser, optionsaftaler m.m., at dette sker  

 på de i aftalen angivne vilkår.
I modsat fald ønsker  

 hjemmestyret ikke at overtage disse tilladelser, optionsaftaler m.m. og de  

 bør i så fald efter hjemmestyrets opfattelse afvikles af Nunaoil  

 A/S i overensstemmelse med aftalen mellem regeringen og Grønlands  

 Landsstyre.
Udskillelse af mineralvirksomheden fra Nunaoil A/S I aftalen (af september 1998) mellem regeringen og  

 Grønlands Landsstyre indgår, at udskillelsen af  

 mineralvirksomheden fra Nunaoil A/S planlægges foretaget  

 således:
a.
Grønlands Hjemmestyre vil i samarbejde med Nunaoil A/S senest  

 den 1. november 1998 fastlægge i hvilket omfang, hjemmestyret  

 ønsker at overtage selskabets forundersøgelses- og  

 efterforskningstilladelser for mineraler, hertil knyttede optionsaftaler med  

 andre selskaber samt bygninger, materiel, udstyr m.m. vedrørende  

 mineralvirksomheden.
Dertil kommer en afklaring af  

 beskæftigelsesmulighederne i hjemmestyrets regi for medarbejderne i  

 mineralvirksomheden.
b.
Tilladelser, optionsaftaler, bygninger, materiel, udstyr m.m., som  

 hjemmestyret ønsker at overtage, overføres incl. alle  

 rettigheder og forpligtelser pr. 1. januar 1999 fra Nunaoil A/S til  

 Grønlands Hjemmestyre.
Hjemmestyret kan i givet fald  

 efterfølgende videreoverdrage disse aktiver og passiver til et af  

 hjemmestyret udpeget selskab.
c.
Den del af mineralvirksomheden, som ikke ønskes overtaget af  

 hjemmestyret, afvikles af Nunaoil A/S så vidt muligt inden 1. januar  

 1999. Ultimo 1998 foretager selskabet, om nødvendigt,  

 hensættelser i årsregnskabet for 1998 vedrørende  

 afviklingsopgaver, som ikke har kunnet udføres inden 1. januar  

 1999.
d.
Overførelsen fra Nunaoil A/S til Grønlands Hjemmestyre  

 af mineralvirksomheden sker på følgende vilkår:
 (1)	Rettigheder og forpligtelser vedrørende tilladelser og  

 optionsaftaler overføres uden særskilt vederlag udover de  

 overtagne forpligtelser, jf. dog for Nalunaq-projektet punkt e-f nedenfor.  

 Der har ikke hidtil i selskabets regnskab været opgjort en  

 regnskabsmæssig værdi af disse aktiver og passiver.  

 Overførelsen gennemføres ved en udlodning af disse rettigheder  

 m.v. til Grønlands Hjemmestyre.
 (2)	Rettigheder og forpligtelser vedrørende bygninger, materiel,  

 udstyr m.m. overdrages for et vederlag fastsat ved nærmere aftale  

 baseret bl.a. på den regnskabsmæssigt opgjorte værdi ultimo  

 1998.
e.
For Nalunaq-projektet opgøres de efterforskningsudgifter, der  

 i perioden før 1. januar 1999 er afholdt af Nunaoil A/S  

 vedrørende projektet (efterforskningstilladelse nr. 04/97 og tidligere  

 efterforskningstilladelser). Tilsvarende opgør hjemmestyret hvert  

 år efter 1. januar 1999 de af hjemmestyret afholdte  

 efterforskningsudgifter vedrørende projektet.
Ved begge  

 opgørelser anvendes de efterforskningsudgifter, der af  

 Råstofforvaltningen for Grønland (indtil 1. juli 1998)  

 henholdsvis Grønlands Hjemmestyres Råstofdirektorat (efter 1.  

 juli 1998) er godkendt til opfyldelse af efterforskningsforpligtelserne i  

 henhold til tilladelsesvilkårene, og som er afholdt af henholdsvis  

 Nunaoil A/S eller hjemmestyret.
På grundlag af disse opgørelser  

 beregnes (1)	de af hjemmestyret afholdte udgifter i Nalunaq-efterforskningen som  

 halvdelen af de af Nunaoil A/S før 1. januar 1999 afholdte udgifter  

 med tillæg af alle de af hjemmestyret efter 1. januar 1999 afholdte  

 udgifter; og (2)	de af staten afholdte udgifter i Nalunaq-efterforskningen som  

 halvdelen af de af Nunaoil A/S før 1. januar 1999 afholdte  

 udgifter.
f.
I tilfælde af at hjemmestyret eller et af hjemmestyret ejet  

 selskab modtager indtægter vedrørende Nalunaq-projektet -  

 såsom vederlag ved overdragelse af rettigheder og forpligtelser  

 vedrørende projektet til tredjemand eller udbyttebetalinger og  

 kapitaludlodninger på grundlag af en udvinding - skal disse  

 indtægter anvendes således:
 (1)	Først dækkes de udgifter, der efter 1. januar 1999 er  

 afholdt af hjemmestyret vedrørende Nalunaq-efterforskningen (uden  

 forrentning).
 (2)	Derefter dækkes de udgifter, der før 1. januar 1999 er  

 afholdt af staten og hjemmestyret gennem Nunaoil A/S vedrørende  

 Nalunaq-efterforskningen (uden forrentning).
 (3)	De resterende indtægter deles mellem hjemmestyret og staten  

 efter de forholdstal, der beregnes på grundlag af de  

 regnskabsmæssigt afholdte udgifter i punkt e.1-2.
g.
Overførelsen af tilladelser, optionsaftaler m.m.  

 forudsættes vedtaget på en ekstraordinær generalforsamling  

 i Nunaoil A/S i efteråret 1998.
Den ovennævnte særlige aftale om en statslig  

 andel af eventuelle fremtidige indtægter til hjemmestyret fra  

 Nalunaq-projektet vedrører kun dette konkrete projekt.
Denne mulige  

 overskudsandel fra et konkret projekt har ingen sammenhæng med den  

 overordnede fordeling mellem staten og hjemmestyret i henhold til  

 råstoflovens § 22 af offentlige indtægter fra  

 råstofvirksomhed som f.ex. selskabsskatter og produktionsafgift.
Denne  

 indtægtsfordeling er fortsat gældende for både mineral- og  

 kulbrintevirksomhed.
Arbejdet i Nunaoil A/S vedrørende udskillelse af  

 mineralvirksomheden og kapitaludlodning samt kapitalnedsættelse Som nævnt er det hensigten at foretage en  

 kapitaludlodning fra Nunaoil A/S til staten og hjemmestyret, således at  

 selskabets egenkapital pr. 1. januar 1999 tilstræbes at udgøre  

 ca. 20 mill. kr.
Samtidig nedsættes aktiekapitalen til 10 mill. kr.
 Endvidere er det hensigten at gennemføre  

 overførelsen af tilladelser, optionsaftaler m.m. på  

 mineralområdet fra Nunaoil A/S til Grønlands Hjemmestyre ved en  

 udlodning af disse rettigheder m.v. til hjemmestyret.
I forbindelse hermed har det som nævnt af  

 selskabsretlige og skattemæssige årsager været  

 nødvendigt, at der af Nunaoil A/S foretages en  

 værdiansættelse af selskabets tilladelser, optionsaftaler m.m.  

 incl.
Nalunaq-projektet.
Værdiansættelsen er baseret på en  

 sagkyndig vurdering, som for Nunaoil A/S er foretaget af et i branchen  

 anerkendt konsulentfirma, der gennem tidligere arbejde som konsulent for  

 Nunaoil A/S kender selskabets efterforskningsprojekter.
Konsulentfirmaet har  

 således i 1997 foretaget en tilsvarende vurdering af selskabets  

 tilladelser, optionsaftaler m.m.
Værdiansættelsen, som er  

 foretaget pr. 26. oktober 1998, har resulteret i, at selskabets tilladelser,  

 optionsaftaler m.m. samlet er vurderet til 4,3 mill.
USD svarende til 26,9  

 mill. kr., heraf Nalunaq-projektet 10,1 mill. kr. og øvrige  

 rettigheder 16,8 mill.kr.
 Værdiansættelsen må anses for at  

 være behæftet med en betydelig usikkerhed bl.a. som følge  

 af vanskelighederne med at estimere en markedspris for denne type  

 immaterielle aktiver i en situation, hvor der ikke har været  

 gennemført en markedsføring med henblik på at finde en  

 køber til de pågældende tilladelser, optionsaftaler  

 m.m.
Værdiansættelsen er baseret på de data  

 og andre oplysninger, som var tilgængelige for selskabet pr. 26.  

 oktober 1998. Da der indtil nu kun er modtaget analyser af ca. 50% af de  

 prøver, der er udtaget ved de i 1998 udførte  

 efterforskningsprogrammer, vil hovedparten af analyser m.m. vedrørende  

 efterforskningen i 1998 først foreligge efter, at  

 værdiansættelsen blev foretaget.
Resultaterne af  

 efterforskningen i 1998 har derfor kun i mindre omfang kunnet indgå i  

 værdiansættelsen, da det er nødvendigt at se alle  

 analyseresultater i sammenhæng, før deres betydning kan  

 vurderes.
Der kan således senere fremkomme efterforskningsresultater  

 fra 1998, som kan ændre opfattelsen af efterforskningsprojekternes  

 potentiale, formentlig især i positiv retning.
Dette gælder ikke  

 mindst Nalunaq-projektet, hvor der som nævnt er udført et  

 større efterforskningsprogram i 1998, og hvor der først senere,  

 når den store mængde analyseresultater er modtaget og vurderet,  

 kan foretages en nærmere vurdering af projektet.
Også  

 efterforskningsprojekterne i Disko Bugt og Bjørnesund vil i  

 særlig grad kunne påvirkes af de efterforskningsresultater og  

 andre data, der fremkommer i den kommende tid.
 De ovennævnte udlodninger samt  

 kapitalnedsættelsen blev vedtaget på en ekstraordinær  

 generalforsamling i Nunaoil A/S den 26. oktober 1998. Umiddelbart derefter er  

 der indrykket proklama med den lovmæssige frist på 3  

 måneder for selskabets kreditorer m.fl. til at anmelde deres krav.  

 Udlodning og kapitalnedsættelse (bortset fra den del af  

 kapitalnedsættelsen, der dækker underskud fra tidligere år)  

 er betinget af, at de lovændringer, der er indeholdt i  

 nærværende lovforslag og det parallelle grønlandske  

 lovforslag, er trådt i kraft.
Grønlands Landstings vedtagelse af ændringer af  

 landstingsloven om Nunaoil A/S Ændringerne af landstingsloven om Nunaoil A/S er  

 vedtaget af Grønlands Landsting ultimo oktober 1998. Ændringerne  

 svarer til de ændringer, der er indeholdt i nærværende  

 lovforslag.
Økonomiske konsekvenser Der foretages en kapitaludlodning fra Nunaoil A/S i  

 henhold til en foreløbig balance pr. 31. december 1998, således  

 at egenkapitalen pr. 1. januar 1999 tilstræbes at udgøre ca. 20  

 mill. kr.
Kapitaludlodningen, som sker ved nedsættelse af  

 aktiekapitalen, indebærer en indtægt for aktionærerne i  

 Nunaoil A/S, dvs. staten og Grønlands Hjemmestyre, på forventet  

 ca. 7 mill. kr. til hver.
Derudover udloddes selskabets tilladelser,  

 optionsaftaler m.m. til Grønlands Hjemmestyre in natura.
Som led i udlodningen overfører staten sin andel af  

 tilladelser, optionsaftaler m.m. til Grønlands Hjemmestyre.
For  

 Nalunaq-projektet sker dette mod en andel af eventuelle fremtidige  

 indtægter vedrørende projektet, mens statens andel af de  

 øvrige tilladelser, optionsaftaler m.m. (svarende til 50% af  

 værdiansættelsen på 16,8 mill. kr.) overføres uden  

 særskilt vederlag.
 Staten vil som følge af aftalen mellem regeringen  

 og Grønlands Landsstyre i fremtiden ikke skulle afholde udgifter til  

 kommerciel mineralefterforskning i Grønland.
Overdragelsen af statens aktiepost i Nunaoil A/S til DONG  

 indebærer en salgsindtægt for staten.
Salgsindtægtens  

 størrelse samt de nærmere betingelser i forbindelse med  

 overdragelsen vil blive forelagt for Folketingets Finansudvalg ved aktstykke.  

 I salgsindtægten fragår statens udgifter til juridisk bistand  

 o.lign. i forbindelse med transaktionerne.
 Statens indtægter og udgifter ved transaktionerne  

 optages på tillægsbevillingsloven for 1999.
 Som nævnt ovenfor kan der på et senere  

 tidspunkt blive tale om indtægter for staten i kraft af den  

 særlige aftale vedrørende en statslig andel af hjemmestyrets  

 eventuelle fremtidige indtægter vedrørende Nalunaq-projektet.  

 Det vurderes at være meget usikkert, hvorvidt der kan blive tale om  

 indtægter.
 Lovforslaget har ikke økonomiske konsekvenser for  

 kommuner og amtskommuner.
Administrative konsekvenser Lovforslaget har ingen væsentlige administrative  

 konsekvenser for staten, kommuner og amtskommuner.
Erhvervsmæssige konsekvenser Lovforslaget har ikke erhvervsøkonomiske  

 konsekvenser og har ej heller administrative konsekvenser for  

 erhvervslivet.
Miljømæssige konsekvenser Lovforslaget har ikke miljømæssige  

 konsekvenser.
 Miljømæssige forhold i forbindelse med  

 råstofaktiviteter i Grønland reguleres ikke i henhold den her  

 omhandlede lov, men på grundlag af lov om mineralske råstoffer i  

 Grønland (råstofloven) og tilladelser meddelt i medfør af  

 denne.
Forholdet til EU-retten Lovforslaget indeholder ikke EU-retlige aspekter.
Høring Lovforslaget har været sendt til høring hos  

 Statsministeriet, Justitsministeriet, Forsvarsministeriet,  

 Erhvervsministeriet og Rigsrevisionen.
 Lovforslaget har endvidere været forelagt for  

 Grønlands Hjemmestyre, som har anbefalet lovforslaget.
Bemærkninger til de enkelte bestemmelser Til § 1 Til nr. 1 Som følge af det indskrænkede  

 virksomhedsområde, jf. § 1, nr. 2, foreslås lovens titel  

 ændret.
Til nr. 2 Da selskabets mineralaktiviteter foreslås udskilt af  

 selskabets virksomhedsområde, således at dette indskrænkes  

 til kulbrinteaktiviteter i Grønland samt opgaver uden for  

 Grønland, der står i naturlig forbindelse hermed, foreslås  

 lovens § 1 a, som blev indsat i forbindelse med udvidelsen af selskabets  

 virksomhedsområde i 1987, erstattet af en ny § 1 a, som angiver  

 det nye virksomhedsområde.
Til nr. 3 Bestemmelsen om ejer- og aktiekapitalforholdene i lovens  

 § 2, stk. 1, foreslås udvidet, således at  

 Grønlands Hjemmestyre og miljø- og energiministeren hver for  

 sig kan overdrage deres aktieposter samt adgangen til nytegning af aktier til  

 et af Grønlands Hjemmestyre eller staten, direkte eller indirekte,  

 helejet aktie- eller anpartsselskab.
Parterne skal i givet fald være  

 enige om en sådan overdragelse, herunder eventuel videreoverdragelse  

 til et andet selskab.
Sker en sådan videreoverdragelse til et andet  

 100% ejet selskab i samme koncern, eksempelvis i forbindelse med en  

 organisatorisk omstrukturering, vil det være naturligt, at parterne  

 samtykker i en sådan videreoverdragelse.
Staten og hjemmestyret kan  

 uden aftale mellem parterne tilbageføre en overdraget aktiepost til  

 placering hos henholdsvis staten og hjemmestyret.
 Ved indirekte ejerskab forstås ejerskab gennem et  

 eller flere helejede aktie- eller anpartsselskaber.
 Som anført i de generelle bemærkninger er  

 Grønlands Landsstyre og regeringen enige om, at statens aktiepost i  

 Nunaoil A/S overdrages til DONG-koncernen.
Med henblik på at undgå habilitetsproblemer  

 eller interessekonflikter i forholdet mellem DONG-koncernens rolle som  

 aktionær i Nunaoil A/S og eventuelle øvrige fremtidige  

 kulbrinteaktiviteter vedrørende Grønland i DONG-koncernen, vil  

 der fremover være begrænsninger for sådanne øvrige  

 kulbrinteaktiviteter vedrørende Grønland i DONG-koncernen,  

 herunder koncernens indtræden i nye selskabsgrupper vedrørende  

 Grønland.
Disse begrænsninger kan fastlægges nærmere  

 af landsstyret og miljø- og energiministeren, efter drøftelser  

 med DONG, baseret på de konkrete situationer, der måtte  

 opstå.
Til nr. 4 I henhold til lovens § 2, stk. 2, indgår  

 de indtægter, der tilfalder staten og hjemmestyret som aktionærer  

 i Nunaoil A/S, i den samlede indtægtsfordeling mellem staten og  

 hjemmestyret, som foretages i henhold til § 22 i lov om mineralske  

 råstoffer i Grønland (råstofloven). Statens og  

 hjemmestyrets indtægter som aktionærer i selskabet omfatter  

 primært udbytte og kapitaludlodninger fra selskabet.
Indtægter  

 ved overdragelser i henhold til § 1, nr. 3, er ikke omfattet af  

 indtægtsfordelingen.
 I konsekvens af den foreslåede bestemmelse i  

 § 1, nr. 3, om muligheden for at overdrage statens og hjemmestyrets  

 aktieposter foreslås lovens § 2, stk. 2, som bliver et nyt  

 stk. 3, præciseret således, at det fremgår, at uanset  

 om en sådan overdragelse er foretaget, vil de indtægter, der  

 tilfalder aktionærerne i Nunaoil A/S, og som således direkte  

 eller indirekte tilfalder staten og hjemmestyret, fortsat indgå i  

 opgørelsen af den samlede indtægtsfordeling i henhold til  

 råstoflovens § 22, uanset at indtægterne tilkommer det  

 selskab, aktierne er overdraget til.
BILAG Vurdering af konsekvenser af lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommune Merindtægt for staten på 7 mill. kr. i 1999.  

 Eventuelt merindtægter for staten på længere sigt.
En  

 overdragelse af statens aktiepost  til DONG vil give en salgsindtægt.  

 Overdragelsen vil blive forelagt ved aktstykke.
Ingen konsekvenser for  

 kommuner og amtskommuner.
Ingen Administrative konsekvenser for stat, kommuner og  

 amtskommuner.
Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet.
