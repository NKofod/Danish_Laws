Cirkulæreskrivelse om fradrag i dagpenge  

 i forbindelse med indtægt i ledighedsperiode Kommentarer m.v.:
 Indtægt som medlem af amtsankenævn  

 medfører fradrag, idet vederlaget beregnes pr. sag og således  

 har karakter af en egentlig arbejdsindtægt.
 Belægning af dagpengekortene sker ved omregning, da  

 den medgåede tid til indtægten ikke alene kan henføres til  

 selve mødet i amtsankenævnet.
 Meddelelse om afgørelsen:
Et medlem klagede over, at der blev foretaget fradrag  

 på grundlag af indtægter som medlem af et amtsankenævn.
I  

 klagen anføres, at hvervet må henføres under  

 undtagelserne i bekendtgørelsen § 2, stk. 3, at der er tale om  

 en fritidsaktivitet, og at rådighedskravet er opfyldt bortset  

 fra den medgåede tid til selve mødet.
 Ankenævnet tiltrådte direktoratets og kassens  

 afgørelse med henvisning til, at der med det omhandlede hverv er  

 forbundet et fast vederlag pr. sag, og at der således er en egentlig  

 aflønning forbundet med hvervet, jfr. bekendtgørelsens § 2,  

 stk. 2.
