 Lov om landvæsensretter (lovbekendtgørelse nr. 133 af 6. marts 1970) er  

 fra den 1. november 1983 overført fra miljøministeriet til  

 justitsministeriet, jfr. bekendtgørelse nr. 510 af 28. oktober 1983.
 I henhold til lovens § 9 er landvæsenskommissærerne udnævnt således, at  

 halvdelen af kommissærerne skal afgå pr. 31. oktober 1985.
 Der er taget initiativ til en ændring af loven, men et resultat af disse  

 overvejelser kan ikke forventes at foreligge i indeværende år, hvorfor  

 justitsministeriet skal anmode amtsrådet om at fremkomme med en samlet  

 indstilling om udnævnelse (genudnævnelse) af landvæsenskommissærer for en ny  

 8 årig periode.
 For nye landvæsenskommissærer bedes fødselsdag og -år anført i  

 indstillingen.
 I forbindelse med indstillingen skal man anmode amtsrådet om at tage op  

 til overvejelse, om antallet af kommissærer bør nedbringes, jfr. herved § 9,  

 stk. 1 i nævnte lov.
 Såfremt amtsrådet finder, at antallet af landvæsenskommissærer bør  

 nedbringes, kan dette eksempelvis ske ved, at indstillingen om udnævnelse for  

 den kommende 8 årige periode omhandler halvdelen af det antal kommissærer,  

 amtsrådet finder, der fremtidig bør være for hvert område.
 P.M.V.
 E.B.
K.A.
Knudsen Cirkulærskrivelse til samtlige amtsråd.
