I.
Skovtilsynet og dets opgaver.
 1.
Ved bekendtgørelse nr. 57 af 20. februar 1978 har miljøministeriet i  

 medfør af skovlovens § 21 henlagt skovtilsynet under statsskovdistrikterne.  

 Det påhviler herefter distrikterne at føre tilsyn med skovlovens  

 overholdelse.
Såfremt en skovejendom er beliggende i 2 eller flere  

 tilsynskredse, må skovsagerne alt efter deres karakter behandles enten af det  

 ene distrikt eller af distrikterne i forening.
 2.
 Stk. 1.  Efter følgende bestemmelser i skovloven  

 tilkommer der skovtilsynet en selvstændig adgang til at træffe afgørelser:
 Distrikternes afgørelser kan af vedkommende skovejer påankes til statens  

 skovnævn i medfør af skovlovens § 23.
 Stk. 2.  Tilladelser i henhold til skovlovens § 17 må  

 kun udstedes for indtil 10 år.
 3.
 Stk. 1.  Ifølge §§ 2-4 i miljøministeriets  

 bekendtgørelse nr. 540 af 27. oktober 1975 skal følgende opgaver og  

 beføjelser varetages og udøves af skovstyrelsen:
 Stk. 2.  Distrikterne bistår skovstyrelsen med hensyn  

 til oplysningen af de i stk. 1 omhandlede sager og afgiver indstilling til  

 styrelsen om sagernes afgørelse.
 4.
Stk. 1.  I sager, der vedrører en ved hedeselskabets  

 medvirken oprettet plantage i Jylland, indhenter distriktet en erklæring fra  

 vedkommende distriktsskovrider under hedeselskabet.
Til plantager henregnes  

 alle plantager og småplantninger over 2 1/2 ha, hvortil der er ydet  

 statstilskud gennem hedeselskabet.
 Stk. 2.  I sager, der vedrører andre skove end de i stk.  

 1 nævnte og som er tilsluttet en småskovsforening, indhenter distriktet en  

 erklæring fra vedkommende småskovskonsulent.
 Stk. 3.  Erklæringer, der er indhentet i medfør af stk.  

 1 og stk. 2, skal medfølge distriktets indstilling til skovstyrelsen i de  

 foran, post 3, nævnte sager og til statens skovnævn i de i post 2, stk. 1,  

 nævnte ankesager.
II.
Skovtilsynets udøvelse.
A.
Almindelige bestemmelser.
 5.
 Distrikterne kan når som helst i embeds medfør foretage besigtigelse af  

 ejendomme i tilsynskredsen, såvidt muligt efter forudgående meddelelse til  

 ejeren eller dennes repræsentant.
 6.
Stk. 1.  Såfremt distrikterne bliver opmærksomme på  

 overtrædelser af skovlovens bestemmelser, skal der gives skovejeren eller  

 dennes repræsentant lejlighed til at udtale sig. Åstedsforretning skal  

 afholdes, såfremt der fremsættes ønske herom.
I tilfælde, hvor skovtilsynet  

 har selvstændig adgang til at afgøre sagen, jfr. foran post 2 træffer  

 distrikterne aftale med skovejeren om, hvorledes mangler skal afhjælpes eller  

 giver påbud herom.
I andre sager gives indberetning til skovstyrelsen.
 Stk. 2.  Såfremt påbud om tilplantning med bestemte  

 træarter eller om anvendelse af særlige kulturmetoder skønnes påkrævet,  

 indstiller distrikterne til skovstyrelsen, at der meddelels fornøden  

 bemyndigelse i medfør af skovlovens § 9, stk. 2.
 7.
Såfremt ejeren eller en repræsentant for denne har været til stede ved  

 eftersyn af en skov og der er indgået en aftale eller meddelt påbud, indføres  

 resultatet af eftersynet i tilsynsprotokollen, der herefter underskrives af  

 distriktet og ejeren eller dennes repræsentant.
Der tilsendes ejeren en  

 udskrift af protokollen.
Har ejeren ikke været repræsenteret ved eftersynet,  

 fremsendes eventuelt påbud ved anbefalet brev.
B.
Hugst til salg efter ejerskifte.
 8.
Stk. 1.  Når distriktet modtager anmodning om tilladelse  

 til hugst til salg i medfør af skovlovens § 11, stk. 1, skal der foretages et  

 eftersyn af skoven.
Hugstattest må kun udstedes, såfremt den påtænkte hugst  

 ikke strider mod bestemmelserne i skovlovens § 6 om god skovdrift og der  

 heller ikke på fredskovspligtig grund henligger uudførte kulturarbejder.  

 Attesten kan udstedes for indtil 3 hugstår.
Ved attesten pålægges det  

 skovejeren at udføre kulturarbejder, som den tilladte hugst måtte gøre  

 nødvendig.
Stk. 2.  I attesten skal det omtrentlige kvantum træ,  

 der kan hugges i de pågældende hugstår, angives i kbm, og det kan  

 udspecificeres efter de forskellige træarter og aldersgrupper.
Det bør  

 endvidere anføres, i hvilke områder af skoven hugsten skal foretages.
Stk. 3.  Det ved eftersynet passerede samt ordlyden af  

 den udstedte attest kan indføres i tilsynsprotokollen, der i så fald  

 underskrives både af ejeren eller hans repræsentant og af skovtilsynet.
Er  

 protokol anvendt, fremsendes udskrift heraf til ejeren.
I andre tilfælde  

 fremsendes hugstattest ved anbefalet brev.
 9.
 På skovejendomme, hvortil der er knyttet en permanent forstlig ledelse og  

 der foreligger en driftsplan, der kan godkendes af skovtilsynet, kan der  

 udstedes hugstattest for indtil 10 år under forudsætning af, at ejeren ved  

 påtegning på driftsplanen har forpligtet sig over for skovtilsynet til at  

 følge denne.
 10.
Stk. 1.  Er skoven med hele sit areal enten indmeldt i  

 en af de anerkendte småskovsforeninger eller administreres den af  

 hedeselskabet, kan attesten udstedes for perioder af 5 år.
Vedkommende  

 småskovsforenings konsulent eller hedeselskabets skovrider er i så fald  

 ansvarlig for skovens drift overfor skovtilsynet og foretager eftersynene.
Stk. 2.  Ved første eftersyn udfærdiges et protokollat,  

 i hvilke der gives en kort beskrivelse af skovens tilstand efterfulgt af  

 ordlyden af den foreslåede tilladelse til hugst til salg for de nærmeste 5 år  

 og opregning af de kulturarbejder m.v., der bør kræves udført i den kommende  

 5-års periode som betingelse for hugsttilladelsen.
Ved udløbet af den første  

 5-års periode foretages fornyet eftersyn, hvorpå der udfærdiges tilsvarende  

 protokollat vedrørende den sidste 5-års periode.
 Stk. 3.  Det ved hvert eftersyn udfærdigede protokollat  

 underskrives af ejeren og småskovsforeningens/hedeselskabets skovrider.  

 Genpart af protokollatet fremsendes i 3 eksemplarer til approbation hos  

 skovtilsynet, som tilstiller ejeren og småskovsforeningens/hedeselskabets  

 skovrider hver et godkendt eksemplar af protokollatet.
 Stk. 4.  Såfremt der ved et eftersyn opstår uenighed  

 mellem ejeren og småskovsforeningens/hedeselskabets skovrider, skal  

 skovrideren tilkalde skovtilsynet.
 stk. 5.  Det skal i hugstattesten anføres, at attesten  

 bortfalder, såfremt skoven udmeldes af småskovsforeningen, respektive udgår  

 af hedeselskabets administration.
 11.
 I de §§ 8, 9 og 10 nævnte tilfælde afholdes altid ved 10-års periodens  

 udløb et afsluttende eftersyn med tilhørende protokollat om skovens tilstand.
C.
Det 8-årige tilsyn.
 12.
 For at sikre overholdelsen af skovlovens bestemmelser om fredskov skal  

 skovtilsynet efterse samtlige tilsynskredsens fredskove såvidt muligt  

 indenfor en 8-årig periode.
III.
Skødepåtegninger.
 13.
Stk. 1.  Distriktet skal påtegne skøder, i hvilke  

 sælgeren på tro og love har erklæret, at der findes skov eller  

 fredskovspligtig grund på ejendommen.
Det samme gælder skøder uden sådan  

 erklæring, såfremt de er udstedt af en fogedret eller skifteret.
Stk. 2.  Andre skøder, der fremkommer til påtegning, er  

 distriktet berettiget til at påtegne, såfremt arkivets oplysninger skønnes  

 fyldestgørende.
I modsat fald returneres skødet til forsyning med sælgers  

 erklæring.
 14.
 Stk. 1.  Når distriktet med sikkerhed kan fastslå, at de  

 ved skødet overdragne skovarealer ikke er fredskovspligt undergivet eller at  

 der ikke findes skov eller fredskovspligtig grund på ejendommen, formuleres  

 den i skovlovens § 10, stk. 3, omhandlede skødepåtegning således:
»Foranstående skøde er anmeldt for skovtilsynet den .................................................................
 På de overdragne arealer findes ikke fredskov eller fredskovspligtig  

 grund«.
 Stk. 2.  I andre tilfælde formuleres skødepåtegningen  

 således:
»Foranstående skøde er anmeldt for skovtilsynet den .................................................................
 I henhold til skovlovens § 10 erklæres herved, at  

 .....................................................................
 er fredskov.
 Såfremt skoven(e) ikke tidligere er blevet anset som fredskov, kan ejeren  

 inden 4 uger efter skødets tinglysning overfor skovstyrelsen begære  

 spørgsmålet om fredskovspligt undersøgt og afgjort«.
Det bør i påtegningen såvidt muligt anføres, hvilke arealer, der er  

 fredskov.
Overdrages der ved skødet tillige skovarealer, der ikke er  

 fredskovspligt undergivet, bør påtegningen gives tilføjelse om, at disse  

 arealer ikke er fredskov.
 15.
 Stk. 1.  Kopier af de meddelte skødepåtegninger  

 indsendes månedsvis til skovstyrelsen på særlige blanketter.
Stk. 2.  Tilsvarende underretning sendes til  

 hedeselskabets distriktsskovrider, såfremt ejerskiftet vedrører en ved  

 hedeselskabets medvirken oprettet plantage i Jylland, og til vedkommende  

 småskovskonsulent, hvis der er tale om anden skov.
Det påhviler  

 hedeselskabets skovridere og småskovskonsulenterne i tilfælde, hvor  

 underretningen ved en fejltagelse måtte være fremsendt til forkert adressat  

 at videresende blanketten til rette vedkommende.
 16.
 Sager om påtegning af skøder skal som følge af de med skødets tinglysning  

 forbundne økonomiske interesser såvidt muligt ekspederes omgående.
IV.
Forskellige bestemmelser.
 17.
Stk. 1.  En på et statsskovdistrikt ansat person må ikke  

 deltage i behandlingen af tilsynssager, når han 1. Selv er part i sagen eller personlig interesseret i  

 dens udfald eller 2. Varigt eller lejlighedsvis står i privat tjeneste  

 hos skovejeren eller 3. Er beslægtet eller besvogret med den pågældende  

 skovejer i op- eller nedstigende linie eller i sidelinien så nær som  

 søskendebørn eller er skovejerens ægtefælle, værge, adoptiv- eller plejefader  

 eller -moder, adoptiv- eller plejebarn.
 Stk. 2.  Er statsskovrideren inhabil i medfør af stk. 1,  

 skal sagen overgives til en anden skovtilsynskreds, der udpeges af  

 skovstyrelsen.
 18.
 Udstedelse af den i skovlovens § 10, stk. 2, omhandlede erklæring om  

 skovens tilstand må først ske, efter at distriktet har foretaget en  

 besigtigelse af skoven.
 19.
Nærværende instruks træder i kraft 1. november 1978. Instruks af 4.  

 oktober 1935 for tilsynet med de private skove med tillæg af 12. maj 1939 og  

 ændringer af 20. juni 1969 samt landbrugsministeriets regler af 16. juli 1960  

 for tilsynet med de ved det danske hedeselskabs medvirken oprettede plantager  

 i Jylland ophæves.
Skovstyrelsen kan dog lade sager behandle efter de  

 hidtidige regler, såfremt de er modtaget i styrelsen, et statsskovdistrikt  

 eller hedeselskabet inden den 1. november 1978 eller et statsskovdistrikt  

 eller hedeselskabet har medvirket ved sagens forberedelse inden denne dato.
 Foranstående instruks approberes.
