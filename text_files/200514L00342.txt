Betænkning afgivet af Trafikudvalget den 21. marts 2006 Betænkning over Forslag til lov om ændring af lov om  

 kystbeskyttelse (Formålsbestemmelse, præcisering af  

 lovbestemmelser, forenkling af klageadgang, berigtigelse af ulovlige forhold  

 m.v.) [af transport- og energiministeren (Flemming  

 Hansen)] 1. Ændringsforslag Transport- og energiministeren har stillet 2 ændringsforslag til  

 lovforslaget.
2. Udvalgsarbejdet Lovforslaget blev fremsat den 25. januar 2006 og var til 1.  

 behandling den 2. februar 2006. Lovforslaget blev efter 1. behandling henvist  

 til behandling i Trafikudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og transport- og energiministeren sendte den 19. december 2006 dette  

 udkast til udvalget, jf.
TRU alm. del  bilag 167. Den 25. januar 2006  

 sendte transport-  

 og energiministeren de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra  

 Michael  

 Andersen,  

 Viby, og 5 skriftlige henvendelser fra SIC (Skagen  

 Innovation Center).
Deputationer Endvidere har SIC mundtligt over for udvalget redegjort for sin  

 holdning til lovforslaget.
Spørgsmål Udvalget har stillet 22 spørgsmål til transport- og  

 energiministeren til skriftlig besvarelse, som denne har besvaret.
 Nogle af udvalgets spørgsmål til transport- og energiministeren og  

 dennes svar herpå er optrykt som bilag 2 i betænkningen.
3. Indstillinger og politiske bemærkninger Et  

  

 flertal  


  

 i udvalget  

  

 (udvalget med undtagelse af  

 DF) indstiller lovforslaget til  

  

 vedtagelse  

  

 med de stillede ændringsforslag.
 Det Radikale Venstres  

 medlem af udvalget vil samtidig med sin tilslutning til lovforslaget opfordre  

 regeringen til snarest at foretage en kulegravning af, hvordan  

 kystbeskyttelsen  

 i Danmark i et længere perspektiv bedst kan varetages i lyset af de  

 omfattende  

 klimaforandringer, der vil lægge et stort pres på de danske kyster.
Enhedslistens medlem af  

 udvalget bemærker, at Enhedslisten som udgangspunkt mener, at det er godt, at  

 kommunerne deltager i kystbeskyttelsen, men med kommunalreformen risikeres  

 det,  

 at den enkelte kommune får færre ressourcer til at varetage opgaven, end  

 amterne havde.
Forvaltningen af kysten bliver splittet op mellem flere  

 myndigheder og geografiske enheder, og det giver risiko for uens praksis og  

 mangel på sammenhæng.
Faren for, at  

 forvaltningen af kysterne fremover vil tage udgangspunkt i andre interesser  

 end  

 dem, der er foreslået som lovens formål, nemlig lokale erhvervsinteresser, er  

 også større, når kommunerne overtager forvaltningen.
Derfor er det meget  

 væsentligt, at lovens formålsbestemmelse understreger, at kysten er et stykke  

 natur, der skal beskyttes som natur.
Enhedslisten lægger i den  

 forbindelse vægt på transport- og energiministerens besvarelse af spørgsmål  

 14,  

 hvoraf det fremgår, at hensynet til landskabets bevarelse, kysternes  

 naturlige  

 dynamik og den rekreative udnyttelse af kysten fortsat vil indgå med  

 væsentlig  

 vægt.
Det fremgår ligeledes, at Kystdirektoratet har myndighedskompetencen,  

 og  

 at ministeren har fuld tillid til, at direktoratet vil sikre en efterlevelse  

 af  

 intentionerne i loven.
Kysterne er noget helt  

 unikt, og at Danmark har så lange sammenhængende kyststrækninger tillige med  

 mange forskellige typer kystnatur, gør Danmark til noget særligt.
Det er i  

 den  

 forbindelse vigtigt at være opmærksom på, at klimaforandringer kan komme til  

 at  

 stille Danmark over for helt nye udfordringer, når det gælder investeringer i  

 kystbeskyttelse og sikring af forskellige arters mulighed for at »vandre«  

 langs  

 kysterne og kystnære områder.
En bedre samordning af nationale strategier  

 over for  

 klimaforandringer og beskyttelse af kystområder som natur vil efter  

 Enhedslistens mening nødvendiggøre, at kystbeskyttelse bliver en statslig  

 opgave, hvilket også er et tema, som har været drøftet under debatten om  

 lovforslaget.
Flere høringssvar har  

 omtalt, at kystbeskyttelsesloven giver mulighed for samme dialog med  

 offentligheden  

 som andre anlægsarbejder kræver, og at det ikke er tydeligt, i hvilket omfang  

 VVM-bestemmelserne gælder for kystarbejder.
Dette ligger Enhedslisten stærkt  

 på  

 sinde, og Enhedslisten hæfter sig derfor ved transport- og energiministerens  

 besvarelse af spørgsmål 16 og 17, idet Enhedslisten forventer, at  

 Kystdirektoratet tolker begrebet »skade på miljøet« bredt, og at  

 påvirkningerne  

 af kysten og den omgivne natur således også vurderes, når der gennemføres  

 kystbeskyttelse.
Et  

  

 mindretal  


  

 i udvalget  

  

 (DF) indstiller lovforslaget  

 til  

  

 forkastelse  

  

 ved 3.  

 behandling.
Mindretallet vil stemme for de stillede ændringsforslag.
 Dansk Folkepartis medlemmer af udvalget kan ikke stemme for det  

 fremsatte forslag til ændringer af kystbeskyttelsesloven, idet lovforslaget  

 efter Dansk Folkepartis mening er perspektivløst.
 Kendsgerningerne er, at den gamle kystbeskyttelseslov fra 1988  

 aldrig kom til at fungere på grund af manglende økonomi, idet  

 kystbeskyttelsen i  

 Danmark er henlagt til de private grundejere, som bor nærmest havet, i  

 modsætning til i vore nabolande, hvor kystbeskyttelse er en offentlig opgave.
 Endvidere fremgår det af de indsendte høringssvar, at der sammenholdt  

 med Kystdirektoratets egne tal og bilag er dokumentation for, at  

 kystbeskyttelsen på Vestkysten har en effektivitet på minus 170 pct. trods en  

 årlig  

 investering på ca. 80 mio. kr.
Dette bekræftes af situationen ved Søndervig, hvor  

 Kystdirektoratet mellem den 15. og den 20. oktober 2005 pumpede  

 90.000 m3  

 sand ind foran Søndervig.
Sandet var imidlertid skyllet i havet 14 dage  

 senere.  

 Efterfølgende tog havet yderligere  

 250.000  

 m3  

 af klitterne foran Søndervig, hvorefter Kystdirektoratet byggede en granitmur  

 foran Søndervig og pumpede sand ind for yderligere 25 mio. kr.
Store dele af  

 dette sand var skyllet i havet inden udgangen af 2005, og Kystdirektoratet  

 har  

 nu igen pumpet  

 300.000 m3  

 sand  

 ind foran Søndervig allerede i februar måned 2006, idet havet nu er på vej  

 ind  

 i klitterne igen efter en samlet investering på ca. 40 mio. kr. ved  

 Søndervig.
 Efterfølgende har det desuden vist sig, at Kystdirektoratet nu  

 har bygget skråningsbeskyttelse af norske granitsten langs  

 25 km  

 af  

 100 km  

 af Vestkysten, idet kysten ikke  

 kunne sikres forsvarligt med sandfodring for 1,2 mia. kr.
 Dansk Folkeparti mener derfor, at nye, miljøvenlige  

 kystbeskyttelsesmetoder skal fremmes mest muligt, idet videnskabelige  

 diskussioner om deres virkning reelt kun forsinker og forstyrrer  

 beslutningsprocessen.
Forslaget til ændringerne i den nuværende kystbeskyttelseslov  

 tager heller ikke højde for den globale vandstandsstigning, som vil være et  

 meget væsentligt problem i fremtiden.
Det er efter Dansk Folkepartis mening  

 ikke forsvarligt at vedtage en ny kystbeskyttelseslov, som ikke sikrer  

 Danmark  

 for fremtiden, og når der ikke tages hensyn til den globale  

 vandstandsstigning,  

 idet det bemærkes, at større anlægsarbejder i Danmark sikres mod en  

 vandstandsstigning  

 på  

 48 cm.
 På denne baggrund er det efter Dansk Folkepartis mening en  

 offentlig opgave at sikre Danmark mod havet.
Det er Dansk Folkepartis opfattelse, at feltforsøg med trykudligningsmoduler  

 er langt mere effektive end tidligere kendte kystbeskyttelsesmetoder.
Således  

 er stranden ved Skagen Klitplantage i et forsøgsområde hævet  

 19 cm  

 i forhold til stranden i 1999,  

 hvor anlægget blev etableret sydvest for Gammel Skagen.
I modsætning hertil  

 er  

 middelstrandhøjden siden 1999 sænket med henholdsvis  

 44 cm. og  

 28 cm  

 i forsøgets to referenceområder.
 I tillæg hertil skal nævnes, at effektiviteten af feltforsøg med  

 trykudligningsmoduler også er dokumenteret ved Lønstrup, hvor erosionen på 3  

 år  

 kun var  

 750 m3  

 pr. km.  

 I samme periode blev bølgebryderne ved Lønstrup sandfodret med  

 84.400 m3  

 sand til en pris af ca. 5 mio. kr.
 Trykudligningsmetoden er efter Dansk Folkepartis opfattelse ikke  

 bare mere effektiv end sandfodring, men den kan også sikre Danmark mod de  

 kommende vandstandsstigninger.
Dansk Folkeparti ønsker i den forbindelse et feltforsøg med  

 trykudligningsmoduler etableret straks ved Søndervig på en strækning af  

 20 km.
Behovet for dette understreges  

 af, at et feltforsøg med trykudligningsmoduler ved Hvide Sande og Nymindegab  

 har resulteret i et kysttillæg på  

 265.000  

 m3  

 sand på kun 6 måneder.
Dansk Folkeparti bemærker, at sandfodring generelt opfattes som  

 en af de anerkendte kystbeskyttelsesmetoder.
Fakta er imidlertid som nævnt,  

 at  

 sandfodringen på den jyske vestkyst har en effektivitet på minus 170 pct.  

 årligt efter en investering på ca. 80 mio. kr. om året.
Dansk Folkeparti  

 finder  

 det i den forbindelse også bemærkelsesværdigt, at prisen på sandfodring på  

 Vestkysten  

 faldt til det halve i 2004, efter at feltforsøg med trykudligningsmoduler  

 blev  

 tilbudt til beskyttelse af 100 km af Vestkysten for 25 mio. kr.  

 årligt.
For så vidt angår de kystbeskyttelsesmetoder, der generelt  

 opfattes som anerkendte, kan Dansk Folkeparti desuden henvise til  

 regionplanen  

 for Nordjyllands Amt punkt 5.5.6, hvoraf det nu fremgår, at det ikke længere  

 er  

 tilladt at benytte faste konstruktioner (høfder og bølgebrydere) til  

 kystbeskyttelse.  

 Baggrunden for dette direkte forbud mod faste konstruktioner er de fejlslagne  

 projekter ved Lønstrup med bølgebrydere samt høfder, som har forøget  

 kysterosionen i stedet for at begrænse den.
Kystdirektoratets såkaldt  

 anerkendte metoder med hårde konstruktioner er nu således direkte forbudte i  

 Nordjyllands amt.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 transport- og energiministeren,  

  

 tiltrådt af  

  

 udvalget:
Til § 1 1)  

  

 I den under  

  

 nr. 12  

  

 foreslåede ændring af  

  

 §  

 18  

  

 indsættes før de foreslåede nye stykker som nyt stykke:
»Stk. 2.  

  

 Kommunalbestyrelsens afgørelser efter loven eller regler fastsat efter loven  

 kan påklages af Danmarks Naturfredningsforening, Friluftsrådet, Grundejernes  

 Landsorganisation og Fritidshusejernes Landsforening.
Transport- og  

 energiministeren  

 kan fastsætte regler om, at andre, lignende interesseorganisationer tillige  

 kan  

 påklage disse afgørelser.« De foreslåede stk. 2 og  

 3 bliver herefter stk. 3 og 4, og stk. 24 bliver herefter stk.  

 57.
[Interesseorganisationers klagemulighed] 2)  

  

 Efter nr. 13 indsættes som nyt  

 nummer:
 »01.  

  

 I  

  

 § 19, stk. 1,  

  

 indsættes som  

  

 2. pkt.:
»Ministeren kan ligeledes fastsætte bestemmelser om  

 interesseorganisationers adgang til at klage over afgørelser efter loven  

 eller  

 efter bestemmelser fastsat efter loven, som er truffet af en institu-tion  

 under  

 ministeriet.«« [Bemyndigelse vedrørende bestemmelser om klageadgang] Bemærkninger Til nr. 1 Afgørelser vedrørende kystbeskyttelse kan i den gældende lov om  

 kystbeskyttelse kun påklages af den, afgørelsen er rettet til, og af enhver,  

 der må antages at have en væsentlig individuel interesse i sagen.  

 Interesseorganisationer vil derfor kun i sjældne tilfælde være  

 klageberettigede.
Med det foreliggende ændringsforslag foreslås det, at Danmarks  

 Naturfredningsforening, Friluftsrådet, Grundejernes Landsorganisation og  

 Fritidshusejernes Landsforening bliver klageberettigede med hensyn til  

 kommunalbestyrelsens afgørelser efter loven.
Det foreslås desuden, at  

 transport-  

 og energiministeren får mulighed for at fastsætte regler om, at andre,  

 lignende  

 interesseorganisationer er klageberettigede med hensyn til  

 kommunalbestyrelsens  

 afgørelser efter loven.
Forslaget er således i overensstemmelse med den  

 udvidede klageadgang, der findes i mange love på miljøområdet, og med  

 bestemmelserne  

 i Århuskonventionen.
 Det er formålet med ændringsforslaget, at der gives klageadgang  

 til interesseorganisationer, der repræsenterer væsentlige interesser  

 vedrørende  

 naturbeskyttelse og rekreativ udnyttelse af kysterne, samt  

 interesseorganisationer, der repræsenterer en væsentlig del af de grundejere,  

 som kan blive berørt af kystbeskyttelsesforanstaltninger.
Til nr. 2 Ændringsforslaget giver ministeren mulighed for at fastsætte,  

 hvilke interesseorganisationer der er klageberettigede med hensyn til  

 afgørelser,  

 der er truffet af en institution under ministeriet, som ministeren har  

 bemyndiget til at træffe afgørelser efter loven eller efter bestemmelser  

 fastsat efter loven.
 De fleste af transport- og energiministerens beføjelser er  

 delegeret til Kystdirektoratet, og ændringsforslaget giver på den måde  

 ministeren mulighed for at gøre en række interesseorganisationer  

 klageberettigede med hensyn til de afgørelser, som Kystdirektoratet træffer  

 efter delegation fra transport- og energiministeriet.
 Der henvises i øvrigt til bemærkningerne til nr. 1.
Kim Andersen (V)   

 Gitte Lillelund Bech (V)   

 Jacob Jensen (V)   

 Flemming Damgaard Larsen (V)  

  

  fmd.  

  

 Karsten Nonbo (V)   

 Walter Christophersen (DF)   

 Jørn Dohrmann (DF)   

 Henriette Kjær (KF)  

  

  nfmd.  

  

 Allan Niebuhr (KF)   

 Poul Andersen (S)   

 Torben Hansen (S)   

 Klaus Hækkerup (S)   

 Jens Christian Lund (S)   

 Jytte Wittrock (S)   

 Martin Lidegaard (RV)   

 Poul Henrik Hedeboe (SF)   

 Søren Egge Rasmussen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 127 Bilagsnr.
Titel 1 Høringssvar og høringsnotat, fra transport- og  

 energiministeren 2 Forslag til tidsplan for udvalgets behandling af  

 lovforslaget 3 Henvendelse af 28/1-06 fra  

 Michael Andersen,  

 Viby, vedrørende  

 ændringsforslag til L 127 4 Godkendt tidsplan for udvalgsbehandlingen af lovforslaget 5 Kopi af besvarelser af § 20-spørgsmål vedrørende  

 kystbeskyttelse 6 Henvendelse af 7/2-06 fra SIC  

 vedrørende kombinationen af Kystdirektoratets traditionelle  

 kystbeskyttelsesmetoder med SICs metoder 7 Henvendelse af 14/2-06 fra SIC vedrørende fejl i rapport om  

 forsøg ved Gammel Skagen 8 Henvendelse af 27/2-06 fra SIC om, at  

 trykudligningssystemet kan sikre Danmark mod de kommende globale  

 vandstandsstigninger 9 Fortroligt bilag 10 Talepapir modtaget fra SIC ved foretræde i Trafikudvalget  

 28/2-06 11 Ændret tidsplan for udvalgsbehandlingen af lovforslaget 12 Kopi af svar på SICs henvendelse af 5/2-06 til  

 transport- og energiministeren, fra transport- og energiministeren 13 Kopi af TRU alm. del  svar på spm. 282 fra transport- og  

 energiministeren med kommentar til talepapir udleveret af SIC ved dets  

 tidligere  

 foretræde i TRU 31/1-06 14 Transport- og energiministerens ændringsforslag til L 127 15 1. udkast til betænkning Oversigt over spørgsmål og svar vedrørende L 127 Spm.nr.
Titel 1 Spm. om kommentar til henvendelse af 28/1-06 fra  

 Michael Andersen,  

 Viby, til transport-  

 og energiministeren, og ministerens svar herpå 2 Spm. om ministerens holdning, hvis offentlighedens adgang  

 til kysterne blev vægtet højere i lovens formålsparagraf, til transport- og  

 energiministeren, og ministerens svar herpå 3 Spm. om bestemmelserne om at kunne pålægge grundejerne at  

 bringe ulovlige kystbeskyttelsesanlæg i orden, til transport- og  

 energiministeren,  

 og ministerens svar herpå 4 Spm., om det ikke ville være rimeligt, hvis der i loven  

 blev givet klageadgang til ngoer som Naturfredningsforeningen,  

 Friluftsrådet  

 og tilsvarende organisationer, til transport- og energiministeren, og  

 ministerens  

 svar herpå 5 Spm. om at kombinere Kystdirektoratets traditionelle  

 kystbeskyttelsesmetoder med SICs metode m.v., til transport- og  

 energiministeren.,  

 og ministerens svar herpå 6 Spm. om, hvem der skal betale for kystsikringen i et  

 længere perspektiv m.v., til transport- og energiministeren, og ministerens  

 svar herpå 7 Spm. om Justitsministeriets vurdering af, i hvilket  

 omfang interesseorganisationernes udelukkelse fra klageadgangen er i  

 overensstemmelse med Århuskonventionen, til transport- og energiministeren,  

 og ministerens svar herpå 8 Spm. om at lempe mulighederne for at påklage afslag, til  

 transport- og energiministeren, og ministerens svar herpå 9 Spm. om kommentar til henvendelse af 7/2-06 fra SIC vedrørende  

 kombination af Kystdirektoratets traditionelle kystbeskyttelsesmetoder med  

 SICs metode, til transport- og energiministeren, og ministerens svar  

 herpå 10 Spm. om Kystdirektoratets oversigter over  

 sandindpumpninger m.v., til transport- og energiministeren, og ministerens  

 svar herpå 11 Spm. om notat fra Professor Burchardt om et forsøg  

 bekostet af Nordjyllands Amt og Skagen Kommune, hvoraf det skulle fremgå, at  

 SICs system ikke har nogen indvirkning, til transport- og  

 energiministeren,  

 og ministerens svar herpå 12 Spm. om, hvad det vil koste at sikre Danmarks kyster mod  

 en vandstandsstigning på  

 75 cm  

 over de næste 100 år efter hollandsk standard, til transport- og  

 energiministeren, og ministerens svar herpå 13 Spm., om ministeren mener, at sikring af de danske kyster  

 fortsat er en privat opgave, som skal betales af de grundejere, som ligger  

 nærmest  

 havet, til transport- og energiministeren, og ministerens svar herpå 14 Spm., om ministeren vil lade det fremgå af lovens  

 formålsbestemmelse, at kysten er et stykke natur, som skal beskyttes frem for  

 beskyttelsen af en bestemt ejendom, til transport- og energiministeren, og  

 ministerens  

 svar herpå 15 Spm. om ministerens holdning til forslaget om en  

 kystfond, som anføres i nogle af høringssvarene, til transport- og  

 energiministeren, og ministerens svar herpå 16 Spm. om, i hvilket omfang VVM-bestemmelserne gælder for  

 kystbeskyttelsesarbejde, til transport- og energiministeren, og ministerens  

 svar herpå 17 Spm. om baggrunden for, at der ikke gælder bestemmelser  

 om almindelig offentlig høring, når amter eller kommuner udfører  

 kystbeskyttelse,  

 til transport- og energiministeren, og ministerens svar herpå 18 Spm. om, hvorledes kysterne er beskyttede som naturtype i  

 forhold til den beskyttelse af naturtyper, der ligger under  

 naturbeskyttelsesloven, til transport- og energiministeren, og ministerens  

 svar herpå 19 Spm. om kommentar til henvendelse af 14/2-06 fra SIC  

 vedrørende fejl i rapport om forsøg ved Gammel Skagen, til transport- og  

 energiministeren, og ministerens svar herpå 20 Spm. om kommentar til artiklen »Er spøgelsesbyer langs kysten  

 et fremtidsscenarie?« fra Danmarks Radios hjemmeside, www.dr.dk, til  

 transport- og energiministeren, og ministerens svar herpå 21 Spm. om kommentar til henvendelse af 27/2-06 fra SIC om,  

 at trykudligningssystemet kan sikre Danmark mod de kommende globale  

 vandstandsstigninger, til transport- og energiministeren, og ministerens svar  

 herpå 22 Spm. om kommentar til talepapir udleveret af SIC ved  

 foretræde i Trafikudvalget 28/2-06, til transport- og energiministeren, og  

 ministerens svar herpå Bilag 2 Nogle af udvalgets spørgsmål til transport- og  

 energiministeren og dennes svar herpå Spørgsmålene og transport- og energiministerens svar herpå  

 er optrykt efter ønske fra EL Spørgsmål 14:
Vil ministeren lade det fremgå af lovens formålsbestemmelse, at  

 kysten er et stykke natur, som skal beskyttes frem for beskyttelsen af en  

 bestemt ejendom, således at f.eks. forskellige erhvervsinteresser ikke  

 bevirker, at nogle kommuner udfører kystbeskyttelse udelukkende for at sikre  

 fremtidige erhvervsinteresser, f.eks. sommerhusudlejning? Svar:
Af det høringsnotat, jeg har fremsendt til Trafikudvalget,  

 fremgår det, at »loven skal udgøre retsgrundlaget for kystbeskyttelse, lige  

 så vel  

 som naturbeskyttelsesloven skal udgøre retsgrundlaget for naturbeskyttelse.  

 Forslaget om en formålsparagraf er en understregning af, at hensynet til  

 landskabets  

 bevarelse, kysternes naturlige dynamik og den rekreative udnyttelse af kysten  

 fortsat vil indgå med væsentlig vægt ved afgørelser vedrørende  

 kystbeskyttelse.  

 Hvad angår prioriteringen, bemærkes, at såvel økonomiske hensyn som  

 kystbeskyttelsesforanstaltningens tekniske og miljømæssige kvalitet er  

 forhold,  

 der også tjener naturbeskyttelsesformål.« Jeg henviser til mine besvarelser af spørgsmål 2 og 18.
Jeg gør tillige opmærksom på, at lovforslaget ikke ændrer på  

 myndighedskompetencen.
Det er som hidtil Kystdirektoratet, der skal give  

 tilladelse,  

 før nogen må etablere  

 kystbeskyttelse.  

 Dette gælder både for borgere og kommuner.
Jeg har fuld tillid til, at  

 direktoratet, bl.a. gennem høring af relevante naturbeskyttelsesmyndigheder,  

 sikrer en efterlevelse af intentionerne i loven.
 Spørgsmål 16:
Hvad kan ministeren oplyse om den problematik, der nævnes i  

 flere af høringssvarene, om, at det ikke er klart, i hvilket omfang  

 VVM-bestemmelserne  

 gælder for kystbeskyttelsesarbejde? Svar:
Jeg har forelagt spørgsmålet for Kystdirektoratet, som er  

 statens sagkyndige på området.
Direktoratet har oplyst følgende, som jeg skal  

 henholde mig til:
 »Spørgsmålet om VVM reguleres på land af bekendtgørelse nr. 1006  

 af 20/10 2005 om supplerende regler i medfør af lov om planlægning  

 (samlebekendtgørelsen) og på søterritoriet af bekendtgørelse nr. 809 af 22/8  

 2005 om miljømæssig vurdering af visse anlæg og foranstaltninger på  

 søterritoriet  

 (VVM).
Det fremgår af begge bekendtgørelser, at kystbeskyttelsesanlæg  

 er omfattet af bekendtgørelsernes bilag 2. Heri er anført, at der skal  

 foretages en VVM-screening i overensstemmelse med de kriterier, der er anført  

 i  

 bekendtgørelsernes bilag 3, hvis det må antages, at anlægget på grund af dets  

 art, dimensioner eller placering må antages at kunne få en væsentlig  

 indvirkning  

 på miljøet.
Formålet med denne screening er at afgøre, om der skal  

 gennemføres  

 en egentlig VVM.
 Ved ændring eller udvidelse af eksisterende anlæg skal der  

 ligeledes gennemføres en screening, hvis anlægsarbejdet skønnes at kunne være  

 til skade for miljøet.
De nævnte bekendtgørelser indeholder de nødvendige retningslinjer  

 for beslutning om eventuel VVM, og der findes således ikke at være usikkerhed  

 om, hvilke regler der gælder for VVM i forbindelse med udførelse af  

 kystbeskyttelse  

 og for, hvordan området skal administreres.« Jeg kan i øvrigt oplyse, at der vil blive udarbejdet en  

 vejledning til den reviderede kystbeskyttelseslov, der bl.a. vil præcisere  

 reglerne  

 om VVM.
 Spørgsmål 17:
Hvad er baggrunden for, at der ikke gælder bestemmelser om  

 almindelig offentlig høring, når amter eller kommuner udfører  

 kystbeskyttelse? Svar:
 Jeg gør opmærksom på, at  

 kystbeskyttelsesloven  

 indeholder bestemmelser om, at amtsrådet ved behandling af sager om  

 kystbeskyttelse  

 af flere ejendomme  

 afholder et eller flere møder, der bekendtgøres i et eller flere stedlige  

 blade.
 Efter de gældende regler kan et amtsråds beslutning om  

 kystbeskyttelse  

 ved flere ejendomme  

 ikke realiseres, før Kystdirektoratet har givet tilladelse efter lovens § 16  

 til det  

 pågældende  

 kystbeskyttelse  

 sanlæg.
 De gældende regler omfatter også bestemmelser om VVM, der på  

 land reguleres af bekendtgørelse nr. 1006 af 20/10 2005 om supplerende regler  

 i  

 medfør af lov om planlægning (samlebekendtgørelsen) og på søterritoriet af  

 bekendtgørelse nr. 809 af 22/8 2005 om miljømæssig vurdering af visse anlæg  

 og  

 foranstaltninger på søterritoriet (VVM).
 Det fremgår af begge bekendtgørelser, at kystbeskyttelsesanlæg  

 er omfattet af bekendtgørelsernes bilag 2.  

 Bekendtgørelse  

 rne indeholder ligeledes regler om  

 offentliggørelse og høring som led i VVM-proceduren.
 Der er således allerede bestemmelser i den nuværende lovgivning,  

 der sikrer offentlighedens inddragelse.
Det fremgår af lovforslagets § 3, stk. 3, at kommunen, når den i  

 givet fald efter en indledende høring har besluttet at søge sagen fremmet,  

 skal  

 indkalde de grundejere, der kan blive berørt af projektet, til et møde.
Også  

 de  

 i området registrerede grundejerforeninger indkaldes til mødet.
Dette sikrer  

 efter min mening en lokal offentlighed omkring planlægnings- og  

 beslutningsprocessen.
Inden et kommunalt besluttet projekt kan udføres, skal  

 Kystdirektoratet give tilladelse dertil efter § 16 og eventuelt §  

 16 a.
Langt de fleste kommunalt  

 besluttede projekter må antages at have almindelig offentlig interesse.  

 Kystdirektoratet skal derfor, jf. lovforslagets § 16 b, offentliggøre  

 ansøgningen  

 og efterfølgende den trufne afgørelse i stedlige blade.
Dette sikrer, at også  

 interesseorganisationer kan gøre sig bekendt med projektet og fremkomme med  

 eventuelle bemærkninger eller indsigelser samt eventuelt klage over den  

 trufne  

 afgørelse.
Hertil kommer høringsreglerne i de ovennævnte  

 bekendtgørelse  

 r om VVM.
 Jeg mener derfor, at med de gældende og foreslåede regler  

 inddrages offentligheden i samme omfang som ved det, udvalget beskriver som  

 almindelig offentlig høring.
