Interessenterne i et interessentskab, der driver virksomhed med udlejning  

 af et lystfartøj, har ved anskaffelsen aftalt, at fartøjet ikke må benyttes  

 privat af interessenterne.
Det er i øvrigt oplyst, at fartøjet er finansieret  

 bl a ved midler fra en etableringskonto, som skattemyndighederne alene  

 tillader frigivet til anskaffelse af driftsmidler til udelukkende  

 erhvervsmæssig benyttelse, og at skattemyndighederne ikke har anset  

 interessenterne for at være skattepligtige af nogen værdi for privat  

 benyttelse af fartøjet.
 Da der under de foreliggende omstændigheder ikke kan statueres privat  

 benyttelse af lystfartøjet for interessentskabet, kan afgiften i forbindelse  

 med anskaffelsen og driften af lystfartøjet fuldt ud medregnes til den  

 indgående afgift.
 Klargøring af fartøjet under dets henliggen i havn er i denne forbindelse  

 ikke anset for privat benyttelse.
 Se også Mn.482.
