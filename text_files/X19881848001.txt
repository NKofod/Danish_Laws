 Små, lokale naturfyrede kraft-varmeanlæg, der alene kan anvendes som  

 supplements anlæg til anden varmeforsyning, medtages ved vurderingen af fast  

 ejendom som sædvanligt tilbehør til denne, jf.
 vurderingsloven § 9, stk. 2. Skattemæssigt behandles anlægget efter  

 reglerne i afskrivningslovens § 19.
En sparekasse forespurgte, efter hvilke regler vurderingsmæssigt og  

 skattemæssigt - små, lokale naturgasfyrede kraft- varmeanlæg skulle  

 behandles.
Anlæggene skulle kobles på en virksomheds, en offentlig  

 institution eller en boligforenings allerede eksisterende varme- og  

 el-forsyningsanlæg, hvorved de blev et supplement hertil.
Anlægget er en ikke  

 kompakt indkapslet enhed (mål 2 x0,7 x 1,1 meter) bestående af en 4 cylinders  

 forbrændingsmotor, en generator samt en cirkulationspumpe og en  

 ekspansiorntank.
Den naturgasfyrede forbrændingsmotor driver generatoren og  

 producerer herved strøm.
Motoren er kontrueret med et lukket kredsløb til  

 vandkøling med cirkulationspumpe og ekspansionstank, indrettet til  

 varmegenvinding af overskudsvarme fra motorens køle- og udstødningssystem,  

 som gennem varmevekslere overføres til det eksisterende centrale varmesystem.  

 Anlægget installeres således ved, at det dels tilsluttes naturgasnettet, dels  

 sker der en tilslutning til det eksisterende centrale varmesystems  

 henholdsvis vand-, ind- og udgange, men hvor der i øvrigt ikke sker indgreb i  

 det eksisterende varmeanlæg.
Driftsøkonomisk vil anlægget kun være rentabelt,  

 hvis det kan dække forbrugerens grundbelastning, det vil sige det minimale el  

 og varmeforbrug, medens det eksisterende varme- og elforsyningsanlæg  

 supplerer energiforbruget i de øvrige perioder.
Mini varme- kraftanlægget vil  

 således aldrig kunne overflødiggøre installering af traditionelt varme- og  

 elforsyningsanlæg, f.eks. i en nybygningssituation.
Ligningsrådet vedtog, at  

 det nævnte anlæg skulle medtages ved vurderingen af den faste ejendom som  

 sædvanligt tilbehør til denne, og således i skattemæssig henseende kunne  

 behandles som installation.
Alt under forudsætning af, at anlægget ejes af  

 ejendommens ejer.
