I.
Generelt I denne cirkulæreskrivelse er beskrevet  indholdet af  

 gruppelivsordningerne for henholdsvis tjenestemandsansatte kirke- og  

 kirkegårdsfunktionærer og for tjenestemandslignende ansatte kirke- og  

 kirkegårdsfunktionærer og visse overenskomstansatte på folkekirkens område.
 Begge ordninger, der administreres af Forenende Gruppeliv (FG) er  

 indholdsmæssigt forskellige og beskrives derfor nedenfor i hvert sit afsnit.
 Gruppelivsordningerne blev etableret på folkekirkens område ved  

 Kirkeministeriets cirkulære af 18. november 1991 om ændring af visse  

 kirkefunktionærers lønninger m.v., afsnit IV.
Som led i overenskomstforliget mellem Finansministeriet og  

 Centralorganisationernes Fællesudvalg (CFU) er der med virkning fra 1.  

 oktober 1995 aftalt en forhøjelse af bidragene til gruppelivsordningerne.
Det  

 er desuden aftalt, at der med virkning fra 1. oktober 1995 også i ordningen  

 for tjenestemandslignende ansatte kirke- og kirkegårdsfunktionærer og visse  

 overenskomstansatte er en dækning til børn under 21 år.
For tjenestemandsansatte kirke- og kirkegårdsfunktionærer er der med  

 virkning fra 1. oktober 1995 aftalt en forhøjelse af bidraget fra 29,60 kr.  

 til 44,54 kr. pr. måned.
Forsikringssummen udgør fra 1. oktober 1995 200.000  

 kr. indtil det 54. år.
Fra det fyldte 55. år nedtrappes forsikringssummen.
For tjenestemandslignende ansatte kirke- og kirkegårdsfunktionrer og visse  

 overenskomstansatte er der med virkning fra 1. oktober 1995 aftalt forhøjelse  

 af bidraget fra 19,03 kr. til 36,92 kr. pr. måned.
Forsikringssummen udgør  

 fra 1. oktober 1995 200.000 kr. og med virkning fra 1. oktober 1995 er  

 forsikringen udvidet med en forsikringssum pr. barn under 21 år på 15.000 kr.
 Desuden er elevern under STK's område (gartnerelever og kontorelever)  

 blevet omfattet af ordningen i afsnit III i denne cirkulæreskrivelse.
Menighedsrådene skal sørge for at indbetale præmierne til Forenede  

 Gruppeliv, og ved dødsfald at anmelde dette til Forenede Gruppeliv med  

 angivelse af gruppelivsordningens nummer.
Samtidig vedlægges kopi af sidste  

 lønoversigt.
 Menighedsrådene kan til brug ved indbetalingen af gruppelivspræmien få  

 tilsendt girokort fra Forenede Gruppeliv, Strandboulevarden 122, 2100  

 København Ø, tlf. nr. 31 18 40 11.
 Indbetaling af præmier og gruppelivsdækningen ophører ved den ansattes  

 fyldte 67. år.
 Opmærksomheden henledes på, at skift fra en gruppelivsordning til en anden  

 medfører, at der, hvis der er en begunstigelseserklæring, skal udfyldes en ny  

 begunstigelseserklæring.
 Opmærksomheden henledes endvidere på, at gruppelivspræmien indgår i den  

 skattepligtige løn, som feriegodtgørelse skal beregnes af.
II.
Gruppelivsordning for tjenestemandsansatte kirke- og  

 kirkegårdsfunktionærer.
Gruppelivsordningens indhold Forsikringssummen udbetales ved tjenestemandens død, hvis dødsfaldet  

 indtræffer inden udgangen af den måned, hvori den pågældende fylder 67 år.  

 Summen udbetales til tjenestemandens nærmeste pårørende, med mindre andet er  

 aftalt og udgør (pr. 1. juli 1994) til og med 30. september 1995 følgende  

 beløb afhængig af tjenestemandens alder ved dødsfaldet:
 Til børn under 21 år udbetales 15.000 kr. (pr. 1. oktober 1995) til hvert  

 barn.
Børnesummer til umyndige fællesbørn, som har ophold i afdødes hjem hos  

 dennes ægtefælle, udbetales til ægtefællen.
I andre tilfælde tilfalder summen  

 det pågældende barn.
 Efterlades ingen ægtefælle, børn eller børnebørn, særligt begunstiget,  

 testaments- eller legal arving, sker udbetalingen til  

 »gruppelivsforsikringens bonusreguleringskonto«, medmindre andet er  

 aftalt mellem tjenestemanden og Forenede Gruppeliv.
Gruppelivspræmie Menighedsrådene indbetaler samtidig med lønanvisningen for den pågældende  

 måned en præmie på kr. 29,60 til Forenede Gruppeliv for hver person.
 Fra 1. oktober 1995 indbetales en præmie på 44,54 kr. pr. måned.
Øvrige oplysninger Gruppelivsdækningen er virksom fra ansættelsen.
 Gruppelivsdækningen gælder uden præmieindbetaling i de situationer, hvor  

 der bevilges tjenestefrihed uden løn til uddannelse og børnepasning i henhold  

 til bekendtgørelse nr. 1201 af 27. december 1993 om lov om orlov.
 Forsikringen ophører ved udgangen af den måned, hvori den pågældende  

 fratræder sin ansættelse eller senest ved udgangen af den måned, hvori den  

 ansatte fylder 67 år.
 Gruppelivsdækningen og indbetaling til gruppeliv ophører ved overgang til  

 rådighedsløn/ventepenge.
III.
Gruppelivsordning for tjenestemandslignende ansatte kirke- og  

 kirkegårdsfunktionærer og visse overenskomstansatte.
 Ordningen omfatter de ansatte, der ikke er dækket af anden  

 gruppelivsordning i en forsikringsmæssig pensionsordning som led i  

 ansættelsesforholdet (STK-pension og CO-II-pension).
 Følgende omfattes af ordningen:
 Gruppelivsordningen ophører, når de pågældende ansatte bliver omfattet af  

 STK-pensionsordningen, f.eks. efter udstået karenstid.
 Det er uden betydning, om den ansatte er omfattet af en pensionsordning i  

 henhold til Kirkeministeriets cirkulæreskrivelse af 24. juni 1991 om  

 pensionsordning for tjenestemandslignende ansatte i folkekirken under  

 Statstjenestemændenes Centralorganisation II (CO II).
Gruppelivsordningens indhold Forsikringssummen, der udbetales ved den ansattes død før udgangen af den  

 måned, hvori den pågældende fylder 67 år, udgør indtil 30. september 1995  

 150.000 kr.
 Fra den 1. oktober 1995 udgør forsikringssummen 200.000 kr.
 Til børn under 21 år udbetales 15.000 kr. (pr. 1. oktober 1995) til hvert  

 barn.
Børnesummer for umyndige fællesbørn, som har ophold i afdødes hjem hos  

 dennes ægtefælle, udbetales til ægtefællen.
I andre tilfælde tilfalder summen  

 det pågældende barn.
Forsikringssummen udbetales til nærmeste pårørende.
Hvis den ansatte ikke  

 efterlader sig ægtefælle eller børn (under 21 år) kan anden  

 udbetalingsbestemmelse aftales mellem den ansatte og Forenede Gruppeliv.
 Gruppelivsordningen hindrer ikke, at den ansatte inden for gældende regler  

 begunstiger sine børn frem for ægtefællen eller begunstiger ægtefællen frem  

 for børn over 21 år.
 Efterlades ingen ægtefælle, børn eller børnebørn, særligt begunstiget,  

 testaments- eller legal arving, sker udbetaling til  

 »gruppelivsforsikringens bonusreguleringskonto«, medmindre andet er  

 aftalt mellem gruppemedlemmet og Forenede Gruppeliv.
Gruppelivspræmien Menighedsrådene indbetaler gruppelivspræmien på 19,03 kr. om måneden til  

 Forenede Gruppeliv i forbindelse med lønudbetalingen for den pågældende  

 måned.
 Fra den 1. oktober 1995 indbetales en præmie på 36,92 kr. pr. måned.
Regulering af eventuelt for meget indbetalte beløb kan ske ved modregning  

 i de fremtidige præmiebeløb.
Hvis der ikke bliver dækning, kan særlig  

 opgørelse sendes til forenede Gruppeliv, der herefter anviser beløbet.
Øvrige oplysninger Gruppelivsdækningen gælder uden præmiebetaling i de situationer, hvor der  

 bevilges tjenestefrihed uden løn til uddannelse og børnepasning i henhold til  

 bekendtgørelse nr. 1201 af 27. december 1993 af lov om orlov.
Under lovligt fravær på grund af tjenestefrihed gælder dækningen efter  

 gruppelivsordningen uden præmiebetaling de første 6 måneder af en  

 orlovsperiode.
Endvidere gælder dækningen efter gruppelivsordningen uden  

 præmiebetaling ved fravær på grund af tjenestefrihed til militærtjeneste.
I  

 begge tilfælde har det dog kun gyldighed, hvis den pågældende ikke i perioden  

 er omfattet af anden gruppelivsordning etableret af Finansministeriet eller  

 (amts)kommunerne.
 Forsikringen ophører ved udgangen af den måned, hvori pågældende fratræder  

 sin ansættelse eller senest ved udgangen af den måned, hvori den pågældende  

 fylder 67 år, eller hvor den ansatte, f.eks. på grund af udstået karenstid  

 omfattes af en pensionsordning med gruppeliv.
 Kirkeministeriets cirkulæreskrivelse af 20. januar 1995 om  

 gruppelivsordning for tjenestemandsansatte kirke- og kirkegårdsfunktionærer  

 og for tjenestemandslignende ansatte kirke- og kirkegårdsfunktionærer og  

 visse overenskomstansatte ophæves hermed.
 Kirkeministeriet, den 23. juni 1995.
 P.M.V.
 E.B.
