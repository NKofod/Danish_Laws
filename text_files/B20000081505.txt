Bekendtgørelse om vurdering af  

 virkninger på miljøet (VVM) af elproduktionsanlæg på  

 havet1) I medfør af § 17, stk. 2-4, i lov nr. 375 af 2. juni 1999 om  

 elforsyning, fastsættes:
 § 1. Denne bekendtgørelse finder anvendelse  

 ved etablering af elproduktionsanlæg, der udnytter vand og vind, med  

 tilhørende interne ledningsanlæg på søterritoriet,  

 jf. lov nr. 200 af 7. april 1999 om afgrænsning af  

 søterritoriet, og i den eksklusive økonomiske zone, jf. lov nr.  

 411 af 22. maj 1996 om eksklusive økonomiske zoner, samt  

 væsentlige ændringer i bestående anlæg.
 § 2. Projekter omfattet af § 1, som må  

 antages at påvirke miljøet i væsentlig grad, kan kun  

 opnå tilladelse på baggrund af en vurdering af de  

 miljømæssige konsekvenser.
 Stk. 2. Energistyrelsen afgør på grundlag af  

 de i bilag 1 nævnte kriterier, om der skal gennemføres en  

 vurdering af et projekts miljømæssige konsekvenser.  

 Såfremt der ikke skal gennemføres en sådan vurdering,  

 offentliggøres afgørelsen herom senest 4 uger inden tilladelse  

 til projektet meddeles ansøgeren.
 § 3. Når der efter § 2 kræves en  

 vurdering af et projekts miljømæssige konsekvenser,  

 påhviler det projektets ansøger at udarbejde en  

 redegørelse til brug herfor (VVM-redegørelse).  

 Redegørelsen skal sendes til Energistyrelsen.
 Stk. 2. VVM-redegørelsen skal påvise,  

 beskrive og vurdere et projekts direkte og indirekte virkninger på  

 følgende faktorer:
1)	mennesker, fauna og flora, 2)	havbund, vand, luft, klima og landskab, 3)	materielle goder og kulturarv, og 4)	samspillet mellem disse faktorer.
 Stk. 3. Redegørelsen skal som minimum indeholde de  

 i bilag 2 nævnte oplysninger.
 Stk. 4. Energistyrelsen kan bestemme, at yderligere  

 materiale til vurdering af de miljømæssige konsekvenser skal  

 tilvejebringes.
 § 4. Oplysning om ansøgning og  

 VVM-redegørelse bekendtgøres for offentligheden af  

 Energistyrelsen i en eller flere stedlige og landsdækkende aviser.  

 Offentliggørelsen skal indeholde oplysning om:
1)	karakteren af mulige afgørelser, 2)	hvor ansøgning og redegørelse kan rekvireres, 3)	offentlighedsperiodens længde, til hvem bemærkninger  

 skal indgives og hvortil spørgsmål i offentlighedsperioden kan  

 rettes, og 4)	hvor eventuelle rapporter, baggrundsnotater m.v., der er udarbejdet  

 i forbindelse med VVM-redegørelsen, ligger til gennemsyn for  

 offentligheden.
 Stk. 2. Ansøgning og VVM-redegørelse sendes  

 af Energistyrelsen til høring hos berørte myndigheder og  

 organisationer.
 Stk. 3. Frist for fremsættelse af  

 bemærkninger til høringsmaterialet fastsættes af  

 Energistyrelsen til mindst 8 uger.
§ 5. Oplysning om sagens afgørelse  

 bekendtgøres af Energistyrelsen for offentligheden i de aviser, hvor  

 bekendtgørelse i henhold til § 4, stk. 1, har fundet sted.
Det oplyses  

 i den forbindelse, hvor redegørelsen med eventuelle vilkår, de  

 vigtigste begrundelser og betragtninger, der ligger til grund for  

 redegørelsen og om nødvendigt en beskrivelse af de vigtigste  

 foranstaltninger, som går ud på at undgå, begrænse og  

 om muligt afbøde væsentlige negative virkninger, vil kunne  

 rekvireres.
 § 6. Energistyrelsens afgørelser efter § 2,  

 stk. 2, kan påklages til Energiklagenævnet.
 § 7. Bekendtgørelsen træder i kraft  

 den 14. september 2000.
Miljø- og Energiministeriet, den 28. august  

 2000 Svend Auken /Knud Pedersen Bilag 1 Udvælgelseskriterier i henhold til § 2, stk.  

 2.
 1.	Projekters karakteristika.
 Projekters karakteristika skal især anskues i forhold til:
a)	projektets dimensioner, b)	kumulation med andre projekter, c)	anvendelsen af naturressourcer, d)	affaldsproduktion, e)	forurening og gener, og g)	risikoen for ulykker, navnlig under hensyn til de anvendte  

 materialer og teknologier.
 2.	Projekters placering.
 Den miljømæssige sårbarhed i de geografiske  

 områder, der kan blive berørt af projekter, skal tages i  

 betragtning, navnlig:
a)	nuværende arealanvendelse, b)	naturressourcernes relative rigdom, kvalitet og  

 regenereringskapacitet i området, og c)	det naturlige miljøs bæreevne med særlig  

 opmærksomhed på:
-	vådområder, -	kystområder, -	reservater og naturparker, -	områder, der er registreret eller fredet ved national  

 lovgivning, -	områder der er særligt beskyttet i henhold til  

 fællesskabslovgivning, -	områder, hvor de i fælleskabslovgivningen fastsatte  

 miljøkvalitetsnormer allerede er overskredet, -	tætbefolkede områder, og -	vigtige landskaber set ud fra et historisk, kulturelt,  

 arkæologisk eller rekreativt synspunkt.
 3.	Kendetegn ved den potentielle  

 miljøpåvirkning.
 De potentielle væsentlige virkninger af projekter skal ses i  

 relation til de kriterier, der er anført under 1 og 2 ovenfor, og  

 navnlig under hensyn til:
a)	påvirkningernes omfang, b)	påvirkningernes grænseoverskridende karakter, c)	påvirkningsgrad- og kompleksitet, d)	påvirkningens sandsynlighed, og e)	påvirkningens varighed, hyppighed og reversibilitet.
Bilag 2 Oplysninger i henhold til § 3, stk. 3.
 1.	En beskrivelse af projektet, herunder navnlig:
 a)	En beskrivelse af hele projektets fysiske karakteristika samt  

 arealanvendelsebehovet under bygnings- og driftsfaserne.
 b)	En beskrivelse af de væsentligste karakteristika for  

 produktionsprocesserne, f.eks. type og mængde af de anvendte  

 materialer.
 c)	Et skøn efter type og mængde over forventede  

 reststoffer og emissioner i forbindelse med driften af det foreslåede  

 projekt.
 2.	En oversigt over de væsentligste alternativer, som bygherren  

 har undersøgt, og oplysninger om de vigtigste grunde til valget under  

 hensyn til virkningerne på miljøet.
 3.	En beskrivelse af konsekvenserne af, at det pågældende  

 projekt ikke gennemføres.
 4.	En beskrivelse af det miljø, som i væsentlig grad kan  

 blive berørt af det foreslåede projekt, herunder  

 navnlig:
a)	befolkning, b)	fauna, c)	flora, d)	jord og havbund, e)	vand, f)	luft, g)	klimatiske forhold, h)	materielle goder, herunder den arkitektoniske og arkæologiske  

 kulturarv, i)	landskab og kystsikkerhed, og j)	den indbyrdes sammenhæng mellem ovennævnte  

 faktorer.
 5.	En beskrivelse) af, hvilke betydelige virkninger  

 på miljøet det foreslåede projekt vil kunne få som  

 følge af:
a)	tilstedeværelse af projektet som helhed, b)	anvendelse af naturlige ressourcer, c)	emission af forurenende stoffer, d)	opståelse af gener, e)	bortskaffelse af affald, og f)	bygherrens angivelse af, hvilke metoder der er anvendt til  

 forudberegning af virkningerne på miljøet.
 6.	En beskrivelse af de foranstaltninger, der påtænkes  

 udført med henblik på at undgå, nedbringe og om muligt  

 neutralisere betydelige skadelige virkninger på miljøet.
 7.	En beskrivelse af de af projektets miljøpåvirkninger  

 afledte socioøkonomiske konsekvenser.
 8.	Et ikke-teknisk resumé af de på grundlag af  

 ovennævnte punkter fremsendte oplysninger.
 9.	En oversigt over eventuelle vanskeligheder (tekniske mangler eller  

 manglende viden), som bygherren er kommet ud for i forbindelse med  

 indsamlingen af de fornødne oplysninger.
 1)   

  Bekendtgørelsen indeholder bestemmelser, der gennemfører  

 Rådets direktiv nr. 85/337, EF-Tidende 1985 L 175 s.40 om vurdering af  

 visse offentlige og private projekters indvirkning på miljøet,  

 som ændret ved Rådets direktiv nr. 97/11, EF- Tidende 1997 L 73  

 s. 5.
