(Til samtlige kommuner og amtskommuner) Socialministeriet har indgået aftale med myndighederne i Grækenland om  

 gensidigt afkald på refusion af udgifter til naturalydelser (lægehjælp og  

 sygehusbehandling m.v.) efter afsnit III, kap. 1 og 4 i EF-forordning nr.  

 1408/71 og udgifter til administrativ og lægelig kontrol efter art. 105 i  

 EF-forordning nr 574/72. Aftalen er indgået med tilbagevirkende kraft fra 1.  

 januar 1981.
 1.
 Afkald på refusion af udgifter til naturalydelser.
 Udgifter til naturalydelser i Danmark til personer, som er omfattet at  

 græsk lovgivning, afholdes på samme betingelser som hidtil.  

 Refusionsafkaldsaftalen indebærer, at udgifter til naturalydelser endeligt  

 bæres af det land, hvor ydelserne er udredet.
 Dette betyder, at blanket E 125 DK ikke skal indsendes til  

 sikringsstyrelsen med henblik på opgørelse af refusionskrav overfor  

 Grækenland, jfr. dog nedenfor.
 I refusionsafkaldsaftalen er der gensidigt gjort undtagelse bl.a. med  

 hensyn til udgifter til naturalydelser efter art. 22, stk. 1 c) og art. 55,  

 stk. 1 c) i EF-forordning nr. 1408/71, d.v.s. udgifter til højt specialiseret  

 sygebehandling, der ydes i et af landene efter henvisning fra et andet land.  

 Dette betyder, at Grækenland fortsat skal afholde udgifterne til en sådan  

 sygebehandling i Danmark for personer, der fra Grækenland henvises til  

 behandling i Danmark ved blanket E 112. Blanket E 125 DK vedrørende sådanne  

 tilfælde skal derfor fortsat indsendes til sikringsstyrelsen med henblik på  

 opgørelse af refusionskravet overfor Grækenland.
 2.
 Afkald på refusion af udgifter til administrativ og lægelig kontrol efter  

 artikel 105 i EF-forordning nr. 574/72.
Udgifter til lægeundersøgelser m.v. i Danmark, som foretages efter  

 anmodning fra en institution i Grækenland, vil blive afholdt af  

 sikringsstyrelsen.
Udgifter til lægeundersøgelser m.v., der fra dansk side  

 rekvireres i Grækenland, afholdes af den pågældende institution i Grækenland.
 3.
 Refusion i hjemlandet.
Aftalen medfører endvidere, at amtskommunerne/Københavns og Frederiksberg  

 kommune skal anvise refusion i tilfælde, hvor personer fra Grækenland efter  

 hjemkomst fra et ophold i Danmark søger refusion af i Danmark betalte  

 sygesikringsydelser, jfr. artikel 34, stk. 2 i EF-forordning nr. 574/72.  

 Kommunen vil i hvert enkelt tilfælde gennem sikringsstyrelsen få tilsendt  

 blanket E 126 og kvittering for de betalte beløb samt anvisning på, hvortil  

 refusionsbeløbet skal sendes.
Refusionen skal udgiftsmæssigt stille den  

 pågældende som en gruppe 1-sikret.
 I tilfælde, hvor en herboende person selv har afholdt udgifter til  

 sygesikringsydelser i Grækenland og efter hjemkomst til Danmark efterfølgende  

 søger refusion, kan kvitterede regninger indsendes til sikringsstyrelsen, der  

 herefter vil anmode vedkommende institution i Grækenland om at anvise den  

 refusion, som den pågældende kan tilkomme.
 4.
Der er herefter indgået refusionsafkaldsaftaler med samtlige øvrige  

 EF-medlemsstater bortset fra Spanien og Portugal.
Der vil snarest blive  

 indledt forhandlinger om refusionsafkaldsaftaler også med disse  

 medlemsstater.
 P.s.v.
