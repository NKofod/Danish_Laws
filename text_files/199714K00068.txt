Nr BTL 68 Betænkning over Forslag til lov om ændring af lov om elforsyning  

 (Elforsyningsvirksomhed i den eksklusive økonomiske zone, forlængelse af  

 bevillinger m.v.)   

 Nr L 68 1997-98. 1. samling Afgivet af Det Energipolitiske Udvalg Afgivet: 19980122 Udvalget har behandlet lovforslaget i nogle møder og har herunder stillet  

 spørgsmål til miljø og energiministeren, som denne har besvaret skriftligt.
 Der er af miljø og energiministeren stillet ændringsforslag, hvorom der  

 henvises til de ledsagende bemærkninger.
Miljø og energiministeren har over for udvalget oplyst, at Folketinget ved  

 afstemningen over lovforslaget ikke samtidig tager stilling til udbygningen  

 med havvindmøller.
Lovforslaget skaber alene de nødvendige procedureregler  

 for, at miljø og energiministeren kan myndighedsbehandle  

 havvindmølleprojekter.
Miljø og energiministeren har i første omgang til hensigt at benytte de  

 nye beføjelser til at sikre, at elværkerne forestår udbygningen med  

 havbaserede vindmøller på de 5 lokaliteter med i alt 750 MW.
Ministeren er  

 indstillet på, at udbygningen med vindmøller på havet herudover skal kunne  

 foregå med deltagelse af såvel elværker som private.
Udbygningen med  

 vindmøller på havet vil være et vigtigt led i opfyldelsen af Danmarks  

 målsætning om nedbringelse af CO2udledningen med 20 pct. i 2005 og yderligere  

 reduktioner herefter.
Udbygning med havvindmøller tegner til at blive et  

 meget effektivt middel til at opnå CO2reduktioner.
Ministeren har bedt Energimiljørådet om at vurdere den samlede støtte til  

 vedvarende energi.
Rådet forventes at fremlægge sin vurdering i februar 1998.
Ministeren vil i den forbindelse inden den 1. maj 1998 fremlægge en  

 redegørelse for udvalget om mulighederne for privates (virksomheder og  

 vindmøllelaug m.m.) deltagelse i vindmølleprojekter på havet.
Redegørelsen  

 skal belyse, hvorledes tilslutning og afregning af private vindmøller på  

 havet kan foregå.
Redegørelsen skal desuden med udgangspunkt i den kommende  

 åbning af elmarkedet belyse de EUretlige, statsfinansielle og organisatoriske  

 forhold ved en udbygning med vindmøller på havet med henblik på at sikre en  

 udbygning, der miljømæssigt og økonomisk kan være optimal.
 Ministeren vil på den baggrund lægge op til en åben drøftelse med  

 Folketingets partier.
 Herefter indstiller et mindretal (Socialdemokratiets, Det Radikale  

 Venstres, Fremskridtspartiets og CentrumDemokraternes medlemmer af udvalget)  

 lovforslaget til vedtagelse med det stillede ændringsforslag.
 Et mindretal inden for mindretallet (Fremskridtspartiets medlem af  

 udvalget) tilslutter sig de generelle politiske bemærkninger i  

 betænkningsbidraget fra Venstre og Det Konservative Folkeparti.
 Et andet mindretal (Venstres og Det Konservative Folkepartis  

 medlemmer af udvalget) vil ved 3. behandling af lovforslaget stemme hverken  

 for eller imod lovforslaget, men kan dog tiltræde det stillede  

 ændringsforslag.
Mindretallet har noteret sig, at lovforslaget består af to elementer.
De  

 to elementer har ikke megen indbyrdes sammenhæng, hvorfor mindretallet gerne  

 havde set lovforslaget delt i to.
Den første del er uproblematisk, men  

 hastende, mens den anden del ikke har samme kortfristede tidshorisont,  

 hvorfor det ville have været bedre at afvente den vurdering fra  

 Energimiljørådet og redegørelsen, som miljø og energiministeren omtaler i sit  

 betænkningsbidrag.
Lovforslaget består af to elementer: For det første gives der hjemmel til  

 at tidsbegrænse nye bevillinger til et kortere tidsrum og til at forlænge  

 bevillinger til den 30. december 1999. Mindretallet noterer sig, at dette  

 ikke afskærer nye ansøgere fra at få bevilling.
Denne del af lovforslaget  

 ville mindretallet stemme for, hvis den kom særskilt til afstemning.
For det  

 andet gives der i lovforslaget miljø og energiministeren beføjelse til at  

 kunne godkende elproduktionsanlæg i den eksklusive økonomiske zone.
 Mindretallet finder, at regeringen burde have fremlagt en sammenhængende  

 strategi eller plan for opførelse af havvindmølleparker før vedtagelsen af  

 lovforslaget, og derfor vil mindretallet stemme hverken for eller imod  

 lovforslaget.
Mindretallet finder det uafklaret, hvem der kan eje havvindmølleparker,  

 bortset fra eksisterende elværker, samt hvilken rolle havvindmølleparker skal  

 spille i en fremadrettet energi og miljøpolitik.
Ligeledes er det uafklaret,  

 hvilken prioritet el fra havvindmølleparker kan opnå i et liberaliseret  

 marked.
 Derudover er det uklart, hvilke krav der i forbindelse med tilladelse vil  

 blive stillet til infrastruktur og tredjeparts adgang til kabel til lands  

 samt kapaciteten på disse kabler.
Mindretallet udtrykker ligeledes stor skepsis med henblik på den samlede  

 økonomi for ejere af de elværker, som ministeren forlods vil give tilladelse  

 til opførelsen af havvindmølleparker.
Ligeledes er økonomien uafklaret for  

 eventuelle andre potentielle ejere af havvindmølleparker, f.eks.  

 andelsselskaber, selskaber og private.
 Mindretallet er principielt positivt over for havvindmølleparker og  

 finder, at der ligger mange nye spændende muligheder for nytænkning i  

 forbindelse med opførelse af havvindmølleparker, f.eks. hvad angår  

 energiproduktion, miljøpolitik, økonomi og ejerformer.
Da mindretallet ikke finder disse elementer tilstrækkeligt afklaret, tager  

 mindretallet forbehold for lovforslagets udmøntning ved at »undlade at  

 stemme«.
Samtidig ønsker mindretallet at udtrykke vilje til sammen med  

 regeringen at forhandle om disse uafklarede elementer.
 Et tredje mindretal (Socialistisk Folkepartis medlemmer af  

 udvalget) vil redegøre for sin stilling til lovforslaget ved 2. behandling.
 Et fjerde mindretal (Enhedslistens medlem af udvalget) vil redegøre  

 for sin stilling til lovforslaget ved 2. behandling.
Æ n d r i n g s f o r s l a g Af miljø og energiministeren, tiltrådt af et flertal  

 (udvalget med undtagelse af EL):
Til § 1 1) I det under nr. 7 foreslåede § 17, stk. 4, ændres  

 »2000« til: »1999«.
B e m æ r k n i n g e r Til nr. 1 Bestemmelsen forlænger eksisterende bevillinger til at drive  

 elforsyningsvirksomhed udstedt til elselskaber i 1978 og 1979 med udløb i  

 henholdsvis 1998 og 1999 til den 31. december 1999.
 Formålet med ændringen er således at præcisere, at forlængelsen til  

 udgangen af 1999 af de eksisterende bevillinger, der er omfattet af  

 lovforslaget, på nuværende tidspunkt skønnes tilstrækkelig til gennemførelse  

 af såvel implementeringen af EUdirektiv 96/92/EF om fælles regler for det  

 indre marked for elektricitet som den lovgivning, der måtte vise sig at blive  

 resultatet af den omfattende revision af el og varmelovgivningen.
Martin Glerup (S) nfmd.
Henning Gjellerod (S) Erik Mortensen  

 (S) Inger Bierbaum (S) Anni Svanholt (SF) Kristen Touborg (SF) Elsebeth  

 Gerner Nielsen (RV) Bent Hindrup Andersen (EL) Peter Duetoft (CD) Peter  

 Hansen-Nord (V) Knud Enggaard (V) Erik Jacobsen (V) Jens Vibjerg (V) Eva  

 Møller (KF) Pernille Sams (KF) Christian O.
Aagaard (KF) Kim Behnke (FP)  

 fmd.
 Dansk Folkeparti havde ikke medlemmer i udvalget.
Tillægsbetænkning Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i et møde og har herunder stillet  

 spørgsmål til miljø og energiministeren, som denne har besvaret skriftligt.
 Endvidere har udvalget modtaget en skriftlig og en mundtlig henvendelse  

 fra Middelgrundens Vindmøllelaug.
 Miljø og energiministeren har over for udvalget oplyst, at i fortsættelse  

 af 2. behandling af lovforslaget kan ministeren meddele, at ministeren er  

 indstillet på at fremlægge redegørelsen om mulighederne for privates  

 (virksomheder og vindmøllelaug m.m.) deltagelse i vindmølleprojekter på havet  

 inden den 1. april 1998.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Fremskridtspartiets, Enhedslistens og  

 CentrumDemokraternes medlemmer af udvalget) lovforslaget til  

vedtagelse i den affattelse, hvori det foreligger efter 2. behandling.
 Et mindretal (Venstres og Det Konservative Folkepartis medlemmer af  

 udvalget) vil ved 3. behandling af lovforslaget stemme hverken for eller imod  

 lovforslaget.
Martin Glerup (S) nfmd.
Henning Gjellerod (S) Erik Mortensen  

 (S) Inger Bierbaum (S) Anni Svanholt (SF) Kristen Touborg (SF) Elsebeth  

 Gerner Nielsen (RV) Bent Hindrup Andersen (EL) Peter Duetoft (CD) Peter  

 Hansen-Nord (V) Knud Enggaard (V) Erik Jacobsen (V) Jens Vibjerg (V) Eva  

 Møller (KF) Pernille Sams (KF) Christian O.
Aagaard (KF) Kim Behnke (FP)  

 fmd.
 Dansk Folkeparti havde ikke medlemmer i udvalget.
