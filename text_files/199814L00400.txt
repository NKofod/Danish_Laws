Betænkning afgivet af  

 Arbejdsmarkedsudvalget den 21. april 1999 Betænkning over Forslag til lov om ændring af lov om  

 kompensation til handicappede i erhverv m.v.
(Personlig assistance, klageregler) Udvalget har behandlet lovforslaget i nogle møder  

 og har herunder stillet spørgsmål til arbejdsministeren, som  

 denne har besvaret skriftligt.
Et af udvalgets spørgsmål til  

 arbejdsministeren og dennes svar herpå er optrykt som bilag til  

 betænkningen.
 Udvalget har endvidere modtaget en skriftlig henvendelse  

 fra Landsforeningen af Polio-, Trafik- og Ulykkesskadede.
 Der er af arbejdsministeren stillet ændringsforslag,  

 hvorom henvises til de ledsagende bemærkninger.
 Herefter indstiller udvalget lovforslaget til  

vedtagelse med de stillede ændringsforslag.
 Et mindretal (Enhedslistens medlem af udvalget)  

 understreger, at Enhedslisten finder, at det er forkert, at pengene til  

 ordningen hentes fra satspuljen.
Ændringsforslag Af	arbejdsministeren, tiltrådt af udvalget:
Til § 1 1) I den under nr. 1 foreslåede affattelse af §  

 7, stk. 1, indsættes efter »normale vilkår eller«: »rekvireres«.
Til § 2 2) I stk. 1 ændres »1. maj« til: »17. maj«.
Bemærkninger Til nr. 1 Der er tale om en redaktionel ændring, idet ordet  

 var faldet ud.
Til nr. 2 Det har vist sig praktisk umuligt at få lovforslaget  

 vedtaget i Folketinget, stadfæstet af dronningen og offentliggjort i  

 Lovtidende inden 1. maj.
Det foreslås derfor, at tidspunktet for lovens  

 ikrafttræden fastsættes til  mandag den 17. maj.
Carsten Hansen (S)  

Poul Erik Dyrlund (S) fmd.  

Bjarne Laustsen (S) Jytte Madsen (S)
Ole Vagn Christensen (S)   

 Ole Sohn (SF) nfmd.   Susanne Clemensen (CD)
Anders Samuelsen (RV) Frank Aaen (EL)
Charlotte Antonsen (V)
Eva Kjer Hansen (V)   

 Henning Urup (V) Jens Vibjerg (V)
Knud Erik Kirkegaard (KF)
Bendt Bendtsen (KF)
Mogens Andreasen (DF)
Ole M.
Nielsen (KRF) Fremskridtspartiet havde ikke medlemmer i udvalget.
Bilag 1 Et af udvalgets spørgsmål til  

 arbejdsministeren og dennes svar herpå Spørgsmål nr. 1:
Vil ministeren give tilsagn om, at lovforslagets § 7, stk. 1, skal  

 revideres med henblik på at vurdere, hvordan forsøgsordningen om  

 rekvirering af den personlige assistent hos et vikarbureau skal  

 fortsætte, efter at forsøgsperioden fra den 1. januar 1999 til  

 den 31. december 2001 er udløbet? Svar:
 Der er tale om en forsøgsordning, og den vil inden  

 forsøgsperioden udløber den 31. december 2001 blive evalueret  

 med henblik på stillingtagen til, om ordningen skal fortsætte og  

 evt. gøres permanent.
 Jeg kan derfor svare bekræftende på spørgsmålet.
