Vagtlægen oplyste, at hun kl. 23.30 samme dag blev ringet op af en  

 hjemmesygeplejerske, der oplyste, at hun havde givet patienten en injektion  

 med Vilan for hovedpine.
Hjemmesygeplejersken oplyste endvidere, at  

 injektionen ikke havde hjulpet.
Klager over afslag på  

 afhængighedsskabende medicin Patientklagenævnet oplyste, at blokadebehandling  

 omfatter flere forskellige former for behandling med indsprøjtninger  

 forskellige steder i kroppen, med indtil flere forskelligt virkende  

 medikamenter.
Den type blokade, der gives ved injektion i nakkemusklernes  

 fæste på kraniet, er ikke velegnet at udføre i hjemmet, og  

 den efterfølgende nødvendige observation kan ikke  

 udføres på en travl lægevagt.
På denne baggrund fandt Patientklagenævnet  

 ikke anledning til at kritisere, at vagtlægen afslog at give patienten  

 en blokade mod stærke hovedsmerter.
Da vagtlægen endvidere havde  

 sikret sig, at der var tilstrækkeligt med smertestillende medicin i  

 hjemmet, fandt Patientklagenævnet det tillige berettiget, at  

 vagtlægen afslog anmodningen om at aflægge et  

 sygebesøg.
