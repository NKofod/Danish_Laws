(Kursusgodtgørelsesområdet) I medfør af § 45 i lov om arbejdsmarkedsuddannelser, jf.
Arbejdsministeriets lovbekendtgørelse nr. 53 af 23. januar 1997, samt § 14 i Arbejdsmarkedsstyrelsens bekendtgørelse nr. 203 af 18.
marts 1994 om de anerkendte arbejdsløshedskassers udbetalinger af kursusgodtgørelse m.v. samt om tilsyn fastsættes følgende:
Indledende bestemmelser § 1.  Revisionen udføres af en statsautoriseret  

 revisor.
 § 2.  Revisionen foretages i overensstemmelse med god  

 offentlig revisionsskik, således som dette begreb er fastlagt i § 3 i lov om  

 revision af statens regnskaber m.m. (Finansministeriets lovbekendtgørelse nr.  

 3 af 7. januar 1997).
 Stk. 2.  Ved revisionen efterprøves, om regnskabet er  

 retvisende, og om de dispositioner, der er omfattet af regnskabsaflæggelsen,  

 er i overensstemmelse med love og andre forskrifter.
 Stk. 3.  Ved revisionen vurderes endvidere, hvorvidt der  

 er taget skyldige økonomiske hensyn ved forvaltningen af de udbetalinger, der  

 er omfattet af regnskabet.
Revisionens tilrettelæggelse og omfang § 3.  Revisionen kan udføres ved stikprøvevise  

 undersøgelser.
Revisionen tilrettelægges bl.a. under hensyntagen til omfanget  

 af en intern revision eller intern kontrol.
 Stk. 2.  Revisionens omfang afhænger af den enkelte  

 arbejdsløshedskasses administrative struktur og forretningsgange herunder den  

 interne revision eller den interne kontrol og andre forhold af betydning for  

 regnskabsaflæggelsen.
 Stk. 3.  Revisionens nærmere indhold fastlægges bl. a.  

 efter de retningslinier, der er angivet i bilaget til nærværende  

 bekendtgørelse.
 § 4.  Der foretages sædvanligvis revision i årets løb.  

 Revisor skal mindst en gang årligt foretage et uanmeldt kasse- og  

 beholdningseftersyn.
 Stk. 2.  Som led i revisionen, jf. § 3, skal revisor  

 undersøge de eksisterende forretningsgange med henblik på at påse, om den  

 interne kontrol er betryggende.
 § 5.  Arbejdsløshedskassen skal give revisor de  

 oplysninger, som må anses af betydning for bedømmelsen af kassens regnskab.
 Stk. 2.  Arbejdsløshedskassen skal give revisor adgang  

 til at foretage de undersøgelser, denne finder nødvendige, og skal sørge for,  

 at revisor får de oplysninger og den bistand, som revisor anser for nødvendig  

 for udførelsen af sit hverv.
§ 6.  Bliver revisor opmærksom på lovovertrædelser  

 eller tilsidesættelser af forskrifter af betydning i forbindelse med  

 midlernes forvaltning, påhviler det revisor straks at give  

 arbejdsløshedskassen meddelelse derom samt påse, at arbejdsløshedskassen  

 inden 3 uger giver Arbejdsmarkedsstyrelsen meddelelse herom.
I modsat fald er  

 det revisors pligt straks at orientere Arbejdsmarkedsstyrelsen.
Revisors  

 bemærkninger indsendes sammen med meddelelsen.
Revisionsprotokoller § 7.  Revisor fører en revisionsprotokol.
I  

 revisionsprotokollen indføres beretning om det udførte revisionsarbejde,  

 herunder resultatet af foretagne uanmeldte kasse- og beholdningseftersyn,  

 samt om alle væsentlige forhold, der har givet anledning til bemærkninger.  

 Specielt oplyses om revisors undersøgelser af samt vurdering og konklusioner  

 vedrørende arbejdsløshedskassens interne kontrol og registreringssystemer.
 Stk. 2.  Ved revisionen af årsregnskabet indføres  

 beretning om den udførte revision, herunder:
Stk. 3.  I revisionsprotokollen indføres endvidere  

 oplysninger om særlige kontrolarbejder, afgivelse af særlige beretninger,  

 rådgivning eller assistance.
Revisionsprotokollen udfærdiges i øvrigt under  

 hensyntagen til Arbejdsmarkedsstyrelsens krav om oplysninger til brug for  

 tilsyn og kontrol, jf. punkt VI i bilaget til nærværende bekendtgørelse.
§ 8.  Arbejdsløshedskassen indsender løbende genpart  

 af revisionsprotokollater for arbejdsløshedskassen af uanmeldte kasse- og  

 beholdningseftersyn samt for den løbende revision.
Protokollaterne indsendes  

 til direktøren for Arbejdsmarkedsstyrelsen.
 Stk. 2.  Arbejdsløshedskassen fremsender  

 årsprotokollatet sammen med årsregnskabet senest den 15. marts efter  

 regnskabsårets afslutning til direktøren for Arbejdsmarkedsstyrelsen.
Revisionspåtegninger på reviderede  

 årsregnskaber § 9.  Det reviderede regnskab forsynes med påtegning  

 om, at regnskabet er revideret i overensstemmelse med nærværende  

 bekendtgørelse.
 Stk. 2.  Revisionspåtegningen skal i øvrigt udformes i  

 overensstemmelse med Erhvervsministeriets bekendtgørelse nr. 90 af 22.  

 februar 1996 om statsautoriserede og registrerede revisorers erklæringer m.v.
Ikrafttrædelsesbestemmelser § 10.  Nærværende bekendtgørelse træder i kraft den 3.  

 maj 1997 og finder anvendelse fra 1. januar 1997.
Stk. 2.  Ved bekendtgørelsens ikrafttræden ophæves  

 Arbejdsdirektoratets instruks af 9. januar 1986 for revision i de  

 statsanerkendte arbejdsløshedskasser af kursusgodtgørelse og  

 befordringstilskud (kursusgodtgørelsesområdet) til arbejdsløshedsforsikrede,  

 der deltager i specialarbejderkurser, efteruddannelseskurser for faglærte og  

 faglig uddannelse af specialarbejdere, jf.
AK. cirkl. nr. 3/86.
Arbejdsmarkedsstyrelsen, den 21. april  

 1997 Inge Mærkedahl / Ulla W.
Skjøth Bilag til bekendtgørelse om revision af de anerkendte  

 arbejdsløshedskassers udbetaling af ydelser i henhold til lov om arbejdsmarkedsuddannelser (kursusgodtgørelsesområdet) I.
Revisionen omfatter den løbende revision i arbejdsløshedskassen med  

 tilhørende afdelinger samt revision af arbejdsløshedskassens årsregnskab for  

 kursusgodtgørelsesområdet.
Revisionen af årsregnskabet omfatter  

 refusionsregnskab, resultatopgørelse, status og noter.
Hvis der eksisterer en intern revisionsenhed i arbejdsløshedskassen, og  

 arbejdsløshedskassens revisor ønsker at benytte dennes arbejde i forbindelse  

 med revisionen, skal revisor godkende de arbejdsplaner den interne revision  

 anvender, og den interne revision skal løbende afgive beretning til  

 arbejdsløshedskassens hovedbestyrelse samt til revisor om det udførte  

 revisionsarbejde.
Samme fremgangsmåde skal iagttages, såfremt det tilsvarende  

 arbejde udføres af en intern kontrolenhed i arbejdsløshedskassen.
II.
Uanset at Arbejdsmarkedsstyrelsens tilsynsafdeling foretager  

 stikprøvevis tilsyn med, om sagsbehandlingen i forbindelse med  

 arbejdsløshedskassens udbetaling af de ydelser, der udbetales i henhold til  

 lov om arbejdsmarkedsuddannelser, er foretaget på et korrekt grundlag, skal  

 revisor foretage undersøgelser af udbetalingsgrundlaget i det omfang, det er  

 nødvendigt for at skaffe sig en begrundet overbevisning om forretningsgangens  

 sikkerhed og pålidelighed.
 Revisor skal løbende ved oplysning i revisionsprotokollatet underrette  

 Arbejdsmarkedsstyrelsen om resultatet af disse undersøgelser.
III.
Revisor skal blandt andet efterprøve:
 - Om den interne kontrol har fungeret tilfredsstillende, og hvor en intern  

 revision findes, om den interne revision har fungeret tilfredsstillende og  

 har rapporteret til arbejdsløshedskassens hovedbestyrelse og til revisor i  

 det forudsatte og nødvendige omfang.
 - Om arbejdsløshedskassens kasse- og regnskabsmæssige forretningsgange er  

 betryggende, herunder om der foreligger adskillelse mellem kasse og  

 bogholderi.
 - Om hovedkassen har ført fornøden, løbende kontrol med eventuelle  

 afdelingers overholdelse af gældende regler og forskrifter.
 - Om der er etableret tilstrækkelige kontrolforanstaltninger af indtægter  

 og aktiver, herunder evt. afdelingers indtægter og aktiver.
 - Om der er etableret tilstrækkelige kontrolforanstaltninger omkring  

 arbejdsløshedskassens udbetaling af de ydelser, der udbetales i henhold til  

 lov om arbejdsmarkedsuddannelser, herunder sikring af, at ydelsesmodtageren  

 er berettiget til at modtage ydelserne i henhold til gældende regler.
 - Om der er etableret tilstrækkelige kontrolforanstaltninger omkring  

 anvendelse af edb-systemer.
 - Om udgifterne er behørigt dokumenteret ved bilag m.v. og posteret på de  

 rigtige konti.
 - Om attestationsreglerne er blevet overholdt.
 - Om indtægter og udgifter er henført til rette regnskabsår efter gældende  

 regler.
 - Om tilbageholdte beløb, hvor der eksisterer hjemmel hertil, er afregnet  

 over for rette myndighed og til rette tid.
 - Om tilbagebetalingskrav er bogført, og om tilbagesøgning er iværksat.
 - Om mellemværender med  

 Arbejdsmarkedsstyrelsen/forbundet/arbejdsløshedskassen er afstemt.
IV.
Revisionen kan udføres ved stikprøver efter revisorens skøn,  

 jf. bekendtgørelsens § 3, stk. 1. Disse udvælges blandt andet under  

 hensyntagen til etablerede forretningsganges funktion og omfanget af en  

 eventuel intern revision eller intern kontrol, og til den løbende kontrol,  

 der fra hovedkassen føres med eventuelle afdelinger.
V.
Ved bedømmelse af, hvorvidt der ved administration af udbetalingen af  

 ydelser tages skyldige økonomiske hensyn, skal revisor blandt andet  

 efterprøve:
 1. At arbejdsløshedskassen overholder forskrifterne for udbetaling  

 af forskud m.v., jf. kapitel 1 i Arbejdsmarkedsstyrelsens bekendtgørelse nr.  

 203 af 18. marts 1994 om de anerkendte arbejdsløshedskassers udbetaling af  

 kursusgodtgørelse m.v. samt om tilsyn.
 At forskuddene ikke overstiger det beløb som arbejdsløshedskassen  

 har viderebetalt til ydelsesmodtagerne.
 At refusion ikke overstiger det beløb som arbejdsløshedskassen har  

 viderebetalt til ydelsesmodtagerne.
 At arbejdsløshedskassens midler holdes adskilt fra forbundets  

 midler.
 Revisor skal endvidere:
 2. Ved et tilstrækkeligt antal stikprøver efterprøve,  

 om kassens forretningsgange m.v. sikrer korrekt udbetaling af godtgørelse,  

 støtte, befordringstilskud m.v.
 3. Efterprøve om arbejdsløshedskassens forvaltning af  

 mellemværender med arbejdsgivere, kursister, offentlige myndigheder m.fl.  

 sker i overensstemmelse med de fastsatte bestemmelser.
VI.
Revisionsprotokollaterne, der skal være fortløbende sidenummererede,  

 skal blandt andet indeholde følgende oplysninger:
 - En kortfattet redegørelse for den udførte revision, herunder en  

 henvisning til de i årets løb afgivne beretninger, såvel de, der er afgivet  

 af den statsautoriserede revisor, som de, der er afgivet af en eventuel  

 intern revisionsenhed, eller intern kontrolenhed.
 - Tidspunktet (datoangivelser) for den udførte revision.
 - De bemærkninger revisionen har givet anledning til.
 - Revisors eventuelle forslag til ændringer i forretningsgange, herunder  

 sådanne ændringer, der i årets løb er aftalt med kassens hovedledelse.
 - Revisors udtalelse om:
 - Revisors oplysninger om den stikprøveudtagning, der ligger til grund for  

 undersøgelsen af, om kassens forretningsgang sikrer korrekt udbetaling af  

 ydelser samt en redegørelse for resultatet af revisionen.
 Hvis konstaterede fejl og mangler giver anledning til bemærkninger, skal  

 revisor begrunde og uddybe på hvilke revisionsmæssige grundlag, revisor er  

 nået til den anførte konklusion.
 - Revisors udtalelse om, hvorvidt en eventuel intern revision eller  

 kontrol har fungeret tilfredsstillende.
 - Revisors eventuelle kommentarer til de enkelte regnskabsposter.
 - Redegørelse for forløbet af indkassering af eventuel fejlagtigt udbetalt  

 godtgørelse, støtte og befordringstilskud.
VII.
Påtegning af det reviderede årsregnskab.
 Såfremt der konstateres omstændigheder, der giver anledning til forbehold  

 skal disse detaljeret beskrives.
