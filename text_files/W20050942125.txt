 Landsskatteretskendelse vedr. arbejdsgiverbetalt MBA-kursus.
 Klagen  

 vedrører  

 hvorvidt udgift til MBA-kursus, betalt af ny arbejdsgiver,  

 kan anses som en ydelse der modtages fra en arbejdsgiver som led i et  

 ansættelsesforhold til dækning af udgifter i forbindelse med uddannelse.
 Skatteforvaltningen  

 har ikke anset udgift til MBA-kursus, på 68.000 kr., betalt af ny  

 arbejdsgiver  

 for skattefri, men anset ydelsen som yderligere løn til klageren.
 Landsskatteretten  

 nedsætter klagerens indkomst med 68.000 kr.
A  

 har været ansat ved B fra april 1997 til 30. juni 2001, hvor klageren har  

 arbejdet i Dubai.
Klageren har ikke været skattepligtig til Danmark i  

 perioden  

 28. februar 1993 til 30. juni 2001.
 Den  

 25. maj 1998 har klageren påbegyndt et MBA-kursus, ved et engelsk  

 universitet,  

 der blev afsluttet den 18. juni 2001. B har afholdt 75 % af kursusudgifterne,  

 og klageren har afholdt de resterende 25 % af kursusudgifterne.
B  

 har ved skrivelse af 20. maj 2001 stillet krav om, at klageren skal  

 tilbagebetale 75 % af den økonomiske støtte, klageren har modtaget i  

 forbindelse med MBA-studierne, svarende til 68.000 kr., idet klageren ikke  

 har  

 opfyldt de to betingelser, der var for at modtage økonomisk støtte.
Dette har  

 klageren accepteret den 21. maj 2001.
 I  

 april 2001 har klageren underskrevet sin ansættelseskontrakt med C A/S  

 (herefter kaldet selskabet), hvoraf fremgår, at klageren skulle starte hos  

 selskabet den 1. august 2001. Selskabet har i november 2001 refunderet  

 klageren  

 68.000 kr., svarende til det beløb klageren skulle tilbagebetale til B.
 Skatteforvaltningen  

 har forhøjet klagerens indkomst med 68.000 kr., idet ydelse fra ny  

 arbejdsgiver  

 ikke er anset som dækning af udgifter i forbindelse med uddannelse modtaget  

 som  

 led i et ansættelsesforhold, jf. ligningslovens § 31, men som yderligere  

 lønindkomst.
 Klageren  

 har afsluttet uddannelsen MBA den 18. juni 2001. Da klageren først blev ansat  

 ved sin nye arbejdsgiver den 1. august 2001, kan den ny arbejdsgivers  

 betaling  

 af afholdte udgifter til MBA-uddannelsen ikke anses som en ydelse, der er  

 modtaget fra en arbejdsgiver som led i et ansættelsesforhold.
 Klagerens  

 skattepligt til Danmark er indtrådt den 30. juni 2001. Således har klageren  

 opsagt  

 sin stilling hos B, og B har stillet kravet om tilbagebetaling af den  

 udbetalte  

 støtte til MBA-uddannelsen, i en periode, hvor klageren ikke har været  

 skattepligtig til Danmark.
 Repræsentanten  

 har nedlagt påstand om, at klagerens personlige indkomst nedsættes med 68.000  

 kr. for indkomståret 2001.
Det  

 er ikke korrekt, når skatteforvaltningen lægger til grund, at klageren ikke  

 var  

 ansat ved C A/S, før han havde afsluttet sin MBA.
Klagerens ansættelse ved C  

 A/S skal regnes fra tidspunktet for underskriften af ansættelsesaftalen,  

 hvilket vil sige fra april 2001, og på dette tidspunkt har C A/S lovet  

 klageren  

 skadesløsholdelse for den kontraktretlige forpligtelse vedrørende  

 tilbagebetaling af de af B afholdte udgifter til klagerens MBA.
 Skattefriheden  

 efter ligningslovens § 31 omfatter de ydelser, der som led i et  

 arbejdsforhold  

 betales til dækning af ydelser i forbindelse med alle typer af uddannelser.  

 Fra  

 og med underskriften af ansættelseskontrakten i april 2001 stod klageren i et  

 ansættelsesforhold til C A/S, hvorfor betingelsen i ligningslovens § 31, stk.  

 1, må anses for opfyldt, uanset refusionen på 68.000 kr. af praktiske årsager  

 først blev udbetalt med november-lønnen 2001.
 Indførelsen  

 af ligningslovens § 31, som skete ved lov nr. 955 af 17. december 1999 (L  

 88),  

 havde til formål at udvide adgangen for skattefrihed for arbejdsgiverbetalt  

 uddannelse i forhold til retstilstanden, der var gældende før vedtagelsen af  

 lov nr. 955, hvor forholdet alene blev reguleret af statsskattelovens § 4.  

 Dermed gælder praksis efter statsskatteloven fortsat.
I  

 2001 var klageren i besiddelse af en uddannelse som styrmand samt en  

 uddannelse  

 som teknikumingeniør.
Klagerens erhvervelse af en MBA kan derfor ikke anses  

 for  

 en skattepligtig videreuddannelse, hvorfor C A/S refusion af  

 studieomkostninger i forbindelse med Bs tilbagebetalingskrav må anses  

 som en  

 skattefri disposition, jf. statsskattelovens § 4.
 Dette  

 understøttes endvidere af Landsskatterettens kendelse af 26. juni 2002, hvor  

 en  

 skatteyder, som i forvejen var uddannet sygeplejerske og havde en HD i  

 finansiering,  

 fik medhold i, at arbejdsgiverens betaling af en MBA ikke kunne anses for  

 skattepligtig for skatteyderen.
 Ydelser  

 til dækning af udgifter i forbindelse med uddannelser og kurser medregnes  

 ikke  

 ved opgørelsen af den skattepligtige indkomst, når ydelserne modtages fra en  

 arbejdsgiver som led i et ansættelsesforhold eller som led i en aftale om  

 ydelse af personligt arbejde i øvrigt, ydelserne ikke alene har privat  

 karakter  

 for modtageren og er omfattet af ligningslovens § 31, stk. 3, jf.  

 ligningslovens § 31, stk. 1- 3.
 Som  

 udgangspunkt skal arbejdsgiveren have påtaget sig afholdelse af udgiften  

 under  

 ansættelsesforholdet, således at en ny arbejdsgiver ikke med tilbagevirkende  

 kraft kan betale for gamle uddannelser med den virkning, at der er  

 skattefrihed  

 efter ligningslovens § 31.
I  

 nærværende sag er tale om et jobskifte midt i forløbet, og det må lægges til  

 grund, at klageren har indgået mundtlig aftale med sin nye arbejdsgiver C A/S  

 om, at C A/S skulle betale for klagerens MBA, i forbindelse med klagerens  

 underskrivelse af ansættelseskontrakten med C A/S, og dermed inden klageren  

 havde færdiggjort sin MBA.
Under disse omstændigheder må klagerens nye  

 arbejdsgiver  

 anses at have overtaget klagerens gamle arbejdsgivers forpligtelse om  

 afholdelse af udgifter til klagerens MBA-studier, hvorfor udgiften er  

 omfattet  

 af ligningslovens § 31.
 Herefter  

 nedsættes klagerens indkomst med 68.000 kr.
