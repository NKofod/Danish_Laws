Ændringsforslag stillet den 7. juni 2012 Ændringsforslag til 3. behandling af Forslag til lov om ændring af lov om elforsyning, lov om naturgasforsyning og lov om Energinet.dk (Fremme af konkurrencen på elmarkedet m.v.) [af klima-, energi- og bygningsministeren (Martin Lidegaard)] Til § 4 Af klima-, energi- og bygningsministeren:
 1) I stk. 2 ændres »21-24« til: »23-26«.
[Redaktionel ændring] Bemærkninger Til nr. 1 Med ændringsforslaget sker en redaktionel rettelse af en fejlskrivning af de numre, der finder anvendelse fra den 1. oktober 2014, henholdsvis fra lovens ikrafttræden den 1. juli 2012.
 Med rettelsen sikres det, at alle bestemmelser vedrørende engrosmodellen finder anvendelse fra samme dato, den 1. oktober 2014.
 Rettelsen sikrer tillige, at bestemmelserne om markedsmæssighed af kollektive elforsyningsvirksomheders aftaler, jf. lovforslagets § 1, nr. 21 og 22, træder i kraft den 1. juli 2012, således som det hele tiden har været hensigten, og således som det også gælder for den tilsvarende bestemmelse i lov om naturgasforsyning, jf. lovforslagets § 2, nr. 5 og 6.
