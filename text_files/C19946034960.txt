Ultimo juni 1994 skal alle institutter udarbejde en  

 kapitaldækningsopgørelse.
Opgørelsen skal indberettes til tilsynet senest 15  

 arbejdsdage efter kvartalets udløb.
Kapitaldækningsopgørelsen for koncerner,  

 jf. bekendtgørelsens § 1, stk. 1, nr. 4, skal dog først indberettes senest 20  

 arbejdsdage efter kvartalets udløb.
Institutter, der ved udgangen af 1993 havde en arbejdende kapital på 100  

 mio. kr. eller derover, skal indberette på maskinlæsbart medium.
Andre  

 institutter kan indberette på papir.
 Der henvises i øvrigt til tidligere vejledning dateret den 10. december  

 1992.
 1. Anvendelse af henholdsvis 9- eller 10 %  

 solvenskravet.
 Pr. 1. januar 1993 blev solvensprocenten nedsat til 9 %, jf. § 6, stk. 1,  

 i lov nr. 306 af 16. maj 1990. Som følge heraf udstedte Finanstilsynet en ny  

 kapitaldækningsbekendtgørelse, nr. 1235 af 30. december 1992, hvorefter skema  

 F.S.1/K.S.1 er udformet således, at instituttet skal anføre den beregnede  

 solvensprocent  enten  på linie F  eller  linie G.
Linie F  skal udfyldes, såfremt instituttet anvender solvenskravet  

 p å 9 %, jf. § 6, stk. 1, i lov nr. 306 af 16. maj 1990. Såfremt instituttet  

 anvender ansvarlig indskudskapital til opfyldelse af solvenskravet, anføres  

 beløbet på F.S.3/K.S.3, post 10 a.
Linie G  skal udfyldes, såfremt instituttet anvender solvenskravet  

 p å 10 %, jf. § 21, stk. 1, 2. pkt., i lov om banker og sparekasser m.v.  

 Såfremt instituttet anvender ansvarlig indskudskapital til opfyldelse af  

 solvenskravet, anføres beløbet på F.S.3/K.S.3 post 10 b.
 2. Garantier stillet overfor Dansk Landbrugs  

 Realkreditfond  (DLR).
Spørgsmålet om vægtning af DLR garantier har ved flere undersøgelser været  

 drøftet med pengeinstitutterne.
Finanstilsynet har derfor gennemgået DLR's  

 vedtægter med henblik på en afklaring af disse garantiers status.
Af § 4 i DLR's nuværende vedtægter fremgår, at lån i realkreditfonden  

 forudsætter tegning af en kollektiv garantikapital svarende til 5% af  

 restgælden på de enkelte lån formidlet af pågældende pengeinstitutter.  

 Undtaget herfra er dog obligationsbaserede kontantlån, idet der kun kræves  

 garantistillelse for 5 % af obligationsrestgælden.
Den nævnte garantikapital  

 hæfter solidarisk overfor fonden for opfyldelsen af samtlige fondens  

 forpligtelser.
 Der er således ingen direkte sammenhæng mellem lånedebitors eventuelle  

 misligholdelse af lån i DLR og effektueringen af garantien.
 Finanstilsynet har på denne baggrund besluttet, at garantierne vægtes med  

 mellemliggende risiko og modpartsvægt 1.
Jordbrugsdirektoratet har overfor Finanstilsynet oplyst, at der i relation  

 til pengeinstitutternes garantistillelse er vedtaget ændringer i  

 bestemmelserne.
Disse ændringer er fremsendt til godkendelse i  

 Jordbrugsdirektoratet.
Når tilsynet fra Jordbrugsdirektoratet har modtaget de  

 endelige og godkendte vedtægter vil tilsynet orientere pengeinstitutterne  

 herom, hvis den nye formulering af vedtægterne giver anledning til ændringer  

 i den ovenfor anførte vurdering.
 Afslutningvis bemærkes, at 5 % garantien overfor DLR skal føres som en  

 samlet forpligtelse.
