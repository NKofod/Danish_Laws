 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 Skattepligten.
 § 1.  Skattepligt i henhold til denne lov påhviler her  

 i landet hjemmehørende:
 Stk. 2.  Som indtægt ved erhvervsmæssig virksomhed for  

 de i stk. 1, nr. 6, jfr. § 3, stk. 1, nr. 6, omhandlede foreninger m.v.  

 betragtes indtægt ved næringsvirksomhed eller anden forretningsvirksomhed,  

 herunder indtægt ved drift, udlejning eller bortforpagtning af fast ejendom.  

 I tilfælde, hvor der er tillagt en forening m.v. en ret til andel i  

 overskuddet af en erhvervsvirksomhed, som ikke drives af den pågældende  

 forening selv, betragtes den heraf flydende indtægt ligeledes som  

 erhvervsmæssig indtægt for foreningen m.v.; dette gælder dog ikke for hjælpe-  

 og understøttelsesfonds for de i en virksomhed ansatte eller tidligere  

 ansatte funktionærer og arbejdere eller deres pårørende.
 Stk. 3.  Overskud, som de i stk. 1, nr. 6, nævnte  

 foreninger m.v. indvinder ved leverancer til medlemmer, betragtes ikke som  

 indvundet ved erhvervsmæssig virksomhed.
 Stk. 4.  Ved opgørelsen af den skattepligtige indkomst  

 hidrørende fra dyrskuer, planteavlsudstillinger og andre landbrugsfaglige  

 udstillinger, der afholdes af landboforeninger og/eller husmandsforeninger  

 eller sammenslutninger af sådanne, samt fra fjerkræ- eller biavlsskuer, der  

 afholdes af fjerkræ- eller biavlerforeninger, og som omfatter hele landet  

 eller større dele af samme, medregnes ikke entreindtægter o.lign. eller  

 indtægter ved udlejning af udstillingsplads til de af de pågældende  

 foreningers medlemmer udstillede dyr m.v.
§ 2.  Skattepligt i henhold til denne lov påhviler  

 endvidere selskaber og foreninger m.v. af den i § 1, stk. 1, nævnte art, som  

 har hjemsted i udlandet, for så vidt de Skattepligten omfatter alene indtægter fra de under a) og b) nævnte  

 indkomstkilder.
 Stk. 2.  De herværende befuldmægtigede for de i stk. 1  

 nævnte begrænset skattepligtige selskaber og foreninger m.v. er medansvarlige  

 for skattens erlæggelse.
 § 3.  Undtaget fra skattepligten er:
Stk. 2.  Skattepligten for de i § 1, stk. 1, nr. 6,  

 omhandlede foreninger m.v. kan, når foreningens vedtægtsmæssige formål er  

 almenvelgørende eller på anden måde almennyttigt, efter finansministerens  

 bestemmelse bortfalde i det omfang, indkomsten ved erhvervsmæssig virksomhed  

 anvendes til de nævnte formål.
I tilfælde, hvor der foruden indkomst ved  

 erhvervsmæssig virksomhed foreligger anden indkomst, anses den  

 ikke-erhvervsmæssige indkomst for i sin helhed at være medgået til de  

 almenvelgørende eller på anden måde almennyttige formål, forinden nogen del  

 af den erhvervsmæssige indkomst anses for medgået hertil.
Stk. 3.  Ved anvendelsen af fritagelsesbestemmelsen i  

 stk. 2 betragtes beløb, som en forening m.v. med almenvelgørende eller på  

 anden måde almennyttigt formål henlægger til sikring af disse formål eller  

 til senere anvendelse hertil, som medgået til formålet i henlæggelsesåret.  

 Det er en betingelse herfor, at de henlagte beløb efter finansministerens  

 skøn er effektivt udskilt fra erhvervsvirksomheden og anbragt uden for denne,  

 samt at ledelsen er forpligtet til ikke at stille beløbene til disposition  

 for erhvervsvirksomheden.
Anvendes beløbene til andet end de almenvelgørende  

 (almennyttige) formål, skal beløbene med et tillæg på 25 pct. medregnes ved  

 opgørelsen af den skattepligtige indkomst for det indkomstår, hvori de  

 anvendes.
Har foreningens øvrige indkomst været negativ, beskattes beløbene  

 med tillæg med den for det pågældende skatteår gældende skatteprocent.
Stk. 4.  Når omstændighederne taler derfor, kan  

 finansministeren helt eller delvis eftergive skat, der er pålignet de i § 1,  

 stk. 1, nr. 6, omhandlede foreninger m.v.
Dette gælder, uanset om de  

 pågældende foreninger m.v. efter deres vedtægter har almenvelgørende eller på  

 anden måde almennyttige formål.
 Stk. 5.  De i stk. 2-4 givne regler finder tillige  

 anvendelse på de i § 1, stk. 1, nr. 1 og 2, nævnte aktieselskaber og andre  

 selskaber, når den altovervejende del af aktie- eller andelskapitalen ejes af  

 en forening m.v. med almenvelgørende eller på anden måde almennyttigt formål.  

 Indkomst, der i et indkomstår er indtjent af aktieselskabet m.v., skal herved  

 betragtes som indtjent i samme indkomstår af den forening m.v., der ejer  

 aktie- eller andelskapitalen, og skatter, der er pålignet aktie- eller  

 andelsselskabet, skal betragtes som pålignet den forening m.v., som ejer  

 aktie- eller andelskapitalen.
 Indkomstskattepligtens indtræden og ophør.
§ 4.  Nystiftede her i landet hjemmehørende selskaber  

 og foreninger m.v. medtages første gang ved skatteansættelsen for det  

 skatteår, som følger umiddelbart efter udløbet af første regnskabsperiode, og  

 ansættes af indkomsten i hele denne regnskabsperiode uden hensyn til dens  

 længde.
På tilsvarende måde forholdes, når bestående selskaber og foreninger  

 m.v., der hidtil ikke har været skattepligtige, overgår til skattepligtig  

 virksomhed.
 Stk. 2.  Hvor særlige forhold gør sig gældende, kan  

 første skatteansættelse af et selskab eller en forening m.v. med  

 ligningsrådets tilladelse foretages for et andet skatteår end nævnt i stk. 1.
 Stk. 3.  Uanset bestemmelsen i stk. 1 kan ligningsrådet  

 bestemme, at et selskab eller en forening m.v. første gang skal  

 skatteansættes, når der er forløbet et år siden tidspunktet for stiftelsen af  

 selskabet eller foreningen m.v. eller for påbegyndelsen af skattepligtig  

 virksomhed.
§ 5.  Når her i landet hjemmehørende selskaber og  

 foreninger m.v. opløses eller overgår til skattefri virksomhed, vedbliver  

 skattepligten til udløbet af det skatteår, i hvilket opløsningen eller  

 overgangen til skattefri virksomhed har fundet sted.
Vedkommende selskab  

 eller forening m.v. skal desuden for samme skatteår ansættes ekstraordinært  

 til indkomstskat af indtægten for tiden fra udløbet af det regnskabsår, som  

 er lagt til grund ved den ordinære skatteansættelse for det pågældende  

 skatteår, og indtil opløsningen eller overgangen til skattefri virksomhed.
Stk. 2.  Om opløsningen eller overgangen til skattefri  

 virksomhed skal likvidator eller, hvor en sådan ikke er valgt eller  

 beskikket, bestyrelsen inden 4 uger tilstille statens ligningsdirektorat en  

 anmeldelse, bilagt opgørelse over indkomsten for det i stk. 1, 2. punktum,  

 nævnte tidsrum.
På denne opgørelse er reglerne om selvangivelse anvendelige,  

 for så vidt det er foreneligt med deres indhold.
Undlades den foreskrevne  

 anmeldelse, ifalder den eller de forsømmelige en bøde, der fastsættes af  

 finansministeren, medmindre denne eller den forsømmelige selv ønsker sagen  

 afgjort ved rettergang.
Indsendelse af anmeldelsen såvel som af den nævnte  

 opgørelse kan fremtvinges ved pålæg af daglige bøder, hvis størrelse  

 fastsættes af finansministeren.
Bøderne tilfalder statskassen.
Stk. 3.  Opløses et selskab eller en forening m.v.,  

 eller ophører de med at drive skattepligtig virksomhed, før begyndelsen af  

 det skatteår, for hvilket de første gang skal skatteansættes i medfør af § 4,  

 skal de skatteansættes ekstraordinært for det skatteår, i hvilket opløsningen  

 eller ophøret af den skattepligtige virksomhed finder sted.
Reglerne i stk. 2  

 finder tilsvarende anvendelse på denne ansættelse, der omfatter indkomsten  

 for den periode, hvori selskabet eller foreningen m.v. har drevet  

 skattepligtig virksomhed.
§ 6.  Skattepligten for udenlandske selskaber og  

 foreninger m.v., der i medfør af § 2 undergives begrænset skattepligt her i  

 landet, indtræder med det skatteår, som følger umiddelbart efter udløbet af  

 den første periode, for hvilken der aflægges regnskab for den her i landet  

 skattepligtige indkomst.
Ansættelsen omfatter indkomsten i hele perioden uden  

 hensyn til dens længde.
 Stk. 2.  Hvor særlige forhold gør sig gældende, kan  

 første skatteansættelse med ligningsrådets tilladelse foretages for et andet  

 skatteår end nævnt i stk. 1.
 Stk. 3.  Uanset bestemmelsen i stk. 1 kan ligningsrådet  

 bestemme, at et udenlandsk selskab eller forening m.v. første gang skal  

 skatteansættes, når der er forløbet et år efter erhvervelsen af den  

 pågældende indkomstkilde.
§ 7.  Når udenlandske selskaber og foreninger m.v.,  

 der i medfør af § 2 undergives begrænset skattepligt her i landet, opløses  

 eller ophører med at drive skattepligtig virksomhed her i landet, vedbliver  

 skattepligten til udløbet af det skatteår, i hvilket opløsningen eller  

 ophøret af den skattepligtige virksomhed har fundet sted.
Vedkommende selskab  

 eller forening m.v. skal desuden for samme skatteår ansættes ekstraordinært  

 til indkomstskat af indtægten for tiden fra udløbet af det regnskabsår, som  

 er lagt til grund ved den ordinære skatteansættelse for det pågældende  

 skatteår, og indtil opløsningen eller ophøret af den skattepligtige  

 virksomhed.
Reglerne i § 5, stk. 2 og 3, finder tilsvarende anvendelse på de  

 her omhandlede selskaber og foreninger m.v.
 Den skattepligtige indkomst.
 § 8.  Den skattepligtige indkomst opgøres efter  

 skattelovgivningens almindelige regler, for så vidt de efter deres indhold er  

 anvendelige på de i denne lov omhandlede selskaber og foreninger m.v.
 Stk. 2.  Selskaber og foreninger m.v. svarer ikke særlig  

 indkomstskat; men deres særlige indkomst medregnes ved opgørelsen af deres  

 skattepligtige almindelige indkomst efter reglerne i lov om særlig  

 indkomstskat m.v.
 Stk. 3.  For de i § 1, stk. 1, nr. 3 og 4, omhandlede  

 kooperative virksomheder gælder reglerne i §§ 14-16.
 § 9.  De i § 1, stk. 1, nr. 6, § 2 og § 3, stk. 1, nr.  

 6 og 9, nævnte selskaber og foreninger m.v. kan ved opgørelsen af den  

 skattepligtige indkomst kun fratrække udgifter, som vedrører de  

 indkomstkilder, hvis indtægter er skattepligtige.
 § 10.  Som grundlag for skatteansættelsen for et givet  

 skatteår for de i denne lov omhandlede selskaber og foreninger m.v. benyttes  

 det indkomstår, der udløber i eller falder sammen med det foregående  

 skatteår, medmindre ligningsrådet i særlige tilfælde tillader, at et andet  

 indkomstår lægges til grund.
 Stk. 2.  Et tidligere benyttet indkomstår kan ikke ved  

 senere skatteansættelser fraviges uden tilladelse fra ligningsrådet.
 Stk. 3.  Såfremt en person, et selskab, en forening m.v.  

 eller en kreds af personer, selskaber og foreninger m.v. på grund af  

 aktiebesiddelse, vedtægtsbestemmelse, aftale eller fælles ledelse udøver en  

 bestemmende indflydelse på et selskab eller en forening m.v., kan  

 ligningsrådet, såfremt der med denne indflydelse er forbundet en væsentlig  

 interesse i dette selskabs eller denne forenings driftsresultat, kræve, at  

 selskabet eller foreningen m.v. omlægger sit indkomstår, således at det  

 bliver sammenfaldende med det, der benyttes af vedkommende personer,  

 selskaber eller foreninger m.v.
 Stk. 4.  Fremkommer der ved omlægning af indkomstår en  

 indkomstperiode, der er kortere eller længere end 12 måneder, foretages  

 skatteansættelsen på grundlag af indkomsten i den benyttede indkomstperiode.
 § 11.  Ved opgørelsen af den skattepligtige indkomst  

 for de i denne lov omhandlede selskaber og foreninger m.v. kan fradrages  

 halvdelen af de i indkomståret erlagte, forfaldne indkomstskatter, der  

 pålignes i henhold til denne lov.
 § 12.  Såfremt et her hjemmehørende selskab eller  

 forening m.v., der kontrolleres af en udenlandsk virksomhed, i sine  

 handelsmæssige eller økonomiske forbindelser med denne er underkastet andre  

 vilkår end dem, som ville gælde for et uafhængigt foretagende, skal til  

 selskabets eller foreningens skattepligtige indkomst henføres den  

 fortjeneste, som selskabet eller foreningen må antages at ville have opnået,  

 hvis selskabet eller foreningen havde været et uafhængigt foretagende, der  

 under frie vilkår afsluttede forretninger med vedkommende udenlandske  

 virksomhed.
 Stk. 2.  Reglen i stk. 1 finder tilsvarende anvendelse  

 på udenlandske selskaber og foreninger m.v., såfremt den i § 2, stk. 1, a),  

 omhandlede virksomhed med fast driftssted her i landet udøves som en  

 filialvirksomhed af den i udlandet udøvede hovedvirksomhed.
Stk. 3.  For udenlandske forsikringsselskaber, der  

 driver forsikringsvirksomhed her i landet, fastsættes indkomsten her i landet  

 til den del af selskabets samlede indkomst, opgjort efter skattelovgivningens  

 almindelige regler, som efter forholdet mellem dets brutto-præmieindtægt her  

 i landet og dets samlede brutto-præmieindtægt falder på  

 brutto-præmieindtægten her i landet.
Hvor særlige forhold gør sig gældende,  

 kan finansministeren efter indstilling fra ligningsrådet tillade en anden  

 opgørelsesmåde anvendt.
 § 13.  Til den skattepligtige indkomst medregnes ikke:
Stk. 2.  Forsikringsselskaber kan ved opgørelsen af den  

 skattepligtige indkomst fradrage beløb, der henlægges til dækning af de over  

 for de forsikrede indgåede forpligtelser (præmiereserve og skadesreserve)  

 eller til bonusfonds.
Endvidere kan fradrages beløb, der af nævnte selskaber  

 henlægges til sikkerhedsfonds, såfremt det i selskabets vedtægter er fastsat,  

 at sikkerhedsfondens midler alene kan anvendes til styrkelse af  

 præmiereserven eller på anden måde til fordel for de forsikrede.
§ 14.  For de i § 1, stk. 1, nr. 3, omhandlede  

 brugsforeninger udgør indkomsten de i stk. 2 og 3 anførte procenter af  

 foreningens formue ved indkomstårets udgang.
Formuen opgøres efter reglerne i  

 § 16.
 Stk. 2.  Såfremt foreningen i indkomståret kun har haft  

 omsætning med medlemmer, udgør indkomsten 4 pct. af formuen.
 Stk. 3.  Såfremt foreningen i indkomståret har haft  

 omsætning med ikke-medlemmer, udgør indkomsten 6 pct. af så stor en del af  

 formuen, som svarer til forholdet mellem omsætningen med ikke-medlemmer og  

 den samlede omsætning, og 4 pct. af resten af formuen.
 Stk. 4.  Ved anvendelsen af foranstående regler på  

 hovedforeninger anses hele disses omsætning med de hovedforeningen  

 tilsluttede kooperative virksomheder for omsætning med medlemmer, medens  

 deres omsætning i øvrigt anses for omsætning med ikke-medlemmer.
 Stk. 5.  I tilfælde, hvor en indkomstperiode er kortere  

 eller længere end 12 måneder, foretages en tilsvarende nedsættelse eller  

 forhøjelse af de i stk. 2 og 3 fastsatte procenter.
§ 15.  For de i § 1, stk. 1, nr. 4, omhandlede  

 produktions- og salgsforeninger udgør indkomsten de i stk. 2 og 3 anførte  

 procenter af foreningens formue ved indkomstårets udgang.
Formuen opgøres  

 efter reglerne i § 16.
 Stk. 2.  Såfremt foreningen i indkomståret ikke har  

 foretaget opkøb af råvarer hos andre end medlemmer, udgør indkomsten 4 pct.  

 af formuen.
Stk. 3.  Såfremt foreningen i indkomståret har foretaget  

 opkøb af råvarer hos ikke-medlemmer, udgør indkomsten 6 pct. af en så stor  

 del af formuen, som svarer til forholdet mellem opkøbet af råvarer hos  

 ikke-medlemmer og det samlede opkøb, og 4 pct. af en så stor del af formuen,  

 som svarer til forholdet mellem opkøbet hos medlemmer samt opkøbet af  

 færdigvarer hos ikke-medlemmer og det samlede opkøb.
Overstiger købesummen  

 for de af ikke-medlemmer leverede råvarer ikke 3 pct. af det samlede opkøb,  

 ansættes indkomsten dog kun til 4 pct. af foreningens formue.
 Stk. 4.  Ved anvendelsen af foranstående regler på  

 hovedforeninger anses hele disses omsætning med de hovedforeningen  

 tilsluttede kooperative virksomheder for omsætning med medlemmer, medens  

 deres omsætning i øvrigt anses for omsætning med ikke-medlemmer.
 Stk. 5.  Har foreningen i indkomståret drevet detailsalg  

 fra butik, fra vogn eller på anden måde, medregnes indtægten ved dette  

 detailsalg, opgjort efter reglerne i § 8, stk. 1, til foreningens  

 skattepligtige indkomst.
 Stk. 6.  I tilfælde, hvor en indkomstperiode er kortere  

 eller længere end 12 måneder, foretages en tilsvarende nedsættelse eller  

 forhøjelse af de i stk. 2 og 3 fastsatte procenter.
 § 16.  Opgørelsen af brugsforeningers og produktions-  

 og salgsforeningers formue, jfr. §§ 14 og 15, foretages i overensstemmelse  

 med skattelovgivningens almindelige regler.
 Stk. 2.  Ved opgørelsen af en forenings formue bortses  

 der i denne forbindelse fra den del af indkomstårets overskud, der som  

 dividende eller efterbetaling udloddes for det pågældende indkomstår.
 Stk. 3.  Til en forenings formue henregnes andele i  

 hovedforeninger samt den del af foreningens reservefonds i hovedforeningen,  

 som den ved sin udtræden af hovedforeningen kan kræve udbetalt af denne; den  

 del, der ikke kan kræves udbetalt som anført, henregnes til hovedforeningens  

 formue.
 Indkomstskattens beregning.
 § 17.  De i § 1, stk. 1, nr. 1 og 2, nævnte  

 aktieselskaber og andre selskaber udreder indkomstskatten med 44 pct. af det  

 beløb, hvormed den skattepligtige indkomst overstiger det efter reglerne i  

 stk. 2 opgjorte indkomstfradrag, jfr. dog § 35, stk. 2.
Stk. 2.  Indkomstfradraget udgør halvdelen af selskabets  

 skattepligtige indkomst, dog højst 2,5 pct. p.a. af selskabets indbetalte  

 aktiekapital beregnet på grundlag af aktiernes pålydende værdi.
Friaktier  

 henregnes kun til aktiekapitalen, såfremt de er tildelt selskabets aktionærer  

 før den 1. januar 1962. Som friaktier betragtes ikke, hvad der af et selskab  

 i henhold til en samtidig med en nedskrivning af aktiekapitalen vedtaget og i  

 selskabets love eller vedtægter optaget beslutning anvendes til en  

 opskrivning af aktiekapitalen til dens oprindelige størrelse før  

 nedskrivningen, for så vidt nedskrivningen er sket for at bortskaffe en  

 fremkommet underskudssaldo.
Har aktionærerne udstedt forskrivninger for en  

 del af aktiekapitalen, ses der bort fra denne del af kapitalen i det omfang,  

 forskrivningerne ikke er indfriet.
Et selskabs beholdning af egne aktier  

 fragår ved opgørelsen af indbetalt aktiekapital.
De foran anførte regler om  

 beregning af indkomstfradrag i aktieselskaber finder tilsvarende anvendelse  

 på de i § 1, stk. 1, nr. 2, nævnte selskaber.
Stk. 3.  Godtgør et af de i § 1, stk. 1, nr. 1 og 2,  

 nævnte selskaber, at en vis del af dets skattepligtige indkomst hidrører fra  

 virksomhed i udlandet, nedsættes den beregnede indkomstskat med halvdelen af  

 det skattebeløb, der forholdsmæssigt svarer til den nævnte del af indkomsten.  

 Ved opgørelsen af den del af den skattepligtige indkomst, der hidrører fra  

 virksomhed i udlandet, regnes alene med den ved nævnte virksomhed indtjente  

 nettoindtægt efter fradrag af i udlandet erlagte skatter.
Hvor det er  

 forbundet med betydelige praktiske vanskeligheder at opgøre, hvor stor en del  

 af den skattepligtige indkomst der hidrører fra virksomhed i udlandet, kan  

 ligningsrådet tillade, at nedsættelsen beregnes på et andet grundlag.
Stk. 4.  Såfremt der i den skattepligtige indkomst for  

 et af de i § 1, stk. 1, nr. 1 og 2, nævnte selskaber indgår udbytte fra andre  

 selskaber, kan finansministeren efter ansøgning eftergive det  

 udbyttemodtagende selskab - moderselskabet - den del af skatten, der svarer  

 til forholdet mellem det modtagne udbytte og den skattepligtige indkomst.
Der  

 kan dog ikke eftergives et større beløb end det, som det påhviler det  

 udbyttegivende selskab - datterselskabet - at udrede i skat af udbyttet til  

 moderselskabet.
Lempelse efter foranstående regler kan kun indrømmes, såfremt  

 moderselskabet i hele det indkomstår, hvori udbyttet er modtaget, har ejet  

 mindst 25 pct. af datterselskabets aktiekapital eller andelskapital.
 Stk. 5.  Når særlige omstændigheder taler derfor, kan  

 finansministeren helt eller delvis eftergive skat, der er pålignet de i § 1,  

 stk. 1, nr. 1, omhandlede aktieselskaber, når selskabets eneste faktiske  

 virksomhed er at eje og administrere aktier i et bestemt andet selskab, og  

 når selskabet i hele det pågældende indkomstår har ejet mindst 25 pct. af  

 aktiekapitalen i dette andet selskab.
 § 18.  De i § 1, stk. 1, nr. 3, nævnte brugsforeninger  

 udreder indkomstskatten med 44 pct. af den skattepligtige indkomst med de i  

 stk. 2 og 3 nævnte reguleringer, jfr. dog § 35, stk. 3. Foreninger, der  

 udelukkende foretager indkøb af råstoffer, som medlemmerne benytter til deres  

 bedrifts udøvelse, samt hovedforeninger med samme formål svarer dog kun  

 skatten med 18 pct. af den skattepligtige indkomst med de i stk. 2 og 3  

 nævnte reguleringer.
Stk. 2.  Forinden skatten beregnes, fradrages der i den  

 skattepligtige indkomst 25 pct. af den del af foreningens indtægter, som er  

 anvendt til forøgelse af foreningens formue.
Fradraget kan dog aldrig  

 overstige 25 pct. af den skattepligtige indkomst.
Er der i det til grund for  

 ansættelsen liggende indkomstår foretaget udbetalinger til medlemmerne af den  

 ved indkomstårets begyndelse tilstedeværende formue, skal disse udbetalinger  

 forinden fradragsberegningen fragå i det til formueforøgelse anvendte beløb.
 Stk. 3.  Såfremt en forening, der har opnået fradrag i  

 henhold til stk. 2 eller den tilsvarende bestemmelse i de årlige  

 udskrivningslove for skatteåret 1949-50 og efterfølgende skatteår, i et  

 senere indkomstår formindsker sin formue ved udbetalinger til medlemmerne,  

 forhøjes den skattepligtige indkomst for det pågældende indkomstår med en så  

 stor del af disse udbetalinger, som svarer til den formueforøgelse,  

 foreningen tidligere har opnået fradrag for.
 § 19.  De i § 1, stk. 1, nr. 4, nævnte produktions- og  

 salgsforeninger udreder indkomstskatten med 18 pct. af den skattepligtige  

 indkomst med de i stk. 2 og 3 nævnte reguleringer.
Stk. 2.  Forinden skatten beregnes, fradrages der i den  

 skattepligtige indkomst 25 pct. af den del af foreningens indtægter, der er  

 anvendt til forøgelse af foreningens formue.
Fradraget kan dog aldrig  

 overstige 25 pct. af den del af den skattepligtige indkomst, der svarer til  

 forholdet mellem den på grundlag af formuen opgjorte indkomst og hele  

 foreningens indkomst før skattefradrag.
Er der i det til grund for  

 ansættelsen liggende indkomstår foretaget udbetalinger til medlemmerne af den  

 ved indkomstårets begyndelse tilstedeværende formue, skal disse udbetalinger  

 forinden fradragsberegningen fragå i det til formueforøgelse anvendte beløb.
 Stk. 3.  Såfremt en forening, der har opnået fradrag i  

 henhold til stk. 2 eller den tilsvarende bestemmelse i de årlige  

 udskrivningslove for skatteåret 1949-50 og efterfølgende skatteår, i et  

 senere indkomstår formindsker sin formue ved udbetalinger til medlemmerne,  

 forhøjes den skattepligtige indkomst for det pågældende indkomstår med en så  

 stor del af disse udbetalinger, som svarer til den formueforøgelse,  

 foreningen tidligere har opnået fradrag for.
 § 20.  De i § 1, stk. 1, nr. 5, nævnte gensidige  

 forsikringsforeninger samt i § 1, stk. 1, nr. 6, nævnte foreninger m.v.  

 udreder indkomstskatten med 41 pct. af den skattepligtige indkomst, jfr. dog  

 § 35, stk. 4.
 § 21.  Udenlandske selskaber og foreninger m.v., jfr.  

 § 2, udreder indkomstskatten med 41 pct. af den skattepligtige indkomst.
 § 22.  Inden skatten beregnes efter foranstående  

 regler, afrundes det skattepligtige beløb nedefter til nærmeste med 100  

 delelige kronebeløb.
 § 23.  Af den efter reglerne i denne lov udredede  

 indkomstskat med tillæg af eventuelle renter i anledning af for sen  

 indbetaling tilfalder 15 pct. den eller de kommuner, hvori selskabet eller  

 foreningen m.v. har drevet virksomhed, jfr. bestemmelserne i kapitel V i lov  

 vedrørende personlig skat til kommunen.
 Bestemmelser om ligning, selvangivelse og  

 opkrævning.
§ 24.  Her i landet hjemmehørende aktieselskaber  

 sættes i skat i den skattekreds, hvortil den kommune hører, i hvilken de  

 ifølge den stedfundne anmeldelse til aktieselskabs-registeret - for  

 forsikringsselskabers vedkommende forsikrings-registeret - har deres  

 hjemsted.
Andre her i landet hjemmehørende selskaber og foreninger m.v.  

 ansættes i den skattekreds, hvortil den kommune hører, i hvilken  

 hovedkontoret findes, eller hvorfra bestyrelsen foregår.
 Stk. 2.  Udenlandske selskaber og foreninger m.v.  

 ansættes i den skattekreds, hvortil den kommune hører, i hvilken den  

 skattepligtige virksomhed er beliggende.
Stk. 3.  Finansministeren afgør i tvivlstilfælde  

 spørgsmålet om, i hvilken skattekreds et selskab eller en forening m.v. skal  

 skatteansættes.
Endvidere kan finansministeren efter forhandling med  

 indenrigsministeren bestemme, at et selskab eller en forening m.v. skal anses  

 for hjemmehørende i en anden skattekreds end den, der følger af foranstående  

 bestemmelser.
 § 25.  Inden den 1. februar sender den kommunale  

 ligningsmyndighed til skatterådet for den skattekreds, hvortil kommunen  

 hører, en fortegnelse over de på kommunens mandtalsliste opførte  

 skattepligtige selskaber og foreninger m.v.
 Stk. 2.  Skatterådet udarbejder på grundlag af de fra  

 kommunerne modtagne fortegnelser samt ud fra eventuelle yderligere  

 oplysninger, som måtte være i skatterådets besiddelse, en liste over de i  

 skattekredsen hjemmehørende skattepligtige selskaber og foreninger m.v.
 § 26.  Snarest efter den 1. april udsender vedkommende  

 skatteråd selvangivelsesskema til alle selskaber og foreninger m.v., der kan  

 anses for skattepligtige.
 Stk. 2.  Den omstændighed, at et selskab eller en  

 forening m.v. ikke får selvangivelsesskema tilsendt, fritager ikke for  

 pligten til at indgive selvangivelse eller for retsvirkningerne af manglende  

 selvangivelse.
§ 27.  De i denne lov omhandlede selskaber og  

 foreninger m.v. skal indsende selvangivelse senest den 30. april.
Såfremt det  

 indkomstår, der danner grundlag for selvangivelsen, udløber i det kalenderår,  

 hvori selvangivelsen skal indgives, er fristen dog 31. maj.
Selvangivelsen  

 skal indgives til det skatteråd, der skal foretage ansættelsen, jfr. § 24.
 Stk. 2.  Skatterådet kan, hvor særlige omstændigheder  

 taler derfor, indrømme udsættelse med indgivelse af selvangivelsen, for så  

 vidt sådan udsættelse er forenelig med ligningsarbejdets tilrettelæggelse og  

 rettidige tilendebringelse.
§ 28.  Hvor behørig selvangivelse ikke foreligger,  

 ansættes indkomsten til et skønsmæssigt beløb./84 Stk. 2.  Hvor behørig selvangivelse ikke foreligger  

 rettidigt, forhøjes indkomstskatten med 1 pct. for hver dag, fristen for  

 selvangivelsens rettidige indsendelse er overskredet, dog højst med 10 pct.  

 Forhøjelsen skal derhos mindst udgøre 50 kr., og den må i intet tilfælde  

 overstige 5.000 kr.
Forhøjelsen kan, hvor ganske særlige omstændigheder taler  

 derfor, helt eller delvis eftergives af finansministeren eller den, han måtte  

 bemyndige dertil.
Stk. 3.  Indgivelse af selvangivelse for selskaber og  

 foreninger m.v. kan fremtvinges ved pålæg af daglige bøder, hvis størrelse  

 fastsættes af amtsligningsinspektøren for den amtsskattekreds, i hvilken  

 selskabet eller foreningen m.v. sættes i skat.
For selskaber og foreninger  

 m.v., der skatteansættes i Københavns eller Frederiksberg kommune, fastsættes  

 tvangsbødernes størrelse af vedkommende skattedirektorat.
Bøderne tilfalder  

 statskassen.
 § 29.  Har et selskab eller en forening m.v. indgivet  

 selvangivelse og vedlagt denne et regnskab, der på indsendelsestidspunktet  

 endnu ikke er godkendt af generalforsamlingen, skal der senest 14 dage efter  

 generalforsamlingens afholdelse gives vedkommende skatteråd meddelelse om  

 generalforsamlingens beslutning med hensyn til det pågældende regnskab.  

 Indsendelse af meddelelsen kan fremtvinges ved pålæg af daglige bøder i  

 overensstemmelse med reglerne i § 28, stk. 3.
 Stk. 2.  Er den i stk. 1 omtalte meddelelse ikke  

 indsendt rettidigt, og medfører generalforsamlingens beslutning med hensyn  

 til regnskabet en forhøjelse af den indkomst, hvoraf skatten beregnes, skal  

 den hertil svarende forhøjelse af indkomstskatten opkræves med et tillæg, der  

 beregnes efter samme regler som angivet i § 28, stk. 2.
§ 30.  Indkomstskatten for selskaber og foreninger  

 m.v. forfalder til betaling den 1. november med betalingsfrist til og med den  

 20. i samme måned.
Såfremt skatten ikke betales rettidigt, vil der være at  

 svare renter af samme 0,5 pct. for hver påbegyndt måned fra forfaldsdagen at  

 regne.
Skattebeløb, der ikke er betalt senest den efter forfaldstidspunktet  

 følgende 3. januar, søges med påløbne renter efter lovlig omgang inddrevet  

 ved udpantning.
Stk. 2.  Skatten opkræves af amtstuen i det distrikt,  

 hvori selskabets eller foreningens hjemstedskommune er beliggende.
For  

 selskaber og foreninger m.v., der er hjemmehørende i Københavns kommune,  

 foretages opkrævningen dog af direktoratet for Københavns skattevæsen.
 Stk. 3.  De beløb, der efter bestemmelsen i § 23  

 tilfalder kommuner, afregnes af amtstuen (direktoratet for Københavns  

 skattevæsen) senest 14 dage efter, at de er indgået.
 Andre bestemmelser.
§ 31.  Ligningsrådet kan tillade, at to eller flere  

 aktieselskaber sambeskattes.
Det er dog en betingelse herfor, at  

 aktieselskaberne har samme regnskabsår.
Hvis aktieselskaberne er  

 hjemmehørende her i landet, kan tilladelse kun meddeles, hvis samtlige aktier  

 i datterselskaberne ejes af moderselskabet eller af et eller flere af de  

 datterselskaber, der inddrages under sambeskatningen.
Er et eller flere af  

 datterselskaberne hjemmehørende i udlandet, kan tilladelse meddeles, såfremt  

 de danske aktieselskaber, der inddrages under sambeskatningen, ejer hele den  

 del af de udenlandske datterselskabers aktiekapital, som efter lovgivningen i  

 det pågældende land kan ejes af aktieselskaber her i landet.
De nærmere  

 vilkår for sambeskatningen - herunder bestemmelser om, hvorledes der skal gås  

 frem i tilfælde af dennes ophævelse - fastsættes af ligningsrådet.
 Stk. 2.  De foran om aktieselskaber givne regler finder  

 tilsvarende anvendelse på de i § 1, stk. 1, nr. 2, nævnte selskaber.
 § 32.  Er der til brug ved skatteansættelsen eller  

 skatteberegningen for et selskab eller en forening m.v. afgivet urigtige,  

 ufuldstændige eller på anden måde vildledende oplysninger under sådanne  

 omstændigheder, at forholdet er strafbart efter lovgivningen om straf for  

 skattesvig m.v., kan der pålægges selskabet eller foreningen bødeansvar.  

 Bødens størrelse fastsættes af finansministeren, medmindre denne eller  

 vedkommende selskab eller forening m.v. ønsker sagen afgjort ved rettergang.
 Stk. 2.  Af de efter bestemmelsen i stk. 1 ikendte bøder  

 tilfalder 15 pct. den eller de kommuner, som i henhold til § 23 er  

 berettigede til andel i indkomstskatten for det pågældende skatteår.
§ 33.  Er et selskab eller en forening m.v. opløst og  

 formuen udloddet til aktionærerne eller medlemmerne, uden at der er afsat  

 tilstrækkelige midler til dækning af den selskabet eller foreningen  

 påhvilende indkomstskat, er aktionærerne og medlemmerne tillige med  

 likvidator eller, hvor en sådan ikke er valgt eller beskikket, bestyrelsen  

 solidarisk ansvarlige for skattens betaling.
Mod likvidator (bestyrelsen) kan  

 det solidariske ansvar ikke gøres gældende for et større beløb end summen af  

 de til aktionærer eller medlemmer foretagne udlodninger, og aktionærer eller  

 medlemmer er kun ansvarlige i det omfang, hvori de har modtaget udlodning fra  

 sammenslutningen.
 § 34.  I øvrigt finder skattelovgivningens regler  

 anvendelse på de i denne lov omhandlede selskaber og foreninger m.v., for så  

 vidt de er forenelige med de i denne lov givne bestemmelser.
 Ikrafttrædelses- og overgangsbestemmelser.
 § 35.  Bestemmelserne i denne lov finder første gang  

 anvendelse ved skatteligningen for skatteåret 1962-63.
 Stk. 2.  For skatteårene 1962-63 - 1964-65 inkl. kan den  

 indkomstskat, der pålignes de i § 1, stk. 1, nr. 1 og 2, nævnte selskaber,  

 ikke overstige det beløb, der fremkommer, når skatten beregnes efter følgende  

 regler:
 Skatteåret 1962-63: 12 pct. af den del af den skattepligtige indkomst, der  

 ikke overstiger 5 pct. af den indbetalte aktiekapital eller andelskapital, og  

 48 pct. af resten af indkomsten.
 Skatteåret 1963-64: 15 pct. af den del af den skattepligtige indkomst, der  

 ikke overstiger 5 pct. af den indbetalte aktiekapital eller andelskapital, og  

 48 pct. af resten af indkomsten.
 Skatteåret 1964-65: 18 pct. af den del af den skattepligtige indkomst, der  

 ikke overstiger 5 pct. af den indbetalte aktiekapital eller andelskapital, og  

 48 pct. af resten af indkomsten.
 Den indbetalte aktiekapital eller andelskapital opgøres på samme måde som  

 ved beregningen af indkomstfradrag i § 17, stk. 2.
 Stk. 3.  For de i § 18, stk. 1, 1. punktum, omhandlede  

 brugsforeninger beregnes indkomstskatten for skatteåret 1962-63 med 38 pct.  

 af den skattepligtige indkomst med de i § 18, stk. 2 og 3, nævnte  

 reguleringer.
 Stk. 4.  For skatteårene 1962-63 - 1965-66 inkl.  

 beregnes indkomstskatten for de i § 1, stk. 1, nr. 5 og 6, nævnte foreninger  

 m.v. som følger:
 Skatteåret 1962-63: 20 pct. af den skattepligtige indkomst.
 Skatteåret 1963-64: 25 pct. af den skattepligtige indkomst.
 Skatteåret 1964-65: 30 pct. af den skattepligtige indkomst.
 Skatteåret 1965-66: 35 pct. af den skattepligtige indkomst.
 Stk. 5.  Finansministeren kan efter ansøgning tillade,  

 at bestemmelserne i stk. 4 finder tilsvarende anvendelse på de i § 1, stk. 1,  

 nr. 1 og 2, nævnte selskaber, såfremt den altovervejende del af aktie- eller  

 andelskapitalen ejes af en af de i § 1, stk. 1, nr. 6, nævnte foreninger m.v.
 Stk. 6.  Indkomstskatter, der er beregnet i henhold til  

 de for skatteåret 1961-62 og tidligere skatteår gældende regler, kan ved  

 opgørelsen af den skattepligtige indkomst fradrages i overensstemmelse med de  

 hidtil gældende regler om fradrag for disse skatter.
 § 36.  Aktieselskaber m.v., der i henhold til de  

 hidtil gældende regler om udbytteratebeskatning har været undergivet  

 udbytterateskattepligt, skal opgøre deres udbytte m.v. for skatteåret 1961-62  

 efter de i udskrivningsloven for dette skatteår givne regler, uanset om det  

 indkomstår, der danner grundlag for denne opgørelse, også vil danne grundlag  

 for indkomstansættelsen for skatteåret 1962-63 eller et senere skatteår.
 § 37.  Aktieselskaber, der i medfør af de hidtil  

 gældende regler har været sambeskattet for skatteåret 1961-62, skal  

 særbeskattes fra og med skatteåret 1962-63, medmindre aktieselskaberne  

 fremsætter begæring om at fortsætte sambeskatningen.
 Stk. 2.  Såfremt sambeskatning ophører, skal der ved  

 anvendelsen af bestemmelsen i § 15 i lov om påligningen af indkomst- og  

 formueskat til staten (lovbekendtgørelse nr. 326 af 15. december 1959)  

 forholdes som følger:
 Stk. 3.  De foran om aktieselskaber givne regler finder  

 tilsvarende anvendelse på de i § 1, stk. 1, nr. 2, nævnte selskaber.
 § 38.  Deltagere i her i landet hjemmehørende  

 partrederier, kommanditselskaber, og andre selskaber, hvor en eller flere af  

 deltagerne hæfter personligt for selskabets forpligtelser, skal, såfremt den  

 pågældende sammenslutning for skatteåret 1961-62 har været ansat til  

 statsskat efter bestemmelsen i § 2, nr. 5, a, i lov nr. 149 af 10. april 1922  

 om indkomst- og formueskat til staten med senere ændringer, for skatteåret  

 1962-63 undergives en særlig beskatning efter reglerne i stk. 2 og 3.
Stk. 2.  Den i stk. 1 nævnte beskatning omfatter  

 halvdelen af de reserver, der er i behold hos selskabet m.v. ved udgangen af  

 det indkomstår, der ligger til grund for skatteansættelsen for skatteåret  

 1961-62. Reserver, der er henlagt af beløb, som har været medregnet ved  

 opgørelsen af deltagernes skattepligtige indkomst, medregnes dog ikke i denne  

 forbindelse.
Har selskabet m.v. for det indkomstår, der ligger til grund for  

 skatteansættelsen for skatteåret 1961-62 eller for tidligere indkomstår,  

 nedskrevet værdien af aktiver ved benyttelse af reserver, der ikke har været  

 medregnet ved opgørelsen af deltagernes skattepligtige indkomst, omfatter  

 beskatningen tillige halvdelen af de beløb, hvormed de pågældende aktiver er  

 nedskrevet; dette gælder dog ikke, for så vidt det godtgøres, at  

 nedskrivningen modsvares af konstateret tab på eller varig værdiforringelse  

 af det nedskrevne aktiv.
 Stk. 3.  De enkelte deltageres andel i de reserver m.v.,  

 der efter reglerne i stk. 2 skal undergives beskatning, medregnes ved  

 opgørelsen af de pågældendes skattepligtige særlige indkomst for skatteåret  

 1962-63, jfr. lov om særlig indkomstskat m.v.
Stk. 4.  Formuegenstande, som er i behold hos de i stk.  

 1 nævnte selskaber m.v. ved udgangen af det indkomstår, der ligger til grund  

 for skatteansættelsen for skatteåret 1961-62, skal ved opgørelsen af  

 deltagernes skattepligtige indkomster for skatteåret 1962-63 og følgende  

 skatteår behandles, som om de var anskaffet af deltagerne til de beløb,  

 hvortil de er erhvervet af selskabet m.v., og eventuelle skattemæssige  

 afskrivninger, som selskabet m.v. har foretaget, skal anses for foretaget af  

 deltagerne.
Henlæggelser til investeringsfonds, som er foretaget af de nævnte  

 selskaber m.v., og som henstår ubenyttede ved udgangen af det indkomstår, der  

 ligger til grund for skatteansættelsen for skatteåret 1961-62, betragtes, som  

 om de var foretaget af deltagerne i de respektive henlæggelsesår.
 Stk. 5.  Uanset bestemmelserne i stk. 1-4 finder de  

 hidtil gældende regler, herunder bestemmelserne om efteransættelse af  

 selskabet m.v. og om indkomstbeskatning af likvidationsprovenu hos  

 deltagerne, anvendelse i tilfælde, hvor det pågældende selskab m.v. er  

 endeligt opløst eller overgået til skattefri virksomhed før begyndelsen af  

 skatteåret 1962-63.
Stk. 6.  Finansministeren kan fritage for den i stk. 1-3  

 omhandlede særlige beskatning, når vedkommende selskab m.v. driver  

 forsikringsvirksomhed og er optaget i forsikrings-registeret.
Såfremt  

 fritagelse meddeles, skal selskabet m.v. være undergivet de i denne lov  

 indeholdte regler om indkomstbeskatning af aktieselskaber.
De af deltagerne  

 til selskabet m.v. indbetalte beløb sidestilles herved med indbetalt  

 aktiekapital.
Udlodninger til deltagere skal beskattes hos disse som  

 aktieudbytte, ligesom reglerne i lov om særlig indkomstskat m.v. om  

 fortjeneste eller tab ved afhændelse eller afståelse af aktier, andelsbeviser  

 og lignende værdipapirer, ved afhændelse eller afståelse af tegningsret til  

 sådanne værdipapirer eller ved udlodning af likvidationsprovenu fra  

 aktieselskaber og andelsselskaber skal komme til anvendelse på andelene i  

 selskabet m.v.
Hvis fritagelse meddeles, kommer reglerne i stk. 4 ikke til  

 anvendelse.
 § 39.  Med virkning fra og med skatteåret 1962-63  

 ophæves følgende bestemmelser i lov nr. 149 af 10. april 1922 om indkomst og  

 formueskat til staten med senere ændringer: § 1, nr. 3, § 2, nr. 5, § 4,  

 næstsidste og sidste stykke, § 6, næstsidste stykke, § 8, stk. 11, 12 og 13,  

 § 35, stk. 3 og 4, § 36, stk. 4, 5, 6, 7 og 8, § 37, stk. 3 og 4, og § 38,  

 næstsidste stykke.
 § 40.  Finansministeren fastsætter de nærmere regler  

 for gennemførelsen af denne lov og bemyndiges til at afholde de til lovens  

 gennemførelse nødvendige udgifter.
 § 41.  Denne lov gælder ikke for Færøerne og Grønland.
 Givet på Amalienborg, den 11. juni 1960.
 Under Vor Kongelige Hånd og Segl.
 FREDERIK R.
 Kjeld Philip.
