Ny og enklere aftale med Copy-Dan § 1.  Finansministeriet har indgået en ny og enklere  

 aftale med Copy-Dan, Pressekopier, som giver statsinstitutionerne ret til at  

 kopiere ophavsretligt beskyttet materiale fra papirbaserede medier.
Aftalen  

 er medtaget som bilag.
Aftalen gælder kun for 1994, idet der ventes vedtaget  

 en ny ophavsretslov, som kan betyde ændringer fra 1995.
Stk. 2.  De enkelte institutioner skal efter den nye  

 aftale ikke mere betale særskilt til Copy-Dan for deres kopiering.
I stedet  

 betaler Finansministeriet en samlet afgift til Copy-Dan.
 Stk. 3.  De enkelte institutioner skal heller ikke  

 indsende særlige opgørelser til Copy-Dan om omfanget af kopiering i 1994.  

 Endelig opgørelse for 1993 skal dog indsendes som hidtil, jf. nedenfor i § 9.
 Stk. 4.  Samtidig udvides aftalen, så den ikke blot  

 dækker pressekopier, men også kopier fra bøger, artikelsamlinger m.v. samt  

 kopiering til intern uddannelse og seminarer i institutionen.
Institutioner, der er omfattet af aftalen § 2.  Aftalen omfatter alle statsinstitutioner, der er  

 optaget på finansloven for 1994 med lønudgifter.
Desuden omfatter aftalen  

 selvejende institutioner og fonde, der er optaget på finansloven, og som  

 modtager statsligt tilskud til dækning af driftsudfgifter på halvdelen eller  

 mere.
Statsejede aktieselskaber er ikke omfattet af aftalen.
Stk. 2.  Afgrænsningen i stk. 1 indebærer, at aftalen  

 ikke omfatter Kongehuset og Folketinget med Folketingets ombudsmand,  

 Statsrevisoratet og Rigsrevisionen eller institutioner som Danmarks  

 Nationalbank, Danmarks Radio og TV 2. Folkekirken er heller ikke omfattet af  

 aftalen, bortset fra den del af den øverste kirkelige administration, der er  

 optaget på finansloven for 1994. Statslige eller statsligt tilknyttede  

 institutioner, organisationer o.lign., som ikke er omfattet af aftalen, må  

 selv indgå aftale om kopiering med Copy-Dan, Pressekopier, Ryesgade 53 B,  

 2100 København Ø, tlf. 31 39 35 11 Stk. 3.  I tvivlstilfælde kan der rettes henvendelse til  

 Effektiviseringskontoret i Finansministeriets Administrations- og  

 Personaledepartement, Bredgade 43, 1260 København K, tlf. 33 92 33 44.
Tilladt kopiering § 3.  Ifølge aftalen kan statsinstitutioner kopiere  

 til internt brug fra papirbaserede medier til papirbaserede medier, herunder  

 kopiere fra kopier.
Ved kopiering forstås fotokopiering, offset-tryk,  

 mangfoldiggørelse ved hjælp af stencils, afskrift o.lign.
 Stk. 2.  Ved internt brug forstås eksempelvis kopiering  

 til information af de ansatte, til brug i sagsbehandlingen, til intern  

 uddannelse og seminarer m.v. og til brug ved arbejdet i udvalg, råd og nævn  

 o.lign. med direkte tilknytning til institutionen.
 Stk. 3.  Billedmateriale må kun kopieres sammen med  

 tekst.
 § 4.  Aftalen omfatter ikke kopiering til undervisning  

 i uddannelsesinstitutioner med undtagelse af kopiering til intern uddannelse  

 og seminarer i institutionen, jf. § 3 stk. 2. Ved kopiering til undervisning  

 i uddannelsesinstitutioner skal der enten være indgået en aftale med  

 Copy-Dan's Kopisektorer eller være indhentet forhåndssamtykke hos hver enkelt  

 rettighedshaver.
 Stk. 2.  Aftalen omfatter ikke elektronisk kopiering og  

 kopiering til kommerciel brug.
 § 5.  Kopiering, der nærmer sig forlagsmæssig  

 virksomhed, er ikke tilladt efter aftalen.
Stk. 2.  Kopiaviser må højst fremstilles i 150  

 eksemplarer.
Ved kopiaviser forstås periodiske udsendelser af en samling af  

 artikler og/eller uddrag af publikationer til en bestemt modtagerkreds.
§ 6.  Copy-Dan har indgået gensidighedsaftaler med  

 rettighedsorganisationerne i Norge, Finland, Tyskland, Island, Australien,  

 Schweiz og Lichtenstein.
Der kan derfor tillige kopieres fra aviser og  

 tidsskrifter, men ikke fra andre publikationer o.lign. fra disse lande.
Ved  

 kopiering af materiale fra tyske rettighedshavere må der ikke kopieres  

 billedstof.
Stk. 2.  Uanset begrænsningerne i stk. 1 vedrørende  

 arten af materiale, der kan kopieres, og begrænsningen i ophavslande kan der  

 altid kopieres materiale af udenlandsk oprindelse inden for de rammer, der er  

 afstukket i § 11 i lov om ophavsretten til litterære og kunstneriske værker  

 og § 5 i lov om retten til fotografiske billeder.
Der kan efter disse  

 bestemmelser fremstilles enkelte eksemplarer (typisk op til 3-5) uden  

 betaling.
Kildeangivelse § 7.  Som fastsat i lov om ophavsretten til litterære  

 og kunstneriske værker, § 3, og lov om retten til fotografiske billeder, § 2,  

 skal der på kopier være oplysning om publikationens navn og udgivelsesdato og  

 skribentens og/eller billedkunstnerens navn.
Ikrafttræden og slutafregning for 1993 § 8.  Cirkulæret træder i kraft den 1. januar 1994 og  

 gælder til den 31. december 1994. Pr. 1. januar 1994 ophæves samtidigt  

 Finansministeriets cirkulære af 31. juli 1991 om statsinstitutioners  

 kopiering fra aviser og tidsskrifter, jf. dog § 9.
§ 9.  Endelig afregning og betaling for 1993  

 vedrørende det faktiske forbrug af statsinstitutioners kopiering skal finde  

 sted efter de hidtidige regler.
Det indebærer, at institutionerne skal  

 foretage indberetning af forbrug og betaling til Copy-Dan for 1993 som  

 fastsat i Finansministeriets cirkulære af 31. juli 1991 om  

 statsinstitutioners kopiering fra aviser og tidsskrifter.
Finansministeriet, Administrations- og Personaledepartementet, den 17.  

 december 1993 Peter Lorentz Nielsen / Birthe Baxter Bilag Aftale mellem COPY-DAN, PRESSEKOPIER og Finansministeriet om statsinstitutioners kopiering af ophavsretligt beskyttet materiale § 1.  Aftalen vedrører statsinstitutioners kopiering  

 af ophavsretligt beskyttet materale, jf. § 1 i henholdsvis lov om  

 ophavsretten til litterære og kunstneriske værker og i lov om retten til  

 fotografiske billeder.
Stk. 2.  Aftalen omfatter kopiering fra papirbaserede  

 medier til papirbaserede medier.
Elektronisk kopiering er ikke omfattet af  

 aftalen.
§ 2.  Aftalen omfatter statsinstitutioner, som er  

 optaget på finansloven for 1994 med lønudgifter.
Aftalen omfatter desuden  

 selvejende institutioner og fonde, der er optaget på finansloven og som  

 modtager statsligt tilskud til driftsudgifter på halvdelen eller mere.  

 Statsejede aktieselskaber er ikke omfattet af aftalen.
 § 3.  En statsinstitution kan til internt brug kopiere  

 fra ophavsretligt beskyttet materiale, til hvilke medlemmerne af COPY-DAN,  

 PRESSEKOPIER har rettighederne i henhold til de i § 1, stk. 1, nævnte love.
 Stk. 2.  Kopiering af billeder, fotos, tegninger o.lign.  

 må udelukkende foretages sammen med tekst, og kun når billedet har relation  

 til teksten.
Stk. 3.  Som følge af at COPY-DAN, PRESSEKOPIER har  

 indgået gensidighedsaftaler med rettighedshaverorganisationer fra en række  

 lande, kan der tillige kopieres aviser og tidsskrifter fra disse  

 lande.
P.t. drejer det sig om kopiering af aviser og tidsskrifter fra Norge,  

 Finland, Tyskland, Island, Australien samt Schweiz og Lichtenstein.
Ved  

 kopiering af materiale af tyske rettighedshavere, må der ikke kopieres  

 billedstof.
Stk. 4.  Aftalen omfatter ikke kopiering til  

 undervisning i uddannelsesinstitutioner med undtagelse af kopiering til  

 intern uddannelse og seminarer i institutionen.
Aftalen omfatter heller ikke  

 kopiering til kommerciel brug.
Stk. 5.  Kopiering, der nærmer sig forlagsmæssig  

 virksomhed, er ikke tilladt efter aftalen.
Kopiaviser må højst fremstilles i  

 150 eksemplarer.
Ved kopiaviser forstås periodiske udsendelser af en samling  

 af artikler og/eller uddrag af publikationer til en bestemt modtagerkreds.
 § 4.  Finansministeriet, Administrations- og  

 Personaledepartementet, betaler for 1994 en samlet afgift på 2,2 mio. kr. til  

 COPY-DAN, PRESSEKOPIER som endelig afregning for retten til kopiering efter §  

 2, jf. § 1.
 Stk. 2.  Afgiften betales i 4 lige store rater ved  

 udgangen af hvert kvartal.
 § 5.  Aftalen gælder i 1994 og udløber ved udgangen af  

 året.
 Stk. 2.  Ved udgangen af 1993 ophæves rammeaftale af 26.  

 juni 1991 mellem COPY-DANs forvaltningssektor PRESSEKOPIER og Direktoratet  

 for Statens Indkøb om statsinstitutioners kopiering af ophavsretligt  

 beskyttet materiale fra aviser og tidsskrifter, jf. dog stk. 3.
 Stk. 3.  Endelig afregning af statsinstitutioners  

 forbrug af kopiering for 1993 skal finde sted primo 1994 efter de hidtil  

 gældende regler.
