 Cirkulæreskrivelse om meddelelse om  

 overflytning på baggrund af en uddannelse, der berettiger til optagelse  

 som dimittend.
 Kommentar m.v.:
 Et medlem, der har afsluttet en erhvervsmæssig uddannelse, der giver  

 ret til optagelse i en anden arbejdsløshedskasse, kan overflyttes,  

 selvom medlemmet er i beskæftigelse.
 I en konkret sag havde kassen afslået at overflytte et medlem, der  

 havde afsluttet en erhvervsmæssig uddannelse, som gav ret til optagelse  

 i en anden arbejdsløshedskasse, fordi medlemmet ikke var ledigt.
 Det fremgik af sagen, at medlemmet på det tidspunkt, hvor medlemmet  

 ønskede at blive overflyttet på baggrund af sin uddannelse, var  

 i beskæftigelse inden for en anden kasses område.
Det fremgår af § 7, stk. 1, at et ledigt medlem, der har afsluttet  

 en erhvervsmæssig uddannelse, som giver ret til optagelse i en anden  

 arbejdsløshedskasse, kan overflyttes til denne kasse, enten Direktoratet fandt - uanset § 7, stk. 1, efter sin ordlyd alene omfatter  

 ledige medlemmer - ud fra en formålsfortolkning, at medlemmet kunne  

 overflyttes på baggrund af sin uddannelse, selvom medlemmet var i  

 beskæftigelse inden for en anden kasses faglige område.
Medlemmet  

 skulle dog straks (videre)overflyttes til en kasse, der omfattede medlemmets  

  arbejde.
Baggrunden for, at § 7, stk. 1, udtrykkeligt nævner et ledigt  

 medlem, er, at overflytning normalt ikke er muligt under ledighed.
Med  

 ordlyden i § 7 er det således understreget, at også ledige  

 medlemmer kan overflyttes efter bestemmelsen.
Imidlertid finder direktoratet  

 ikke, at det har været hensigten med ordlyden at begrænse  

 beskæftigede medlemmers mulighed for at lade sig overflytte efter  

 bestemmelsen.
 Det fremgår af § 8, stk. 2, at et medlem, der bliver ledigt inden 3  

 år efter overflytning fra en kasse for lønmodtagere i  

 medfør af §§ 1 eller 3, kan flytte tilbage til denne kasse, hvis  

 medlemmet er optaget i kassen efter § 41, stk. 1, nr. 3, litra b i lov om  

 arbejdsløshedsforsikring m.v.
 Direktoratet finder, at et medlem i beskæftigelse, der overflyttes  

 til en anden kasse efter § 7, stk. 1, ligeledes ud fra en  

 formålsbetragtning eventuel senere vil kunne blive flyttet tilbage til  

 den kasse, hvorunder medlemmets uddannelse hører, jf. princippet i §  

 8, stk. 2.
