Meddelelse om køretøjers  

 indretning og udstyr nr. 1785  

 Sidemarkeringslygter Det meddeles hermed, at Detailforskrifter for  

 Køretøjer 2002 vil indeholde følgende ændrede  

 bestemmelser om sidemarkeringslygter.
 Ændringer i forhold til hidtil gældende  

 bestemmelser er markeret med en lodret streg i margenen.
"6.03.008 SIDEMARKERINGSLYGTER (1) Sidemarkeringslygte:
f) Skal i køretøjets længderetning  

 være anbragt således, - at der på hver side er mindst en sidemarkeringslygte  

 på køretøjets midterste tredjedel, - at den forreste sidemarkeringslygte er højst 3 m  

 fra køretøjets forreste punkt, dog 4 m hvis  

 køretøjets form gør det påkrævet, - at afstanden mellem to på hinanden følgende  

 sidemarkeringslygter ikke er større end 3 m, dog 4 m hvis  

 køretøjets form gør det påkrævet, og - at den bageste sidemarkeringslygte er højst 1 m fra  

 køretøjets bageste punkt.
Ved påhængskøretøjer skal  

 tilkoblingsanordningen medregnes i køretøjets  

 længde." Ændringen er foretaget under hensyn til opbygning af  

 f.eks. en sættevogn med gardiner eller en påhængsvogn med  

 mere end 3 m lang trækstang, hvor montering af de forreste  

 sidemarkeringslygter inden for de hidtil gældende 3 m fra forreste  

 punkt på køretøjet er vanskelig.
 Detailforskrifter for Køretøjer 2002  

 træder i kraft den 1. april 2002 og gælder for  

 køretøjer, der registreres, godkendes eller tages i brug 1.  

 gang på ikrafttrædelsesdagen eller senere.
 Ethvert køretøj kan dog straks indrettes i  

 overensstemmelse med ovenstående bestemmelser.
