Cirkulære om amtsrådenes  

 administration af tilskud til miljøvenlige Jordbrugsforanstaltninger Betingelser for administrationen af miljøvenlige  

 jordbrugsforanstaltninger i henhold til Rådets og Europa-Kommissionens  

 forordninger om finansieringen af den fælles landbrugspolitik  og  

 miljøvenlige produktionsmetoder i landbruget samt om naturpleje.
(Til samtlige amtsråd) Med henvisning til § 16, stk. 1 og 3, i lov nr. 479 af 12.  

 juni1996 om støtte til jordbrugets strukturudvikling og til  

 økologisk produktion inden for jordbrug og fiskeri m.v. som  

 ændret senest ved lov nr. 404 af 10.juni 1997 fastsættes:
Kapitel 1 Tilrettelæggelse af administrationen § 1. Amtsrådets opgaver vedrørende  

 administration af tilskud til miljøvenlige jordbrugsforanstaltninger  

 omfatter:
 1) Afgørelse om meddelelse af tilsagn efter kapitel  

 17 i bekendtgørelse om tilskud til miljøvenlige  

 jordbrugsforanstaltninger (bekendtgørelsen).
 2) Afgørelse om bortfald af tilsagn og  

 tilbagebetaling efter bekendtgørelsens kapitel 20.
 3) Afgørelse om udbetaling af tilskud efter  

 bekendtgørelsens kapitel 16.
Stk. 2. Dette cirkulære fastlægger betingelserne for  

 amtsrådets administration af miljøvenlige  

 jordbrugsforanstaltninger.
Cirkulæret suppleres af et administrativt  

 tillæg.
§ 2. Amtsrådet skal tilrettelægge administrationen  

 således, at behandling af ansøgninger, meddelelse af tilsagn og  

 afgørelse om udbetaling bliver foretaget af en administrativ afdeling,  

 der fungerer separat fra den afdeling, som gennemfører udbetalinger af  

 tilskud.
Arbejdsdelingen skal fremgå af en organisationsplan som  

 tilsendes Strukturdirektoratet.
Stk.2. Medarbejdere, som skal være beskæftiget med behandling  

 af ansøgninger, meddelelse af tilsagn, afgørelse om udbetaling  

 og gennemførelse af udbetalinger skal autoriseres af  

 Strukturdirektoratet.
Strukturdirektoratets autorisation sker på  

 grundlag af amtsrådets beskrivelse af medarbejdernes  

 stillingsmæssige funktioner og beføjelser, herunder de  

 finansielle grænser for attesteringen af udbetalingen.
Kapitel 2 Behandling af ansøgninger og gennemførelse  

 af udbetalinger m.v.
 § 3 Behandlingen af ansøgninger om tilskud skal ske ved anvendelse  

 af Strukturdirektoratets sagsbehandlingssystem til miljøvenlige  

 jordbrugsforanstaltninger (MVJ-systemet), eller et tilsvarende system  

 godkendt af Strukturdirektoratet.
 § 4. Ansøgninger om tilskud skal behandles i overensstemmelse med  

 sagsbehandlerinstrukser, der udstedes af Strukturdirektoratet.
 § 5. Amtsrådet udbetaler een gang årligt tilskud til  

 ansøgere, som har modtaget tilsagn om tilskud.  Får  

 udbetalingens gennemførelse skal det kontrolleres, om  

 forudsætningerne for udbetaling af tilskud er opfyldt, bl.a. gennem  

 indhentelse af en årlig erklæring fra tilsagnsmodtageren, jf.  

 bekendtgørelsens § 70, stk. 3.
 Stk. 2 Medarbejdere, som har medvirket ved behandlingen af  

 ansøgninger om tilskud, må ikke medvirke ved udbetalingens  

 gennemførelse.
 Stk.3 Beslutningen om udbetalingens gennemførelse skal  

 tiltrædes af en overordnet sagsbehandler, før tilskuddet  

 overføres til den af ansøgeren anviste konto i et  

 pengeinstitut.
§ 6. Klager over amtsrådets afgørelser, som ikke umiddelbart  

 kan afgøres af amtsrådet til klagerens fordel, skal videresendes  

 til Strukturdirektoratet.
Amtsrådet skal ved videresendelsen  

 fremsætte bemærkninger til klagen samt vedlægge kopi af  

 sagens akter.  Amtsrådet skal endvidere underrette parterne i sagen om,  

 at klagen er blevet videresendt til Strukturdirektoratet.
Kapitel 3 Kontrol og afgørelse om tilbagebetaling af  

 tilskud § 7. Hvis der opstår mistanke om uregelmæssigheder i en sag,  

 skal amtsrådet give oplysninger til Strukturdirektoratet herom,  

 så direktoratet kan vurdere, om sagen skal udtages til kontrol på  

 stedet i henhold til bekendtgørelsens § 101.
 § 8. Amtsrådet afgør på grundlag af egen administrativ  

 kontrol eller Plantedirektoratets rapporter om tilsagnsmodtagernes forhold,  

 om betingelserne for udbetaling af tilskud er opfyldt, om tilsagn skal  

 bortfalde og om tilskud skal tilbagebetales, jf. bekendtgørelsens §  

 103.
 Stk. 2. Amtsrådet sender senest en måned efter udgangen af  

 hvert kvartal en status om behandlingen af kontrolsager til  

 Strukturdirektoratet, jf. bilag 1 i det administrative tillæg.
Stk. 3. Har amtsrådet truffet afgørelse om tilbagebetaling  

 eller bortfald af tilsagn, skal den i stk. 2 omtalte rapport ledsages af en  

 opgørelse, hvor der for hver sag angives, 1) hvilken bestemmelse der er blevet overtrådt, 2) overtrædelsestidspunktet, 3) et eventuelt tilbagebetalingskravs størrelse og 4) en kort sagsfremstilling.
 Stk. 4. Amtsrådet skal i sin sagsfremstilling sikre, at  

 Strukturdirektoratet får tilstrækkelige oplysninger til at  

 vurdere, om tilsagnsmodtageren udover tilbagebetaling skal ifalde sanktioner  

 i henhold til bekendtgørelsens § 105 eller både i henhold til  

 bekendtgørelsens §110.
 Stk. 5. Hvis fremsatte krav om tilbagebetaling af tilskud ikke opfyldes af  

 tilsagnsmodtageren og kravet ikke kan modregnes i senere udbetalinger af  

 tilskud, skal amtsrådet sende kravet til inddrivelse hos  

 Hypotekbanken.
Kapitel 4 Finansielle bestemmelser m.v.
 § 9. Amtsrådet opretter en særlig konto, hvorfra udbetaling af  

 tilskud skal ske.
 Stk. 2 Amtsrådet opretter en særlig konto for  

 tilsagnsmodtageres tilbagebetaling af tilskud.
 Stk. 3 Amtsrådet opretter en særlig konto for  

 Strukturdirektoratets overførsel af medfinansiering.
 § 10. Amtsrådet foretager en månedlig afstemning mellem  

 udbetalingsoplysningerne i MVJ-systemet og alle konti, hvor der registreres  

 bevægelser i forbindelse med udbetaling og tilbagebetaling af  

 tilskud.
Stk. 2. Rapport med kopi af relevante bilag om amtsrådets  

 månedlige afstemning sendes til Strukturdirektoratet senest 5  

 arbejdsdage efter månedens udgang.
Hvis der ikke er registreret  

 bevægelser på de i stk. 1 nævnte konti, skal  

 Strukturdirektoratet have skriftlig meddelelse herom.
 § 11 Amtsrådet  sender senest den 15. marts, den 15. juni, den  

 15.september og den 15. december et kvartalsvist udgiftsoverslag til  

 Strukturdirektoratet, jf. bilag  2 i det administrative tillæg.
 Stk. 2. Amtsrådet sender senest den 15. maj og den 15. november en  

 statusopgørelse for tilsagnsgivningen pr. 15. april og pr. 15. oktober  

 til Strukturdirektoratet.  Opgørelsen udarbejdes i overensstemmelse  

 med bilag 3 i det administrative tillæg.
 Stk. 3. Amtsrådet kan aftale med Strukturdirektoratet, at  

 indberetning efter stk. 1 og 2 sker ved Strukturdirektoratets udtræk af  

 oplysninger fra MVJ-systemet.
 § 12 Amtsrådet udarbejder årligt et årsregnskab over  

 udbetalinger og tilbagebetalinger af tilskud med status pr.15. oktober.  

 Regnskabet skal revideres og attesteres i overensstemmelse med § 42 i den  

 kommunale styrelseslov samt de bestemmelser, der er fastsat i medfør  

 af samme lovs § 46. Regnskabet sendes til Strukturdirektoratet senest den 15.  

 november i det pågældende år.
 § 13 Amtsrådet skal til Strukturdirektoratet sende retningslinjer  

 forforretningsgang for og bogføring af udbetalinger af tilskud samt  

 beskrivelser af regnskabssystemer, afstemninger og dokumentation for  

 foretagne rettelser, EDB-systemers data- og driftssikkerhed, ændringer  

 i udbetalingsmetoder og -frekvens.
 § 14. Amtsrådet skal snarest muligt orientere Strukturdirektoratet  

 om væsentlige fejl og uregelmæssigheder, der konstateres i  

 forbindelse med modtagelsen af ansøgninger, sagsbehandling,  

 udbetaling, bogføring, afvikling af EDB-kørsler, kontrol og  

 lignende begivenheder af væsentlig betydning fordriften.
 Stk. 2. Amtrådets tvivl om en fejls eller uregelmæssigheds  

 væsentlighed skal afklares ved at rette henvendelse til  

 Strukturdirektoratet.
Kapitel 5 Revision § 15. Amtsrådet skal give EU-direktoratet, Intern Revision, adgang  

 til på stedet at gennemgå alle relevante regnskabsmæssige  

 oplysninger, sagsakter, systembeskrivelse, instrukser, eksterne  

 revisionsrapporter m.v. vedrørende amtsrådets administration af  

 miljøvenlige jordbrugsforanstaltninger.
Amtsrådet skal på  

 tilsvarende vis give adgang til Strukturdirektoratet, Rigsrevisionen,  

 europakommissionen og Den Europæiske Revisionsret.
 § 16. Amtsrådet kan aftale med Intern Revision i hvilket omfang,  

 arbejde udført af amtets eksterne revisor kan anvendes i forbindelse  

 med Intern Revisions revision af amtets regnskaber udarbejdet i henhold til §  

 12.  Hvis amtets eksterne revisor udfører revisionsopgaver for Intern  

 Revision, har Intern Revision instruktionsbeføjelser over revisoren,  

 som i revisionsspørgsmål også refererer direkte til Intern  

 Revision.
 § 17. Amtsrådet har pligt til at efterleve Intern Revisions  

 henstillinger.
 § 18. Amtsrådet har pligt til løbende at underrette  

 Strukturdirektoratet om ændringer af de i § 2 og § 13 beskrevne  

 forhold, der skønnes at havebetydning for Intern Revisions  

 virksomhed.
 § 19. Oplysninger, som amtsrådet sender til andre revisionsorganer i  

 forbindelse med administrationen af tilskud til miljøvenlige  

 jordbrugsforanstaltninger, skal sendes i kopi til Strukturdirektoratet.
Kapitel 6 Procedure for medfinansiering § 20. Amtsrådet anmelder månedligt til Strukturdirektoratet  

 størrelsen af udgifterne afholdt til tilskud, modtagne  

 tilbagebetalinger og renter.
 Stk. 2. Anmeldelsen skal udarbejdes og underskrives af 2 medarbejdere med  

 beføjelse til at gennemføre udbetaling af tilskud, jf. § 2, og  

 skal udarbejdes i henhold til bilag 4 i det administrative tillæg.
 § 21. Strukturdirektoratet udbetaler medfinansiering til den i § 9, stk.  

 3, nævnte konto.
Stk. 2. Amtsrådet kan anmode Strukturdirektoratet om at beholde 20  

 pct.
Af medfinansieringen for sager, hvor der er sket tilbagebetaling af  

 tilskud, og hvor der er foretaget indberetning i henhold til § 8, stk. 3.
 § 22. Amtsrådet skal inden Strukturdirektoratets udbetaling af  

 medfinansiering medvirke ved direktoratets efterprøvelse af,  

 ombetingelserne og procedurerne for udbetaling af tilskud er overholdt.
 Stk. 2. Amtsrådet skal efter Strukturdirektoratets anmodning  

 udlevere alle relevante regnskabsmæssige oplysninger, sagsakter,  

 instrukser m.v., der er nødvendige for gennemførelsen af den i  

 stk.1 nævnte efterprøvelse.
 § 23. Strukturdirektoratet kan tilbageholde medfinansiering indtil  

 amtsrådet udleverer det i § 22, stk. 2 omtalte materiale.
§ 24. Strukturdirektoratet kan beslutte, at medfinansiering ikke skal  

 udbetales, hvis det ved Strukturdirektoratets kontrol konstateres,  

 at 1) bekendtgørelsens betingelser for udbetaling af tilskud ikke er  

 opfyldt, eller 2) cirkulærets krav til sagsbehandlingen ikke er  

 overholdt.
 § 25. Strukturdirektoratet kan tilbageholde medfinansiering, indtil  

 amtsrådet dokumenterer at have efterlevet Intern Revisions  

 henstillinger, jf. §17.
 § 26. Strukturdirektoratet kan beslutte, at amtsrådet skal  

 tilbagebetale medfinansiering, hvis direktoratet, Intern Revision,  

 Rigsrevisionen, Europa-Kommissionens eller Den Europæiske Revisionsret  

 konstaterer, at amtsrådets tilsagn om tilskud til miljøvenlige  

 jordbrugsforanstaltninger ikke opfylder betingelserne for tilskuddets  

 udbetaling.
