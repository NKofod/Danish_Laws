Skriftlig fremsættelse (14. december 2006) Transport- og  

 energiministeren  

  

 (Flemming Hansen):
 Herved tillader jeg mig for Folketinget at fremsætte:
 Forslag til lov om  

 projektering af jernbaneanlæg København-Ringsted.
(Lovforslag nr.
L 108).
 Lovforslaget indebærer, at transport- og energiministeren  

 bemyndiges til at undersøge og projektere anlæg af en ny jernbanestrækning  

 fra  

 København over Køge til Ringsted med dertil hørende anlæg (den såkaldte  

 Nybygningsløsning) samt undersøge og projektere et ekstra jernbanespor mellem  

 Hvidovre og Høje Taastrup med vendespor i Roskilde, samt ekstra spor på dele  

 af  

 strækningen Roskilde-Ringsted og dertil hørende anlæg (den såkaldte 5.  

 sporsløsning).
 Der skal gennemføres VVM-analyser af begge projekter.
Jernbanen mellem København og Ringsted er den mest benyttede  

 banestrækning i Danmark.
Udnyttelsen er meget intensiv, og mulighederne for  

 forbedringer på de eksisterende strækninger er ved at være udtømt.
Med den  

 økonomiske vækst i samfundet og den stadigt stigende pendling stiger behovet  

 for forbedring af den kollektive trafik.
 Projekteringerne af de to løsninger forventes færdige i  

 efteråret 2009. På baggrund af resultatet af de gennemførte analyser og  

 høringer, er der gode muligheder for at træffe politisk beslutning om den  

 langsigtede udbygning på jernbaneområdet.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale forslaget til Det Høje Tings  

 velvillige behandling.
