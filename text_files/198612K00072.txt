Nr LSF 72 Forslag til Lov om ændring af lov om social bistand (Forældrebetaling for  

 børns ophold i daginstitutioner) Fremsat af Erik B.
Smith (S) Hanne Andersen (S) Jytte Andersen (S) Mette  

 Groes (S) Qvist Jørgensen (S) Torben Lund (S) Joanna Rønn (S) Taanquist (S) den 4. november 1986 § 1 I lov om social bistand, jf. lovbekendtgørelse nr. 413 af 5. juli 1984, som senest ændret ved lov nr. 250 af 22. maj 1986, foretages følgende ændring:
 § 73, STK. 2, affattes således:
Stk. 2. Børnenes forældre betaler for opholdet efter regler, der fastsættes af socialministeren.' § 2 Loven træder i kraft den 1. januar 1987.
BEMÆRKNINGER TIL LOVFORSLAGET Formålet med lovforslaget er at bemyndige socialministeren til at fastsætte reglerne for forældrebetaling for børns ophold i daginstitutioner.
Reglerne skal bl.a. give kommunerne frihed til at yde bistand til bestemte indkomstgrupper til nedbringelse af forældrebetalingen i modsætning til i dag, hvor dette kun kan ske i form af et generelt tilskud til alle indkomstgrupper.
Ingen kommune må dog i forbindelse med tilskud til nedbringelse af forældrebetaling stille forældre ringere økonomisk, end hvad der i dag er gældende i henhold til de af Socialministeriet fastsatte betalingstakster.
