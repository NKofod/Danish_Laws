Justitsministeren har i dag underskrevet en bekendtgørelse om ændring af  

 bekendtgørelse af kørekort, jf. vedlagte.
Bekendtgørelsen medfører følgende  

 ændringer:
 1. Der indføres et gebyr på 150 kr. for udstedelse af  

 midlertidigt erstatningskørekort (»nødkørekort«) til personer, hvis  

 kørekort er bortkommet, og som skal føre bil i udlandet, inden  

 duplikatkørekort kan udstedes.
Midlertidigt erstatningskørekort til brug ved kørsel i udlandet kan  

 udstedes også i andre situationer, hvor der er behov for det, f.eks. i  

 forbindelse med ombytning af et ældre kørekort til et kørekort af EF-model.
I  

 disse tilfælde er udstedelsen af midlertidigt erstatningskørekort gebyrfri.
 2. Der indføres et gebyr på 450 kr. for første  

 orienterende køreprøve i de tilfælde, hvor køreprøven aflægges i medfør af  

 kørekortbekendtgørelsens §§ 30, stk. 1, eller 34, stk. 1, d.v.s. efter  

 betinget eller ubetinget førerretsfrakendelse.
 3. Offentliggørelsen i Lovtidende forventes at finde  

 sted den 8. februar 1990, og bekendtgørelsen træder i så fald i kraft den 9.  

 februar 1990 og har virkning for ansøgninger, der indgives på denne dato  

 eller senere.
 P.M.V.
 E.B.
