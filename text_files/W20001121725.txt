Kendelse fra Pressenævnet i sag  

 nr.35/2000 [K] har ved advokat   John  Vinther klaget til  

 Pressenævnet over, at TV 2/Lorry har afvist at bringe et genmæle  

 i anledning af et indslag bragt den 14. marts 2000.
 Af indslaget bragt den 14. marts 2000 fremgår:
"Speak: En ældre mand i Gentofte er  

 tilsyneladende blevet taget groft ved næsen af en gruppe  

 ejendomshandlere.
De har købt hans hus for en slik mod at love at  

 renovere det, men sådan gik det bare ikke.
Huset her er resterne af  79-årig  Bent  Holms  

 barndomshjem.
For godt et år siden solgte han det til en gruppe  

 ejendomshandlere for godt 1½ mio. kr.
Til gengæld for den meget billige  

 pris lovede køberne dels at renovere huset, dels at  Bent  Holm kunne  

 blive boende i et værelse af huset under renoveringen.
Bent  Holm: Jamen, det er jo også derfor, at  

 jeg forærer det væk nærmest.
Fordi jeg ikke ønskede  

 at se mit barndomshjem blive jævnet med jorden, hvor jeg er født  

 og familien har boet i tre generationer.
Man forærer jo ikke et hus  

 til, hvor grunden er 5 mio. værd, for 1½ mio., hvis det ikke er fordi,  

 at det netop skal restaureres, gøres i stand - bevares, og jeg skal  

 blive boende ikke.
Jan  Heinemann, nabo:  Bent  Holm bor  

 stadigvæk i huset, overnatter, man får ligefrem den tanke, at  

 konsortiet af banditter måske kalkulerer med, at han pådrager sig  

 en dobbeltsidig lungebetændelse.
Det skulle såmænd ikke  

 undre mig.
Speak:  Bent  Holm  er en gammel og svagelig mand.  

 Derfor har naboen  Jan  Heinemann taget sagen i egen hånd.
Det var da  

 også  Jan  Heinemann, som i efteråret fik mistanke om, at  

 køberne rent faktisk havde planer om at rive   Bent  Holms  

 barndomshjem ned trods aftalen om renovering.
J.
H.: Det fremgår med al uønskelig  

 tydelighed nu, at man er i færd med at rive huset ned.
Det har jeg og  

 en anden meddelte kommunens bygningssektion, og de har også reageret  

 meget prompte.
Speak: I går modtog køberne et  

 påbud fra kommunen om straks at standse nedrivningen, efter som der  

 ikke ligger en nedrivningsaftale.
Så i dag blev der ikke arbejdet  

 på grunden.
Naboen  Jan  Heinemanns dom er klar.
 J.H.: Koldt og kynisk har han spekuleret i et  

 ældre menneskes tillid, som han nu svigter.
 Speak: Vi ringede til ejendomshandler [K] for at  

 konfrontere ham med påstandene.
(Telefonsamtale:) [K]: [K].
Speak: Ja dav, det er   Tine  Juhl fra TV 2/Lorry.  

 Jeg vil lige gøre dig opmærksom på, at jeg optager  

 samtalen her.
Jeg vil spørge dig, er det korrekt, at du er  

 køber af [K]: Jeg har ingen kommentarer.
Mange tak for dit  

 venlige opkald.
Men du får et opkald fra min advokat, vil jeg forvente.  

 Tak.
Farvel.
(Telefonsamtale slut) Speak: Ifølge kriminalpolitiet i Gentofte  

 har der tidligere været indgivet politianmeldelse imod  

 ejendomshandleren for et lignende tilfælde, hvor han var mistænkt  

 for at have fra narret en ældre dame sin bolig for ingen penge, men  

 sagen løb dengang ud i sandet.
Det er dog ikke et ukendt  

 fænomen, at ældre bliver snydt, når de skal sælge  

 deres hus. Ældresagen får mange henvendelser om lignende sager  

 på deres rådgivningslinie.
Poul  Dahl  Hede, Leder, Ældresagens medl.  

 rådgivning: Ja de står jo mange gange i et uoverskueligt  

 problem, og det drejer sig om mange penge.
Og det betyder, at det ofte kommer  

 til at gå galt for dem.
De får måske ikke den rette  

 rådgivning.
Speak: Ældresagen råder ældre,  

 som skal sælge hus til at alliere sig med en sagfører." Klageren har ved skrivelse af 22. marts 2000 til TV  

 2/Lorry krævet, at de bringer et genmæle, der skal have  

 følgende indhold:
 "Genmælet skal 1) tydeligt identificere det bragte  

 indslag, 2) utvetydigt angive, at [K] intet har at gøre med det  

 forhold, indslaget omhandlede, idet han ikke ejer den pågældende  

 ejendom, 3) indeholde TV 2 Lorrys beklagelse af at have impliceret min klient  

 i sagen, og 4) bringes på samme fremtrædende tidspunkt i 19.30  

 udsendelsen, som det oprindelige indslag".
 Klageren har anført, at det ikke er korrekt,  

 når det i indslaget oplyses, at han er ejer af ejendommen, idet han med  

 overtagelsesdag den 1. juli 1999 afhændede ejendommen til advokat  

  Philip  Comerford.
Klageren har endvidere anført, at han forud for det  

 telefoninterview, der blev bragt i indslaget, havde været kontaktet af  

 indklagede, og at han i den forbindelse havde oplyst, at han ikke var ejer af  

 ejendommen, at han ikke ønskede at medvirke i et telefoninterview, og  

 at indklagede kunne kontakte hans advokat for at få yderligere  

 oplysninger.
På trods heraf kontaktede indklagede ham på ny for  

 at optage samtalen og på denne måde give indslaget et dramatisk  

 skær.
Klageren har tillige anført, at angivelsen af ham  

 som ejer af ejendommen er udtryk for et utrolig dårligt research  

 arbejde, idet indklagede meget hurtigt kunne have fået sagens rette  

 sammenhæng oplyst.
Endvidere fremgår det af den  

 påbudsskrivelse, der vises i indslaget, at den er adresseret til den  

 tinglyste ejer  Philip  Comerford.
Klageren inddrages således i  

 indslaget mod bedre vidende.
Pressenævnet har ved skrivelse af 24. marts 2000  

 anmode klageren om at udforme det genmæle, som han mener at have krav  

 på.
Klageren har imidlertid ved skrivelse af 22. marts 2000 meddelt  

 Pressenævnet, at han ikke har yderligere bemærkninger til  

 sagen.
Klageren har til brug for sagens behandling fremlagt kopi  

 af et endeligt skøde, ifølge hvilket  Johannes  Bent  Holm,  

 Busch Handelsselskab ApS. og [K] pr. 1. juli 1999 solgte den omhandlede  

 ejendom til en nærmere angivet advokat.
Skødet er underskrevet  

 af sælgerne og køberen den 4. juni 1999. Ifølge en  

 deklaration, der samme dag er underskrevet af køberen,  

 indrømmer denne  Johannes  Bent  Holm "en livslang vederlagsfri  

 beboelsesret" på ejendommen, og huset må ikke nedrives eller  

 udstykkes, sålænge  Johannes  Bent  Holm  bebor ejendommen.
Indklagede har afvist at have bragt faktisk forkerte  

 oplysninger om klageren og har afvist at bringe et genmæle.
Klageren  

 har anført, at klageren i indslaget ikke omtales som ejer af det  

 pågældende hus, men som henholdsvis køber og  

 ejendomshandler.
Det fremgår af skødet, at klageren var den  

 person, der købte ejendommen af  Bent  Holm, og at det var ham, der  

 stod bag aftalen om, at den gamle mand kunne blive boende i huset, der  

 så skulle sættes i stand.
Indklagede har endvidere anført, at man havde haft  

 en samtale med klageren, der ikke ønskede at udtale sig, men som  

 lovede at ringe tilbage, hvilket han dog ikke gjorde.
Derfor ringede  

 indklagede til ham igen, og den samtale, der høres i indslaget, fandt  

 sted.
Klageren havde således mulighed for at tage til genmæle og  

 give sit bidrag til belysning af sagen, men valgte at lade være.
 Endelig anfører indklageren, at man ikke har  

 fremsat ærekrænkende udtalelser om klageren.
 I sagens behandling har følgende  

 nævnsmedlemmer deltaget: Per Sørensen, Finn Rowold, Tage Clausen  

 og Ole Askvig.
 Pressenævnet udtaler:
I sammenhængen fremstår klageren som ansvarlig  

 for den stærkt kritisable adfærd over for  Bent  Holm, som  

 fremgår af udsendelsen.
Af skødet fremgår imidlertid, at   

  Bent  Holm og klager den 4. juni 1999 solgte ejendommen til en advokat, der  

 ved købet forpligtede sig til at indrømme  Bent  Holm en  

 livslang beboelsesret.
Af sagen fremgår da også, at det var denne  

 advokat, kommunens påbud om straks at standse nedrivningen var rettet  

 til.
Som sagen er oplyst, var der derfor ikke grundlag for at rette de  

 alvorlige anklager mod klageren.
Udsendelsen indeholdt meget alvorlige og skadelige  

 udtalelser om klageren og berettigede ikke TV 2 til at bringe dem uden en  

 nøje efterprøvelse af deres rigtighed.
Dette gælder, selv  

 om klageren ikke ønskede selv at udtale sig over for TV 2. Klageren  

 har herefter krav på at få bragt et genmæle.
Klageren  

 må selv formulere genmælet, jf. medieansvarslovens § 38.
