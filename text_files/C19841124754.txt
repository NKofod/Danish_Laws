 Ved skrivelse af 26. februar 1974, j.nr. 1.k. 62-2-74, meddelte  

 direktoratet efter modtagne oplysninger fra sikringsstyrelsen, at  

 personundersøgere, der har afleveret skattehovedkort eller frikort til  

 direktoratet for kriminalforsorgen, og som inden for de sidste 4 uger har  

 haft 40 timers beskæftigelse, har krav på udbetaling af dagpenge fra  

 kriminalforsorgen under sygdom og fødsel i arbejdsgiverperioden 5 uger fra 1.  

 fraværsdag.
 Samtidig meddeltes, at personundersøgere, der har udført mindst 2  

 personundersøgelser inden for de sidste 4 uger er berettiget til dagpenge.
I fortsættelse heraf skal direktoratet henlede opmærksomheden på, at i  

 henhold til sikringsstyrelsens bekendtgørelse nr. 15 af 3. januar 1983 har en  

 arbejdsgiver ikke pligt til at udbetale dagpenge i arbejdsgiverperioden (13  

 uger fra 2. fraværsdag) til nyansatte lønmodtagere i sygdomstilfælde, hvor 1.  

 fraværsdag indtræffer inden for 8 uger (56 kalenderdage) efter ansættelsen  

 regnet fra og med 1. fraværsdag.
Dette gælder uanset om lønmodtageren ved  

 sygemeldingen opfylder det ovenfor anførte beskæftigelseskrav.
 Nyansatte lønmodtagere har ret til at få udbetalt dagpenge af det sociale  

 udvalg efter samme regler, som hvis dagpengene skulle udredes af  

 arbejdsgiveren.
 E.B.
Aage Bang Kriminalforsorgens afdelinger og pensioner.
