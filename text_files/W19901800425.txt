 Uforrentede obligationer, udstedt af Nordiska Investeringsbanken i  

 1981 og med løbetid på 5 år, var købt af en klager i 1982 og indfriet ved  

 udløb i 1986. Da indfrielsen var sket efter kursgevinstlovens ikrafttræden  

 pr. 1. januar 1986, og de særlige overgangsregler efter § 10, stk. 3, ikke  

 omfattede uforrentede obligationer, blev kursgevinsten - og herunder også  

 vatulakursgevinsten - beskattet.
 Cfr. den samme dato afsagte kendelse i sagen LSR 640-8884-307.
Kontorchef A klagede for indkomståret 1986 over, at amtsligningsrådet i  

 medfør af statsskattelovens § 4 havde anset ham for indkomstskattepligtig af  

 kursavancer, indvundne ved indfrielse af uforrentede obligationer.
Klagerens  

 selvangivne indkomst var herefter forhøjet med i alt 56.781 kr.
 Det fremgik af sagens oplysninger, at klageren i september 1982 af B bank  

 A/S havde købt. nom. 10.000 dollars 0% obligationer for 5.800 dollars eller  

 50.799,30 kr. (kurs 875,85). Disse obligationer var blevet indfriet den 11.  

 december 1986 for 10.000 dollars eller 107.580 kr. (kurs 1.075,80).
 Obligationerne, der således ikke var rentebærende, var udstedt af Nordiska  

 Investeringsbanken i december 1981, og havde en løbetid på 5 år.
Amtsligningsrådet havde ved ansættelsen fundet, at kursgevinsterne ved  

 indfrielsen måtte anses for vederlag for at stille kapital til rådighed, og  

 derfor kunne anses for en rentesubstistut.
Amtsligningsrådet havde herefter  

 anset klageren for indkomstskattepligtig af såvel børskurs - som  

 valutakursgevinsten ved indfrielsen efter 1. januar 1986. Klagerens  

 selvangivne indkomst var derfor forhøjet med forskellen mellem  

 anskaffelsesværdien i danske kroner, (valutakursen på  

 anskaffelsestidspunktet) og indfrielsesværdien i danske kroner (valutakursen  

 på salgstidspunktet).
Klageren påstod over for Landsskatteretten den af amtsligningsrådet  

 foretagne ansættelse nedsat med 56.781 kr., idet den ved indfrielsen opnåede  

 kursgevinst ikke kunne anses for skattepligtig.
Til støtte herfor anførte  

 klageren bl.a., at kursgevinster og tab på obligationer indtil indførelsen af  

 kursgevinstloven var anset for formuebevægelser, der ikke vedrørte  

 indkomsten, medmindre der forelå spekulation.
Da klageren havde ligget inde  

 med obligationerne i over 4 år og indtil forfald, kunne der ikke statueres  

 spekulation.
Endvidere var klagerens obligationer udstedt inden  

 skæringsdatoen for indførelsen af kursgevinstloven den 1. januar 1986, og  

 klageren mente derfor ikke, at han skulle beskattes af kursgevinsten, selv om  

 obligationerne var indfriet efter denne skæringsdato.
Der kunne efter klagerens opfattelse ej heller skelnes mellem uforrentede  

 og lavt forrentede obligationer, idet kursstigningen på en lavt forrentet  

 obligation også måtte anses for at indeholde en element af rente.
Endvidere  

 anførte klageren, at der i det omhandlede tidsrum havde kunnet konstateres en  

 kursstigning på samtlige obligationer, også de relativt højt forrentede  

 obligationer.
Derfor kunne man ikke uden videre anse hele kursavancen på de  

 uforrentede obligationer som en rente.
Amtsligningsrådet havde begrundet sin påstand med, at uforrentede  

 obligationer kunne sidestilles med et lån, der sikrede långiveren et merbeløb  

 ved indfrielsen.
Det var klagerens opfattelse, at nærværende klagesag  

 vedrørte værdipapirer, der indebar en kursrisiko for ihændehaveren, hvis han  

 måtte afhænde papiret før forfald.
Desuden var de omhandlede  

 dollarobligationer efter klagerens opfattelse behæftet med en betydelig  

 valutakursrisiko.
 Endelig anførte klageren, at Danmark som medstifter af Nordiska  

 Investeringsbanken har forpligtet sig til at behandle disse obligationer som  

 danske i skattemæssig henseende, uanset hvilken valuta de var udstedt i.
Landsskatteretten bemærkede, at der ved en dags dato afsagt kendelse i en  

 anden sag var taget stilling til spørgsmålet om beskatning af kursgevinster  

 på uforrentede obligationer, der var realiseret før kursgevinstlovens  

 ikrafttrædelse.
Retten havde ved denne afgørelse fundet, at der ikke var  

 hjemmel til beskatning af sådanne kursgevinster uden for nærings- og  

 spekulationstilfælde.
Den af amtsligningsrådet i den nævnte sag foretagne  

 beskatning af kursgevinster med henvisning til statsskattelovens § 4 kunne  

 herefter ikke opretholdes.
De af nærværende sag omhandlede kursgevinster var imidlertid realiseret  

 efter kursgevinstlovens ikrafttrædelse.
Disse kursgevinster var derfor  

 omfattet af reglerne i denne lov.
Det fremgik af bestemmelsen i kursgevinstlovens § 7, at kursgevinster ved  

 afståelse eller indfrielse af fordringer medregnes ved opgørelsen af den  

 skattepligtige indkomst, når fordringen forrentes med en pålydende rente, der  

 er lavere end mindsterenten på tidspunktet for skyldnerens påtagelse af  

 forpligtelsen.
Efter lovens § 6, stk. 2, gælder dette ligeledes  

 valutakursgevinster.
Da uforrentede obligationer herefter ikke opfyldte kravet til  

 mindsterente, måtte kursgevinster på sådanne obligationer anses for omfattet  

 af skattepligten efter kursgevinstloven.
Det følger af § 10, stk. 1, at loven  

 har virkning fra og med indkomståret 1986. I § 10, stk. 3, er der fastsat  

 særlige overgangsregler for fordringer, der er erhvervet eller udstedt før  

 den 2. oktober 1985. Efter denne bestemmelses sidste punktum gælder disse  

 overgangsregler ikke for uforrentede obligationer.
Da de i sagen omhandlede kursgevinster var realiseret efter  

 kursgevinstlovens ikrafttrædelse, og da der ikke i loven var fastsat særlige  

 overgangsregler for sådanne kursgevinster, fandt Landsskatteretten herefter,  

 at kursgevinsterne måtte anses for skattepligtige efter kursgevinstloven.
Den  

 påklagede ansættelse blev herefter stadfæstet.
 LV 1989, E 5.3.
