§ 1 I bekendtgørelse nr. 632 af 5. juli 1994 om homøopatiske lægemidler m.v.,  

 som ændret ved bekendtgørelse nr. 1078 af 15. december 1994, bekendtgørelse  

 nr. 199 af 24. marts 1995 og bekendtgørelse nr. 956 af 8. december 1995,  

 foretages følgende ændringer:
 1. § 19 affattes således:
» § 19.  Et homøopatisk lægemiddel, som den 14.  

 juli 1994 lovligt forhandles her i landet i medfør af bekendtgørelse nr. 792  

 af 21. september 1992 om undtagelse fra lov om lægemidler af homøopatiske  

 lægemidler, som ikke er omfattet af § 6, stk. 1, eller § 10, stk. 1, som  

 senest den 1. januar 2001 er blevet søgt registreret her i landet eller i et  

 andet EU-land eller et andet land omfattet af EØS-aftalen, og som er anmeldt  

 til Lægemiddelstyrelsen i henhold til stk. 2, kan lovligt forhandles og  

 udleveres efter de hidtil gældende regler indtil den 1. januar 2002. Det  

 gælder dog ikke, hvis lægemidlet inden da bliver registreret, eller  

 registrering af lægemidlet bliver afslået af Lægemiddelstyrelsen eller den  

 kompetente myndighed i det pågældende andet land.
Hvis  

 registreringsansøgningen bliver afslået, kan det homøopatiske lægemiddel  

 forhandles og udleveres i indtil 3 måneder efter, at afslaget er kommet frem  

 til ansøgeren.
 Stk. 2.  Den, der fremstiller eller indfører et  

 homøopatisk lægemiddel, der er omfattet af stk. 1, skal inden den 1. maj 1998  

 have anmeldt til Lægemiddelstyrelsen, at det homøopatiske lægemiddel  

 forhandles og fortsat agtes forhandlet efter overgangsordningen.  

 Lægemiddelstyrelsen kvitterer straks for modtagelsen af anmeldelsen.  

 Anmelderen skal på forlangende kunne dokumentere eller sandsynliggøre, at  

 lægemidlet var på markedet på det i stk. 1 nævnte tidspunkt.
 Stk. 3.  Den i stk. 2 nævnte anmeldelse skal indeholde  

 følgende:
 2. § 21 affattes således:
» § 21.  Homøopatiske veterinærlægemidler til  

 dyrearter, hvis kød eller produkter er bestemt til menneskeføde, er omfattet  

 af lægemiddellovens almindelige regler.
Et sådant homøopatisk  

 veterinærlægemiddel, som den 14. juli 1994 lovligt forhandles her i landet i  

 medfør af bekendtgørelse nr. 792 af 21. september 1992 om undtagelse fra lov  

 om lægemidler af homøopatiske lægemidler, og som er anmeldt til  

 Lægemiddelstyrelsen i henhold til stk. 2, kan dog lovligt forhandles og  

 udleveres efter de hidtil gældende regler indtil den 1. januar 2001.
 Stk. 2.  Den, der fremstiller eller indfører et  

 homøopatisk lægemiddel, der er omfattet af stk. 1, skal inden den 1. maj 1998  

 have anmeldt til Lægemiddelstyrelsen, at det homøopatiske lægemiddel  

 forhandles og fortsat agtes forhandlet efter overgangsordningen.  

 Lægemiddelstyrelsen kvitterer straks for modtagelsen af anmeldelsen.  

 Anmelderen skal på forlangende kunne dokumentere eller sandsynliggøre, at  

 lægemidlet var på markedet på det i stk. 1 nævnte tidspunkt.
 Stk. 3.  Den i stk. 2 nævnte anmeldelse skal indeholde  

 følgende:
§ 2 Bekendtgørelsen træder i kraft den 1. januar 1998.
