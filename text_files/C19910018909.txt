 § 1.  Ekspeditionstiden er det tidsrum, hvori  

 departementer, styrelser og institutioner mv. er tilgængelige for  

 offentligheden.
§ 2.  Ekspeditionstiden i departementerne skal være  

 mindst 35 timer ugentlig.
Den daglige ekspeditionstid fastsættes således, at  

 offentlighedens mulighed for at henvende sig til departementerne tilgodeses  

 bedst muligt.
 § 3.  Ekspeditionstiden i styrelser og institutioner  

 mv. fastsættes således, at offentlighedens mulighed for at henvende sig til  

 styrelsen eller institutionen tilgodeses bedst muligt.
 § 4.  Cirkulæret berører ikke bestemmelser i  

 overenskomster og aftaler mv. om de ansattes arbejdstid.
 Stk. 2. Retningslinier for placeringen af arbejdstiden kan fastsættes  

 efter reglerne i cirkulære nr. 229 af 29. november 1990 (APD nr. 132/90) om  

 aftale om samarbejde og samarbejdsudvalg i statens virksomheder og  

 institutioner.
 § 5.  Cirkulæret har virkning fra 1. november 1991.
 Stk. 2. Cirkulære nr. 110 af 25. september 1986 (APD nr. 147/86) om  

 ekspeditionstiden i ministeriernes departementer ophæves.
