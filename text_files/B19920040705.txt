I henhold til § 9 i lov nr. 432 af 13. juni 1990 om grundlæggende social- og sundhedsuddannelser inden for bistands-, pleje- og omsorgsområdet m.v., som ændret ved lov nr. 352 af 14. maj 1992 fastsættes:
Adgangsprøven § 1.  Adgangsprøven skal sikre tilstedeværelsen af den  

 almene studieegnethed, der er nødvendig for at søge optagelse på en  

 videregående social- og sundhedsuddannelse.
 § 2.  Adgangsprøven omfatter tre skriftlige prøver på  

 gymnasialt niveau dækkende følgende områder, jf. dog stk. 3:
Stk. 2.  Spørgsmålene ved de skriftlige prøver gives på  

 grundlag af udleveret materiale.
Det udleverede materiale omfatter  

 engelsksprogede tekster.
 Stk. 3.  Hver af prøverne varer 5 timer.
 Stk. 4.  For social- og sundhedsassistenter omfatter  

 adgangsprøven kun de to prøver, der dækker det sproglige og det  

 matematisk-naturvidenskabelige område.
 § 3.  Adgangsprøven skal sikre tilstedeværelsen af den  

 almene studieegnethed ved at prøve eksaminandens evne til at analysere og  

 fortolke tekster, evne til logisk tænkning, abstraktionsniveau,  

 formuleringsevne og almene viden inden for de tre områder.
 § 4.  Undervisnings- og Forskningsministeriet  

 udarbejder et antal vejledende opgaver.
 Tilmelding og adgang til at aflægge prøven  

 m.v.
 § 5.  Skriftlig tilmelding til adgangsprøven sker til  

 den institution, hvor prøven finder sted, jf. § 13, inden den 15. december.
§ 6.  Eksaminanderne betaler en af Undervisnings- og  

 Forskningsministeriet fastsat betaling for prøven.
Det er en forudsætning for  

 deltagelse i prøven, at betalingen er sket inden en af ministeriet fastsat  

 frist.
Stk. 2.  Møder en eksaminand ikke op til prøven, sker  

 der ikke tilbagebetaling.
Ministeriet kan dog fastsætte en frist for  

 afmelding og for tilbagebetaling af deltagerbetalingen.
 § 7.  En person kan højst deltage i adgangsprøven to  

 gange.
 Stk. 2.  En person, der har bestået adgangsprøven, jf. §  

 10, kan ikke på ny indstille sig til prøven.
Bedømmelse § 8.  Besvarelserne bedømmes af 2 censorer, som  

 beskikkes af Undervisnings- og Forskningsministeriet.
Stk. 2.  Censor skal gøre notater til brug for  

 bedømmelsen.
Notaterne skal opbevares til brug ved en eventuel klagesag, jf.  

 § 16.
§ 9.  Censorerne skal Stk. 2.  Finder censor, at kravene efter stk. 1 ikke er  

 opfyldt, afgiver censor indberetning herom til ministeriet.
Desuden afgiver  

 censor på opfordring fra ministeriet indberetning om prøvens afvikling og  

 resultater.
 § 10.  Bedømmelsen gives ved en karakter efter  

 13-skalaen, jf. bekendtgørelse om karakterskala.
 Stk. 2.  Det er en forudsætning for at bestå  

 adgangsprøven, at der er opnået mindst 6 i karakter ved hver af de tre  

 prøver, jf. dog § 2, stk. 4.
 § 11.  Efter censorernes bedømmelse tilbagesendes  

 besvarelserne til den uddannelsesinstitution, hvor prøven er aflagt.  

 Institutionen giver eksaminanderne meddelelse om prøvens udfald og udsteder  

 attestation til de eksaminander, der har bestået prøven.
Prøvens afholdelse § 12.  Undervisnings- og Forskningsministeriet stiller  

 opgaverne til prøven.
Forslag hertil udarbejdes af en opgavekommission, der  

 nedsættes af ministeriet.
§ 13.  Prøverne afholdes i januar måned (den ordinære  

 eksamenstermin) og finder sted på et antal gymnasiale  

 uddannelsesinstitutioner efter ministeriets nærmere bestemmelse.
Desuden  

 afholdes sygeprøve, jf. § 15.
 Stk. 2.  Lederen af den pågældende  

 uddannelsesinstitution er ansvarlig for prøvernes afholdelse.
 § 14.  Bestemmelserne om skriftlig eksamen, om  

 lommeregnere og skrivemaskiner, om særlige regler for elever/studerende med  

 handicap eller med fremmedsproget baggrund og om eksamensprotokol i  

 bekendtgørelse om studentereksamen og om højere forberedelseseksamen  

 (studenter- og hf-eksamensbekendtgørelsen) finder tilsvarende anvendelse ved  

 afholdelsen af adgangsprøven.
 Stk. 2.  Ud over ordbøger, lommeregnere og  

 skrivemaskiner er ingen hjælpemidler tilladt ved prøverne.
§ 15.  Bliver en eksaminand forhindret af sygdom i at  

 møde til en eller flere af prøverne, skal uddannelsesinstitutionen straks  

 underrettes.
Er en sådan meddelelse ikke givet inden prøvens afslutning,  

 betragtes den pågældende som udeblevet fra prøven.
 Stk. 2.  Hvis en eksaminand trods sygdom gennemfører  

 prøven, har den pågældende ikke ret til sygeprøve.
 Stk. 3.  En eksaminand skal tilmelde sig sygeprøve  

 bilagt lægeerklæring senest en uge efter den ordinære prøves afholdelse.
Stk. 4.  Eksaminander, som ikke består adgangsprøven i  

 den ordinære termin, kan tilmelde sig omprøve i sygeprøveterminen.
Tilmelding  

 sker efter reglen i stk. 3.
 Stk. 5.  Ministeriet fastsætter tidspunkt og sted for  

 sygeprøvernes afholdelse.
Dispensation og klage § 16.  Ministeriet kan dispensere fra bekendtgørelsens  

 regler i særlige tilfælde.
 § 17.  Klage over prøveforløbet eller bedømmelsen af  

 prøven indgives af eksaminanden til lederen af den institution, hvor prøven  

 har fundet sted, inden to uger efter, at bedømmelsen er meddelt den  

 pågældende.
 Stk. 2.  Klagen indgives skriftligt og skal begrunde og  

 præcisere klagepunkterne.
Stk. 3.  Hvis klagen vedrører bedømmelsen, indhenter  

 lederen snarest muligt udtalelser fra censorerne.
Udtalelserne forelægges for  

 klageren, der inden for en uges frist gives lejlighed til at kommentere dem.
 Stk. 4.  Klagen og alle udtalelser forelægges  

 ministeriet, der træffer afgørelse i sagen.
Ikrafttræden § 18.  Bekendtgørelsen træder i kraft den 1. juli 1992  

 og finder første gang anvendelse for adgangsprøven i januar 1993.
