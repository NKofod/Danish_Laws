 Bekendtgørelse om en a-kasses pligt til  

 at vejlede mv.
 I medfør af § 65, stk. 5, og § 91, stk. 8, i  

 lov om arbejdsløshedsforsikring m.v., jf. lovbekendtgørelse nr.  

 799 af 24. september 2002, og efter bemyndigelse fra  

 beskæftigelsesministeren, jf. § 39, stk. 3, i lov om en aktiv  

 arbejdsmarkedspolitik, jf. lovbekendtgørelse nr. 54 af 29. januar  

 2001, fastsættes efter forhandling med Landsarbejdsrådet:
Kapitel 1 Generelle pligter § 1. En a-kasse skal vejlede egne medlemmer om de  

 rettigheder og pligter, medlemmet har efter lov om  

 arbejdsløshedsforsikring m.v., og om rettigheder og pligter i  

 øvrigt efter arbejdsmarkedslovgivningen.
§ 2. Når et medlem bliver ledigt, skal  

 a-kassen informere medlemmet om rådighedsforpligtelsen.
A-kassen skal  

 herunder informere om, at medlemmet for at stå til rådighed for  

 arbejdsmarkedet skal 1)	tilmelde sig arbejdsformidlingen (AF), 2)	lægge sit CV ind i AFs Job- og CV-bank; »Jobnet.dk«, 3)	opretholde kontakten til AF, a-kassen og andre aktører gennem  

 hele ledighedsforløbet, 4)	være aktivt arbejdssøgende fra 1. ledighedsdag,  

 herunder under deltagelse i tilbud, 5)	kunne formidles rimeligt arbejde med dags varsel fra 1.  

 ledighedsdag, 6)	deltage i tilbud, der skal bidrage til en hurtig tilbagevenden til  

 arbejdsmarkedet, og 7)	indsende en frigørelsesattest til a-kassen, hvis medlemmet  

 har eller får arbejde på nedsat tid med et opsigelsesvarsel og  

 skal have supplerende dagpenge.
 Stk. 2. A-kassen skal informere medlemmet om de særlige  

 frister, der gælder efter stk. 1, nr. 2 og 7.
 Stk. 3. A-kassen skal også informere medlemmet om  

 kontaktforløbet, jobformidling og arbejdsmarkedsrettede tilbud samt om  

 mulighederne for selvvalgt uddannelse.
Stk. 4. A-kassen skal informere medlemmet om, hvilke  

 konsekvenser det har for retten til dagpenge ikke at stå til  

 rådighed for arbejdsmarkedet.
A-kassen skal herudover informere om  

 selvforskyldt ledighed og de sanktioner, der knytter sig hertil.
 Stk. 5. Informationen skal gives skriftligt, fx ved udlevering  

 af fyldestgørende informationsmateriale.
 § 3. A-kassen skal give information, jf. § 2,  

 til alle medlemmer, som a-kassen indplacerer i en dagpengeperiode.
 § 4. En a-kasse skal bistå egne medlemmer  

 med digital til- og afmelding samt med at lægge medlemmets CV ind i  

 AFs »Jobnet.dk«, hvis medlemmet anmoder herom.
 § 5. En a-kasse skal altid give det enkelte  

 medlem individuel og personlig vejledning, hvis medlemmet har særligt  

 behov herfor.
 Stk. 2. Vejledningen kan under hensyntagen til medlemmets  

 behov gives skriftligt eller ved en personlig samtale.
Kapitel 2 Vejledningsmødet § 6. A-kassen skal holde møde med et ledigt  

 medlem, hvor der vejledes om medlemmets rådighedsforpligtelse og om  

 mulighederne for at få arbejde på det almindelige arbejdsmarked.  

 Der skal også vejledes om kontaktforløbet, om tilbudene efter  

 lov om en aktiv arbejdsmarkedspolitik samt om mulighederne for selvvalgt  

 uddannelse.
Vejledningen skal være tilpasset det enkelte medlem.
Stk. 2. Under mødet skal der også vejledes om,  

 hvilke konsekvenser det har for retten til dagpenge, hvis medlemmet 1)	ikke opretholder kontakten til AF, a-kassen og andre aktører  

 gennem ledighedsforløbet, 2)	afslår, udebliver fra eller ophører i formidlet  

 arbejde, 3)	ikke vil medvirke til at udarbejde eller revidere en handlings-  

 eller uddannelsesplan, 4)	afslår, udebliver fra eller ophører i tilbud efter lov  

 om en aktiv arbejdsmarkedspolitik, og 5)	2 gange inden for 12 måneder bliver selvforskyldt  

 ledig.
§ 7. Indkaldelse til møde efter § 6  

 skal ske skriftligt og personligt.
Hvis medlemmet er forhindret i at komme  

 til mødet, skal a-kassen hurtigst muligt skriftligt og personligt  

 indkalde medlemmet til et nyt møde.
 § 8. Mødet efter § 6 skal holdes senest  

 efter 6 måneders sammenlagt ledighed efter indplaceringstidspunktet for  

 alle medlemmer, som a-kassen har indplaceret i en dagpengeperiode, og for  

 alle medlemmer, som a-kassen har udbetalt dagpenge til efter en  

 overflytning.
Kapitel 3 Konkret vejledningspligt Efterlønsbevis § 9. A-kassen skal udlevere en skriftlig  

 vejledning om efterlønsbeviset til alle medlemmer, der er fyldt 59  

 år.
Stk. 2. A-kassen skal senest 2 måneder før, et  

 medlem fylder 60 år, vejlede medlemmet om, 1)	hvordan medlemmet får udstedt et efterlønsbevis, 2)	hvad beviset garanterer, og 3)	om de rettigheder, der er forbundet med beviset.
Optagelse - beskæftigelse med offentligt  

 tilskud § 10. Når en person søger om  

 optagelse som medlem på grundlag af beskæftigelse, hvortil der  

 ydes offentligt tilskud til lønnen, eller beskæftigelse ved  

 selvstændig erhvervsvirksomhed, hvortil det offentlige yder tilskud til  

 etablering og drift, skal a-kassen vejlede om, at beskæftigelsen ikke  

 kan medregnes til opfyldelse af beskæftigelseskravet i § 53 i lov  

 om arbejdsløshedsforsikring m.v.
Selvstændig virksomhed -  

 beskæftigelseskravet § 11. Når en person søger om  

 optagelse som medlem på grundlag af selvstændig virksomhed, skal  

 a-kassen vejlede om, at ret til dagpenge kræver udøvelse af  

 selvstændig virksomhed i væsentligt omfang, det vil sige i over  

 30 timer pr. uge.
Overflytning af nyuddannede med erhvervede  

 rettigheder § 12. Når et nyuddannet medlem oplyser, at  

 medlemmet ønsker overflytning til en anden a-kasse, skal a-kassen  

 vejlede om forskellen mellem at blive overflyttet som dimittend eller med  

 erhvervede rettigheder.
A-kassen skal herunder vejlede om, hvilke erhvervede  

 rettigheder medlemmet har.
Tilsvarende gælder, hvis medlemmet  

 vælger at forblive i a-kassen.
Deltidsforsikring § 13. Når en person søger om at blive  

 optaget eller overflyttet som deltidsforsikret medlem, skal a-kassen vejlede  

 om, hvornår medlemmet har ret og pligt til at skifte fra at være  

 deltids- til fuldtidsforsikret.
 Stk. 2. Når en a-kasse bliver bekendt med, at et medlem  

 ønsker at skifte til deltidsforsikring, skal a-kassen vejlede om,  

 hvilke konsekvenser et skift af forsikringsstatus kan få, hvis  

 medlemmet, senere søger om dagpenge eller efterløn.
Handlings- og uddannelsesplan - ændringer i  

 rådighedsforpligtelsen § 14. Når et medlem har fået  

 udarbejdet en individuel handlings- eller uddannelsesplan, skal a-kassen  

 vejlede medlemmet om, hvilke rettigheder og pligter medlemmet har i  

 forbindelse hermed.
A-kassen skal herunder vejlede om pligten til at  

 stå til rådighed for arbejdsmarkedet under deltagelse i tilbud  

 efter handlings- eller uddannelsesplanen.
 Stk. 2. Hvis en individuel handlings- eller uddannelsesplan  

 eller en revision heraf medfører ændringer i et medlems  

 rådighedsforpligtelse, skal a-kassen vejlede medlemmet herom.
 Stk. 3. Vejledningen efter stk. 1 og 2 skal gives,  

 når a-kassen har modtaget en kopi af den udarbejdede eller reviderede  

 individuelle handlings- eller uddannelsesplan fra AF.
Undervisning § 15. Når et ledigt medlem oplyser, at  

 medlemmet vil deltage i undervisning med ret til dagpenge, skal a-kassen  

 vejlede om rådighedsforpligtelsen.
Udlandet § 16. Når et medlem oplyser, at medlemmet  

 overvejer at rejse til udlandet, herunder Grønland og  

 Færøerne, for at søge eller overtage arbejde, skal  

 a-kassen vejlede om de rettigheder og pligter, der har betydning i den  

 forbindelse.
Social pension § 17. Når en a-kasse bliver bekendt med, at  

 en kommune begynder en sag om tildeling af social pension til et ledigt  

 medlem, der modtager ydelser fra a-kassen, eller at medlemmet modtager social  

 pension, skal a-kassen vejlede om rådighedsforpligtelsen og om den  

 begrænsede periode med ret til dagpenge.
A-kassen skal også  

 vejlede om, at der gælder særlige regler om ret til andre ydelser  

 fra en a-kasse.
 Stk. 2. A-kassen skal i god tid, før den  

 begrænsede periode med ret til dagpenge udløber, informere  

 medlemmet herom.
Bibeskæftigelse ved selvstændig  

 virksomhed § 18. Når et ledigt medlem oplyser, at  

 medlemmet udøver selvstændig virksomhed som  

 bibeskæftigelse, skal a-kassen vejlede om den særlige  

 rådighedsforpligtelse, reglerne om fradrag i dagpengene og om den  

 begrænsede periode med ret til dagpenge.
 Stk. 2. A-kassen skal i god tid, før den  

 begrænsede periode med ret til dagpenge udløber, informere  

 medlemmet herom.
Supplerende dagpenge § 19. Når en a-kasse bliver bekendt med, at  

 et ledigt medlem begynder arbejde på nedsat tid og er omfattet af et  

 opsigelsesvarsel, skal den vejlede medlemmet om betingelserne for at modtage  

 supplerende dagpenge.
 Stk. 2. A-kassen skal i god tid, før den  

 begrænsede periode med ret til supplerende dagpenge udløber,  

 informere medlemmet herom.
Udløb af retten til dagpenge § 20. Når et ledigt medlem ikke  

 længere har ret til ydelser, fordi perioden med ret til dagpenge  

 udløber, skal a-kassen vejlede om, hvordan medlemmet får retten  

 til ydelser igen.
Stk. 2. A-kassen skal kun vejlede et medlem efter stk. 1,  

 der aktuelt modtager ydelser fra a-kassen.
Vejledningen skal gives i god tid,  

 før retten til dagpenge udløber.
 Stk. 3. Hvis et medlem efter udløbet af perioden med  

 ret til dagpenge overgår til at modtage ydelser efter § 55,  

 stk. 2, i lov om arbejdsløshedsforsikring m.v., skal a-kassen  

 vejlede medlemmet om rettigheder og pligter i ydelsesperioden.
 Stk. 4. A-kassen skal i god tid, før retten til ydelser  

 udløber efter stk. 3, vejlede medlemmet om, at det er en  

 betingelse for overgang til efterløn, at der skal søges  

 skriftligt, inden retten til ydelser udløber.
Overgangsydelse § 21. A-kassen skal vejlede et medlem på  

 overgangsydelse om, at det er en betingelse for overgang til efterløn,  

 at der søges skriftligt herom, inden retten til overgangsydelsen  

 udløber.
Vejledningen skal gives senest 3 måneder før,  

 medlemmet fylder 60 år.
60-årige - begrænset dagpengeret og  

 efterløn § 22. A-kassen skal senest 3 måneder  

 før, et ledigt medlem fylder 60 år, vejlede om, at der er en  

 begrænset ret til ydelser efter det fyldte 60. år, og at det er  

 en betingelse for overgang til efterløn, at der søges  

 skriftligt, inden retten til ydelser udløber.
 Stk. 2. A-kassen skal senest 3 måneder før,  

 retten til ydelser udløber, vejlede medlemmet om, hvordan medlemmet  

 kan få retten til ydelser igen.
 Stk. 3. A-kassen skal vejlede et medlem, der fylder 60  

 år, om, at medlemmet efter sammenlagt 6 måneders ledighed har  

 både ret og pligt til at modtage tilbud efter lov om en aktiv  

 arbejdsmarkedspolitik.
Efterlønsbidrag § 23. En a-kasse skal vejlede egne medlemmer om,  

 hvilken betydning betaling af efterlønsbidrag har for ret til  

 efterløn.
Vejledningen skal gives i god tid, før et medlem  

 fylder 30 år.
Stk. 2. Når et medlem vælger  

 efterlønsbidraget fra, skal a-kassen vejlede om konsekvenserne for  

 retten til efterløn, hvis medlemmet ikke betaler  

 efterlønsbidrag.
A-kassen skal også vejlede om muligheden for at  

 fortryde fravalget.
 Stk. 3. A-kassen skal vejlede medlemmer, der genoptages efter  

 ophold i et andet EØS-land eller på Færøerne, om  

 muligheden for efterbetaling af efterlønsbidrag.
 Stk. 4. A-kassen skal også vejlede om mulighederne for  

 at få tilbagebetalt efterlønsbidrag.
 Stk. 5. Hvis et medlem ønsker at få tilbagebetalt  

 efterlønsbidrag på grund af visitation til et fleksjob efter lov  

 om aktiv socialpolitik, skal a-kassen vejlede om, at det kan have  

 konsekvenser for retten til fleksydelse, hvis medlemmet får  

 tilbagebetalt efterlønsbidrag for perioder før udgangen af den  

 måned, hvori medlemmet er visiteret til fleksjob.
Restance med medlemsbidrag og udmeldelse § 24. Når et medlem kommer i restance med  

 betaling af medlemsbidrag, skal a-kassen vejlede om, hvilken betydning en  

 eventuel slettelse kan få for en senere ret til ydelser, herunder for  

 retten til efterløn.
 Stk. 2. Når en a-kasse modtager et medlems anmodning om  

 at blive meldt ud af a-kassen, skal den vejlede medlemmet om, hvilken  

 betydning udmeldelse kan få for en senere ret til ydelser, herunder for  

 retten til efterløn.
 Stk. 3. Når et medlem, der betaler  

 efterlønsbidrag, ønsker at melde sig ud af a-kassen på  

 grund af visitation til fleksjob efter lov om aktiv socialpolitik, skal  

 a-kassen vejlede om, at en udmeldelse og fravalg af efterlønsbidraget  

 før den 1. i måneden efter visitation til fleksjob, kan have  

 konsekvenser for retten til fleksydelse.
Efterbetaling og genoptagelse § 25. Når en a-kasse træffer  

 afgørelse om, at et medlem ikke har ret til dagpenge, eller indstiller  

 et medlem til karantæne for svig, skal a-kassen vejlede om  

 betingelserne for ret til efterbetaling af dagpenge, hvis afgørelsen  

 eventuelt senere måtte blive ændret af direktoratet eller  

 Arbejdsmarkedets Ankenævn.
 Stk. 2. Når en a-kasse træffer afgørelse om  

 at indstille et medlem til slettelse for svig, skal a-kassen vejlede om  

 betingelserne for genoptagelse, hvis a-kassens indstilling følges, og  

 om, at genoptagelse tidligst kan ske fra det tidspunkt, hvor a-kassen har  

 modtaget en ansøgning om optagelse.
 § 26. Vejledningen efter §§ 10-20 og 22-25  

 kan ske skriftligt.
 Stk. 2. A-kassen kan også tilbyde medlemmet en personlig  

 samtale, jf. § 5, stk. 2.
Kapitel 4 Øvrige bestemmelser § 27. Medlemmet skal medvirke til at fremskaffe de  

 oplysninger, som a-kassen har behov for til at kunne opfylde sin pligt til at  

 vejlede mv.
 § 28. A-kassen skal notere alle oplysninger, der  

 kan have betydning for vejledningen af medlemmet, herunder de oplysninger,  

 som medlemmet selv giver, jf. § 27.
 Stk. 2. A-kassen skal notere, hvad medlemmet er blevet  

 informeret og vejledt om efter bekendtgørelsen.
 § 29. AF og a-kassen udveksler informationer til  

 brug for vejledningen af et ledigt medlem.
Stk. 2. AF giver informationer til a-kassen efter kapitel 23 i  

 Arbejdsmarkedsstyrelsens bekendtgørelse om en aktiv  

 arbejdsmarkedsindsats.
AF sender herunder en kopi af et medlems udarbejdede  

 eller reviderede handlings- eller uddannelsesplan til a-kassen samt  

 informerer a-kassen om, hvem der er medlemmets kontaktperson på AF.
 Stk. 3. A-kassen skal give AF:
 1)	Information om datoen for medlemmets deltagelse i  

 vejledningsmøde i a-kassen, jf. § 6.
 2)	Oplysninger, som er af betydning for AFs indsats over for  

 medlemmet, og som er kommet frem under mødet eller under senere  

 møder og aktiviteter i a-kassen.
 3)	Information om, hvem der er medlemmets kontaktperson i  

 a-kassen.
 § 30. A-kassen skal opbevare oplysninger og  

 informationer, jf. §§ 28 og 29.
 § 31. A-kassen skal sikre sig den  

 nødvendige dokumentation for administrationen af reglerne i denne  

 bekendtgørelse.
 Stk. 2. Krav på refusion bortfalder, og udbetalte  

 beløb skal tilbagebetales, hvis a-kassen ikke efter anmodning  

 fremlægger dokumentation i overensstemmelse med reglerne i  

 bekendtgørelsen, jf. § 79, stk. 3, i lov om  

 arbejdsløshedsforsikring m.v.
Kapitel 5 Ikrafttræden § 32. Bekendtgørelsen træder i kraft  

 den 1. januar 20031) .
 Stk. 2. Samtidig ophæves bekendtgørelse nr. 310  

 af 19. maj 1999 om en a-kasses pligt til at vejlede m.v.
 § 33. For medlemmer, som er indplaceret før  

 den 1. januar 2003, og som er mellem 25 og 59 år, skal vejledningen  

 efter § 6 ske efter 9 måneders sammenlagt ledighed.
 Stk. 2. § 22, stk. 3, gælder ikke for medlemmer,  

 som fyldte 60 år inden den 1. juli 1999, og som senest er begyndt  

 på en dagpengeperiode før den 1. juli 1999.
Arbejdsdirektoratet, den 18. december  

 2002 Jesper Hartvig Pedersen /Tor Even Münter 1)   Der udarbejdes en  

 vejledning til bekendtgørelsen.
