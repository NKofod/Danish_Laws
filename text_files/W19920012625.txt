Den pågældende havde vedtaget en bøde på 7.500 kr. for overtrædelse af  

 skattekontrollovens § 13, stk. 2, idet den pågældende for indkomstårene  

 1987-89 havde indgivet urigtige selvangivelser ved at have selvangivet sin  

 indkomst for lavt med i alt 22.954 kr.
Den pågældende havde ved opgørelsen  

 undladt at tage i betragtning, at pågældende havde modtaget kilometer- og  

 telefongodtgørelse.
 Valgbarhedsnævnet fandt, at den pågældende var valgbar.
 Skrivelse om, hvorvidt et amtsrådsmedlem, der har vedtaget en bøde for  

 overtrædelse af skattekontrolloven, er valgbar.
 (Fra Valgbarhedsnævnet (j.nr. 451/1992) til et amtsråd).
 I skrivelse af 14. februar 1992 har amtsrådet i henhold til § 101, stk. 4,  

 i den kommunale valglov indberettet, at amtsrådsmedlem N.N. har vedtaget et  

 af Skatteministeriet, Told- og Skattestyrelsen, meddelt bødeforelæg på 7.500  

 kr. for overtrædelse af skattekontrollovens § 13, stk. 2.
Det fremgår af sagen, at den pågældende for indkomstårene 1987-1989 incl.  

 har indgivet urigtige selvangivelser ved at have selvangivet sin indkomst for  

 lavt med i alt 22.954 kr.
Pågældende har ved opgørelsen af  

 fradragsberettigede biludgifter undladt at tage i betragtning, at pågældende  

 fra amtskommunen har modtaget kilometergodtgørelse for henholdsvis 1.331,  

 3.312, 7.367 km, ligesom pågældende ved opgørelsen af fradragsberettigede  

 telefonudgifter har undladt at tage hensyn til, at pågældende har modtaget  

 telefongodtgørelse med henholdsvis 332, 1.000 og 2.400 kr.
De herved  

 unddragne skatter udgør 15.483 kr.
 I denne anledning skal man meddele, at Valgbarhedsnævnet har fundet, at  

 den begåede handling - uanset de krav, der må stilles til personer, der  

 beklæder offentlige hverv - ikke i almindeligt omdømme gør den pågældende  

 uværdig til at være medlem af kommunale råd, jf. den kommunale valglovs § 4.
 Den pågældende må derfor anses for valgbar.
