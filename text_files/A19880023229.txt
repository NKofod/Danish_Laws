(Lov om Statens Husholdningsråd) Herved bekendtgøres lov nr. 178 af 29. april 1960 om  

 Statens Husholdningsråd med de ændringer, der følger af lov nr. 856 af 23.  

 december 1987.
 § 1.  Statens Husholdningsråd, der henhører under  

 Industriministeriet, har til formål - i samarbejde med andre institutioner og  

 organisationer - at virke til fremme af husholdningernes ernæringsmæssige,  

 hygiejniske, økonomiske og tekniske forhold med henblik på såvel hjemmenes  

 som samfundets interesse.
Stk. 2.  Husholdningsrådet tager initiativ til  

 iværksættelse af undersøgelser og forsøg på Forbrugerstyrelsens laboratorium  

 eller andetsteds og bidrager til, at der gives befolkningen vejledning på de  

 områder, som er nævnt i stk. 1. Rådet udarbejder arbejdsplan og budget for  

 det følgende finansår samt afgiver udtalelser af principiel karakter inden  

 for Statens Husholdningsråds arbejdsområde.
Arbejdsplan og budget forelægges  

 industriministeren.
 § 2.  Resultaterne af de foretagne undersøgelser og  

 forsøg kan offentliggøres ved rådets foranstaltning.
 Stk. 2.  Resultaterne af rådets undersøgelses- og  

 forsøgsarbejde må kun anvendes i reklameøjemed, når rådet skriftligt har  

 givet tilladelse dertil.
 § 3.  Husholdningsrådet har følgende sammensætning:
 12 medlemmer udpeges af industriministeren efter udtalelse fra:
Arbejdernes Oplysningsforbund, Brugsforeningernes forbrugerudvalg, Danske Husmandsforeninger (Husholdningsudvalget), Dansk Kvindesamfund, Danske Kvinders Nationalråd, De Danske Husmoderforeninger, De danske Landboforeninger, De husholdningspædagogiske Foreninger (2 medlemmer), De samvirkende danske Husholdningsforeninger, Forbrugerrådet samt Landsorganisationen i Danmark.
 Stk. 2.  Undervisningsministeriet, Sundhedsstyrelsen,  

 Levnedsmiddelstyrelsen og Specialkursus i Husholdning ved Århus Universitet  

 repræsenteres ved hver 1 medlem, medens Industriministeriet repræsenteres ved  

 2 medlemmer, som er sagkyndige inden for Husholdningsrådets arbejdsområde.  

 Rådets medlemmer udpeges for en 4-årig periode.
 Stk. 3.  Industriministeren kan efter forhandling med  

 rådet træffe beslutning om udvidelse eller ændring i rådets sammensætning.
Stk. 4.  Rådet vælger blandt sine medlemmer en formand  

 og en næstformand, der sammen med 3 andre af rådet udpegede medlemmer udgør  

 et forretningsudvalg, hvis nærmere opgaver fastsættes i rådets  

 forretningsorden.
Der tillægges rådets formand et honorar.
 Stk. 5.  Rådets forretningsorden godkendes af  

 industriministeren, ligesom de nærmere bestemmelser om rådets arbejde  

 fastsættes af industriministeren.
 Stk. 6.  Rådet kan nedsætte udvalg med særlige opgaver i  

 forbindelse med forsøgs- og oplysningsvirksomheden.
 § 4.  Forbrugerstyrelsen fungerer som sekretariat for  

 Statens Husholdningsråd.
 § 5.  De til rådets arbejde fornødne beløb stilles til  

 rådighed ved bevilling på de årlige finanslove.
Stk. 2.  Der kan endvidere på de årlige finanslove ydes  

 tilskud til den oplysningsvirksomhed, der udføres på husholdningens område af  

 de i § 3, stk. 1 og 2, nævnte organisationer.
I særlige tilfælde kan der  

 efter forhandling med Statens Husholdningsråd ydes tilskud til andre  

 organisationer til tilsvarende formål.
 Stk. 3.  Til industriministeren afgiver  

 husholdningsrådet en årlig beretning om virksomheden i det forløbne år.
 § 6.  (Ophævet).
§ 7.  Denne lov gælder ikke for Færøerne.
Samtidig med  

 lovens ikrafttrædelse ophæves lov nr. 87 af 31. marts 1953 om Statens  

 Husholdningsråd, jf. lov nr. 121 af 15. april 1959.
 Lov nr. 856 af 23. december 1987 indeholder følgende  

 ikrafttrædelsesbestemmelse:
 Loven træder i kraft 1. januar 1988.
