Vejledning om ændring af vejledning om lov om ungdomsuddannelse for unge med særlige behov I vejledning nr. 9534 af 3. juni 2016 om lov om ungdomsuddannelse for unge med særlige behov foretages følgende ændring:
 I Kapitel 4, i afsnittet om Skoler der benytter UU, affattes sidste afsnit således:
Det er UU i skolens beliggenhedskommune, der i samarbejde med elev og forældremyndighedens indehaver udfærdiger en uddannelsesplan i forbindelse med elevens afslutning af 9. hhv. 10. klasse, jf. lov om vejledning om uddannelse og erhverv samt pligt til uddannelse, beskæftigelse m.v.
Det gælder også vejledningsforpligtelsen ved afklaring af målgruppe for STU.
UU i skolens beliggenhedskommune udarbejder efterfølgende indstilling til kommunalbestyrelsen i elevens hjemkommune med henblik på afgørelsen af, hvorvidt eleven er i målgruppen for STU, og dette bør ske i samarbejde med UU i elevens hjemkommune.
