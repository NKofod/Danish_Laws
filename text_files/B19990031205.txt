Bekendtgørelse om plasmacytose hos  

 mink, ilder og finnraccoon I medfør af § 4, stk. 2, § 5, stk. 3, §§ 6 og 7, §§ 9 og 10, § 13,  

 § 14, stk. 2, § 15, stk. 1, § 25, stk. 1, § 28, stk. 1, § 30, stk. 3, og §  

 35, stk. 2, i lov om husdyrsygdomme, jf. lovbekendtgørelse nr. 381 af  

 7. juni 1993, og for så vidt angår § 25, stk. 1, § 28, stk. 1, og  

 § 30, stk. 3, efter bemyndigelse fra ministeren for fødevarer,  

 landbrug og fiskeri, fastsættes:
Definitioner § 1. Ved pelsdyr forstås i denne  

 bekendtgørelse mink, ilder og finnraccoon.
 Stk. 2. Ved et pelsdyrhold forstås i denne  

 bekendtgørelse en besætning bestående af én eller  

 flere af de i stk. 1 nævnte pelsdyrarter, for hvilke der er pligt til  

 at lade sig registrere i CHR.
 § 2. Ved plasmacytosefrie pelsdyrhold  

 forstås pelsdyrhold, hvor der er foretaget 2  

 blodprøveundersøgelser af samtlige avlsdyr med mindst 9 og  

 højst 18 måneders mellemrum uden fund af reagenter.
 Stk. 2. Ved plasmacytoseinficerede pelsdyrhold  

 forstås alle pelsdyrhold, der ikke er registreret som værende  

 plasmacytosefrie.
 Stk. 3. Ved avlsdyrbestand forstås det i  

 CHR-registeret registrerede antal dyr, der indgår i avlen.
 Stk. 4. Ved en kontrolzone forstås en zone omkring  

 et plasmacytoseinficeret pelsdyrhold med en radius på 5 km.
 Stk. 5. Ved sommerfarme forestås pelsdyrfarme, hvor  

 der indsættes pelsdyr i perioden juni til november, hvorefter samtlige  

 dyr pelses.
Anmeldepligt og undersøgelser § 3. Ved mistanke om plasmacytose i et pelsdyrhold  

 skal den ansvarlige for pelsdyrholdet tilkalde en dyrlæge.
Stk. 2. Tilkaldelse skal ske, når der 1)	blandt hvalpene optræder åndedrætsbesvær og  

 forøget dødelighed, 2)	hos ét eller flere pelsdyr optræder nedsat  

 ædelyst og afmagring med tilspidsning af hoveder samt glansløs  

 pels med hvide stikkelhår, 3)	hos ét eller flere pelsdyr optræder stærkt  

 forøget tørst og eventuelt samtidig blødning fra  

 næse og / eller mund, 4)	i pelsdyrholdet optræder væsentligt forøget  

 dødelighed, eller 5)	hos avlsdyrene ses et forøget antal aborter samt nedsat  

 reproduktionsevne.
 § 4. Tilkaldes en dyrlæge på grund af  

 mistanke om plasmacytose, eller får en dyrlæge i øvrigt i  

 forbindelse med sit arbejde mistanke om forekomst af plasmacytose, skal  

 dyrlægen straks foretage en undersøgelse af pelsdyrholdet.
Stk. 2. Kan mistanken ikke afvises, skal dyrlægen  

 indsende materiale efter Veterinær- og Fødevaredirektoratets  

 anvisning med angivelse af besætningens CHR-nummer.
Materialet  

 indsendes til undersøgelse på Statens Veterinære Institut  

 for Virusforskning, Lindholm, jf. dog stk. 3.
 Stk. 3. Er mistanken opstået på grund af  

 åndedrætsbesvær og forøget dødelighed blandt  

 hvalpene, skal dyrlægen indsende materiale til undersøgelse  

 på Statens Veterinære Serumlaboratorium, Århus.
 Stk. 4. Når dyrlægen har modtaget meddelelse  

 om resultatet af undersøgelsen fra det i stk. 2 eller 3 nævnte  

 laboratorium, skal dyrlægen underrette den ansvarlige for pelsdyrholdet  

 herom.
 Stk. 5. Resultater af laboratorieundersøgelser  

 foretaget i henhold til stk. 2 og 3 meddeles af det pågældende  

 laboratorium til registrering hos Dansk Pelsdyr Laboratorium, Langagervej 74,  

 2600  Glostrup.
 § 5. Den ansvarlige for et pelsdyrhold skal  

 sørge for at udtage blodprøver til undersøgelse for  

 plasmacytose med henblik på fastsættelse af pelsdyrholdets  

 plasmacytosestatus.
 Stk. 2. Kontrolundersøgelser af plasmacytosefrie  

 pelsdyrhold uden for kontrolzone: I alle plasmacytosefrie pelsdyrhold skal  

 hvert år foretages en blodprøvetest af minimum 10 % af  

 avlsdyrbestanden i perioden maj-juni samt 15 % af avlsdyrbestanden i perioden  

 december-januar.
Stk. 3. Kontrolundersøgelser af plasmacytosefrie  

 pelsdyrhold inden for en kontrolzone: I alle pelsdyrhold, der er beliggende i  

 kontrolzonen, skal foretages en blodprøveundersøgelse af  

 minimum 10 % af avlsdyrbestanden i perioden maj-juni.
Endvidere skal der  

 foretages en årlig blodprøveundersøgelse af samtlige  

 avlsdyr i perioden 1. august-1. november.
Hvalpe, indsat til avl, skal  

 blodprøveundersøges inden 15. januar.
Stk. 4. Kontrolundersøgelse af  

 plasmacytoseinficerede pelsdyrhold: I alle plasmacytoseinficerede pelsdyrhold  

 skal der foretages en årlig blodprøveundersøgelse af  

 samtlige avlsdyr i perioden 1. august til 1. november.
Samtlige reagenter ved  

 blodprøveundersøgelsen skal aflives ved førstkommende  

 pelsningssæson.
Hvalpe, indsat til avl, skal  

 blodprøveundersøges inden 15. januar, og samtlige reagenter  

 aflives straks.
Før parring skal samtlige avlsdyr  

 blodprøveundersøges og samtlige reagenter aflives straks.
 Stk. 5. De i stk. 1-4 nævnte blodprøver  

 skal, med angivelse af pelsdyrholdets CHR-nummer, indsendes til et af  

 Veterinær- og Fødevaredirektoratet godkendt laboratorium eller  

 til Statens Veterinære Institut for Virusforskning, Lindholm.
 Stk. 6. Det pågældende laboratorium skal  

 underrette den ansvarlige for pelsdyrholdet om resultatet af de i stk. 1-4  

 nævnte undersøgelser.
 Stk. 7. Resultater af  

 blodprøveundersøgelser, jf. stk. 1-4, skal meddeles af det  

 pågældende laboratorium til registrering hos Dansk Pelsdyr  

 Laboratorium, Langagervej 74, 2600  Glostrup.
 Stk. 8. Pelsdyrhold, der inden bekendtgørelsens  

 ikrafttræden er undersøgt for plasmacytose, jf. § 2, og som  

 årligt indtil bekendtgørelsens ikrafttræden er  

 blodprøveundersøgt og fundet fri for plasmacytose, anses for  

 plasmacytosefri ved bekendtgørelsens ikrafttræden.
 § 6. Veterinær- og  

 Fødevaredirektoratet kan påbyde den ansvarlige for et  

 pelsdyrhold at lade udtage blodprøver til undersøgelse på  

 Statens Veterinære Institut for Virusforskning i forbindelse med  

 opklaring af smittespredning, områdeundersøgelser eller lignende  

 fra hele eller dele af besætningen med henblik på  

 undersøgelse af forekomst af plasmacytose.
 Stk. 2. Veterinær- og Fødevaredirektoratet  

 kan i forbindelse med undersøgelsen påbyde, at besætningen  

 ikke må til- eller fraflyttes dyr, før resultatet af  

 undersøgelsen foreligger.
Mistænkte og smittede pelsdyrhold § 7. Et pelsdyrhold anses som værende  

 smittet med plasmacytose, såfremt Statens Veterinære  

 Serumlaboratorium eller Statens Veterinære Institut for Virusforskning  

 har diagnosticeret plasmacytose ved flere end tre reagenter ved  

 laboratorieundersøgelse af materiale indsendt fra pelsdyrholdet, jf. §  

 4, stk. 2 og 3, § 5, stk. 1-4, og § 6, stk. 1.
 § 8. Hvis der ved undersøgelsen, jf. § 7,  

 påvises tre eller færre reagenter, mistænkes pelsdyrholdet  

 for at være inficeret med plasmacytose.
 § 9. Mistanke om smitte med plasmacytose i et  

 pelsdyrhold, jf. § 8, opretholdes, indtil mistanken kan afkræftes ved  

 en blodprøveundersøgelse af samtlige avlsdyr tidligst tre  

 måneder, efter at mistanken er opstået og uden påvisning af  

 reagenter.
 § 10. Den ansvarlige for et inficeret pelsdyrhold  

 kan påbydes at iværksætte foranstaltninger til  

 bekæmpelse af sygdommen, herunder:
1)	Nedpelsning af plasmacytose-positive pelsdyr og forbud mod  

 omsætning af levende pelsdyr, 2)	Særlig håndtering af selvdøde eller aflivede dyr  

 og af skind og kroppe af dyr, der er pelset på ejendommen, 3)	Særlig håndtering af maskiner og materiel, herunder  

 bure, redekasser, haller, transportkasser og lignende, 4)	Særlig håndtering af foder og gødning, herunder  

 hygiejnisering af gødning og gylle og 5)	Rensning og desinfektion.
 Stk. 2. Undtaget fra stk. 1, nr. 2, er pelsdyr, der  

 indsendes til laboratorieundersøgelse.
 § 11. Den ansvarlige for et pelsdyrhold, der er  

 mistænkt for at være smittet eller er smittet med plasmacytose,  

 skal give meddelelse herom til alle, der kommer i kontakt med pelsdyrholdet,  

 herunder destruktionsanstalt, pelsningscentral, fodercentral,  

 prøveudtager, konsulent samt dyrlæge.
 § 12. Den ansvarlige for et pelsdyrhold, hvor der  

 er diagnosticeret plasmacytose, er forpligtet til at oplyse Veterinær-  

 og Fødevaredirektoratet om forhold, der har betydning for afklaring af  

 mulige smitteveje.
 § 13. Hvis et smittet pelsdyrhold udsættes,  

 kan den ansvarlige for pelsdyrholdet først indsætte et nyt  

 pelsdyrhold efter Veterinær- og Fødevaredirektoratets  

 godkendelse af rengøring og desinfektion.
§ 14. Et pelsdyrhold, der er fundet smittet med  

 plasmacytose i henhold til § 7, kan igen anses for plasmacytosefrit, hvis der  

 ved 2 blodprøveundersøgelser af samtlige avlsdyr med mindst 9  

 og højest 18 måneders mellemrum ikke påvises reaktion for  

 plasmacytose.
Første blodprøveundersøgelse kan tidligst  

 foretages 3 måneder, efter at de inficerede dyr er fjernet fra  

 pelsdyrholdet.
Ophævelse af kontrolzonen § 15. Kontrolzonen ophæves, når  

 blodprøveundersøgelser af samtlige avlsdyr i kontrolzonen er  

 foretaget uden påvisning af reagenter.
Flytning og omsætning af levende dyr § 16. Pelsdyr til levebrug må kun flyttes,  

 omsættes og indsættes, hvis de hidrører fra et registreret  

 plasmacytosefrit pelsdyrhold, beliggende uden for en kontrolzone.
Stk. 2. Pelsdyrhold, beliggende inden for en kontrolzone,  

 kan i særlige tilfælde få dispensation fra stk. 1 af  

 Veterinær- og Fødevaredirektoratet.
Inden flytningen foretages,  

 skal kredsdyrlægen i det amt, hvortil dyrene flyttes, give en skriftlig  

 tilladelse.
§ 17. Ved enhver flytning af pelsdyr til levebrug  

 skal såvel afsender som modtager sørge for, at dyrene ledsages  

 af en dateret og underskrevet erklæring fra afsender om, 1)	at dyrene kommer fra et plasmacytosefrit pelsdyrhold, jf. § 2 og §  

 14, 2)	at dyrene ikke kan mistænkes for at være smittet med  

 plasmacytose, samt 3)	at de dyr, der ønskes flyttet, er  

 blodprøveundersøgt for plasmacytose med negativt resultat  

 på et af Veterinær- og Fødevaredirektoratet godkendt  

 laboratorium eller Statens Veterinære Institut for Virusforskning inden  

 for de sidste 3 måneder.
Hvis der omsættes hvalpe i perioden 15.  

 juni - 15. august, skal kun moderdyret være  

 blodprøveundersøgt og dog tidligst 3 måneder før  

 flytning.
 Stk. 2. Hanner, der har været til parring, skal  

 blodprøveundersøges før omsætning.
 Stk. 3. Undtaget fra stk. 1, nr. 3, er flytning af  

 pelsdyr til egen sommerfarm.
 Stk. 4. Erklæring skal afgives på en af  

 Veterinær- og Fødevaredirektoratet godkendt formular, der kan  

 rekvireres ved henvendelse til Dansk Pelsdyr Laboratorium.
 Stk. 5. Erklæringen gælder kun for én  

 flytning og skal underskrives ved flytningen.
 Stk. 6. Køber skal opbevare erklæringen i  

 mindst 2 år og på forlangende forevise den til Veterinær-  

 og Fødevaredirektoratet.
§ 18. Enhver, der omsætter pelsdyr, skal  

 føre optegnelser over omsætning af dyrene med angivelse af  

 afsenders og modtagers CHR-nummer.
Optegnelserne skal opbevares 2 år og  

 på forlangende forevises Veterinær- og  

 Fødevaredirektoratet.
 § 19. Vaccination mod plasmacytose er ikke  

 tilladt.
Etablering af pelsdyrhold § 20. Etablering af pelsdyrhold må kun ske  

 med pelsdyr fra plasmacytosefrie pelsdyrhold.
Stk. 2. Etableres et pelsdyrhold på en nyetableret  

 farm eller på en tidligere registreret plasmacytosefri farm kan status  

 som plasmacytosefrit pelsdyrhold opnås, efter at samtlige avlsdyr i  

 pelsdyrholdet er blodprøveundersøgt for plasmacytose med  

 negativt resultat.
Blodprøveundersøgelsen kan tidligst  

 foretages 3 måneder efter indsættelse af dyrene.
 Stk. 3. Etableres et pelsdyrhold på en farm med  

 ukendt plasmacytosestatus eller på en tidligere registreret  

 plasmacytoseinficeret farm, kan status som plasmacytosefrit pelsdyrhold  

 opnås efter bestemmelserne i § 2, stk. 1.
Betaling, straf og ikrafttræden § 21. Udgifterne ved Statens Veterinære  

 Institut for Virusforsknings og Statens Veterinære Serumlaboratoriums  

 undersøgelse af de i § 4, stk. 2 og 3, nævnte prøver  

 afholdes af Veterinær- og Fødevaredirektoratet.
 Stk. 2. Alle andre udgifter, som afholdes i medfør  

 af denne bekendtgørelse, er Veterinær- og  

 Fødevaredirektoratet uvedkommende.
 § 22. Der ydes ikke erstatning for aflivede eller  

 nedpelsede pelsdyr i medfør af denne bekendtgørelse.
 § 23. Med bøde straffes den, der  

 overtræder § 3, § 4, stk. 1-4, § 5, stk. 1-7, §§ 11-13, § 16, stk. 1, §  

 17, stk. 1-2, stk. 4 og stk. 6, §§ 18 og 19 og § 20, stk. 1, eller undlader  

 at efterkomme påbud efter § 6 og § 10, stk. 1.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 24. Bekendtgørelsen træder i kraft  

 den 29. maj 1999.
 § 25. Bekendtgørelsen gælder ikke for  

 Færøerne og Grønland.
