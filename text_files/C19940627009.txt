 I henhold til § 2, stk. 2, i hovedaftale af 27. oktober 1969 med  

 tjenestemændenes centralorganisationer aftales følgende for lærere m. fl.  

 ansat ved de frie grundskoler:
 § 1.  Til ledere, lærere og børnehaveklasseledere  

 ansat ved de frie grundskoler og de private gymnasieskolers  

 grundskoleafdelinger ydes et tillæg som godtgørelse for tjeneste på ubekvemme  

 tidspunkter i forbindelse med:
a.
Deltagelse i lejrskoler, hytteture og skolerejser.
b.
Møder i det rådgivende organ.
c.
Medvirken til prøver/eksamen.
d.
Forberedelsestiden, herunder den del, der fastsættes af skolens ledelse  

 til fælles forberedelse.
e.
Lokalt aftalte akkorder, herunder den del af arbejdsopga ven, der som  

 aftalt skal udføres på skolen, f.eks. i forbinde lse med træffetid.
f.
Timer, som ledelsen har afsat til varetagelse af bestemt e  

 arbejdsopgaver, og hvor læreren selv tilrettelægger arbejdsopgaven.
 Stk. 2. Tillægget ydes i stedet for frihedsopsparing og  

 arbejdstidsbestemte tillæg i de i stk. 1 nævnte tilfælde.
 § 2.  Tillægget udgør 400 kr. årligt (grundbeløb 1.  

 oktober 1984). For ansatte med under halvdelen af fuld tjenestetid ydes  

 tillægget med halvdelen af beløbet.
 Stk. 2. Tillægget, der ikke indgår ved beregning af overtimebetaling,  

 udbetales månedligt bagud med 1/12.
 Ved fravær på grund af sygdom mv. udbetales tillægget i indtil 3 måneder  

 og bortfalder fra den 1. i den efter udløbet af 3-måneders perioden  

 indtrædende måned.
 § 3.  Aftalen har virkning fra 1. august 1993 og kan  

 opsiges med 6 måneders varsel til et skoleårs udløb, dog tidligst den 31.  

 juli 1995.
 Stk. 2. På skoler, hvor der er indgået lokalaftaler om ulempegodtgørelse  

 i henhold til § 19 i arbejdstidsaftalen for ledere og lærere ved de frie  

 grundskoler, har aftalen først virkning fra lokalaftalens udløbstidspunkt,  

 dog senest 1. august 1994.
 Stk. 3. Samtidig ophæves aftale af 17. februar 1992 mellem  

 Finansministeriet og Lærernes Centralorganisation om ulempegodtgørelse til  

 tjenestemænd i folkeskolen mv. for så vidt angår ledere, lærere og  

 børnehaveklasseledere ved friskoler og private grundskoler.
København, den 5. april 1994 Lærernes Finansministeriet Centralorganisation P.
M.
V.
