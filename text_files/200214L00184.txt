Betænkning afgivet af Skatteudvalget den  

 27. november 2002 Betænkning over Forslag til lov om ændring af  

 ligningsloven og momsloven (Fritagelse for skat og moms af værdi af eget  

 arbejde) [af  

 skatteministeren (Svend Erik Hovmand)] 1. Ændringsforslag Der er af skatteministeren stillet 2 ændringsforslag  

 til lovforslaget.
2. Udvalgsarbejdet Lovforslaget blev fremsat den 7. november 2002 og var til  

 1. behandling den 19. november 2002. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen  

 været sendt i høring, og skatteministeren sendte den 6. november  

 2002 dette udkast til udvalget, jf. alm. del   bilag 81. Den 15. november  

 2002 sendte skatteministeren de indkomne høringssvar samt et notat  

 herom til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Michael Andersen, Viby.
 Skatteministeren har over for udvalget kommenteret den  

 skriftlige henvendelse til udvalget.
Spørgsmål Udvalget har stillet 2 spørgsmål til  

 skatteministeren til skriftlig besvarelse, som denne har besvaret.
3. Indstillinger Udvalget indstiller lovforslaget til  

vedtagelse med de stillede ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	skatteministeren, tiltrådt af udvalget:
Til § 1 1) Efter nr. 1 indsættes som nye numre:
 »01. I § 7 O, stk. 1, nr. 1, ændres »litra v« til:  

 »nr. 19«.
 02. I § 9 A, stk. 10, ændres »litra r« til: »nr.  

 15«.
03. I § 33 A, stk. 2, ændres »litra r« til: »nr.  

 15«.« [Konsekvensændringer] Til § 2 2) Efter nr. 2 indsættes som nyt nummer:
»01. I § 28, stk. 1, 1. pkt., indsættes  

 efter »heri ikke indbefattet«: »værdien af den afgiftspligtige persons  

 eget arbejde og«.« [Tydeliggørelse af bestemmelsen] Bemærkninger Til nr. 1 Der er alene tale om konsekvensændringer.  

 Ligningslovens § 7, litra a-z, erstattes af lovtekniske grunde af numre.
Til nr. 2 Hvis en frisør udtager noget shampoo og efter  

 lovforslaget også, hvis en snedker udtager nogle skruer, skal der  

 betales moms af den faktiske pris, som virksomhederne har indkøbt  

 varerne til, idet det samtidig gælder, at virksomhederne beholder den  

 fradragsret, de har haft for momsen af indkøbene.
Den avance, som  

 virksomheden normalt ville få, hvis varerne blev solgt til tredjemand,  

 indgår ikke i fremstillingsprisen, idet denne avance ikke udgør  

 en konkret udgift for virksomheden.
Ligeledes vil frisøren og efter lovforslaget  

 også snedkeren skulle betale moms af de konkrete udgifter, som  

 virksomheden har/har haft i relation til de ydelser, der udtages fra  

 virksomheden til privat brug.
Det vil for eksempel være en konkret  

 udgift for virksomheden, hvis en ansat udtages til at udføre arbejde  

 til indehaverens private brug, og derfor vil virksomhedens lønudgifter  

 til den ansatte indgå i fremstillingsprisen og skulle momses.
Det er  

 imidlertid ikke en konkret udgift for virksomheden, at frisørens eller  

 snedkerens eget arbejde udtages, idet virksomheden alene »går glip« af  

 den indkomst, dette arbejde kunne have indbragt, hvis arbejdet i stedet var  

 udført for tredjemand.
Derfor indgår værdien af  

 frisørens eller snedkerens eget arbejde ikke i fremstillingsprisen og  

 skal derfor ikke momses.
 For at undgå usikkerhed omkring ovenstående  

 foreslås lovteksten ændret, således at det  

 præciseres, at værdien af en afgiftspligtig persons eget arbejde  

 ikke indgår i kost- eller i fremstillingsprisen.
Lars Christian Lilleholt (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Mikkel Dencker (DF)  Colette L.
Brix (DF)  

 Charlotte Dyremose (KF)  

  Else Theill Sørensen (KF)  

  Mogens Nørgård Pedersen (KRF)  

  Erik Mortensen (S)  Henrik Sass Larsen (S)  

  Jacob Buksti (S)  

 Jens Peter Vernersen (S) fmd.  

  Sophie Hæstorp Andersen (S)  

  Morten Homann (SF)  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 81 Bilagsnr.
Titel 1 Rapport om vennetjenester/sort arbejde, eget arbejde m.v. af 4/11-02  

 omdelt på alm. del - bilag 78 2 Henvendelse af 11/11-02 fra Michael Andersen, Viby 3 Høringsnotat, fra skatteministeren 4 Høringssvar, fra skatteministeren 5 Meddelelse om tidspunkt for betænkningsafgivelse og frist for  

 spørgsmål m.v.
