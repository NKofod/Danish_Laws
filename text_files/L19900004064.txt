Ved noteveksling i New Delhi den 19. og 28. december 1989 er der indgået en overenskomst mellem Danmark og Indien, ifølge hvilken den danske regering i en periode af 41/2 år yder et beløb på 48.800.000 kroner til et jordforbedrings- og træplantningsprojekt i delstaten Karnataka.
Det omhandlede projekt har til formål at minimere jorderosion og  

 overfladeafstrømning og øge produktionen ved indførelse af et mere  

 hensigtsmæssigt agerbrugs- og skovagerbrugssystem.
Projektet omfatter 40.000  

 ha og involverer ca. 17.500 familier, fortrinsvis jordløse landarbejdere og  

 småbønder.
