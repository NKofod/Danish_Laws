Nr LSF 72 Forslag til Lov om ændring af lov om kommunale valg (Ændringer vedrørende  

 valglister og brevstemmeafgivning) Fremsat af indenrigsministeren (Birte Weiss) den 14. november 1996 Vedtaget ved tredjebehandling den 20. december 1996 Lov nr. 18 af 13/01/1997 § 1 I lov nr. 140 af 8. marts 1989 om kommunale valg, som ændret ved lov nr.  

 208 af 29. marts 1995 og § 21 i lov nr. 386 af 22. maj 1996, foretages  

 følgende ændringer:
 1. I § 8, stk. 3, ændres »fredagen 11« til:  

 »tirsdagen 7«.
 2. I § 60, stk. 1, nr. 3, 1. pkt., indsættes efter  

 »Daghjem«: »og dagcentre«.
 3. I § 60, stk. 1, nr. 3, 2. pkt., indsættes efter  

 »daghjem«: »eller dagcenter«.
 4. I § 60, stk. 1, indsættes som nr. 4:
»4) Almene ældreboliger, der er omfattet af lov om almene boliger  

 m.v., og ældreboliger, der er omfattet af den tidligere lov om boliger for  

 ældre og personer med handicap, jf. lovbekendtgørelse nr. 316 af 24. april  

 1996. Kommunalbestyrelsen kan dog beslutte, at brevstemmeafgivning i  

 ældreboliger i stedet skal ske efter reglerne i stk. 3 om brevstemmeafgivning  

 i hjemmet.« 5. I § 61, stk. 2, ændres »§ 60, stk. 1, nr. 2-3«  

 til: »§ 60, stk. 1, nr. 2-4«.
 6. I § 66 indsættes som stk. 3:
»Stk. 3. Indenrigsministeren kan bestemme, at følgebreve og  

 yderkuverter, der er tilvejebragt af kommunalbestyrelsen, skal sidestilles  

 med følgebreve og yderkuverter tilvejebragt af indenrigsministeren.« 7. I § 70 indsættes som stk. 4:
»Stk. 4. Hvis det på grundlag af oplysningerne om afsenderen på  

 yderkuverten ikke kan afgøres, i hvilket afstemningsområde afsenderen er  

 optaget på valglisten, bestemmer kommunalbestyrelsen, hvilket  

 afstemningsområde den pågældende brevstemme skal henregnes til i henseende  

 til valgstyrernes kontrol af, om brevstemmen kan komme i betragtning, jf. §  

 71.« § 2 Loven træder i kraft den 1. april 1997.
Oprindeligt fremsat forslag § 1 I lov nr. 140 af 8. marts 1989 om kommunale valg, som ændret ved lov nr.  

 208 af 29. marts 1995 og § 21 i lov nr. 386 af 22. maj 1996, foretages  

 følgende ændringer:
 1. I § 8, stk. 3, ændres »fredagen 11« til:  

 »tirsdagen 7«.
 2. I § 60, stk. 1, nr. 3, 1. pkt., indsættes efter  

 »Daghjem«: »og dagcentre«.
 3. I § 60, stk. 1, nr. 3, 2. pkt., indsættes efter  

 »daghjem«: »eller dagcenter«.
 4. I § 60, stk. 1, indsættes som nr. 4:
 »4) Almene ældreboliger, der er omfattet af lov om almene boliger  

 m.v., og ældreboliger, der er omfattet af den tidligere lov om boliger for  

 ældre og personer med handicap, jf. lovbekendtgørelse nr. 316 af 24. april  

 1996. Kommunalbestyrelsen kan dog beslutte, at brevstemmeafgivning i  

 ældreboliger i stedet skal ske efter reglerne i stk. 3 om brevstemmeafgivning  

 i hjemmet.«.
 5. I § 61, stk. 2, ændres »§ 60, stk. 1, nr. 2-3«  

 til: »§ 60, stk. 1, nr. 2-4«.
 6. I § 66 indsættes som stk. 3:
 » Stk. 3. Indenrigsministeren kan bestemme, at følgebreve og  

 yderkuverter, der er tilvejebragt af kommunalbestyrelsen, skal sidestilles  

 med følgebreve og yderkuverter tilvejebragt af indenrigsministeren.«.
 7. I § 70 indsættes som stk. 4:
 » Stk. 4. Hvis det på grundlag af oplysningerne om afsenderen  

 på yderkuverten ikke kan afgøres, i hvilket afstemningsområde afsenderen er  

 optaget på valglisten, bestemmer kommunalbestyrelsen, hvilket  

 afstemningsområde den pågældende brevstemme skal henregnes til i henseende  

 til valgstyrernes kontrol af, om brevstemmen kan komme i betragtning, jf. §  

 71.«.
§ 2 Loven træder i kraft den 1. april 1997 Bemærkninger til lovforslaget Almindelige bemærkninger 1. Formålet med lovforslaget Formålet med lovforslaget er at afkorte fristen for tilflytteres optagelse  

 på valglisten for derved at nedbringe antallet af vælgere, der mister deres  

 stemmeret som følge af, at de flytter fra en kommune til en anden kort tid  

 før valgdagen.
Formålet med lovforslaget er endvidere at forbedre mulighederne for, at  

 vælgere, der bor i ældreboliger, kan brevstemme, samt at gennemføre en  

 ajourføring af andre regler om brevstemmeafgivning.
De foreslåede ændringer  

 om brevstemmeafgivning svarer til de ændringer, der i 1993-94 blev gennemført  

 i folketingsvalgloven.
2. Lovforslagets indhold Vedrørende valglister til kommunale valg De gældende regler om valgret og valglister til kommunale valg indebærer,  

 at en vælger, der flytter fra en kommune til en anden senere end fredagen 11  

 dage før valgdagen eller senere end denne dag anmelder flytningen til  

 kommunens folkeregister, ikke har ret til at afgive stemme, hverken i  

 fraflytningskommunen (på grund af manglende valgret) eller i  

 tilflytningskommunen (på grund af manglende optagelse på valglisten). Dersom  

 flytningen sker inden for samme amtskommune, vil den flyttende vælger dog  

 kunne stemme til amtsrådsvalget.
 Det skønnes, at ca. 10.000 vælgere ved hvert kommunalvalg mister deres  

 stemmeret som følge af flytning fra en kommune til en anden kort tid før  

 valgdagen.
Ved folketingsvalg og Europa-Parlamentsvalg er der derimod ingen vælgere,  

 der mister deres stemmeret som følge af flytning fra en kommune til en anden  

 kort tid før valget.
Det skyldes, at valgretten ved disse valg ikke er  

 betinget af fast bopæl i en bestemt kommune, men af fast bopæl i riget.
Indtil 1981 indebar reglerne om (manuel) udarbejdelse af valglister til  

 kommunale valg, at man skulle være flyttet til en kommune senest 14 dage før  

 valgdagen for at blive optaget på valglisten.
I 1981 blev der indført regler  

 om maskinel udskrivning af valglister på grundlag af oplysningerne i  

 CPR-registret.
I forbindelse hermed blev den hidtidige 14-dages frist  

 forlænget til en 18-dages frist.
I 1985 blev 18-dages fristen afkortet til en  

 11-dages frist.
Af tekniske og administrative grunde var det dengang ikke  

 muligt at foretage en yderligere afkortning af fristen for optagelse af  

 tilflyttere på valglisten.
På baggrund af udviklingen inden for informationsteknologien siden 1985,  

 herunder den teknologiske udvikling vedrørende CPR-registret, har  

 Indenrigsministeriet i samarbejde med de kommunale parter foretaget en  

 undersøgelse og vurdering af, om det nu vil være teknisk muligt og  

 administrativt forsvarligt at foretage en yderligere afkortning af fristen  

 for tilflytteres optagelse på valglisten.
Resultatet af disse undersøgelser  

 og overvejelser er, at 11-dages fristen vil kunne afkortes til en 7-dages  

 frist.
 Den gældende 11-dages frist foreslås derfor afkortet til en 7-dages frist.  

 Med hensyn til den praktiske tilrettelæggelse af valglisteudarbejdelsen og  

 den hermed forbundne udsendelse af valgkort ved en 7-dages frist henvises til  

 bemærkningerne nedenfor til lovforslagets § 1, nr. 1.
Det skønnes, at 3.000-5.000 vælgere vil opnå stemmeret som følge af  

 afkortningen af 11-dages fristen til en 7-dages frist.
Afkortningen af  

 11-dages fristen vil ikke blot få betydning ved indenlandske flytninger, men  

 også ved tilflytninger fra Færøerne, Grønland og udlandet.
Vedrørende brevstemmeafgivning De foreslåede ændringer vedrørende brevstemmeafgivning svarer til dem, der  

 er gennemført i folketingsvalgloven (lov nr. 223 af 6. april 1994). I de  

 almindelige bemærkninger til lovforslaget om ændring af folketingsvalgloven  

 (Folketingstidende 1993-94, Tillæg A, spalte 5991) var ændringerne beskrevet  

 og begrundet således:
»Efter de gældende regler er ældreboliger ikke omfattet af reglerne  

 om brevstemmeafgivning på institutioner.
Brevstemmeafgivning i ældreboliger  

 kan derfor kun finde sted efter reglerne om brevstemmeafgivning i vælgerens  

 hjem, dvs. efter at den pågældende vælger senest 12 dage før valgdagen har  

 indsendt en anmodning til kommunen herom.
Flere kommuner har over for  

 Indenrigsministeriet givet udtryk for, at kommunalbestyrelsen bør have adgang  

 til at bestemme, at brevstemmeafgivningen i ældreboliger skal finde sted  

 efter samme regler som på plejehjem. Ældreboliger er ofte indrettet i  

 tidligere plejehjem, eller i tilknytning hertil, og beboerne har ofte samme  

 behov for at brevstemme som beboere på plejehjem.
Det er derfor  

 uhensigtsmæssigt, at brevstemmeafgivningen i ældreboliger ikke kan foregå  

 efter de samme regler som på plejehjem.
Af tilsvarende grunde bør dagcentre  

 sidestilles med daghjem i henseende til brevstemmeafgivning.
Vedrørende brevstemmematerialet foreslås indsat en bestemmelse om, at  

 følgebreve og yderkuverter tilvejebragt af kommunalbestyrelsen skal kunne  

 sidestilles med følgebreve og yderkuverter tilvejebragt af  

 indenrigsministeren.
Formålet hermed er at åbne mulighed for en forenkling af  

 brevstemmeafgivningen, navnlig på folkeregistrene, ved anvendelse af  

 maskinelt udskrevne følgebreve m.v.
Vedrørende brevstemmeafgivning foreslås endvidere indsat en bestemmelse i  

 loven, der tydeliggør, hvordan kommunalbestyrelsen skal forholde sig med  

 hensyn til brevstemmer, hvor det ikke på grundlag af oplysningerne i  

 rubrikken på bagsiden af yderkuverten kan fastslås, i hvilket  

 afstemningsområde afsenderen er optaget på valglisten.« 3. Lovforslagets økonomiske og administrative konsekvenser m.v.
 Lovforslaget vil medføre en mindre merudgift for kommunerne til  

 udskrivning af en 7.-dags tilflytter- og sletteliste til hovedvalglisten med  

 tilhørende udskrivning og udsendelse af valgkort til vælgerne på  

 tilflytterlisten.
Lovforslaget medfører ingen erhvervsøkonomiske eller miljømæssige  

 konsekvenser.
Lovforslaget indeholder heller ikke EU-retlige aspekter.
4. Forhandlinger om lovforslaget Lovforslaget har været forelagt for Justitsministeriet, Finansministeriet,  

 Statsministeriet, Kommunernes Landsforening samt Københavns, Frederiksberg,  

 Odense, Århus og Aalborg Kommuner.
Bemærkninger til lovforslagets enkelte bestemmelser Til § 1 Til nr. 1 Forslaget indebærer, at vælgere, der er flyttet til en kommune senest  

 tirsdagen 7 dage før valgdagen, og som senest denne dag har anmeldt  

 flytningen til kommunens folkeregister, skal optages på valglisten i  

 tilflytningskommunen.
Efter de gældende regler er fristen for optagelse på  

 valglisten i tilflytningskommunen fredagen 11 dage før valgdagen.
Den  

 afkortede frist gælder såvel for vælgere, der tilflytter fra en anden  

 kommune, som for vælgere, der tilflytter fra Færøerne, Grønland eller  

 udlandet.
Om baggrunden for forslaget henvises til de almindelige  

 bemærkninger.
Valglisten skal som hidtil bestå af en hovedliste og en tilflytterliste.  

 På hovedlisten optages de vælgere, der senest fredagen 18 dage før valgdagen  

 er flyttet til kommunen, og som senest denne dag har anmeldt flytningen til  

 kommunens folkeregister.
På tilflytterlisten optages de vælgere, der ikke er  

 optaget på hovedlisten, men som senest tirsdagen 7 dage før valgdagen er  

 flyttet til kommunen, og som senest denne dag har anmeldt flytningen til  

 kommunens folkeregister.
 Rent praktisk vil tilflytterlisten - i hvert fald indtil der er opnået  

 erfaringer med en 7.-dags tilflytter(-og slette)liste - komme til at bestå af  

 to lister, dels den hidtidige 11.-dags liste, dels en 7.-dags liste bestående  

 af de vælgere, der senest tirsdagen 7 dage før valgdagen er flyttet til  

 kommunen og som senest denne dag har anmeldt flytningen til kommunens  

 folkeregister, men ikke er optaget hverken på hovedlisten eller 11.-dags  

 listen.
 De fornødne regler om udarbejdelse af tilflytterlisten i to omgange vil  

 blive fastsat i henhold til lovens § 9, stk. 4, hvorefter indenrigsministeren  

 kan fastsætte nærmere regler om udarbejdelsen af valglister og disses  

 indretning.
Til nr. 2 og 3 Ændringerne af § 60, stk. 1, nr. 3, 1. og 2. pkt., svarer til de  

 ændringer, der er gennemført i folketingsvalglovens § 54, stk. 1, nr. 3, 1.  

 og 2. pkt., jf. de almindelige bemærkninger til lovforslaget.
Ved ændringerne  

 skabes der hjemmel til, at kommunalbestyrelsen også ved kommunale valg kan  

 foranstalte brevstemmeafgivning på dagcentre på samme måde som på daghjem.
Til nr. 4 Den foreslåede nye bestemmelse i § 60, stk. 1, der skaber hjemmel til at  

 foranstalte brevstemmeafgivning i almene ældreboliger m.v. efter samme regler  

 som på plejehjem, svarer indholdsmæssigt til den bestemmelse, der er indsat i  

 folketingsvalglovens § 54, stk. 1, jf. de almindelige bemærkninger til  

 lovforslaget.
 Ved affattelsen af forslaget er der endvidere taget hensyn til, at  

 hovedparten af de ældreboliger, der hidtil har været omfattet af loven om  

 boliger for ældre og personer med handicap, med virkning fra 1. januar 1997  

 vil være omfattet af loven om almene boliger m.v., jf. lov nr. 374 af 22. maj  

 1996.
Forslag til ændring af folketingsvalglovens § 54, stk. 1, som følge af  

 loven om almene boliger m.v. er indeholdt i § 14, nr. 1, i forslag til lov om  

 ændring af lov om byfornyelse og boligforbedring, lov om privat byfornyelse,  

 lov om leje og forskellige andre love, fremsat af boligministeren den 9.  

 oktober 1996 (lovforslag nr.
L 26 ).
Til nr. 5 Forslaget indebærer, at bestemmelsen i lovens § 61, stk. 2, om afgivelse  

 af brevstemmer til to stemmemodtagere udpeget blandt de tilforordnede vælgere  

 også kommer til at omfatte brevstemmeafgivningen i ældreboliger omfattet af  

 lov om almene boliger m.v. og den tidligere lov om boliger for ældre og  

 personer med handicap.
Et tilsvarende forslag til ændring af  

 folketingsvalglovens § 55, stk. 2, er indeholdt i § 14, nr. 2, i forslag til  

 lov om ændring af lov om byfornyelse og boligforbedring, lov om privat  

 byfornyelse, lov om leje og forskellige andre love, fremsat af  

 boligministeren den 9. oktober 1996 (Lovforslag nr.
L 26 ).
Til nr. 6 og 7 Forslagene til nye bestemmelser i § 66 om brevstemmemateriale og § 70 om  

 registrering og kontrol af brevstemmer svarer til de bestemmelser, der er  

 indsat i folketingsvalglovens § 60 og § 64, jf. de almindelige bemærkninger  

 til lovforslaget.
Til § 2 Det foreslås, at loven træder i kraft den 1. april 1997, således at loven  

 finder anvendelse ved de kommunale valg, der skal afholdes tirsdag den 18.  

 november 1997.
Skriftlig fremsættelse Indenrigsministeren (Birte Weiss):
 Jeg tillader mig herved for det høje Ting at fremsætte:
 Forslag til lov om ændring af lov om kommunale valg. (Ændringer  

 vedrørende valglister og brevstemmeafgivning).
(Lovforslag nr.
L 72).
 Formålet med lovforslaget er at afkorte fristen for tilflytteres optagelse  

 på valglisten for derved at nedbringe antallet af vælgere, der mister deres  

 stemmeret som følge af, at de kort tid før valgdagen flytter fra en kommune  

 til en anden.
 Formålet med lovforslaget er endvidere at forbedre mulighederne for, at  

 vælgere, der bor i ældreboliger, kan brevstemme, samt at gennemføre en  

 ajourføring af andre regler om brevstemmeafgivning.
De gældende regler om valgret og valglister til kommunale valg indebærer,  

 at en vælger, der senere end 11 dage før valgdagen flytter fra en kommune til  

 en anden, ikke har ret til at afgive sin stemme til valget.
Vælgeren kan ikke  

 stemme i fraflytningskommunen, fordi vedkommende ikke mere opfylder  

 bopælsbetingelsen for valgret i denne kommune.
Vælgeren kan heller ikke  

 stemme i tilflytningskommunen, fordi vedkommende ikke opfylder de tidsmæssige  

 betingelser for at blive optaget på valglisten i denne kommune, og idet ingen  

 kan afgive stemme uden at være optaget på valglisten.
Dersom flytningen sker  

 inden for samme amtskommune, vil den flyttende dog kunne stemme til  

 amtsrådsvalget.
 Vælgere, der tilflytter fra Færøerne, Grønland eller udlandet senere end  

 11 dage før valgdagen, har heller ikke ret til at afgive stemme.
I mange år var fristen for optagelse af tilflyttere på valglisten 14 dage  

 før valgdagen.
I 1981 blev fristen forlænget til 18 dage før valgdagen, men  

 derefter afkortet til 11 dage før valgdagen i 1985. Udviklingen inden for  

 informationsteknologien i den forløbne tid siden 1985 har nu gjort det både  

 teknisk muligt og administrativt forsvarligt at afkorte 11-dages fristen til  

 en 7-dages frist.
Det skønnes, at 3.000-5.000 vælgere vil opnå stemmeret som  

 følge af denne afkortning.
 De foreslåede ændringer på brevstemmeområdet svarer til de ændringer, der  

 blev gennemført i folketingsvalgloven i 1993-94. Det drejer sig således om  

 forslag, som Folketinget tidligere har tilsluttet sig.
 Idet jeg i øvrigt henviser til lovforslagets bemærkninger, skal jeg  

 indstille lovforslaget til Tingets velvillige behandling.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 140 af 8. marts 1989 om kommunale valg, som ændret ved lov nr.  

 208 af 29. marts 1995 og § 21 i lov nr. 386 af 22. maj 1996, foretages  

 følgende ændringer:
 1. I § 8, stk. 3, ændres »fredagen 11« til:  

 »tirsdagen 7«.
§ 8. I de år, hvor nyvalg finder sted, skal kommunalbestyrelsen  

 udarbejde en valgliste over kommunens vælgere.
Valglisten skal udarbejdes for  

 hvert afstemningsområde i kommunen.
Valglisten består af en hovedliste og en  

 tilflytterliste.
 Stk. 2. På hovedlisten skal optages de vælgere, der senest  

 fredagen 18 dage før valgdagen er flyttet til kommunen, og som senest denne  

 dag har anmeldt flytningen til kommunens folkeregister.
 Stk. 3. På tilflytterlisten skal optages de vælgere, der ikke er  

 optaget på hovedlisten, og som senest fredagen 11 dage før valgdagen er  

 flyttet til kommunen, og som senest denne dag har anmeldt flytningen til  

 kommunens folkeregister.
 Stk. 4. Vælgere, der senest fredagen 18 dage før valgdagen er  

 flyttet inden for kommunen, og som senest på denne dag har anmeldt flytningen  

 til kommunens folkeregister, skal optages på hovedlisten under den nye bopæl.  

 Vælgere, der senere end fredagen 18 dage før valgdagen er flyttet inden for  

 kommunen, eller som senere end denne dag har anmeldt flytningen til kommunens  

 folkeregister, skal forblive optaget på valglisten under den hidtidige bopæl.
 2. I § 60, stk. 1, nr. 3, 1. pkt., indsættes efter  

 »Daghjem«: »og dagcentre«.
 3. I § 60, stk. 1, nr. 3, 2. pkt., indsættes efter  

 »daghjem«: »eller dagcenter«.
 4. I § 60, stk. 1, indsættes som nr. 4:
 »4) Almene ældreboliger, der er omfattet af lov om almene boliger  

 m.v., og ældreboliger, der er omfattet af den tidligere lov om boliger for  

 ældre og personer med handicap, jf. lovbekendtgørelse nr. 316 af 24. april  

 1996. Kommunalbestyrelsen kan dog beslutte, at brevstemmeafgivning i  

 ældreboliger i stedet skal ske efter reglerne i stk. 3 om brevstemmeafgivning  

 i hjemmet.«.
 § 60. Vælgere, der er indlagt på eller optaget i følgende  

 institutioner, kan brevstemme i institutionen:
 1) Sygehuse.
 2) Plejehjem, herunder særlige plejehjem, og beskyttede boliger, der  

 drives efter reglerne i bistandsloven.
3) Daghjem, institutioner for voksne personer med vidtgående fysiske eller  

 psykiske handicap, der drives efter reglerne i bistandsloven, samt  

 døgninstitutioner for voksne, der drives efter nævnte lovs  

 forsøgsbestemmelser.
Kommunalbestyrelsen kan dog beslutte, at der ikke skal  

 foretages brevstemmeafgivning på et daghjem, eller at brevstemmeafgivning i  

 en institution i stedet skal ske efter reglerne i stk. 3 om  

 brevstemmeafgivning i hjemmet.
 Stk. 2. Vælgere, der er indsat i en af kriminalforsorgens  

 anstalter eller arresthuse, kan brevstemme i institutionen.
Stk. 3. Vælgere, der på grund af sygdom eller manglende førlighed  

 ikke vil kunne møde frem på afstemningsstedet, kan brevstemme i hjemmet,  

 medmindre de har mulighed for at stemme i en af de institutioner eller  

 boliger, det er nævnt i stk. 1. Anmodning om at brevstemme i hjemmet skal  

 indgives senest kl. 18 torsdagen 12 dage før valgdagen.
Anmodningen skal  

 indgives til folkeregistret i opholdskommunen.
Anmodning kan tidligst  

 indgives tirsdagen 4 uger før valgdagen.
 Stk. 4. Vælgere, der har bopæl på afsides beliggende øer, der ikke  

 udgør et selvstændigt afstemningsområde, kan brevstemme på øen.
 5. I § 61, stk. 2, ændres »§ 60, stk. 1, nr. 2-3«  

 til: »§ 60, stk. 1, nr. 2-4«.
 § 61. Brevstemmer efter § 60, stk. 1, nr. 1, og stk. 2, afgives  

 til 2 stemmemodtagere, der er ansat i kommunens forvaltning eller på  

 institutionen.
 Stk. 2. Brevstemmer efter § 60, stk. 1, nr. 2-3, og stk. 3,  

 afgives til 2 stemmemodtagere, der er udpeget blandt de tilforordnede  

 vælgere, jf. § 17, stk. 1.
 Stk. 3. På de øer, der er nævnt i § 60, stk. 4, udpeger  

 kommunalbestyrelsen en eller flere vælgere til at fungere som  

 brevstemmemodtagere.
 6. I § 66 indsættes som stk. 3:
 » Stk. 3. Indenrigsministeren kan bestemme, at følgebreve og  

 yderkuverter, der er tilvejebragt af kommunalbestyrelsen, skal sidestilles  

 med følgebreve og yderkuverter tilvejebragt af indenrigsministeren.«.
§ 66. Brevstemmematerialet til brevstemmeafgivning her i landet  

 består af en stemmeseddel til kommunalbestyrelsesvalget med tilhørende  

 konvolut, en stemmeseddel til amtsrådsvalget med tilhørende konvolut samt  

 følgebrev og yderkuvert.
Ved brevstemmeafgivning på Færøerne, i Grønland, i  

 udlandet, på danske skibe i udenrigsfart og på danske havanlæg anvendes samme  

 brevstemmemateriale som til folketingsvalg.
Indenrigsministeren bestemmer  

 brevstemmematerialets nærmere indhold og udformning.
 Stk. 2. Indenrigsministeren tilvejebringer brevstemmematerialet.  

 Brevstemmematerialet skal til enhver tid findes på folkeregistrene og de  

 danske repræsentationer i udlandet samt om bord i danske skibe i udenrigsfart  

 og på danske havanlæg uden for dansk område.
 7. I § 70 indsættes som stk. 4:
 » Stk. 4. Hvis det på grundlag af oplysningerne om afsenderen  

 på yderkuverten ikke kan afgøres, i hvilket afstemningsområde afsenderen er  

 optaget på valglisten, bestemmer kommunalbestyrelsen, hvilket  

 afstemningsområde den pågældende brevstemme skal henregnes til i henseende  

 til valgstyrernes kontrol af, om brevstemmen kan komme i betragtning, jf. §  

 71.«.
§ 70. Kommunalbestyrelsen anfører tidspunktet for modtagelsen af  

 en brevstemme på yderkuverten.
I en protokol anføres det antal brevstemmer,  

 der modtages, og datoen herfor samt det antal brevstemmer, der videresendes  

 til andre kommuner, jf. stk. 2, og datoen herfor.
Indenrigsministeren  

 fastsætter regler om protokollens indhold og udformning.
 Stk. 2. Hvis afsenderen efter sin bopælsangivelse på yderkuverten  

 har bopæl i en anden kommune, skal kommunalbestyrelsen straks videresende  

 brevstemmen til denne.
 Stk. 3. Kommunalbestyrelsen samler og opgør antallet af  

 brevstemmer for hvert afstemningsområde i kommunen, hvor afsenderne efter  

 deres bopælsangivelse på yderkuverterne er optaget på valglisten.  

 Kommunalbestyrelsen sørger for, at brevstemmerne inden afstemningens  

 begyndelse er afleveret til valgstyrerne på afstemningsstedet i det  

 pågældende afstemningsområde.
