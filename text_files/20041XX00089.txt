Skriftlig fremsættelse (4. november 2004) Udenrigsministeren  

  

 (Per Stig Møller):
 Herved tillader jeg mig for Folketinget at fremsætte:
 Forslag til  

 folketingsbeslutning om udvidelse af det danske bidrag til den internationale  

 sikkerhedsstyrke ISAF i Afghanistan.
(Beslutningsforslag nr.
B 43).
 Folketinget meddeler sit samtykke til, at det danske bidrag  

 til den internationale sikkerhedsstyrke i Afghanistan udvides med et bidrag  

 til  

 det tysk-ledede Provincial Reconstruction Team i Feyzabad i det nordøstlige  

 Afghanistan, udsendelse af et dansk C-130 transportfly og et jordbaseret  

 støtteelement samt eventuel udsendelse af et dansk kommunikationsmodul.
FNs Sikkerhedsråd har efter anmodning fra den afghanske  

 overgangsregering ved resolution 1386 af 20. december 2001 og resolution 1510  

 af 13. oktober 2003 bemyndiget oprettelsen af en international  

 sikkerhedsstyrke, der skal bistå den afghanske overgangsregering med  

 opretholdelse af sikkerheden i Kabul og andre områder af Afghanistan.
Den  

 internationale sikkerhedsstyrkes mandat blev forlænget frem til den 13.  

 oktober  

 2005 ved resolution 1563 af 17. september 2004.
NATO overtog den 11. august 2003 ansvaret for ISAF missionen  

 og har i forlængelse heraf udarbejdet en operationsplan, der i revideret form  

 blev vedtaget den 25. juni 2004. NATOs operationsplan fastlægger en trinvis  

 udvidelse af operationsområdet til resten af Afghanistan og oprettelse af  

 yderligere Provincial Reconstruction Teams, som primært består af militære  

 men  

 dog også civile dele.
Operationsområdet udvides i takt med, at de nødvendige  

 styrkebidrag kan mønstres.
Regeringen vurderer på denne baggrund, at der er behov for  

 en beslutsom international indsats for at øge sikkerheden og stabiliteten i  

 Afghanistan.
Regeringen foreslår derfor, at det danske militære bidrag til  

 den  

 internationale sikkerhedsstyrke udvides med et bidrag til det tysk-ledede  

 Provincial Reconstruction Team i Feyzabad i det nordøstlige Afghanistan,  

 udsendelse af et dansk C-130 transportfly og et jordbaseret støtteelement  

 samt  

 eventuel udsendelse af et dansk kommunikationsmodul.
Ved udvidelse af det  

 danske bidrag til ISAF forventes det samlede styrkebidrag i 2005 at kunne  

 udgøre mellem ca. 110 og ca. 225 personer.
Regeringen vil løbende vurdere det danske bidrags  

 sammensætning med henblik på at sikre en effektiv opgaveløsning.
Såfremt det  

 i  

 øvrigt skulle vise sig hensigtsmæssigt at justere bidraget, herunder  

 ansvarsområdet væsentligt, eller såfremt der i øvrigt skulle ske en væsentlig  

 ændring i opgavernes karakter eller det folkeretlige grundlag for  

 sikkerhedsstyrkens tilstedeværelse, vil regeringen rådføre sig med Det  

 Udenrigspolitiske Nævn herom eller om nødvendigt på ny forelægge sagen for  

 Folketinget.
