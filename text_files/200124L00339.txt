Betænkning afgivet af Trafikudvalget den  

 25. april 2002 Betænkning over Forslag til lov om nedlæggelse af visse  

 sporanlæg m.v.
[af trafikministeren (Flemming Hansen)] 1. Ændringsforslag Der er af Enhedslisten stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 27. februar 2002 og var til  

 1. behandling den 21. marts 2002. Lovforslaget blev efter 1. behandling  

 henvist til behandling i Trafikudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen  

 været sendt i høring, og trafikministeren sendte den 4. februar  

 2002 dette udkast til udvalget, jf. alm. del   bilag 214. Den 28. februar  

 2002 sendte trafikministeren de indkomne høringssvar samt et notat  

 herom til udvalget.
Spørgsmål Udvalget har stillet 1 spørgsmål til  

 trafikministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (udvalget med undtagelse af  

 EL) indstiller lovforslaget til vedtagelse uændret.
 Et mindretal i udvalget (EL) indstiller  

 lovforslaget til vedtagelse med det stillede ændringsforslag.  

 Såfremt det stillede ændringsforslag ikke vedtages ved 2.  

 behandling, vil mindretallet stemme imod lovforslaget ved 3. behandling.
Enhedslisten er imod lovforslaget i dets nuværende  

 form.
Det strider mod sund fornuft at afskære sig fra muligheden for at  

 transportere gods til og fra havnen i Svendborg via bane.
Da besvarelsen fra  

 trafikministeren på udvalgets spørgsmål 1  

 tydeliggør, at en nedlæggelse af spor, som foreslået i  

 lovforslaget, vil afskære muligheden for godstransport til og fra  

 havnen i fremtiden, stiller Enhedslisten et ændringsforslag om, at  

 nedlæggelsen af sidebanerne i Svendborg udgår af lovforslaget.  

 Enhedslisten vil kun kunne stemme for lovforslaget med denne  

 ændring.
 Kristeligt Folkeparti, Tjóðveldisflokkurin,  

 Inuit Ataqatigiit og Siumut var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	et mindretal (EL):
Til § 1 1) Paragraffen affattes således:
»§ 1. Trafikministeren bemyndiges til at nedlægge  

 havnebanen i Sønderborg.« [Bemyndigelse til nedlæggelse af sidespor i  

 Svendborg udgår] Bemærkninger Til nr. 1 Ændringsforslaget har til formål at lade den  

 del af paragraffen, der vedrører nedlæggelse af sidespor i  

 Svendborg, udgå, således at muligheden for at transportere gods  

 til og fra havnen i Svendborg via bane ikke afskæres.
Trafikministerens  

 svar på udvalgets spørgsmål gør det klart, at hvis  

 lovforslaget vedtages uændret, vil det afskære muligheden for  

 godstransport til og fra havnen i fremtiden, hvilket forslagsstillerne finder  

 bør undgås.
Sven Buhrkall (V)  

  Svend Heiselberg (V)  Erik Larsen (V)  

  Flemming Damgaard Larsen (V)  Karsten Nonbo (V)  

  Peter Skaarup (DF) nfmd.
Poul Fischer (DF)  

  Kaj Ikast (KF) fmd.  

  Helge Adam Møller (KF)  Helge Mortensen (S)  

  Jytte Wittrock (S)  Niels Sindal (S)  

  Peder Sass (S) Poul Andersen (S)  

  Margrete Auken (SF)  Martin Lidegaard (RV)  

  Keld Albrechtsen (EL) Kristeligt Folkeparti, Tjóðveldisflokkurin,  

 Inuit Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 115 Bilagsnr.
