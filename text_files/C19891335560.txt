 ALMINDELIGE BEMÆRKNINGER.
Den 16. marts 1989 vedtog Folketinget lov om tilskud til skovforbedrende  

 foranstaltninger.
Med loven tilsigtes at fremme produktionen og de  

 miljømæssige værdier i de mindre, private skove.
 Landbrugsministeriets bekendtgørelse om tilskud til skovforbedrende  

 foranstaltninger fastsætter de nærmere regler for ordningens gennemførelse.
 Ordningen er trådt i kraft den 1. juli 1989, og udløber med udgangen af  

 1992.
 Ansøgning indgives til Jordbrugsdirektoratet, der meddeler tilsagn om  

 tilskud.
Ansøgning vedrørende tilskud i 1989 skal indgives senest den 1. september  

 for at komme i betragtning.
For tilskud i 1990 - 1992 vil ansøgning skulle  

 indgives senest den 1. oktober det foregående år.
 Ansøgningsmateriale fås ved henvendelse til Jordbrugsdirektoratet.
 Der er udarbejdet et særligt ansøgningsskema, der finder anvendelse ved  

 fællesprojekter.
 Ansøgningen skal udarbejdes i samarbejde med en skovbrugskonsulent, der er  

 godkendt af Jordbrugsdirektoratet til medvirken ved udarbejdelse af  

 ansøgninger.
Jordbrugsdirektoratet fastsætter efter udløbet af ansøgningsfristen på  

 baggrund af de indkomne ansøgninger og efter høring af et rådgivende udvalg  

 fordelingen af bevillingen til de enkelte typer af skovforbedrende  

 foranstaltninger.
Der fastsættes en tilskudsprocent på normalt mellem 30 og  

 50 pct.
 I det omfang, alle ansøgninger inden for en gruppe ikke kan imødekommes,  

 vil prioriteringen normalt ske udfra tidspunktet for modtagelsen i  

 Jordbrugsdirektoratet.
 Der kan ikke ydes tilskud, hvis der inden for de seneste tre år er  

 modtaget tilsagn om tilskud til skovforbedring eller skovstøtte (driftsplaner  

 dog undtaget).
 Skovforbedring kan omfatte følgende:
Udhugning og pleje af Konvertering til højere producerende bevoksninger fra Anlæg af stormfald (ydre skovbryn i fredskove er undtaget) Udarbejdelse af Undtaget for tilskud er tilplantning, generelle plejeforanstaltninger i  

 skovkulturer, som f.eks. plantning, efterbedring, renholdelse o.lign.,  

 konvertering af løvtræbevoksninger til nåletræbevoksninger (en regel, der dog  

 kan dispenseres fra), samt foranstaltninger vedrørende juletræs- og  

 pyntegrøntsproduktion.
 Undtaget er endvidere projekter om fremme af løvskov, herunder etablering  

 af ydre skovbryn af løvtræer og buske, som er omfattet af muligheden for  

 tilskud i henhold til skovloven, samt foranstaltninger, som ejeren over for  

 offentlige myndigheder er forpligtet til at udføre.
Indtægter som følge af projektet modregnes.
Sagkyndig vejledning kan  

 medregnes med højst 15 pct. af de øvrige tilskudsberettigede omkostninger.
 Tilskudsgrundlaget med fradrag af indtægter kan udgøre 200.000 kr. pr.  

 ansøger, og 25.000 kr. pr. ha som projektet omfatter.
 For tilskudsgrundlaget er iøvrigt fastsat følgende højeste beløb:
 Udtynding 10.000 kr. pr. ha, løvtræbælter og konvertering 25.000 kr. pr.  

 ha, skovveje 15.000 kr. pr. 100 m, læggepladser 5.000 kr. pr. 100 m2, grøfter  

 700 kr. pr. 100 m, og driftsplaner 200 kr. pr. ha.
 Tilpasning af landbrugsmateriel kan ydes inden for ovennævnte grænser, og  

 tilskudsgrundlaget kan højst udgøre 30.000 kr.
Tilskud ydes med en pct. fastsat af Jordbrugsdirektoratet.
Normalt mellem  

 30 og 50 pct.
 Denne pct. reduceres for ansøgere med samlede skovarealer (incl.  

 ubevoksede arealer, registreret som skov) over 50 ha med en hundrededel for  

 hver ha, arealet overstiger 50 ha.
Til samlede skovarealer henregnes alle skove, som ansøgeren ejer, uanset  

 indbyrdes afstande.
Denne glidende reduktion erstatter 50 ha grænsen i den  

 tidligere skovstøtteordning.
 Ansøgningen skal omfatte et tilskudsgrundlag på mindst 20.000 kr. (for  

 driftsplaner 3.000 kr.). Tilskud under 1.500 udbetales ikke.
 Til brug ved ansøgning om tilskud til skovforbedrende foranstaltninger er  

 udsendt:
- lov nr. 194 af 29. marts 1989 om tilskud til skovforbedrende  

 foranstaltninger, - Landbrugsministeriets bekendtgørelse om tilskud til skovforbedrende  

 foranstaltninger, - ansøgningsskema til individuelle- og fællesprojekter, og - vejledning, udsendt af Jordbrugsdirektoratet juli 1989.
 Landbrugsministeriet har endvidere udgivet en orienterende brochure  

 »»Tilskud til skovforbedring«», juli 1989.
 Yderligere eksemplarer af det udsendte materiale kan bestilles i  

 Jordbrugsdirektoratet, Sankt Annæ plads 19, 1250 København K, telefon 33 15  

 61 31.
 FREMGANGSMÅDEN VED ANSØGNING.
 Kun ansøgninger, der er udarbejdet på de forannævnte skemaer, kan komme i  

 betragtning.
 Skemaet udfyldes af ansøger med bistand af en godkendt skovbrugskonsulent.
 De nærmere regler om ansøgningens udarbejdelse m.m. er indeholdt i  

 bekendtgørelsens kapitel 4.
 Opmærksomheden henledes særskilt på indsendelsesfristen, der er nævnt i §  

 14.
I de følgende afsnit gennemgås skemaets enkelte punkter.
Det er af  

 væsentlig betydning for Jordbrugsdirektoratets behandling af ansøgningen, at  

 samtlige rubrikker m.m. er udfyldt fuldstændigt og rigtigt.
 BEMÆRKNINGER TIL DE ENKELTE PUNKTER I DET INDIVIDUELLE ANSØGNINGSSKEMA.
 PUNKT A.
 ANSØGERS NAVN M.V.
 Ansøgeren er den, der ejer de skovarealer, for hvilke der søges om tilskud  

 til skovforbedrende foranstaltninger.
Ejes de skovarealer, hvortil tilskud søges, af flere, vil tilskuddet blive  

 udbetalt til den, der er anført i skemaets punkt A.
Samtlige medejere skal  

 medunderskrive samt opgive personnummer i ansøgningens punkt M.
 Ejes skovarealerne af et selskab, anføres i punkt A 2 - 3 i stedet for  

 CPR. nr., selskabets virksomhedsnummer (CIR.nr.).
 EJENDOMME OG SKOVAREALER.
 Afsnittet skal omfatte samtlige ejendomme og skovarealer, der lovligt  

 drives sammen på ansøgningstidspunktet, og som udgør jordbrugsbedriften.
 Ejendomsnummeret, der skal anføres, er vurderingsnummeret, som består af  

 et 3-cifret kommunenr. og et 6-cifret nummer for den enkelte ejendom.  

 Ejendomsnummeret findes oplyst bl. a. på ejendomsskattebilletten og  

 vurderingsmeddelelsen.
 PUNKT B.
 Af hensyn til EF's refusion af tilskudsmidler er det nødvendigt at opdele  

 ansøgerens samlede skovareal på skove tilhørende bedriften og eventuelle  

 andre skovarealer.
 Såfremt ansøgeren ejer andre skovarealer end de, som indgår i  

 jordbrugsbedriften, f. eks. skove beliggende i andre landsdele, anføres disse  

 under punkt B.
 PUNKT C.
 DET SAMLEDE SKOVAREAL.
 Ansøgers samlede skovareal i punkt C 1 skal være lig med summen af  

 arealangivelserne i punkt A 9 og punkt B 3.
 Begrebet arealfaktor er en følge af reduktionsreglen i lovens § 4, stk. 5,  

 jf. bekendtgørelsens § 11, stk. 4.
Tilskudsprocenten skal multipliceres med arealfaktoren.
Denne beregning  

 foretages af Jordbrugsdirektoratet, idet ansøger på ansøgningstidspunktet  

 ikke er bekendt med tilskudsprocenten.
Denne kan først fastsættes efter  

 ansøgningsfristens udløb.
 PUNKT D.
 JORDBRUGSBEDRIFTENS HOVEDPRODUKTIONSOMRÅDE.
Der må kun sættes eet kryds.
Ved bedriftens hovedproduktion forstås den  

 produktion, der giver det største bruttoudbytte.
 OPLYSNING OM HOVEDERHVERV.
Oplysningen har betydning for EF's refusion af tilskudsmidler.
Desuden har  

 opgørelsen betydning for tildeling af eventuelt tilskud til tilpasning af  

 landbrugsmateriel til brug ved skovbrugsarbejder.
 PUNKT E.
 ANDET TILSKUD TIL DEN SKOVFORBEDRENDE FORANSTALTNING.
Hvis der til en skovforbedrende foranstaltning ydes tilskud efter anden  

 lovgivning, kan der ikke til pågældende foranstaltning ydes tilskud efter lov  

 om tilskud til skovforbedrende foranstaltninger.
Dette betyder ikke, at  

 ansøger er afskåret fra at søge om tilskud til andre typer af skovforbedrende  

 foranstaltninger.
 PUNKT F.
 TIDLIGERE TILSKUD TIL SKOVFORBEDRENDE FORANSTALTNINGER.
 Der kan ikke ydes tilsagn om tilskud til skovforbedrende foranstaltninger  

 til ansøgere, der inden for de seneste 3 år fra ansøgningstidspunktet har  

 modtaget tilsagn om tilskud til skovforbedrende foranstaltninger efter loven  

 eller efter lov om tilskud til produktions-, beskæftigelses- og  

 miljøfremmende foranstaltninger (lovbekendtgørelse nr. 729 af 3. november  

 1987). Udarbejdelse af driftsplaner er dog undtaget. 3 - års reglen gælder  

 ikke, hvis ansøger har givet afkald på at udnytte et tilsagn om tilskud.
 PUNKT G.
 FÆLLESPROJEKTER.
 Individuelle ansøgninger, som indgår i et fællesprojekt, skal indsendes  

 samlet tillige med et særligt fællesprojektskema.
Ved fællesprojekter foretages eventuel reduktion af den enkelte deltagers  

 tilskudsprocent (punkt C) på grundlag af den enkelte deltagers samlede  

 skovareal og ikke efter fællesprojektets samlede skovareal.
Reduktionen  

 opføres i vedkommende deltagers skema.
 PUNKT H.
 PROJEKTERET TILSKUDSGRUNDLAG.
 Indgår flere foranstaltninger i ansøgningen, udfyldes skemaets punkt H for  

 hver enkelt foranstaltning.
 Grundoplysninger.
I rubrik 1 anføres foranstaltningen ved hjælp af det nummer, der fremgår  

 af vejledningens s. 3 og bekendtgørelsens § 5, stk. 1. Det bør påses nøje, at  

 det rigtige nummer på foranstaltningen anføres, idet tilsagn om tilskud og  

 fastsættelse af tilskudsprocenten sker på baggrund af de i ansøgningsskemaet  

 anførte numre.
I punkt H 2 anføres det areal, som foranstaltningen omfatter.  

 Det kan f. eks. være arealet af den bevoksning, som udhugges/udrenses, det  

 areal, som en grøft eller skovvej har betydning for, eller det areal, der  

 omfattes af en driftsplan.
For en læggeplads angives læggepladsens areal.
I punkt H 4 angives den dominerende træart på arealet.
Er flere træarter  

 arealmæssigt repræsenteret i samme grad, angives som hovedtræart den, der  

 forventes at berøre den største andel af projektets tilskudsgrundlag (f. eks.  

 ved udtynding). Ved konvertering af bevoksninger fra en træart til en anden  

 eller ved etablering af løvtræbælter, angives under punkt H 4 den oprindelige  

 hovedtræart.
Under punkt H 9 anføres de nye træarter.
 Punkt H 5 udfyldes på samme måde som punkt H 4.
 Punkt H 6 udfyldes kun for foranstaltninger, som udrensning/udhugning af  

 løvtræ- eller nåletræbevoksninger.
Som bilag til ansøgningsskemaet vedlægges et oversigtskort, som angiver  

 foranstaltningernes beliggenhed og afgrænsning i skoven(e). Markering på  

 kortet skal være så præcis og entydig, at arealet er umiddelbart erkendeligt.  

 Ansøgers navn og CPR./CIR. nr. skal være anført på kortet.
Foreligger  

 skovkort eller driftsplan, vedlægges kopi af skovkortet samt driftsplanens  

 bevoksningsliste.
Hvor skovkort ikke foreligger, kan istedet vedlægges  

 matrikelkort eller andet kortgrundlag.
 Tilskudsberettigede udgifter.
 Under punkterne H 7 - 12 anføres de budgetterede tilskudsberettigede  

 udgifter, samt de indtægter, der påregnes at fremkomme som følge af den  

 skovforbedrende foranstaltnings gennemførelse.
 Udgifter til sagkyndig vejledning i forbindelse med foranstaltningernes  

 gennemførelse kan medregnes med et beløb på højst 15 pct. af de øvrige  

 tilskudsberettigede omkostninger med fradrag af de ovenfor anførte indtægter.  

 Udgiften ved den sagkyndige skovbrugskonsulents bistand ved udarbejdelse af  

 ansøgning samt efterfølgende indsendelse af indberetning og besigtigelse af  

 arealet er ikke tilskudsberettigede.
 I punkt H 15 anføres det højste tilskudsgrundlag for pågældende type  

 foranstaltning (bekendtgørelsens § 9, stk. 1, nr. 1) til 6).
 Beløbet, punkt H 15, multipliceres med den pågældende foranstaltnings  

 omfang (punkt H 2 eller H 3). Resultatet angives i punkt H 16.
 Såfremt det projekterede tilskudsgrundlag (punkt H 14) overskrider det  

 højeste tilskudsberettigede tilskudsgrundlag (punkt H 16), overføres beløbet  

 fra punkt H 16 til punkt H 17. I øvrige tilfælde overføres beløbet i punkt H  

 14 til punkt H 17.
 Der erindres om, at bekendtgørelsens § 9, stk. 1, indeholder en  

 begrænsning, der medfører, at tilskudsgrundlaget ikke kan overstige 25.000  

 kr./ha, også hvis flere foranstaltninger berører samme område.
 PUNKT I.
 ANSØGNINGENS SAMLEDE MAKSIMALE TILSKUDSGRUNDLAG.
 Under punkt I beregnes det maksimale tilskudsgrundlag for det samlede  

 antal foranstaltninger, som indgår i ansøgningen.
 PUNKT J.
Udtalelsen indhentes ved, at den blå kopi af ansøgningen samt en kopi af  

 det under punkt H 6 omtalte oversigtskort indsendes til den lokale  

 Skovlovsmyndighed (Statsskovdistriktet), der videresender kopien med  

 udtalelse til Jordbrugsdirektoratet.
Uafhængigt heraf indsendes ansøgning  

 direkte til Jordbrugsdirektoratet.
Af hensyn til Jordbrugsdirektoratets  

 rettidige modtagelse af udtalelsen, skal den blå kopi af ansøgningen sammen  

 med kopi af oversigtskort fremsendes til den lokale skovlovsmyndighed  

 samtidig med (eller evt. før) indsendelse af ansøgning til  

 Jordbrugsdirektoratet.
 PUNKT M.
 ERKLÆRING OG UNDERSKRIFT.
 Erklæringen er delt i 3 afsnit.
1. afsnit omhandler, hvad ansøger erklærer.
Ansøgeren  

 indestår med sin underskrift for, at oplysningerne i ansøgningen er rigtige  

 og afgivet uden forbehold.
Ansøgeren forpligter sig samtidig til straks at  

 give Jordbrugsdirektoratet oplysning om ændringer i forhold til de  

 oplysninger, der er givet i ansøgningen.
2. afsnit omhandler, hvad skovbrugskonsulenten  

 erklærer.
Det er af væsentlig betydning for Jordbrugsdirektoratets behandling  

 af ansøgningen, at den er udarbejdet på et rigtigt og fuldstændigt grundlag.  

 Borgerlig straffelovs § 163, som der henvises til under punkt M i  

 ansøgningsskemaet, omhandler den, som til brug i retsforhold, der vedkommer  

 det offentlige, afgiver urigtig skriftlig erklæring eller skriftlig bevidner  

 noget, hvorom han ingen kundskab har.
3. afsnit er en fælleserklæring for både ansøger og  

 skovbrugskonsulent.
En del af denne erklæring er opbygget som en afkrydsning  

 af forhold, som ansøger og skovbrugskonsulent står inde for.
 - Kan ansøger og konsulent ikke afgive erklæring (sætte X) for de under  

 punkt M 1 nævnte forhold, skal der sættes kryds ud for punkt M 2 samtidig  

 med, at ansøgningen vedlægges en udtalelse fra amtskommune eller anden  

 myndighed (f.eks. myndighederne, som varetager bestemmelserne i  

 naturfredningsloven).
 - Tilsvarende skal der gives erklæring (punkt M 3) om at de(n) i  

 ansøgningen anførte skovforbedrende foranstaltning(er) ikke kræver tilladelse  

 i medfør af skovloven (lov nr. 383 af 7. juni 1989). En sådan tilladelse er  

 ikke omfattet af den under afsnit J nævnte udtalelse fra den lokale  

 skovlovsmyndighed.
 Kan den under punkt M 3 angivne erklæring ikke gives, vedlægges tilladelse  

 fra den lokale skovlovsmyndighed (punkt M 4) i lighed med udtalelse fra  

 amtskommune o.l.
 SÆRLIGE BEMÆRKNINGER TIL ANSØGNINGSSKEMA FOR FÆLLESPROJEKTER.
 Vedr. udfyldelse af ansøgningsskema for fællesprojekter henvises dels til  

 teksten til de enkelte punkter i ansøgningsskema for fællesprojekter, dels  

 til punkt G i bemærkningerne til det individuelle ansøgningsskema.
ANSØGNINGSSKEMAERNES UDFYLDELSE Ansøgningsskemaerne er bygget op som et  

 »»løsbladsystem«».
Skemaet til individuelle projekter  

 består af 5 forskellige sider, mens fællesprojektskemaet består af 4  

 forskellige sider.
Hver side består derudover af en original side (hvid), som  

 indsendes til Jordbrugsdirektoratet, samt et antal kopier (selvkopierende)  

 til statsskovdistriktet (blå), til konsulent (rød) og til ansøger (gul).
Da en ansøgning kan indeholde flere foranstaltninger, udfyldes et afsnit H  

 for hver enkelt foranstaltning.
Tilsvarende kan deltagerantallet i  

 fællesprojekter medføre, at der skal anvendes flere underskriftsider og sider  

 for tilskudsgrundlagets fordeling på de enkelte deltagere.
Når alle siderne er udfyldt for en ansøger, sammenhæftes siderne i  

 rækkefølge for hver farve.
Sidenummereringen skal udfyldes (side af sider).  

 Som en ekstra sikkerhed for at undgå sammenblanding af sider fra forskellige  

 ansøgere skal der på hver sides øverste højre hjørne anføres ansøgers  

 personnr. eller virksomhedsnr. (CPR./CIR. nr.).
 Originalansøgningen til Jordbrugsdirektoratet og blå kopi til  

 statskovdistriktet tilhæftes hver et oversigtskort samt evt. anden  

 dokumentation i form af bevoksningsliste, tilladelser m.v.
 JORDBRUGSDIREKTORATETS BEHANDLING AF ANSØGNINGEN.
Jordbrugsdirektoratets behandling af de rettidigt indkomne ansøgninger  

 sker efter reglerne i loven og bekendtgørelsen, jf. navnlig bekendtgørelsens  

 §§ 11 - 16. Kan ansøgningen eller dele heraf godkendes, giver  

 Jordbrugsdirektoratet ansøger meddelelse herom i form af et tilsagn om  

 tilskud.
Der sendes samtidig et eksemplar af tilsagnet til konsulenten.
Betingelserne for tilskuddet vil fremgå af tilsagnet; det skal senere  

 kunne dokumenteres, at betingelserne er opfyldt.
Det vil normalt blive  

 krævet, at foranstaltningerne er færdiggjort og indberetningen indsendt  

 (bekendtgørelsens § 18) senest 1 år efter tilsagnets dato, men  

 Jordbrugsdirektoratet kan imødekomme begrundede ønsker om længere frist.
 Jordbrugsdirektoratet vil endvidere i særlige tilfælde kunne give en  

 kortere forlængelse af fristen.
Når foranstaltningerne er udført i overensstemmelse med de fastsatte  

 vilkår, indsendes der en indberetning med bilagsdokumentation.
Kan  

 Jordbrugsdirektoratet godkende indberetningen, vil tilskuddet blive udbetalt.  

 Tilskuddet kan ikke overstige det beløb, der er givet tilsagn om, og det vil  

 blive beregnet på grundlag af de dokumenterede udgifter.
 YDERLIGERE INFORMATION OG VEJLEDNING M.V.
 kan fås ved henvendelse til:
JORDBRUGSDIREKTORATET SANKT ANNÆ PLADS 19 1250 - KØBENHAVN K TLF 33 15 61 31 TILSKUD TIL SKOVFORBEDRENDE FORANSTALTNINGER Fortegnelse over godkendte skovbrugskonsulenter, der bistår ved  

 udfærdigelse af ansøgninger m.v.
