 I medfør af § 4 i lov nr. 681 af 23. december 1975 om arbejdsmiljø  

 fastsættes:
 § 1.  Følgende bestemmelser i arbejdsmiljøloven finder  

 ikke anvendelse på arbejde, som udføres for en arbejdsgiver i den ansattes  

 hjem:
 1. Kapitel 2 om virksomhedernes sikkerheds- og  

 sundhedsarbejde, bortset fra reglen i § 7, stk. 1, 4. pkt., om  

 sikkerhedsudvalgets rådgivende virksomhed og § 13 om  

 bedriftssundhedstjeneste.
 2. § 15, nr. 2, om arbejdsgiverens pligter om  

 indretning af arbejdsstedet.
 3. § 20 om samarbejdspligt for flere arbejdsgivere,  

 der lader arbejde udføre på samme arbejdssted.
 4. Kapitel 6 om arbejdsstedets indretning.
 5. Kapitel 9 om hviletid og fridøgn, bortset fra § 57  

 om bemyndigelse for arbejdsministeren til at fastsætte regler om begrænset  

 arbejdstid for arbejde, der i særlig grad kan bringe sikkerhed og sundhed i  

 fare.
 § 2.  Bekendtgørelsen træder i kraft 1. juli 1977.
 Arbejdsministeriet, den 22. juni 1977.
 Erling Jensen.
 /Vibeke Lomnholt.
