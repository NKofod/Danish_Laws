 Patienten  

 var indlagt på sygehuset i perioden fra den 21. til den 29. maj 2000. I  

 udskrivningsbrevet er anført, at hun havde et stort forbrug af tablet  

 Ketogan,  

 og det blev tilrådet at forsøge med et langtidsvirkende præparat, hvis der  

 fortsat  

 var behov for morfin.
 Sundhedsstyrelsen  

 indberettede lægens behandling af patienten til Patientklagenævnet.
Indberetning  

 af ordination af korttidsvirkende morfika til kronisk  

  

 smertepatient Nævnet fandt grundlag for at kritisere lægens behandling af  

 patienten i perioden fra den 18. oktober 1999 til den 8. juni 2000. Nævnet  

 indskærpede desuden overfor lægen at udvise større omhu i sit fremtidige  

 virke.
 Nævnet lagde vægt på, at det fremgik af medicinkortet, at lægen  

 ordinerede 20 tabletter Ketogan den 6., 21. og 30. december 1999 samt den 4.  

 januar 2000, 50 tabletter den 13. marts og 3. maj 2000 samt 100 tabletter den  

 6. april, 15. maj og 8. juni 2000. Lægen ordinerede endvidere 100 tabletter  

 Anorfin den 6. december 1999, 4. og 27. januar samt 28. februar 2000.
 Nævnet lagde vægt på, at det fremgik af læges udtalelse, at der  

 var aftalt en aftrapning med tablet Contalgin (smertestillende morfinpræparat  

 med depoteffekt), men patienten blev, inden iværksættelse af behandlingen,  

 indlagt den 27. juni 2000 på sygehuset grundet psykiske gener.
 Nævnet fandt, at lægen den 4. januar 2000 burde have iværksat  

 behandling med et langtidsvirkende smertestillende præparat, idet der  

 indenfor  

 den sidste måned var blevet ordineret 3 gange 20 tabletter, hvoraf den sidste  

 gang var den 30. januar 1999, kun 5 dage før.
 Nævnet lagde vægt på, at nævnet på samme møde havde fem sager  

 til behandling med samme problematik, hvor der blev udtalt kritik af lægen.
 Der blev afgivet dissens i sagen.
