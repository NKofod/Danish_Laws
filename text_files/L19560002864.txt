 I henhold til kgl. resolution af 24. marts 1955 har Danmarks faste  

 repræsentant i Det nordatlantiske Råd den 22. juni 1955 i Paris undertegnet  

 følgende aftale mellem deltagerne i Den nordatlantiske Traktat om samarbejde  

 med hensyn til atomoplysninger:
 Aftale mellem deltagerne i Den nordatlantiske Traktat om samarbejde  

 med hensyn til atomoplysninger.
 Indledning.
Deltagerne i Den nordatlantiske Traktat, undertegnet i Washington den 4.  

 april 1949, som erkender, at deres fælles sikkerhed og forsvar gør det nødvendigt, at  

 de er forberedt på en atomkrigsførelse eventualiteter, og som erkender, at deres fælles interesser vil fremmes ved, at oplysninger  

 herom stilles til rådighed for Den nordatlantiske Traktats Organisation, og som tager hensyn til De forenede Staters atomenergilov af 1954, der blev  

 udarbejdet med disse formål for øje, som handler på egne og på Den nordatlantiske Traktats Organisations vegne, er enige om følgende:
 Artikel I.
 1. Så længe Den nordatlantiske Traktats Organisation  

 fortsat yder betydningsfulde og væsentlige bidrag til de fælles  

 forsvarsbestræbelser, vil De forenede Stater fra tid til anden stille sødanne  

 atomoplysninger til rådighed for Den nordatlantiske Traktats Organisation,  

 herunder dennes civile og militære organer og kommandoer, som Amerikas  

 forenede Staters regering anser for nødvendige for:
 2. For så vidt angår oplysninger tilvejebragt af De  

 forenede Stater betyder »atomoplysninger« i nærværende aftale  

 »Fortrolige Data«, således som defineret i § 11 r i De forenede  

 Staters atomenergilov af 1954, og som det er tilladt at videregive i medfør  

 af bestemmelserne i § 144 b i nævnte lov, samt oplysninger, hovedsagelig  

 vedrørende den militære udnyttelse af atomvåben, som er blevet fjernet fra  

 kategorien »Fortrolige Data« i overensstemmelse med bestemmelserne  

 i § 142 d i De forenede Staters atomenergilov af 1954.
3. Fra De forenede Staters regerings side vil enhver  

 overdragelse af atomoplysninger finde sted under iagttagelse af  

 bestemmelserne i De forenede Staters atomenergilov af 1954, og senere  

 anvendelig amerikansk lovgivning.
Der vil ikke i henhold til nærværende  

 aftale finde overdragelse sted af atomvåben eller særligt stof til  

 frembringelse af atomenergi, således som disse begreb er defineret i § 11 d  

 og § 11 t i De forenede Staters atomenergilov af 1954. (Teksten til de  

 paragraffer i De forenede Staters atomenergilov af 1954, hvortil der henvises  

 i nærværende artikels stk. 2 og 3, vedlægges).
 Artikel II.
 1. Atomoplysninger, der overdrages til Den  

 nordatlantiske Traktats Organisation, vil blive stillet til rådighed gennem  

 de allerede bestående kanaler, ad hvilke klassificerede, militære oplysninger  

 tilgår Den nordatlantiske Traktats Organisation.
2. Kun de personer inden for Den nordatlantiske  

 Traktats Organisation, hvis tjeneste kræver, at de får adgang til  

 atomoplysninger, kan være oprindelige modtagere af sådanne oplysninger.
Inden  

 for Den nordatlantiske Traktats Organisation vil videregivelse af  

 atomoplysninger kun være tilladt til personer, hvis forpligtelser over for  

 Den nordatlantiske Traktats Organisation kræver, at de får adgang til sådanne  

 oplysninger.
Den nordatlantiske Traktats Organisation vil ikke overdrage  

 oplysninger til uberettigede personer eller ud over organisationens  

 myndighedsområde.
Amerikas forenede Staters regering kan bestemme, i hvilket  

 omfang enhver kategori af oplysninger, den har stillet til rådighed, må  

 videregives, og kan nærmere angive de kategorier af personer, der må få  

 adgang til sådanne oplysninger samt foreskrive sådanne andre begrænsninger  

 med hensyn til oplysningers videregivelse, som den anser for nødvendige.
 Artikel III.
1. Atomoplysninger skal nyde fuld  

 sikkerhedsbeskyttelse i henhold til Den nordatlantiske Traktats Organisations  

 herpå anvendelige bestemmelser og eventuel herpå anvendelig national  

 lovgivning og bestemmelser.
I intet tilfælde kan modtagere opretholde  

 sikkerhedsgrader til beskyttelse af atomoplysninger, der er lavere and dem,  

 der er fastsat i vedkommende for Den nordatlantiske Traktats Organisation  

 gældende sikkerhedsbestemmelser, som er i kraft på nærværende aftales  

 ikrafttrædelsestidspunkt.
 Artikel IV.
 1. Atomoplysninger, der overdrages af Amerikas  

 forenede Staters regering i henhold til nærværende aftales artikel I, må  

 udelukkende anvendes til udarbejdelse og gennemførelse af Den nordatlantiske  

 Traktats Organisations forsvarsplaner.
2. Den nordatlantiske Traktats Organisation vil fra  

 tid til anden afgive beretninger til Amerikas forenede Staters regering om,  

 hvorledes oplysningerne er blevet anvendt.
Disse beretninger skal indeholde  

 relevante oplysninger, som Amerikas forenede Staters regering har udbedt sig,  

 og skal i særdeleshed indeholde en fortegnelse over de personer, som i  

 overensstemmelse med bestemmelserne i artikel II, stk. 2, er i besiddelse af  

 visse kategorier af oplysninger, samt en fortegnelse over de dokumenter, der  

 er blevet overdraget.
 Artikel V.
1. Deltagerne i Den nordatlantiske Traktat, bortset  

 fra De forenede Stater, vil i den udstrækning, de anser det for nødvendigt,  

 stille oplysninger til rådighed for Den nordatlantiske Traktats Organisation  

 inden for de samme kategorier, der af De forenede Stater kan stilles til  

 rådighed i henhold til nærværende aftales artikel I.
Alle sådanne oplysninger  

 vil blive afgivet på samme eller lignende betingelser som dem, der i henhold  

 til nærværende aftale gælder med hensyn til De forenede Stater.
 Artikel VI.
 1. Aftalen træder i kraft, når samtlige deltagere i  

 Den nordatlantiske Traktat har meddelt De forenede Stater, at de er bundet af  

 aftalens bestemmelser.
 2. Dersom noget andet land bliver deltagere i Den  

 nordatlantiske Traktat, vil ingen oplysninger, der er stillet til rådighed  

 for Den nordatlantiske Traktats Organisation i henhold til nærværende aftale,  

 blive givet til nogen person, der er statsborger i eller ansat af det nye  

 deltagerland i Den nordatlantiske Traktat, før det nye deltagerland har  

 meddelt Amerikas forenede Staters regering, at det er bundet af nærværende  

 aftales bestemmelser; ved sådan meddelelse træder nærværende aftale i kraft  

 for det nye deltagerlands vedkommende.
 3. Amerikas forenede Staters regering vil underrette  

 alle Den nordatlantiske Traktats Organisations deltagere om nærværende  

 aftales ikrafttræden i henhold til nærværende artikels stk. 1, samt om hver  

 enkelt meddelelse, der modtages i henhold til nærværende artikels stk. 2.
 4. Nærværende aftale skal gælde, så længe Den  

 nordatlantiske Traktat er i kraft.
 Til beskæftigelse heraf har de nedenfor anførte repræsentanter på deres  

 respektive landes - Den nordatlantiske Traktats Organisations medlemslandes -  

 vegne og på Den nordatlantiske Traktats Organisations vegne undertegnet  

 nærværende aftale.
 Udfærdiget i Paris den to og tyvende juni 1955 på engelsk og fransk, begge  

 tekster af samme gyldighed, i et enkelt originaleksemplar, som skal deponeres  

 i Amerikas forenede Staters regering vil fremsende bekræftede genparter deraf  

 til samtlige signatarlande og tiltrædende lande.
 For Kongeriget Belgien:
 ANDRE DE STAERCKE.
 For Canada:
L.
D.
WILGRESS.
 For Kongeriget Danmark:
 ANTHON VESTBIRK.
 For Frankrig:
 ALEXANDRE PARODI.
 For Forbundsrepublikken Tyskland:
 HERBERT BLANKENHORN.
 For Kongeriget Grækenland:
D.
NICOLAREIZIS.
 For Island:
 HØRDUR HELGASON.
 For Italien:
 ADOLFO ALESSANDRINI.
 For Storhertugdømmet Luxembourg:
N.
HOMMEL.
 For Kongeriget Nederlandene:
A.
W.
L.
TJARDA VAN STARKENBOURGH STACHOUWER.
 For Kongeriget Norge:
 ARNE GUNNENG.
 For Portugal:
 TOVAR.
 For Tyrkiet:
M.
A.
TINEY.
 For Det forenede Kongerige Storbritannien og Nord-Irland:
 CHRISTOPHER STEEL.
 For Amerikas Forenede Stater:
G.
W.
PERKINS.
 Bilag.
 Teksten til de paragraffer i de Forenede Staters atomenergilov af  

 1954, hvortil der henvises i aftalen om samarbejde med hensyn til  

 atomoplysninger.
 § 11.  Definitioner.
§ 11 d »Atomvåben«.
»d.
Begrebet »atomvåben« omfatter enhver anordning, som  

 anvender atomenergi, bortset fra midler til anordningens fremførelse eller  

 fremdrift (hvor sådanne midler er en særskilt og adskillelig del af  

 anordningen), og som til hovedformål har anvendelse som eller udvikling af et  

 våben, en prototype på våben eller en anordning til afprøvning af våben'.
 § 11  r:
 »Fortrolige data«.
»r.
Begrebet »Fortrolige Data« omfatter alle data  

 vedrørende: (1) konstruktion, fremstilling eller udnyttelse af atomvåben; (2)  

 produktionen af særligt stof til frembringelse af atomenergi eller (3)  

 anvendelsen af sådant stof til frembringelse af energi, men skal ikke omfatte  

 data som er medklassificerede eller fjernede fra kategorien »Fortrolige  

 Data« i medfør af § 142'.
 § 11  t:
 »Særligt stof til frembringelse af atomenergi«.
»t.
Begrebet »særligt stof til frembringelse af atomenergi«  

 betyder (1) plutonium, uran beriget med isotopen 233 eller med isotopen 235,  

 eller et hvilket som helst andet stof, som kommissionen i medfør af  

 bestemmelserne i § 51 bestemmer skal betragtes som »særligt stof til  

 frembringelse af atomenergi«, men omfatter ikke grundstoffet eller (2)  

 ethvert stof, der kunstigt er beriget med de førnævnte grundstoffer'.
 § 142.  Klassificering og nedklassificering af  

 fortrolige data.
 § 142  d:
»d.
Kommissionen skal fra kategorien »Fortrolige Data«  

 fjerne sådanne data, som ifølge kommissionens og forsvarsministeriets fælles  

 beslutning hovedsagelig vedrører den militære udnyttelse af atomvåben, og som  

 kommissionen og forsvarsministeriet i fællesskab afgør kan beskyttes på  

 betryggende vis som forsvarsoplysninger: det forudsættes imidlertid, at ingen  

 af nævnte data, der således er blevet fjernet fra kategorien »Fortrolige  

 Data«, må overdrages til eller på anden måde stilles til rådighed for  

 noget land eller nogen regional forsvarsorganisation, så længe disse data  

 stadig er forsvarsoplysninger, undtagen i medfør af en aftale om samarbejde  

 indgået i overensstemmelse med § 144 b'.
 § 144.  Mellemforkeligt samarbejde.
 § 144  b:
»b.
Præsidenten (for Amerikas forenede Stater) kan bemyndige  

 forsvarsministeriet til med (atomenergi-) kommissionens bistand at samarbejde  

 med et andet land eller med en regional forsvarsorganisation, hvori De  

 forenede Stater er deltager, og til dette land eller denne organisation at  

 videregive sådanne »Fortrolige Data«, som er nødvendige for:
 så længe at sådant land eller en sådan organisation sammen med De forenede  

 Stater i medfør af en mellemfolkelig aftale yder væsentlige og  

 betydningsfulde bidrag til fælles forsvar og sikkerhed.
 Det forudsættes imidlertid, at intet sådant samarbejde indebærer  

 videregivelse af »Fortrolige Data« vedrørende konstruktionen eller  

 fremstillingen af atomvåben undtagen med hensyn til ydre karakteristika,  

 herunder størrelse, vægt, form, ydeevne og virkning samt de måder, der  

 anvendes til disses fremførelse eller brug, men ikke data inden for disse  

 kategorier, medmindre disse data efter (atomenergi-) kommissionens og  

 forsvarsministeriets fælles skøn ikke vil røbe vigtige oplysninger vedrørende  

 konstruktionen eller fremstillingen af de bestanddele i et atomvåben, der  

 frembringer dets energi.
 Det forudsættes endvidere, at samarbejdet finder sted i medfør af en  

 aftale, der er indgået i overensstemmelse med § 123'.
Den kgl. ambassade i Washington har i en note af 29. november 1955  

 underrettet Amerikas forenede Staters regering om, at Danmark er bundet af  

 aftalens bestemmelser.
Nævnte regering har i en note den 9. april 1956  

 tilkendegivet, at sådan underretning den 29. marts s.å. er modtaget fra  

 samtlige deltagere i Den nordatlantiske Traktat, og at aftalen derefter i  

 overensstemmele med aftalens artikel VI, stk. 1, er trådt i kraft den 29.  

 marts 1956.
 Udenrigsministeriet, den 18. juli 1956.
 Ernst Christiansen.
