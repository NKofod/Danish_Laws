 Vejledning om samvær i udlandet, barnets pas mv.
1. Indledning Samvær efter en dansk  

 samværsafgørelse kan umiddelbart kun udøves i Danmark og de øvrige nordiske  

 lande.
Samværet kan kun udøves i andre lande, hvis forældrene aftaler det,  

 eller hvis statsamtet  efter ansøgning  træffer afgørelse herom.
2. Afgørelser om  

 samvær i udlandet Afgørelser om samvær i  

 udlandet  uden for de nordiske lande  træffes efter følgende  

 retningslinier.
 En afgørelse om samvær i  

 udlandet indeholder 2 elementer:
 1)  

 	  

 Først skal statsamtet tage stilling til, om samværsforælderen  

 overhovedet skal have mulighed for at lade samværet foregå i udlandet.
 2)  

 	  

 Hvis samværet skal kunne foregå i udlandet, skal statsamtet tage  

 stilling til, i hvilke lande eller områder samværet skal kunne foregå, og om  

 der skal være tale om et enkeltstående samvær eller en generel mulighed for  

 at  

 lade samværet foregå i de omhandlede lande eller områder.
I relation til pkt. 1  

 bemærkes, at det er en naturlig del af familielivet at rejse til andre lande.  

 Dette gælder også for børn, der er omfattet af en samværsafgørelse eller  

 -aftale.
Det må derfor normalt anses for bedst for barnet at kunne tage med  

 samværsforælderen på ferie eller familiebesøg i andre lande.
 Statsamtet bør derfor som  

 udgangspunkt imødekomme en ansøgning om at kunne lade samværet foregå i  

 udlandet, medmindre hensynet til barnet taler for at afslå dette.
Der lægges herved bl.a. vægt  

 på barnets alder, om barnet tidligere har været på samvær i udlandet, om  

 samværsforælderen bor i udlandet, om samværsforælderen i øvrigt har  

 tilknytning  

 til udlandet (familie e.lign.), eller om barnet i øvrigt er vant til at rejse  

 til andre lande.
I vurderingen indgår også oplysninger om forholdet mellem  

 forældrene, samværsforælderens tilknytning til Danmark samt omfanget af det  

 øvrige samvær.
 Hvis  

 der er risiko for, at samværsforælderen vil bortføre barnet, fastsættes der  

 aldrig samvær i udlandet.
 Når  

 det konstateres, at der ikke er noget til hinder for at lade samværet foregå  

 i  

 udlandet, skal der tages stilling til, i hvilke nærmere angivne lande eller  

 områder samværet kan foregå, jf. pkt. 2.
 Ved  

 denne vurdering tages der udgangspunkt i ønskerne om og behovet for, at  

 samværet kan foregå i udlandet.
Muligheden  

 for at lade samvær foregå i udlandet kan udformes på forskellige måder, alt  

 efter barnets og forældrenes situation.
Som eksempler kan nævnes:
   

 	  

 Generelt samvær i bestemte lande i Europa.
   

 	  

 Generelt samvær i bestemte lande i Europa samt i bestemte lande  

 uden for Europa (f.eks. sædvanlige feriemål).
   

 	  

 Generelt samvær i alle lande  eventuelt med undtagelse af  

 nærmere angivne lande.
   

 	  

 Samvær i et bestemt land på et bestemt tidspunkt eller inden for  

 et bestemt tidsrum.
 Der  

 er ikke tale om en udtømmende opregning.
 Ved  

 afgørelsen af omfanget af samvær i udlandet  herunder i hvilke lande  

 samværet  

 kan foregå  lægges der bl.a. vægt på følgende:
   

 	  

 Barnets hidtidige tilknytning til de pågældende lande, herunder  

 om barnet har været vant til at rejse til disse eller tilsvarende lande.
   

 	  

 Om der er fastsat væsentligt mere samvær end sædvanligt.
   

 	  

 Om samværsforælderen eller andre nære familiemedlemmer stammer  

 fra de pågældende lande eller bor/opholder sig der.
   

 	  

 Om barnet kun har en spinkel kontakt med samværsforælderen.
   

 	  

 Samværsforælderens evne til at tage sig forsvarligt af barnet  

 under udenlandsopholdet.
 Dette betyder ikke, at det  

 er en betingelse for at fastsætte samvær i et bestemt land, at barnet f.eks.  

 har været vant til at rejse til det pågældende land, men hvis der er tvivl  

 om,  

 hvorvidt samværet i udlandet skal omfatte et bestemt land, kan der bl.a.  

 tages  

 hensyn til barnets hidtidige tilknytning til landet.
 Det vil også kunne indgå i  

 vurderingen, om der er særlige foranstaltninger i forbindelse med rejsen,  

 f.eks. hvis barnet skal vaccineres eller indtage malariapiller e.lign., der  

 kan  

 gøre samvær i det pågældende land betænkeligt.
Det er ikke muligt at  

 opregne hvilke lande, der som udgangspunkt er uegnede til at danne rammen om  

 et  

 samvær.
Det afgøres ud fra ovennævnte hensyn, om det må stride mod barnets  

 interesser, at samværet foregår i et bestemt land.
 Hvis samværsforælderen skal  

 have generel mulighed for samvær i udlandet, bør det overvejes at  

 differentiere  

 adgangen hertil ud fra barnets alder, således at mulighederne for at tage  

 barnet med til udlandet øges i takt med barnets alder.
 Afgørelser  

 eller aftaler om samvær, der giver samværsforælderen mulighed for at tage  

 barnet med til udlandet, bør som udgangspunkt betinges af et vilkår om, at  

 samværsforælderen senest en uge - ved rejser uden for EU senest 2 uger -  

 inden  

 rejsens start skal give bopælsforælderen sædvanlige oplysninger om rejsen,  

 herunder rejsemål, transportform, eventuel kontaktadresse m.v.
 Samvær i udlandet kan efter  

 en konkret vurdering begrænses eller ophæves, hvis f.eks.:
   

 	  

 En konkret rejse ikke er til barnets bedste, f.eks. hvis rejsen  

 går til et land, som Udenrigsministeriet fraråder at rejse til, eller hvis  

 transporten eller udlandsopholdet vil være uhensigtsmæssigt for barnet.
   

 	  

 Der er begrundet tvivl om, hvorvidt samværsforælderen vil være i  

 stand til at tage sig forsvarligt af barnet under udenlandsopholdet.
   

 	  

 Der er en aktuel bortførelsesrisiko.
Orientering om samvær i  

 udlandet i Skarrildhus-beretningen 1999, pkt.
D.1. (side 39-42) er herefter  

 bortfaldet.
3. Behandlingen af  

 sager om samvær i udlandet Ved førstegangsfastsættelse  

 af samvær bør statsamtet vejlede forældrene om, at samværet som udgangspunkt  

 alene kan udøves i Danmark og de øvrige nordiske lande, men at de kan aftale,  

 at samværet  i nærmere fastlagt omfang  kan udøves i udlandet,  

 eller at statsamtet  

 efter ansøgning kan træffe afgørelse om samvær i udlandet.
 Statsamtet bør i den  

 forbindelse vejlede forældrene om, at en konkret ansøgning om samvær i  

 udlandet  

 bør fremsættes i så god tid som muligt inden, den planlagte ferie skal  

 starte.
For at fremtidssikre  

 samværsafgørelser bør statsamtet overveje  efter aftale med ansøgeren  

  at  

 omforme konkrete ansøgninger om konkret samvær i udlandet til ansøgninger om  

 generelt samvær i bestemte lande, jf. ovenfor.
På den måde undgår  

 samværsforælderen at skulle indsende konkrete ansøgninger om samvær i  

 udlandet.
 I relation til det skærpede  

 ændringskriterium i samværssager bemærkes, at sager om samvær i udlandet skal  

 behandles efter de retningslinier, der fremgår af  

 Vejledning om behandling af samværssager af 27.  

 september 2004,  

 jf. især pkt. 1.3. om feriesamvær.
4. Barnets pas Reglerne om pas til børn er  

 blevet ændret pr. 1. oktober 2004, jf. bekendtgørelse nr. 958 af 21.  

 september  

 2004 om pas m.v.
Efter de nye regler skal  

 børn have et selvstændigt pas, og de kan derfor ikke som hidtil optages i  

 forældres eller andre voksnes pas.
Børn, der er indskrevet i pas før den 1.  

 oktober 2004, kan dog fortsat rejse med deres forældre eller andre voksne,  

 hvis  

 pas de er indskrevet i, indtil disse pas udløber.
Efter pasbekendtgørelsens §  

 17, stk. 1, kræves der samtykke fra forældremyndighedens indehaver til, at et  

 barn under 18 år får sit eget pas.
Er der fælles forældremyndighed, kræves  

 samtykke fra begge forældremyndighedsindehavere.
Forældremyndighedens  

 indehaver(e)  

 kan således nægte at give samtykke til, at barnet får sit eget pas.
Politimesteren  

 (politidirektøren) kan dog efter pasbekendtgørelsens § 17, stk. 3, bestemme,  

 at  

 et barn - uden samtykke - kan få udstedt sit eget pas.
En sådan tilladelse  

 gives kun, når ganske særlige grunde taler derfor.
Der henvises til den  

 gennemgang af praksis herom, der findes i T:FA 2003 s. 243 ff. samt  

 Nyhedsbrev  

 nr. 21 s. 6 ff.
 Forarbejderne til pasloven  

 (L198 af 27. marts 2003) indeholder følgende:
