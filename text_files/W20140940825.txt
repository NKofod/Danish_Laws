Pressenævnets kendelse i sag nr. 14-70-00663 Resumé Politirapporten.nu skrev artiklen 20-årig sigtet for hashhandel.
En mand klagede over, at rusmidlet hash bliver betegnet som narko, men da han ikke selv er omtalt i artiklen, har Pressenævnet afvist at behandle klagen.
 Pressenævnets formand udtaler:
 Politirapporten.nu har ved e-mail af 17. april 2012 anmeldt hjemmesiden til Pressenævnet efter medieansvarsloven § 8, stk. 1, jf. § 1, nr. 3. Hjemmesiden er derved underlagt Pressenævnets kompetence.
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
 Da [Klager] efter det oplyste ikke selv er direkte eller indirekte nævnt i artiklen, har han ikke en sådan interesse, at der er grundlag for at behandle klagen.
 Klagen afvises herefter, jf. medieansvarsloven § 43, stk. 2, nr. 2.
 [Klager] har klaget til pressenævnet over artiklen 20-årig sigtet for hashhandel bragt på politirapporten.nu den 6. juni 2014, idet han mener, at god presseskik er tilsidesat.
[Klager] har til støtte for klagen bl.a. anført, at politirapporten.nu har bragt forkert information.
Hash og skunk betegnes flere gange som narko i artiklen, men er rusmidler.
[Klager] er ikke omtalt ved navn i artiklen, men en 20-årig person omtales i artiklen.
Pressenævnet har derfor ved e-mail af 11. juni 2014 anmodet [Klager] om at oplyse, om han er den 20-årige. [Klager] har ikke besvaret Pressenævnets anmodning.
 Pressenævnets formand udtaler:
 Politirapporten.nu har ved e-mail af 17. april 2012 anmeldt hjemmesiden til Pressenævnet efter medieansvarsloven § 8, stk. 1, jf. § 1, nr. 3. Hjemmesiden er derved underlagt Pressenævnets kompetence.
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
 Da [Klager] efter det oplyste ikke selv er direkte eller indirekte nævnt i artiklen, har han ikke en sådan interesse, at der er grundlag for at behandle klagen.
 Klagen afvises herefter, jf. medieansvarsloven § 43, stk. 2, nr. 2.
