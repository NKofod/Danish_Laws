Annullation  

 af efterlønsbevis - medlemsanciennietet Ankenævnet har behandlet Deres klage på møde den 19. februar  

 2004.
Nævnet traf denne A F G Ø R E L S E De har ikke til ret efterløn på grundlag af  

 efterlønsbevis af 6. juni 2002 med virkning fra den 16. januar 2002.
 Ankenævnet lægger ved afgørelsen til grund, at De blev optaget som  

 nyt medlem i ... den 5. september 1994 med overflytning til ... den 19.  

 januar  

 1998, og at De havde et medlemskab i islandsk a-kasse fra den 16. januar 1992  

 til den 4. september 1994.
 De opfylder ikke betingelser for ret til efterløn inden Deres 67.  

 år, da De ikke har et uafbrudt medlemskab fra den 31. marts 1992, jf.  

 arbejdsløshedsforsikringslovens § 74 a, stk. 2, idet man ikke kan  

 medregne Deres islandske medlemsperiode, da De ikke i mindst 1 år forud for  

 forsikringsperioden i Island havde været forsikret i en dansk a-kasse.
 De opfylder heller ikke kravet om en medlemskabspriode på 20 år  

 inden for de sidste 25 år, jf. arbejdsløshedsforsikringslovens § 74 a,  

 stk. 3.
 Der er ikke mulighed for at dispensere fra manglende opfyldelse af  

 anciennintetskravene, idet dispensationsreglen i  

 arbejdsløshedsforiskringslovens  

 § 74 a, stk. 4, kun vedrører dispensation fra manglende opfyldelse  

 af  

 uafbrudthedskravet.
Efterlønsbeviset er et dokument, som orienterer medlemmet om  

 garanti for ret til efterløn uanset rådighed, og ret til efterløn på grundlag  

 af mindst det beregningsgrundlag, som medlemmet havde på det tidspunkt hvor  

 efterlønsbeviset fik virkning.
Herudover er efterlønsbeviset en kasses  

 afgørelse om ret til efterløn.
Efterlønsbeviset lider af en retlig væsentlig indholdsmangel og  

 dette medfører efter den forvaltningsretlige teori som udgangspunkt at  

 efterlønsbeviset er ugyldigt.
Efterlønsbeviset kan dog opretholdes, hvis der  

 foreligger særlige omstændigheder, der kan føre til, at  

 efterlønsbeviset/afgørelsen opretholdes som gyldig.
Dette skal vurderes under  

 hensyntagen til, om der er tale om en begunstigende forvaltningsakt,  

 medlemmets  

 god tro, fejlens grovhed og hvilket indrettelseshensyn, der er at tage til  

 medlemmet.
 Ved vurderingen af om efterlønsbeviset kan opretholdes efter sit  

 indhold på trods af fejlen, lægger ankenævnet vægt på, at kassen konstaterede  

 fejlen ved brev af 3. september 2002, hvor De fik meddelelse om, at der var  

 opstået tvivl om Deres ret til efterlønsbevis, samt at De den 18. november  

 2002  

 fik meddelelse om, at De ikke havde ret til efterlønsbevis, fordi De ikke  

 opfyldte  

 kravene for ret til efterløn.
 Endvidere lægger ankenævnet vægt på, at kassen ved at udstede  

 efterlønsbevis til Dem, selv om De ikke opfylder kravet om 10 års uafbrudt  

 medlemsskab  

 fra den 31. marts 1992 til mindst Deres fyldte 60. år, har begået så grov en  

 fejl, at der ikke er grundlag for at opretholde efterlønsbeviset som gyldigt.
 Hvis De herefter mener, at De har lidt et tab på grund af  

 a-kassens fejl, må ankenævnet henvise Dem til at rejse sag herom ved de  

 almindelige domstole.
 Der henvises til arbejdsløshedsforsikringslovens § 74 a,  

 stk. 2 - 4, § 74 b, stk. 1, jf. lovbekendtgørelse nr. 603 af  

 25.. juni 2001, og § 4, stk. 2, i Arbejdsdirektoratets  

 bekendtgørelse  

 nr. 404 af 18. maj 2001om ret til efterløn for medlemmer, der har haft  

 forsikrings- eller beskæftigelsesperioder i udlandet, i Grønland eller på  

 Færøerne.
 Ankenævnet tiltræder herefter direktoratets afgørelse af 17.  

 september 2003.
På ankenævnets vegne De kan læse om afgørelsens faktiske og retlige grundlag  

 på de følgende sider.
 Kopi til:
Arbejdsdirektoratet 1. Sagsforløb Arbejdsdirektoratet fremstillede sagen på denne måde:
  Det fremgår af sagen, at De fyldte 60 år den 7. juni 1999.
I brev af 3. september 2002 har Deres lokale a-kasse henvendt sig  

 skriftligt til Dem med oplysning om, at De er udtaget til intern  

 stikprøvekontrol.
Ved gennemgangen af Deres papirer er der opstået tvivl om,  

 hvorvidt De har ret til efterlønsbevis/efterløn.
 Afdelingen vil samtidig gerne have oplyst, om De har været medlem  

 af en dansk a-kasse umiddelbart før Deres islandske medlemskab fra den 16.  

 januar  

 1992 og i bekræftende fald, hvor og i hvilken periode.
 Sagen er overgivet til hovedforbundet.
 Samme dato beder afdelingen hovedledelsen om at undersøge, om De  

 har ret til efterløn.
 Ved brev af 5. september 2002 orienterer afdelingen hovedledelsen  

 om, at De har været i afdelingen og afgivet følgende oplysninger:
  

 	  

 Som 18-årig rejste  

 De til Island og var senere i Danmark i en periode og arbejdede fra 1. januar  

 1961 til april 1962 som hjemmehjælper ansat i Hvidvore kommune.
De har  

 desuden  

 også været ansat på en systue i Hvidovre i ca. 2 måneder, men De erindrer  

 ikke,  

 om De var medlem af en a-kasse på daværende tidspunkt.
   

 	  

 Tilbage i Island var  

 De selvstændig, men der findes ingen a-kasse for selvstændige  

 erhvervsdrivende  

 i Island, og fra 1987 arbejdede De som lønmodtager og blev fastansat fra  

 september 1989 og blev derpå optaget i en a-kasse.
 I telefonnotat af 13. september 2002 fremgår det, således at en  

 sagsbehandler i hovedledelsen har kontaktet afdelingen telefonisk, idet  

 vedkommende  

 ikke kunne »finde hoved og hale« i medlemsperioderne fra ... og har i den  

 forbindelse anmodet ... om at redegøre, hvilken periode De har været medlem  

 hos  

 dem, og om De evt. arbejdede i Island for en dansk arbejdsgiver.  

 Sagsbehandleren har også noteret, at det skal undersøges, hvorvidt De har 1  

 års  

 medlemskab af en dansk a-kasse umiddelbart før, De rejste til Island.
 Hovedledelsen rykker afdelingen med brev af 30. september 2002.  

 Hovedledelsen henviser til ovennævnte telefonnotat af 13. september 2002.
 Den 2. oktober 2002 har afdelingen rykket ... for svar på  

 anmodning om en ny blanket (AR 287).
 Den 25. oktober 2002 har afdelingen sendt en rykker ang. blanket  

 AR 287.
 Med brev af 28. oktober 2002 har ... besvaret afdelingens rykker  

 af den 25. oktober 2002.
 ... fremfører bl.a., at De er indmeldt hos ... fra den 5.  

 september 1994 og fraflyttet med sidste dag den 18. januar 1998, jf. blanket  

 AR  

 287 dateret den 7. juni 2002. ... fremhæver, at Deres første danske  

 forsikringsperiode var hos dem.
 Med hensyn til medlemsperioder i Island, har ... registreret et  

 indmeldelsestidspunkt som værende den 16. januar 1992 ud fra blanket E 301,  

 som... har modtaget i forbindelse med Deres optagelse i kassen i 1994.  

 Blanketten  

 er underskrevet den 20. september 1994, så datoerne i rubrik 3.1 er ikke  

 korrekte. ... har bedt om en ny blanket E 301 fra Island, som de på daværende  

 tidspunkt ikke har modtaget. ... videresender den udfyldte blanket til  

 afdelingen,  

 når de modtager den.
I brev af 5. november 2002 bekræfter afdelingen, at den har  

 modtaget en ny blanket E 301 den 4. november 2002, men de gør opmærksom på,  

 at  

 det var en ny blanket AR 287, afdelingen bad om.
Afdelingen har derfor  

 anmodet... om at fremsende den ønskede blanket snarest muligt.
 I notat af 7. november 2002 fra hovedledelsen er Deres  

 medlemsperioder opgjort og det bliver konkluderet, at da De ikke har været  

 medlem af en a-kasse umiddelbart før overflytning til Island, skal De opfylde  

 20 år inden for 25 år ved overgang til efterløn, da De er nyindmeldt den 5.  

 september 1994, og at afdelingen skal træffe en afgørelse til Dem herom.
 Medlemsperioderne er opgjort på følgende måde:
Perioder i Danmark 01.01.61 - april 1962 (Perioden kan ikke bruges) Perioder i Island 01.01.89 - 28.02.90 (... har rekvireret ny AR 301) Perioder i Island 01.01.92 - 31.08.94 Perioder i ...
05.09.94 - 18.01.98 (Ny AR 287 fra ...) Periode i ...
19.01.98 - På baggrund af de forkerte oplysninger ... i første  

 omgang er kommet med, har afdelingen indtastet, at De er nyindmeldt pr. 16.  

 januar 1992, hvor De kunne have opfyldt kravet om 10 års medlemskab inden for  

 de seneste 15 år.
... har derfor oplyst enslydende perioder i en dansk a-kasse  

 og i  

 Island.
Begrundelsen for afdelingens udstedelse af efterlønsbevis er »faldet  

 til jorden«.
 I brev af 18. november 2002 henviser Deres afdeling til a-kassens  

 tidligere brev af 3. september 2002 om, at der var opstået tvivl om Deres ret  

 til efterlønsbevis/efterløn.
 I forlængelse heraf træffer a-kassen således afgørelse om, at  

 efter de nye oplysninger om Deres medlemskab, har De ikke ret til  

 efterlønsbevis/efterløn.
 Den 4. december 2002 har De sendt en foreløbig klage, hvori De  

 oplyser, at der kommer nærmere oplysninger senere.
 A-kassen kvitterer med brev af 5. december 2002 om, at de har  

 modtaget Deres foreløbige klage, men at de ikke foretager sig yderligere i  

 sagen, før de har hørt fra Dem igen.
Med brev af 19. december 2002 fremsender De således den ventede  

 klage.
I klagen anfører De bl.a., at De finder det fuldstændig urimeligt, at  

 De  

 ikke kan få efterløn.
Der er udstedt efterlønsbevis, og De har siden Deres  

 tilbagekomst  

 til Danmark haft en forventning om at kunne gå på efterløn.
 Fra ... har De ved ankomsten til Danmark overført Deres a-kasse  

 anciennitet fra Island, hvor De blev meldt ind i september 1989. De oplyste  

 Dem  

 om dengang, at De ville kunne gå på efterløn i 2002, når De havde været  

 medlem  

 af en a-kasse i 10 år regnet fra 1992.
 Den 6. juni 2002 får De tilsendt et efterlønsbevis gældende pr. den  

 16. januar 2002.
 Dernæst bliver De udtaget til en intern stikprøvekontrol, som  

 stiller tvivl om Deres ret til efterløn, hvorfor De nu har fået frataget  

 retten  

 til at gå på efterløn.
 De finder det dybt urimeligt og spørger undrende, hvad  

 konsekvensen ville have været, hvis De allerede var gået på efterløn.
 Det er Deres opfattelse, at ... må påtage sig lidt af skylden og  

 De fremhæver, at De finder det uretfærdigt, at De skal betale for begge  

 a-kassers fejltagelser.
 I brev af 7. januar 2003 har hovedledelsen gennemgået sagen og er  

 enig med Deres afdeling i, at De ikke har ret til at overgå til efterløn  

 mellem  

 Deres fyldte 60. år og 67. år.
 Begrundelsen herfor er, at De er nyindmeldt i en dansk a-kasse  

 (...) den 5. september 1994, og at De fylder 67 år den 7. juni 2006.
For at kunne få ret til efterløn er det en betingelse, at De har  

 været uafbrudt medlem af en dansk a-kasse i 20 år inden for 25 år før  

 overgangen til efterløn.
Betingelserne for at kunne medtælle medlemsperioder  

 fra udlandet er, at De umiddelbart før udrejse, har været medlem af en dansk  

 a-kasse.
 I brev af 22. januar 2003 anker De a-kassens afgørelse af den 7.  

 januar 2003.
De anfører, at anken er begrundet i, at De finder det dybt  

 urimeligt, at man fra ...'s side ikke påtager sig det ansvar, over for Dem  

 som  

 medlem, at holde Dem skadesløs og lade Dem gå på efterløn.
De har fået  

 tilsendt  

 Deres efterlønsbevis, og De vil gerne vide, hvad a-kassen havde gjort, hvis  

 De  

 havde valgt at gå på efterløn dengang i stedet for at vente.
De oplyser videre, at De nok havde været nødt til at søge efterløn  

 inden for en kort periode, idet De netop har fået konstateret brystkræft,  

 hvorfor De i slutningen af januar måned skulle opereres.
Dermed står De ikke  

 til rådighed for arbejdsmarkedet, hvis De skulle ønske at stoppe med Deres  

 arbejde eller blive opsagt på grund af sygdom.
 De henviser til en dom i Østre Landsret i efteråret 2002, hvor ...  

 blev idømt at betale op til den høje takst på grund af, at ... havde vejledt  

 et  

 medlem forkert.
 Afslutningsvist håber De, at der er retfærdighed til, således at  

 De kan få den efterløn, De reelt er blevet lovet.
 Deres a-kasse har med brev af 23. januar 2003 indstillet til  

 direktoratet, at De bliver stillet som om, at De har ret til efterløn, som  

 det  

 fremgår af efterlønsbeviset.
 Den 26. maj 2003 rykker a-kassen direktoratet for afgørelse i  

 sagen.
Den 23. juni 2003 rykker a-kassen direktoratet for afgørelse i  

 sagen.
Direktoratet havde tilsyneladende ikke modtaget sagen elektronisk i  

 første omgang, hvorfor a-kassen fremsendte den igen.
A-kassen anmoder om  

 oplysning  

 om, hvornår sagen forventes færdigbehandlet.
 Den 11. august 2003 har direktoratet rettet henvendelse til ...,  

 Århus, med henblik på at få tilsendt diverse korrespondance i sagen mellem  

 ...,  

 Århus og Dem.
 Sekretariatet er enig i fremstillingen.
2.  

 Arbejdsdirektoratets afgørelse Direktoratet traf den 17. september 2003 denne  

 afgørelse:
  De opfylder ikke betingelserne for at kunne medregne Deres  

 forsikringsperiode i Island til opfyldelse af anciennitetskravet for ret til  

 efterløn.
 De opfylder dermed ikke kravet om medlemsanciennitet for ret til  

 efterløn i perioden fra Deres 60. år til Deres 67. år.
 A-kassen skal derfor tilbagebetale Deres efterlønsbidrag.
Begrundelse Retten til efterløn er bl.a. betinget af, at et medlem  

 opfylder et krav om medlemsanciennitet for ret til efterløn, jf. lovens  

 § 75 b, stk. 1 og 2, i lov om arbejdsløshedsforsikring m.v., jf.  

 lovbekendtgørelse nr. 708 af 13. august 2003. Som hovedregel skal dette krav  

 opfyldes ved medlemskab af en anerkendt a-kasse i Danmark.
 Forsikringsperioder i udlandet kan dog undtagelsesvis regnes med  

 til opfyldelse af anciennitetskravet.
 Reglerne om hvilke forsikringsperioder fra udlandet mv., der kan  

 medregnes til anciennitetskravet for ret til efterløn, fremgår af dagældende  

 bekendtgørelse  

 nr. 404 af 18. maj 2001 (nu nr. 1203 af 18. december 2002) om ret til  

 efterløn  

 for medlemmer, der har haft forsikrings- eller beskæftigelsesperioder i  

 udlandet, i Grønland eller på Færøerne.
 Det fremgår af § 4, stk. 2, i bekendtgørelsen, at  

 forsikringsperioder  

 i et andet EØS-land kan medregnes, hvis medlemmet har været medlem af en  

 dansk  

 a-kasse i mindst 1 år lige før forsikringsperioden i EØS-landet samtidig med,  

 at medlemmet har haft bopæl og ophold i Danmark.
 De har været omfattet af den islandske arbejdsløshedsforsikring  

 fra 16. januar 1992 til 20. august 1994.
 De blev indmeldt i en dansk a-kasse første gang den 5. september  

 1994.
 Inden udrejsen til Island har De således ikke været medlem af en  

 dansk a-kasse, hvorfor De ikke opfylder betingelserne for at medregne  

 forsikringsperioden i Island til opfyldelse af anciennitetskravet for ret til  

 efterløn, jf. § 4, stk. 2, i bekendtgørelsen.
**** Hovedreglen for anciennitetskravet efter § 75 b er,  

 at medlemmet har været medlem af en a-kasse i mindst 20 år inden for 25 år,  

 jf.  

 lovens § 75 b, stk. 1 og 2.
 I lovens § 75 b, stk. 1 og 2, er der dog fastsat visse  

 undtagelser til § 75 b, stk. 1.
For medlemmer født før den 1. marts 1952 kan kravet om medlemskab  

 således opfyldes ved uafbrudt medlemskab fra den 31. marts 1992 til mindst  

 det  

 fyldte 60. år.
Medlemsperioden skal dog udgøre 10 år inden for de sidste 15  

 år.
 De er aldersmæssigt omfattet af denne bestemmelse, men De opfylder  

 ikke kravet om uafbrudt medlemskab fra den 31. marts 1992.
 Ifølge direktoratets beregning vil De på Deres 67. års dag alene  

 have en medlemsanciennitet på ca. 11 år og 9 måneder af en a-kasse, idet De  

 ikke kan medregne Deres forsikringsperiode i Island.
 De opfylder dermed ikke kravene om medlemsanciennitet for ret til  

 efterløn i perioden fra De fylder 60 år til De fylder 67 år.
 Der er ikke hjemmel i loven til at dispensere for manglende  

 anciennitet.
**** Ifølge lovens § 75 b, stk. 3, har direktoratet  

 alene hjemmel til at dispensere for afbrydelser i medlemskabet og indbetaling  

 af  

 efterlønsbidrag ved afgørelsen af, om kravene i § 75 b, stk. 1 og  

 2,  

 er opfyldt.
Der er derimod ikke hjemmel i loven til at dispensere for  

 manglende  

 medlemskab.
 De kan ikke få en dispensation for afbrydelsen i Deres medlemskab.  

 Det skyldes, at De ikke har været medlem af en a-kasse før den 5. september  

 1994, og at der således ikke er tale om en afbrydelse i Deres medlemskab.
Direktoratet har mulighed for, som regeludstedende myndighed, at  

 dispensere for egne regler, selv om der ikke er fastsat en særlig hjemmel, og  

 det ikke strider imod loven.
Som udgangspunkt gives en dispensation kun i en  

 situation, der ikke kunne forudses ved udarbejdelsen af reglerne, og hvor  

 anvendelsen af reglerne giver et helt andet resultat end det, der var  

 formålet  

 med bestemmelsen.
De har i Deres klage særligt gjort gældende, at De finder det dybt  

 urimeligt, at man fra ...'s side ikke påtager sig det ansvar over for Dem som  

 medlem, at holde Dem skadesløs og lade Dem gå på efterløn.
De fremhæver, at  

 De  

 har fået tilsendt et efterlønsbevis, og De ville gerne vide, hvad man havde  

 gjort, hvis De havde valgt at gå på efterløn dengang i stedet for at vente.
De håber, at der er retfærdighed til, således at De kan få den  

 efterløn, De reelt er blevet lovet, og at det for Dem er underordnet, hvem  

 der  

 skal betale den.
De afslutter Deres klagebrev med, at De er blevet vejledt  

 forkert,  

 og at De derfor har ret til efterløn.
*** Direktoratet skal  

 bemærke, at De uanset a-kassens vejledning ikke kan få en bedre retsstilling,  

 end loven foreskriver.
Hvis De mener at have lidt et tab som følge af  

 mangelfuld eller fejlagtig vejledning fra a-kassen, herunder om Deres  

 tidligere  

 a-kasse har handlet ansvarspådragende, må direktoratet henvise til, at De må  

 anlægge sag herom ved de almindelige domstole  

 .
3. Klagen til  

 ankenævnet De har den 10. oktober 2003 anført, at De finder det dybt  

 urimeligt at man fratager Dem Deres efterlønsbevis.
De har betalt til  

 efterlønnen og har hele tiden haft en forventning om at kunne gå på efterløn  

 når De blev 60 år.
Dette har man både i ... og ... stillet Dem i udsigt.
 De har henvist til, at god forvaltningsskik bør medføre, at De får  

 ret til Deres efterløn.
 De mener ikke, at det kan være rigtigt at De skulle være nødt til  

 at gå til domstolene for at blive retfærdigt behandlet.
 Endvidere undrer De Dem over, at direktoratet ikke har svaret på  

 Deres spørgsmål om, hvordan sagen ville have stillet sig, hvis De var gået på  

 efterløn, da De fik efterlønsbeviset.
4.  

 Arbejdsdirektoratets bemærkninger til klagen Direktoratet har den 15. oktober 2003 fastholdt den  

 trufne afgørelse og har henvist til at De fortsat ikke opfylder betingelserne  

 for at kunne medregne Deres forsikringsperiode i Island til opfyldelse af  

 anciennitetskravet for ret til efterløn og at De dermed ikke opfylder kravet  

 om  

 medlemsanciennitet for ret il efterløn.
 Direktoratet finder ikke at der foreligger en situation, som ikke  

 kunne forudses ved udarbejdelsen af reglerne, og hvor anvendelsen af reglerne  

 giver et helt andet resultat end det der var formålet med bestemmelsen.
 Direktoratet har herved henvist til, at reglerne er fastsat for at  

 sikre, at kun medlemmer der tidligere har haft en tilknytning til det danske  

 arbejdsmarked og dansk a-kasse kan medregne forsikringsperiode.
Med hensyn til Deres spørgsmål om, hvordan sagen ville have  

 stillet sig hvis De var gået på efterløn, har direktoratet oplyst, at kassen  

 ville have udbetalt efterløn med urette, og kassen skulle have truffet  

 afgørelse om ansvaret for fejludbetalingen.
Hvis kassen var ansvarlig for  

 fejludbetalingen alen skulle De ikke tilbagebetale efterløn.
5. Nyt efter  

 klagen Intet nyt fremkommet.
6. Regler Lov om arbejdsløshedsforsikring m.v., jf.  

 lovbekendtgørelse nr. 603 af 25. juni 2001:
§ 75 b.  

  

 Ret til efterløn har medlemmer af anerkendte arbejdsløshedskasser, 1)  

 	  

 som er fyldt 60 år, 2)  

 	  

 som har været medlem  

 i 20 år inden for de sidste 25 år, jf. dog stk. 2, 3)  

 	  

 som opfylder  

 betingelserne for ret til dagpenge, og 4)  

 	  

 som har bopæl her i  

 riget eller i et andet EØS-land.
Stk. 2.  

  

 Medlemmer,  

 der er født før den 1. marts 1952, kan tillige opfylde kravet om medlemskab,  

 jf. stk. 1, nr. 2, ved uafbrudt medlemskab fra 31. marts 1992 til mindst  

 det fyldte 60. år.
Medlemsperioden skal dog udgøre 10 år inden for de sidste  

 15  

 år.
Stk. 3.  

  

 Direktøren  

 for Arbejdsdirektoratet kan undtagelsesvis tillade, at der ses bort fra  

 afbrydelser  

 i medlemskabet ved afgørelsen af, om kravet i stk. 2, 1. pkt., er  

 opfyldt.  

 Tilladelsen kan gøres betinget af, at medlemmet indbetaler bidrag til  

 arbejdsløshedsforsikringen for den pågældende periode.
Direktøren for  

 Arbejdsdirektoratet fastsæter efter forhandling med Landsarbejdsrådet nærmere  

 regler herom.
Arbejdsdirektoratet  

 bekendtgørelse nr. 404 af 18. maj 2001 om ret til efterløn for medlemmer, der  

 har haft forsikrings- eller beskæftigelsesperioder i udlandet, i Grønland  

 eller  

 på Færøerne (nu bekendtgørelse nr. 1203 af 18. december 2002) § 4.  

  

 Et  

 medlem kan medregne forsikringsperioder fra et andet EØS-land med op til  

 halvdelen af den nødvendige forsikringsperiode for ret til efterløn, hvis  

 betingelserne i stk. 2-3 er opfyldt, jf. dog § 6.
Stk. 2.  

  

 Medlemmet  

 skal have været medlemmet af en dansk a-kasse i mindst 1 år lige før  

 forsikringsperioden i EØS-landet smtidig med, at medlemet har haft bopæl og  

 ophold i Danmark.
Hvis medlemmet udrejste, men i en periode var omfattet af  

 dansk lovgivning om social sikring, og derfor var forsikret i en dansk  

 a-kasse,  

 skal 1 års kravet være opfyldt lige før udrejsen.
Arbejdsdirektoratets  

 bekendtgørelse nr. 513 af 7. juni 2001 om betaling af medlems- og  

 efterlønsbidrag  

 til en a-kasse § 21.  

  

 Har  

 a-kassen truffet afgørelse om, at man ikke kan opnå ret til efterløn, jf.  

 § 5 i lov nr. 446 af 7. juni 2001, skal den tilbagebetale  

 efterlønsbidraget  

 kontant.
 Stk. 2.  

  

 Det beløb,  

 der skal betales tilbage, jf. stk. 1, skal opgøres efter lovens  

 § 77  

 a, stk. 5 og 7.
 Stk. 3.  

  

 Tilbagebetaling sker efter fradrag af en afgift på 30%.
 Stk. 4.  

  

 Skylder man  

 en a-kasse penge, skal den a-kasse, der tilbagebetaler beløbet kontant,  

 modregne gælden, efter at der er foretaget fradrag for skat eller afgift.
 Stk. 5.  

  

 Klager man  

 over a-kassens afgørelse, kan man først få beløbet udbetalt, når  

 Arbejdsdirektoratet  

 eller Arbejdsmarkedets Ankenævn har truffet afgørelse om, at man ikke kan  

 opnå  

 ret til efterløn.
