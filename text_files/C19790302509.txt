 Under dags dato har man tilskrevet Specialarbejdernes Arbejdsløshedskasse  

 således:
 »Ved skrivelse af 18. januar 1979 har kassen rejst spørgsmål om,  

 hvorvidt medlemmer, der udfører hverv som vicevært ved siden af  

 hovedbeskæftigelsen, ved overgang til efterløn skal have indtægten ved dette  

 hverv omregnet, eller om de pågældende dag for dag skal redegøre for omfanget  

 af beskæftigelsen.
 I denne anledning skal man meddele, at beskæftigelse som vicevært  

 betragtes som erhvervsarbejde ved opgørelse af den tilladte beskæftigelse  

 (200 timer) i efterlønsperioden, jfr. direktoratets cirkulære af 19. december  

 1978 (AK. cirkl.nr. 128/78).
 Indtægten herved skal derfor omregnes til et gennemsnitligt antal timer  

 ugentlig ved anvendelse af kassens omregningssats, jfr. afsnit II i nævnte  

 cirkulære.
 Ved opgørelse af indtægten medregnes værdien af eventuel embedsbolig.
 Såfremt et medlem har bierhverv som vicevært, hvortil er knyttet  

 embedsbolig, og som bevarer dette ved overgang til efterløn, kan det  

 godkendes, at medlemmet forbliver i efterlønsordningen, uanset at arbejdet  

 har et større omfang end 200 timer om året, dog forudsat at arbejdets omfang  

 ikke overstiger gennemsnitlig 14 timer om ugen.
Det er imidlertid i sådanne tilfælde en betingelse, at den del af den  

 samlede indtægt, der overstiger 200 timer, modregnes fuldt ud (dvs. krone for  

 krone) i efterlønnen.« Hvilket herved meddeles.
P.
D.
V.
E.
B.
V. Å.
Jensen kontorchef /Michael Toft fm.
