 Dette afsnit omhandler told- og skatteforvaltningens adgang til at  

 foretage eftersyn i medfør af lønsumsafgiftslovens §§ 14 og 15.
 I §§ 14 og 15 og opkrævningslovens § 5, er der fastsat regler for told-  

 og skatteforvaltningens kontrolvirksomhed, krav til virksomheder og andre  

 om at yde myndighederne den fornødne bistand i forbindelse hermed, samt  

 regler om efteropkrævning af lønsumsafgiftsbeløb mv.
 Lov om retssikkerhed ved forvaltningens anvendelse af tvangsindgreb og  

 oplysningspligter blev vedtaget af Folketinget den 9. juni 2004 - lov nr.  

 442 af 9. juni 2004 - og er trådt i kraft den 1. januar 2005 og  

 omfatter al offentlig forvaltning.
For told- og skatteforvaltningens vedkommende har loven konsekvenser  

 for kontrolarbejdet, idet den væsentligste del af told- og  

 skatteforvaltningens udgående kontrol er omfattet af lovens kapitel 1, §  

 1, stk. 1, hvorefter der som hovedregel skal ske skriftlig underretning af  

 den part, som tvangsindgrebet er rettet mod.
Loven indebærer endvidere, at  

 parten har ret til at fremkomme med indsigelser mod beslutningen om  

 tvangsindgrebet, og at told- og skatteforvaltningen har pligt til at  

 realitetsbehandle eventuelle indsigelser og - i givet fald - skriftligt at  

 begrunde, hvorfor indsigelsen ikke har ændret told- og  

 skatteforvaltningens beslutning.
 Loven betyder hverken en indskrænkning i eller en udvidelse af de  

 berørte myndigheders beføjelser til at foretage udgående kontrol  

 (tvangsindgreb), men fastsætter alene nogle regler for myndighedernes  

 adfærd i forbindelse med beslutningen om og gennemførelsen af et  

 tvangsindgreb mv., herunder hvordan en myndighed skal forholde sig, når  

 den før eller under et tvangsindgreb bliver opmærksom på strafbare forhold  

 og ved myndighedens anvendelse af oplysningspligter ved mistanke om  

 strafbare forhold (forbud mod selvinkriminering).
 Der henvises i øvrigt til Justitsministeriet vejledning til loven af  

 22.december 2004 (  

http://www.retsinfo.dk/).
H.1 Eftersyn i virksomhederne § 14, stk.  

 1 Told- og skatteforvaltningen har til opgave at sikre, at afgiften  

 bliver angivet og afregnet korrekt.
Til brug ved denne har kontrol er  

 told- og skatteforvaltningen - hvis det skønnes nødvendigt - berettiget  

 til at foretage eftersyn i lokaler, der benyttes af virksomhederne.
Der  

 kræves ikke retskendelse, men behørig legitimation.
I den forbindelse er  

 told- og skatteforvaltningen endvidere berettiget til at efterse  

 virksomhedernes varebeholdninger, forretningsbøger, øvrige  

 regnskabsmateriale samt korrespondance mv., uanset om disse oplysninger  

 opbevares på papir eller på edb-medier.
Privatboligen er beskyttet af grundlovens § 72, således at told- og  

 skatteforvaltningen ikke uden retskendelse kan tiltvinge sig adgang  

 dertil.
Der kan dog være grænsetilfælde, hvor privatboligen benyttes i  

 forbindelse med drift af lønsumsafgiftspligtig virksomhed.
 Bestemmelsen giver endvidere mulighed for eftersyn af varebeholdninger  

 og regnskaber mv. hos ikke registrerede virksomheder, der har  

 handelsforbindelse med registrerede virksomheder samt til at gennemse  

 kontrakter mv. hos virksomheder, der finansierer registrerede  

 virksomheder.
Eftersynsretten omfatter alt regnskabsmateriale, såsom årsregnskaber,  

 råbalancer (afslutningsark), regnskabsbøger, lønregnskab, journaler,  

 løsbladebøger med tilhørende bilag, kladdebøger og andre hjælpebøger  

 (f.eks. ordrebøger, arbejdssedler, ugesedler), kontokort og andre  

 specifikationer samt korrespondance.
Retten til eftersyn gælder også for  

 elektronisk lagrede oplysninger, således at told- og skatteforvaltningen  

 har en direkte adgang til at koble sig på virksomhedens edb-anlæg.
Begrebet korrespondance mv. omfatter enhver form for  

 forretningskorrespondance, såsom modtagne breve og kopier af afsendte  

 breve samt kontrakter og andre skriftlige aftaler.
Hvis virksomhederne  

 anvender revisionsprotokol, er denne også omfattet af eftersynsretten, jf.  

 Dep. 777/81.
 I virksomheder, der i forbindelse med regnskabsførelsen anvender edb,  

 omfatter eftersynsretten systembeskrivelser mv. samt magnetbånd og andre  

 databærende medier.
I tilfælde, hvor der ikke er mulighed for at gennemføre eftersyn mv.  

 inden for normal åbningstid, påhviler det told- og skatteforvaltningen at  

 få eftersynet gennemført på et tidspunkt, der passer virksomheden, jf.  

 ministerspørgsmål nr.
S 244, den 5. august 1988, spørgsmål 1412-1414.
Kontroleftersyn i virksomheder mv. skal efter den nye lov om  

 retssikkerhed varsles skriftligt mindst 14 dage før kontrollens  

 gennemførelse.
Det vil sige at udgående kontrol efter lønsumsafgiftslovens  

 § 14, stk. 1, skal varsles i overensstemmelse med.
 Lov om retssikkerhed foreskriver som hovedregel, at der forud for  

 tvangsindgreb efter § 1, stk. 1, skal ske skriftlig underretning af den  

 part, som beslutningen om tvangsindgrebet vedrører, med mindst 14 dages  

 varsel, jf. lovens § 5, stk. 2.
Underretningen skal indeholde oplysninger om 1) tid, herunder ca. klokkeslæt, og sted for indgrebet (normalt  

 virksomhedens adresse) 2) retten til at lade sig repræsentere eller bistå af andre, jf.
FVL §  

 8 3) hovedformålet med indgrebet 4) det faktiske og retlige grundlag for indgrebet, jf.
FVL § 24.
Parten har endvidere inden en af myndigheden fastsat frist, der som  

 udgangspunkt ikke må være kortere end 7 dage, ret til at fremsætte  

 indsigelser mod beslutningen om tvangsindgrebet.
Hvis  

 forvaltningsmyndigheden fastholder tvangsindgrebet, skal dette skriftligt  

 begrundes over for parten senest ved indgrebets gennemførelse, jf. lovens  

 § 5, stk. 3.
Hovedreglen om underretning om tvangsindgreb kan fraviges  

 efter lovens § 5, stk. 4, hvis 1) øjemedet med tvangsindgrebet ville forspildes ved forudgående  

 underretning 2) hensynet til parten eller partens rettigheder bør vige for afgørende  

 hensyn til andre private eller offentlige interesser 3) hvis det er nødvendigt af hensyn til udenrigspolitiske eller  

 udenrigsøkonomiske interesser, herunder forholdet til EU (i tilfælde af en  

 konflikt mellem national ret og EU-retten viger den nationale ret) 4) øjeblikkelig gennemførelse af tvangsindgrebet efter forholdets  

 særlige karakter er påkrævet 5) forudgående underretning viser sig umulig eller uforholdsvis  

 vanskelig.
 Hvis en ikke uvæsentlig del af tvangsindgrebet kan gennemføres uden  

 forudgående underretning, kan det samlede tvangsindgreb gennemføres uden  

 underretning, jf. lovens § 5, stk. 5.
 I det omfang et tvangsindgreb gennemføres uden forudgående  

 underretning, skal parten senest ved tvangsindgrebets gennemførelse have  

 skriftlig meddelelse om tvangsindgrebet med oplysninger som de  

 i lovens § 5, stk. 2, nr. 1- 4 nævnte, samt en begrundelse for, at  

 tvangsindgrebet gennemføres uden forudgående underretning.
Meddelelsen kan dog efter omstændighederne gives mundtligt, men parten  

 har i så fald krav på efterfølgende at få en skriftlig meddelelse om  

 tvangsindgrebet.
Begæring herom skal fremsættes senest 14 dage efter  

 tvangsindgrebets gennemførelse og besvares snarest muligt.
 Om retssikkerhedslovens bestemmelser om told- og skatteforvaltningens  

 anvendelse af tvangsindgreb og oplysningspligter, se  

 Procesvejledningens  

 afsnit       P.3 .
Uanmeldt eftersyn i en virksomhed kan dog efter et konkret skøn finde  

 sted såfremt kontrolformålet ville forspildes, hvis eftersynet blev  

 varslet på forhånd.
Dette skøn kan bl.a. bygge på:
 Såfremt der foreligger en konkret mistanke om strafbare forhold i  

 virksomheden, kan kontrolbestemmelserne i §§ 14 og 15 ikke bringes i  

 anvendelse, men sagen må overdrages til politiet med henblik på  

 politimæssig efterforskning efter reglerne i retsplejeloven.
 Virksomhedsbegrebet i § 14 omfatter alle registreringspligtige  

 virksomheder uanset om disse er behørigt registreret som  

 lønsumsafgiftspligtige.
H.1.1 Bistand fra virksomhedsindehaveren mv. §  

 14, stk. 2 Virksomhedsindehaveren og de i virksomheden beskæftigede personer har  

 pligt til at yde told- og skatteforvaltningen fornøden hjælp og  

 vejledning ved eftersynet.
H.1.2 Udlevering af virksomhedens  

 regnskabsmateriale mv. § 14, stk. 3 Virksomhedens regnskabsmateriale mv. skal efter anmodning udleveres  

 eller indsendes til told- og skatteforvaltningen.
Befinder  

 regnskabsmaterialet mv. sig hos tredjemand fx. revisor eller advokat, har  

 denne pligt til at udlevere regnskabmaterialet mv. til told- og  

 skatteforvaltningen, også selvom tredjemand har tilbageholdelsesret over  

 materialet.
Told- og skatteforvaltningen skal i såfald drage omsorg for,  

 at materialet mv. tilbageleveres den pågældende tredjemand, såfremt  

 betingelserne for at udøve tilbageholdelsesret fortsat er  

 tilstede.
H.2 Politibistand og ransagning H.2.1 Politiets bistand Politiet kan i medfør af § 15, stk. 1, yde told- og skatteforvaltningen  

 bistand til gennemførelse af eftersynet i virksomheden efter § 14, stk.  

 1.
Politiets bistand består om nødvendigt i at gennemtvinge adgangen til  

 virksomhedens lokaler eller i øvrigt at overvinde andre fysiske  

 forhindringer for eftersynets gennemførelse.
Politiet afgør selv,  

 hvorledes bistanden skal ydes.
Politiets bistand kan rekvireres forud for  

 eftersynets begyndelse, såfremt told- og skatteforvaltningen har en  

 begrundet formodning om, at adgangen til virksomheden vil blive nægtet,  

 eller at der under eftersynet kan opstå problemer af en sådan karakter, at  

 politiets tilstedeværelse kan være påkrævet fra begyndelsen af  

 eftersynet.
H.2.2 Ransagning Ransagning efter retsplejelovens §§ 793 - 800 adskiller sig fra  

 eftersyn i virksomheden ved, at der skal foreligge en konkret mistanke om  

 strafbare overtrædelser af lønsumsafgiftsloven, og at der er hjemlet  

 frihedsstraf for disse overtrædelser.
Ransagning kan som hovedregel alene  

 finde sted på grundlag af en retskendelse og omfatter alene de i kendelsen  

 nævnte lokaliteter.
Ransagning adskiller sig endvidere fra et  

 kontroleftersyn på følgende punkter:
