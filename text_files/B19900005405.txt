I henhold til §§ 38 og 65, stk. 2, i lov om styrelsen af kommunernes skolevæsen bortset fra folkeskolen og af virksomhed efter lov om fritidsundervisning m.v., jf. lovbekendtgørelse nr. 437 af 20. juni 1989, og § 13, stk. 1 og 3, i lov om erhvervsfaglige grunduddannelser, jf. lovbekendtgørelse nr. 150 af 18. marts 1987, fastsættes:
 § 1.  Amtskommunen yder befordringsgodtgørelse til  

 elever i de uddannelser, der af Styrelsen for Statens Uddannelsesstøtte er  

 godkendt som støtteberettigende ungdomsuddannelser.
Stk. 2.  Bekendtgørelsen omfatter dog ikke elever i  

 folkeskolen og private grundskoler.
For børn på 8.-9. klassetrin på Sorø  

 Akademis Skole, Forsøgscentret i Rødovre og private grundskolekursus gælder  

 reglerne i § 7. Elever i uddannelser under andre ministerier er ikke omfattet  

 af bekendtgørelsen.
 § 2.  Det er en betingelse for at opnå godtgørelse, at  

 uddannelsen er tilrettelagt som heltidsundervisning, at eleven ikke samtidig  

 er indskrevet som studerende ved en videregående uddannelsesinstitution, at  

 eleven ikke samtidig får befordringsgodtgørelse i henhold til andre regler,  

 og at eleven ikke modtager løn fra praktikvirksomheden i skoleperioden.
 § 3.  Godtgørelsen ydes til transport mellem bopæl og  

 skole og udgør forskellen mellem udgiften til billigste offentlige  

 befordringsmiddel og det beløb, som eleven selv betaler efter § 5.
 Stk. 2.  Godtgørelsen kan kun gives i den periode, hvor  

 der efter uddannelsesinstitutionens studieplan tilbydes undervisning og  

 afholdes eksamen.
§ 4.  Amtsrådet kan i ganske særlige tilfælde  

 godkende, at en elev helt eller delvis benytter andre befordringsmidler end  

 de billigste offentlige befordringsmidler.
Amtsrådet fastsætter godtgørelsens  

 størrelse.
§ 5.  Eleven skal af de i § 3 og § 4 nævnte  

 befordringsudgifter selv betale 175 kr. pr. måned.
Beløbet reguleres een gang  

 årligt for prisudviklingen for offentlige befordringsmidler med virkning fra  

 et skoleårs begyndelse.
 Stk. 2.  Såfremt eleven ikke vælger nærmeste skole eller  

 kursus, skal eleven foruden de 175 kr. pr. måned, der er nævnt i stk. 1, også  

 betale halvdelen af befordringsudgiften ud over de 175 kr. pr. måned.
 § 6.  For syge og invaliderede elever, der i en  

 periode på grund af deres sygdom eller invaliditet ikke ved egen hjælp kan  

 tilbagelægge skolevejen, indretter amtsrådet særskilt vederlagsfri  

 befordring.
 § 7.  For børn på 8.-9. klassetrin, jf. § 1, stk. 2,  

 2. pkt., betaler amtskommunen fuld godtgørelse til billigste offentlige  

 befordringsmiddel, hvis elevens samlede skolevej er 14 km eller derover.
 § 8.  Befordringsgodtgørelse ydes af den amtskommune,  

 hvor eleven bor (er tilmeldt folkeregistret).
 § 9.  Amtsrådet indretter ordningens administration.  

 Amtsrådet kan fastsætte en frist for indgivelsen af ansøgningsskema.
Stk. 2.  Godtgørelsen kan udbetales bagud, dog mindst  

 kvartalsvis.
Er der tale om et årligt beløb på under 200 kr., kan beløbet dog  

 udbetales bagud een gang årligt.
 Stk. 3.  Opkrævning af elevens bidrag efter § 5 sker i  

 månedlige eller kvartalsvise rater, medmindre amtskommunen og eleven aftaler  

 en anden opkrævningstermin.
 Stk. 4.  Eleven skal have mulighed for at deltage i  

 befordringsordningen i dele af skoleåret.
 § 10.  Amtsrådets afgørelser i medfør af denne  

 bekendtgørelse kan ikke indbringes for anden administrativ myndighed.
§ 11.  Københavns og Frederiksberg kommuner yder  

 befordringsgodtgørelse i henhold til de i de foregående paragraffer  

 indeholdte regler.
De funktioner, som i henhold til ovenstående regler er  

 henlagt til amtsrådet og amtskommunen, udøves for disse kommuners vedkommende  

 af kommunen selv.
 § 12.  Bekendtgørelsen træder i kraft den 1. juli  

 1990. Reguleringen i henhold til § 5 foretages første gang med virkning fra  

 skoleåret 1991-92.
 Stk. 2.  Bekendtgørelse nr. 131 af 6. marts 1989 om  

 befordringsgodtgørelse til visse grupper af uddannelsessøgende ophæves.
