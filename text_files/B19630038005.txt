 På derom af ministeren for offentlige arbejder nedlagt forestilling har  

 det under 1. november 1963 behaget Hans Majestæt Kongen i overensstemmelse  

 med lov af 8. maj 1950 om efterforskning og indvinding af råstoffer i  

 kongeriget Danmarks undergrund (undergrundsloven) at meddele Kryolitselskabet  

 Øresund A/S, København, eneret til med den nedenfor i § 4 angivne begrænsning  

 i det i § 6 nævnte tidsrum at foretage opløsning af salt (natriumklorid) i  

 saltforekomster i Danmarks undergrund, så langt dansk højhedsret ved  

 bevillingens meddelelse rækker × bortset fra Færøerne og Grønland ×,  

 oppumpning af saltopløsninger og fremstilling af salt af sådanne  

 saltopløsninger.
 Bevillingen meddeles på de i fornævnte lov indeholdte betingelser og i  

 øvrigt på følgende vilkår:
 § 1.  Bevillingen omfatter alene salt (natriumklorid)  

 og giver ingen ret til efterforskning eller indvinding af andre råstoffer.
 Stk. 2.  Bevillingen giver alene ret til opløsning,  

 oppumpning og fremstilling af salt på grundlag af de oppumpede  

 saltopløsninger og er derfor ikke til hinder for, at der til anden side gives  

 bevilling med eneret til indvinding af salt ved minedrift (stensalt).
§ 2.  Såfremt der ved bevillingshaverens  

 saltindvinding som biprodukt af virksomheden fremdrages nogen andet råstof,  

 hørende til de råstoffer, som normalt optræder i forbindelse med  

 saltaflejringer, vil bevillingshaveren dog have ret til, i det ved  

 saltindvindingsvirksomheden fremdragne omfang, at udnytte dette råstof enten  

 til brug i egen virksomhed eller ved afhændelse til andre.
Ifald ministeren  

 for offentlige arbejder skønner, at sådan udnyttelse af noget andet råstof  

 har fået væsentlig økonomisk betydning, kan han pålægge bevillingshaveren at  

 svare en rimelig afgift herfor.
Er eller bliver der udfærdiget  

 eneretsbevilling til anden side til indvinding af det pågældende råstof, kan  

 ministeren derhos bestemme, at de kvanta af dette råstof, som  

 bevillingshaveren fremdrager og ønsker at afhænde, skal afhændes til  

 vedkommende anden bevillingshaver, og fastsætte vilkårene herfor.
§ 3.  Bevillingshaveren skal respektere, at der til  

 anden side meddeles eneretsbevilling til at foretage opløsning af salt i  

 salthorsten ved Knopper (Harboøretangen med Rønland), jfr. vedhæftede  

 kortbilag I, og oppumpning af sådan saltopløsning til brug ved fremstilling  

 på stedet af klor gennem elektrolyse, ligesom bevillingshaveren må tåle, at  

 den del af det hertil opskyllede salt, som bliver til rest efter  

 elektrolysens gennemførelse, uden yderligere forarbejdning inden for et  

 årligt kvantum på 25.000 t afsættes som inddampningssalt.
Der skal dog sikres  

 bevillingshaveren købsret til det pågældende restsalt til den pris med  

 fradrag af salgsomkostninger, som bevillingshaveren selv opnår ved salg ab  

 fabrik i løs vægt af salt af tilsvarende kvalitet.
 § 4.  Det følger af det i § 3 anførte, at  

 bevillingshaveren ikke må foretage undersøgelser i eller indvinding fra  

 salthorsten ved Knopper.
 Stk. 2.  Uden særlig tilladelse fra ministeren for  

 offentlige arbejder må bevillingshaveren ej heller foretage undersøgelser i  

 eller indvinding fra salthorsten ved Suldrup, jfr. vedhæftede kortbilag II.
§ 5.  Bevillingshaveren må tåle, at der × samtidig med  

 dennes efterforskning og indvinding af salt × af eventuelle andre  

 bevillingshavere overalt i Danmarks undergrund foretages efterforskning og  

 indvinding af andre råstoffer, respektive af salt i form af stensalt.
Efter  

 at de i § 6, stk. 2, ommeldte områder, inden for hvilke bevillingshaverens  

 indvinding skal foretages, er fastlagt, vil der dog ikke inden for disse  

 områder kunne foretages efterforskning eller indvinding af andre  

 bevillingshavere, medmindre dette kan gøres, uden at der derved sker afbræk i  

 bevillingshaverens produktionsmuligheder.
 § 6.  Bevillingen meddeles for et tidsrum af 50 år.
Stk. 2.  De første 3 år af bevillingsperioden kan af  

 bevillingshaveren benyttes til yderligere efterforskning i de forefundne  

 salthorste × bortset fra de i § 4 nævnte × og andetsteds samt til anden  

 undersøgelse med henblik på at få fastslået, hvor og hvorledes indvindingen  

 af saltet mest hensigtsmæssigt kan iværksættes.
Inden denne 3-års periodes  

 udløb skal bevillingshaveren til ministeren for offentlige arbejder afgive  

 bindende erklæring om, fra hvilket område han agter at iværksætte virksomhed  

 med opløsning af salt og oppumpning af saltopløsning og eventuelt × samtidigt  

 eller senere inden for 3-års perioden × om et supplerende område, som  

 bevillingshaveren måtte ønske forbeholdt for en mulig senere udvidelse eller  

 flytning af denne virksomhed.
Samtidig må bevillingshaveren forelægge  

 planerne m.v. for indvindingsvirksomheden og de herfor fornødne anlæg,  

 herunder de for fremstillingen m.v. af saltet på grundlag af den oppumpede  

 saltopløsning fornødne, ligesom denne må godtgøre, at de efter ministerens  

 skøn til virksomheden fornødne pengemidler er sikret, jfr. § 2, stk. 3, i  

 ovennævnte lov.
Stk. 3.  Bevillingshaveren er pligtig, senest inden 3 år  

 fra ministeriets meddelelse om, at planerne m.v. er godkendt, at fuldføre  

 anlæggene og iværksætte indvindingen inden for det fastlagte område.
Forinden  

 en indvinding i det supplerende område iværksættes, vil planerne herfor være  

 at forelægge ministeren til godkendelse.
 Stk. 4.  Såfremt bevillingshaveren senere i  

 bevillingsperioden måtte fremsætte en begrundet anmodning herom, kan  

 ministeren for offentlige arbejder tillade, at bevillingshaveren tillige med  

 eller i stedet for de i stk. 2 omhandlede områder foretager indvinding inden  

 for et tredje, nærmere afgrænset område.
Stk. 5.  Bevillingshaveren forpligter sig til at gøre en  

 effektiv indsats for at fremme produktion og afsætning på lønnende vilkår  

 såvel i Danmark som i udlandet af de i henhold til nærværende bevilling  

 fremstillede produkter.
Såfremt ministeren skønner, at bevillingshaveren på  

 noget tidspunkt ikke opfylder denne forpligtelse, skal han skriftligt  

 underrette bevillingshaveren herom, og såfremt forholdet ikke er blevet bragt  

 i orden inden for en af ministeren fastsat frist på mindst 6 måneder, kan  

 ministeren henvise spørgsmålet om, hvorvidt bevillingen er misligholdt til  

 afgørelse af det i § 15 nævnte voldgiftsnævn.
Stk. 6.  Såfremt indvindingsvirksomheden helt opgives  

 eller lades ude af drift i mere end 2 på hinanden følgende år, bortfalder  

 bevillingen, dog at bevillingshaveren midlertidigt kan standse en igangsat  

 indvinding i indtil 5 år, såfremt han over for ministeren godtgør, at det på  

 vedkommende tidspunkt må anses for økonomisk uforsvarligt at fortsætte  

 indvindingen.
I tilfælde af tvist om nødvendigheden af den ønskede standsning  

 af virksomheden eller om længden af det tidsrum, virksomheden lades ude af  

 drift, kan spørgsmålet henvises til afgørelse af det i § 15 ommeldte  

 voldgiftsnævn.
 Stk. 7.  I tilfælde af »force majeure«  

 forlænges de i stk. 2 og 3 samt 6 ommeldte frister for et tidsrum svarende  

 til det, i hvilket den pågældende tilstand har bestået.
 Stk. 8.  Senest 5 år inden bevillingens udløb vil der  

 være at optage forhandlinger om eventuel fornyelse af bevillingen og  

 betingelserne herfor.
 § 7.  På bevillingshaverens begæring og på dennes  

 bekostning vil der overensstemmende med undergrundslovens regler herom kunne  

 ske ekspropriation af sådanne arealer m.v., som efter ministeren for  

 offentlige arbejders skøn måtte være nødvendige for efterforsknings- eller  

 indvindingsvirksomheden.
 § 8.  Bevillingshaveren er pligtig senest inden en  

 måned før hvert nyt regnskabsårs begyndelse til ministeren for offentlige  

 arbejder at indsende meddelelse om den i regnskabsåret planlagte produktion.
 Stk. 2.  I tilfælde af væsentlige afvigelser fra  

 produktionsplanen er bevillingshaveren pligtig at underrette ministeren  

 herom.
 § 9.  Ministeren for offentlige arbejders  

 tilsynsførende samarbejder med bevillingshaverens driftsledelse og udøver det  

 efter undergrundslovens § 4, stk. 1, nr. 3, fornødne tilsyn med  

 bevillingshaverens virksomhed.
 Stk. 2.  Alle udgifter i forbindelse med det anordnede  

 tilsyn refunderes staten af bevillingshaveren.
Stk. 3.  Forinden bevillingshaveren iværksætter  

 geofysiske eller geologiske arbejder, skal han give ministeren for offentlige  

 arbejder meddelelse om planerne for sådanne arbejder.
Når bevillingshaveren i  

 medfør af eneretsbevillingen iværksætter en boring, skal han efter den  

 instruktion, som måtte blive givet af Danmarks geologiske undersøgelse, til  

 samme indsende de i ovennævnte lovs § 3 foreskrevne meddelelser om boringens  

 beliggenhed og resultater.
Foreløbige rapporter over de geofysiske og  

 geologiske arbejder indsendes hver måned til ministeren.
Udførlige geofysiske  

 og geologiske rapporter over udførte arbejder, bilagt kopier af alle  

 originale data, skal indsendes til Danmarks geologiske undersøgelse hvert  

 halvår.
Eventuelle borehuller, som opgives af bevillingshaveren, og som ikke  

 i henhold til § 14, stk. 3, ønskes overtaget af staten, skal af  

 bevillingshaveren lukkes og tildækkes efter tilsynets nærmere bestemmelse.
§ 10.  Senest 6 måneder efter udgangen af hvert  

 regnskabsår skal bevillingshaveren til tilsynet indsende et eksemplar af sit  

 regnskab vedrørende den af bevillingen omfattede virksomhed.
Regnskabet skal  

 være revideret af en statsautoriseret revisor og forsynet med dennes  

 påtegning.
 Stk. 2.  Bevillingshaveren er pligtig at give tilsynet  

 på ministerens vegne alle oplysninger om den af bevillingen omfattede  

 virksomhed, som af hensyn til tilsynet måtte være påkrævet, herunder også  

 oplysninger om mængden af det indvundne, salgbare eller i selve virksomheden  

 anvendte råstof.
§ 11.  Bevillingshaveren svarer til den danske stat en  

 afgift på 1 kr. 50 øre pr. ton salt.
Mængden beregnes gennem måling af den  

 oppumpede saltopløsning og dennes koncentration.
Stk. 2.  Når 3 hele kalenderår er forløbet efter  

 indvindingens igangsættelse, og derefter hvert 3. år, reguleres afgiften op  

 eller ned i forhold til stigning eller fald i det af statistisk departement  

 beregnede engrospristal.
Det pr. december 1963 gældende pristal danner  

 udgangspunkt for reguleringen.
 Stk. 3.  Afgiften erlægges hvert års 1. marts af det i  

 det forudgående kalenderår indvundne kvantum.
§ 12.  Bevillingen kan ikke overføres til andre uden  

 samtykke fra ministeren for offentlige arbejder.
Samme regel gælder med  

 hensyn til overførsel til andre ved bortforpagtning eller på anden måde af  

 nogen del af den af bevillingen omfattede virksomhed.
 Stk. 2.  Denne regel skal dog ikke være til hinder for,  

 at bevillingshaveren ved gennemførelsen af sin virksomhed anvender andre  

 firmaer, der udfører det dem overladte arbejde på bevillingshaverens ansvar  

 og for dennes regning.
§ 13.  Ud over det i § 6, stk. 6, nævnte tilfælde  

 bortfalder eneretsbevillingen, såfremt nogen af de i ovennævnte lov for  

 bevillingens meddelelse fastsatte betingelser ikke opfyldes.
Det samme  

 gælder, ifald bevillingshaveren kommer under konkurs eller træder i  

 likvidation.
Stk. 2.  Såfremt noget af de ved bevillingen fastsatte  

 særlige vilkår ikke overholdes, vil ministeren for offentlige arbejder give  

 bevillingshaveren meddelelse om den efter ministerens opfattelse foreliggende  

 tilsidesættelse af vilkårene, og forholdet skal da bringes i orden inden en  

 af ministeren fastsat rimelig frist.
I tilfælde af uoverensstemmelse mellem  

 ministeren og bevillingshaveren om det rejste spørgsmål, kan dette af hver af  

 parterne indbringes til afgørelse af det i § 15 ommeldte voldgiftsnævn.
 Stk. 3.  Bevillingshaveren kan på ethvert tidspunkt  

 opgive bevillingen og derved frasige sig rettigheder og forpligtelser efter  

 denne.
 § 14.  Såfremt bevillingen udløber uden at være blevet  

 forlænget, eller bortfalder af anden grund, er staten berettiget til at  

 overtage de bevillingshaveren tilhørende og til den koncessionerede  

 virksomhed tilvejebragte anlæg til en pris, der i mangel af enighed  

 fastsættes af det i § 15 omhandlede voldgiftsnævn ved vurdering.
 Stk. 2.  I det omfang, staten ikke overtager de til den  

 koncessionerede virksomhed hørende anlæg, er bevillingshaveren berettiget til  

 at fjerne disse, og denne er pligtig til på ministerens forlangende at fjerne  

 sådanne til opløsnings- og oppumpningsvirksomheden samt til saltopløsningens  

 fremføring til saltfabrikken hørende anlæg, hvis forbliven efter ministerens  

 skøn er til ulempe for det offentlige eller private.
Stk. 3.  I bevillingsperioden er bevillingshaveren,  

 såfremt etablerede borehuller opgives, pligtig at overlade staten de  

 pågældende borehuller med tilhørende arealer samt de ved  

 opskylningsvirksomheden benyttede røranlæg × dog ikke pumpemaskiner og  

 lignende.
Dersom der ikke kan opnås enighed om prisen for arealerne og  

 røranlæggene, fastsættes vederlaget efter de i stk. 1 omhandlede regler.
 § 15.  Spørgsmål, som efter nærværende bevillings  

 indhold beror på ministeren for offentlige arbejders skøn eller bestemmelse,  

 afgøres endeligt af ministeren, jfr. dog § 6, stk. 5 og 6, § 13, stk. 2, samt  

 § 14, stk. 1 og 3, i hvilke tilfælde adgang til voldgiftsafgørelse  

 udtrykkeligt er hjemlet.
Stk. 2.  Tvistigheder, der efter det anførte kan  

 henvises til voldgift, afgøres endeligt af et voldgiftsnævn på 3 medlemmer,  

 af hvilke ministeren vælger et og bevillingshaveren et medlem, de to således  

 valgte medlemmer udpeger i forening en opmand, og ifald de ikke kan enes  

 herom, udpeges opmanden af Højesterets præsident.
Nævnet fastsætter selv  

 reglerne for behandling af det rejste spørgsmål og bestemmer, hvem der skal  

 afholde omkostningerne ved voldgiften.
Nævnet træffer om fornødent sin  

 afgørelse ved stemmeflerhed.
Stk. 3.  Andre tvistigheder, som måtte opstå mellem  

 staten og bevillingshaveren i noget spørgsmål angående denne bevilling,  

 afgøres af de danske domstole.
Værneting er København.
 Ministeriet for offentlige arbejder, den  

 29. november 1963.
Kai Lindberg /J.
Bang Christensen.
