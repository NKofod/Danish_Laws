Betænkning afgivet af Beskæftigelsesudvalget den 1. februar 2017 Betænkning over Forslag til lov om ændring af lov om en aktiv beskæftigelsesindsats og lov om arbejdsløshedsforsikring m.v.
(Trepartsaftale på Beskæftigelsesministeriets område om uddannelsesløft, voksenlærlingeordningen og 6 ugers jobrettet uddannelse) [af beskæftigelsesministeren (Troels Lund Poulsen)]:
1. Ændringsforslag Enhedslistens medlemmer af udvalget har stillet 5 ændringsforslag til lovforslaget.
2. Udvalgsarbejdet Lovforslaget blev fremsat den 14. december 2016 og var til 1. behandling den 12. januar 2017. Lovforslaget blev efter 1. behandling henvist til behandling i Beskæftigelsesudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og beskæftigelsesministeren sendte den 25. november 2016 dette udkast til udvalget, jf.
BEU alm. del  bilag 68. Den 14. december 2016 sendte beskæftigelsesministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 2 skriftlige henvendelser fra Foreningen Rejsearbejdere.dk.
Deputationer Endvidere har Foreningen Rejsearbejdere.dk mundligt over for udvalget redegjort for sin holdning til lovforslaget.
Spørgsmål Udvalget har stillet 4 spørgsmål til beskæftigelsesministeren til skriftlig besvarelse, som har besvaret 2 af spørgsmålene.
Spørgsmål 3 og 4 forventes besvaret inden 2. behandling.
3. Indstillinger og politiske bemærkninger Et flertal i udvalget (S, DF, V, LA, RV og KF) indstiller lovforslaget til vedtagelse uændret.
 Et mindretal i udvalget (EL) indstiller lovforslaget til vedtagelse med de stillede ændringsforslag, og stemmer imod lovforslaget, såfremt Enhedslistens ændringsforslag bliver forkastet.
Enhedslistens medlemmer af udvalget anerkender, at lovforslaget rummer forbedringer af de lediges uddannelsesmuligheder.
Det er positivt, om end disse forbedringer er beskedne og rummer ufornuftige begrænsninger.
Det er f.eks. uforståeligt, at muligheden for at gennemføre jobrelevante uddannelser på højeste dagpengesats er begrænset til en forsøgsperiode på 2 år.
Enhedslisten mener herudover, at det er helt urimeligt at begrænse lediges uddannelsesmuligheder, som det sker med forslaget om at indføre en 5-ugers karensperiode, førend der kan gøres brug af 6 ugers jobrettet uddannelse.
Den foreslåede begrænsning af de lediges uddannelsesmuligheder er da også selvmodsigende set i lyset af lovforslagets erklærede målsætning om, at der skal være gode muligheder for løbende opkvalificering, således at virksomhederne også i fremtiden kan få ansatte med de nødvendige kvalifikationer.
Ministeren er åbenbart heller ikke i stand til at fremføre nogle saglige begrundelser for forslaget, der ene og alene synes enten at skyldes sparehensyn eller et ønske om at tilgodese Dansk Arbejdsgiverforenings bagstræberiske holdning til uddannelse af ledige.
Enhedslisten foreslår derfor, at karensperioden udgår.
Et andet mindretal i udvalget (ALT) indstiller lovforslaget til vedtagelse med de stillede ændringsforslag.
Hvis ændringsforslagene bliver forkastet, vil Alternativet dog stemme for lovforslaget ved 3. behandling.
Et tredje mindretal i udvalget (SF) indstiller lovforslaget til vedtagelse.
Socialistisk Folkeparti vil stemme hverken for eller imod de stillede ændringsforslag.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af et mindretal (EL), tiltrådt af et mindretal (ALT):
 1) Nr. 4 udgår.
[5 ugers karensperiode for ledige, før uddannelse kan påbegyndes, udgår] 2) I den under nr. 5 foreslåede ændring af § 26 a, stk. 3, udgår », og 2. pkt. ophæves«.
[Konsekvensændring] 3) Nr. 6 udgår.
[Konsekvensændring] 4) Nr. 11 udgår.
[5 ugers karensperiode for fleksjobvisiterede, før uddannelse kan påbegyndes, udgår] Til § 4 5) I stk. 1 ændres »§ 1, nr. 3-7, 10 og 11« til: »§ 1, nr. 3, 7 og 10«, og 2. pkt. udgår.
[Konsekvensændring] Bemærkninger Til nr. 1-5 Enhedslisten finder det helt urimeligt at begrænse lediges uddannelsesmuligheder, som det sker med forslaget om at indføre en 5-ugers karensperiode, førend der kan gøres brug af 6 ugers jobrettet uddannelse.
Den foreslåede begrænsning af de lediges uddannelsesmuligheder er da også selvmodsigende set i lyset af lovforslagets erklærede målsætning om, at der skal være skal være gode muligheder for løbende opkvalificering, således at virksomhederne også i fremtiden kan få ansatte med de nødvendige kvalifikationer.
 Ministeren er åbenbart heller ikke i stand til at fremføre nogle saglige begrundelser for forslaget, der ene og alene synes enten at skyldes sparehensyn eller et ønske om at tilgodese Dansk Arbejdsgiverforenings bagstræberiske holdning til uddannelse af ledige.
 Enhedslisten foreslår derfor, at karensperioden udgår.
Bent Bøgsted (DF) fmd.
Jens Henrik Thulesen Dahl (DF) Claus Kvist Hansen (DF) Karina Adsbøl (DF) Marlene Harpsøe (DF) Jeppe Jakobsen (DF) Hans Andersen (V) Peter Juel Jensen (V) Louise Schack Elholm (V) Carl Holst (V) Anni Matthiesen (V) Britt Bager (V) Joachim B.
Olsen (LA) Laura Lindahl (LA) Rasmus Jarlov (KF) Ane Halsboe-Jørgensen (S) Bjarne Laustsen (S) nfmd.
Mattias Tesfaye (S) Leif Lahn Jensen (S) Lennart Damsbo-Andersen (S) Pernille Rosenkrantz-Theil (S) Jan Johansen (S) Henning Hyllested (EL) Christian Juhl (EL) Finn Sørensen (EL) Josephine Fock (ALT) Torsten Gejl (ALT) Sofie Carsten Nielsen (RV) Karsten Hønge (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
