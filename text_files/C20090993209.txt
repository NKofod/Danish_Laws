Bilag 1 Bilag 2 Cirkulære om tillæg til og nyt lønsystem for tjenestemandsansatte inspektører m.fl. i Statens Luftfartsvæsen og Havarikommissionen for Civil Luftfart og Jernbane Generelle bemærkninger 1. Finansministeriet og Statstjenestemændenes Centralorganisation II (CO II) har indgået vedlagte aftale om tillæg til tjenestemandsansatte inspektører m.fl. pr. 1. oktober 2008 samt nyt lønsystem for tjenestemandsansatte inspektører m.fl. i Statens Luftfartsvæsen og Havarikommissionen for Civil Luftfart og Jernbane pr. 1. april 2009.
2. Finansministeriet bemyndiger herved Transportministeriet til at føre forhandlinger om og indgå aftaler i henhold til det nye lønsystem.
Finansministeriet forudsætter endvidere, at Transportministeriet videredelegerer denne kompetence i videst muligt omfang med henblik på, at samtlige aftaler der alene vedrører løndannelsen ved de pågældende institutioner mv., kan indgås af de lokale ledelser.
 3. Tilsvarende forudsættes, at CO II og Trafikforbundet i videst muligt omfang delegerer kompetencen til det lokale niveau.
 4. Det er aftalt, at samtlige af de af aftalen omfattende tjenestemænd overgår til det nye lønsystem med virkning fra den 1. april 2009. Overgangen sker i henhold til § 8 om overgang til nyt lønsystem.
5. For at lette overblikket er cirkulærebemærkninger, der relaterer sig til en enkelt bestemmelse, opført som bemærkninger til denne bestemmelse.
Denne placering medfører ikke nogen ændringer i bestemmelsernes, henholdsvis bemærkningernes retlige status.
Ikrafttræden Dette cirkulære har virkning fra den 1. oktober 2008.
Personalestyrelsen, den 30. november 2009 Helle Hoff Aftale om nyt lønsystem for tjenestemandsansatte inspektører m.fl. i Statens Luftfartsvæsen og Havarikommissionen for Civil Luftfart og Jernbane Bestemmelserne i denne aftale supplerer eller erstatter bestemmelserne i lønjusteringsaftalen, klassificeringsaftaler og andre lønaftaler.
§ 1. Dækningsområde Aftalen gælder for tjenestemandsansatte luftfartsinspektører, viceluftfartsinspektører og teknisk chef i Statens Luftfartsvæsen samt tjenestemandsansatte havariinspektører i Havarikommissionen.
§ 2. Lønsystemet Aftalen om nyt lønsystem er indgået i henhold til rammeaftalen om nye lønsystemer, hvis bestemmelser gælder, hvor intet andet måtte være nævnt i denne aftale.
 Stk. 2. Lønsystemet består af en basisløn, jf. § 3, og en tillægsdel, jf. §§ 4-6.
 Stk. 3. Ved ansættelse på deltid ydes forholdsmæssig løn.
 Stk. 4. Den timeløn, der lægges til grund ved beregning af overarbejdsgodtgørelse, udgør 1/1924 af den samlede faste løn (inkl. evt. personligt tillæg (udligningstillæg) samt eventuelle tillæg, der er videreført fra det gamle lønsystem, men ekskl. eventuelle rådighedstillæg). Dertil ydes overtidstillæg efter reglerne i aftale om arbejdstid for tjenestemænd i staten.
 Cirkulærebemærkninger til § 2:
 Der henvises til bestemmelserne om forhandling og indgåelse af lokale aftaler, uenighed og opsigelse af lokale aftaler mv. i den til enhver tid gældende rammeaftale om nye lønsystemer og cirkulæret hertil.
Basisløn og tillæg reguleres i henhold til rammeaftalen om nye lønsystemer.
Eventuelle tillæg, som tidligere har været uregulerede, reguleres fortsat ikke.
§ 3. Basisløn Alle basislønninger er angivet i årligt grundbeløb (niveau 1. oktober 1997).
 Stk. 2. Bassislønnen er:
 Løngruppe 1 - 241.000 kr.
 Løngruppe 2 - 251.000 kr.
 Løngruppe 3 - 272.000 kr.
 Løngruppe 4 - 292.000 kr.
 § 4. Tillæg mv.
 Der ydes tillæg til inspektører m.fl., jf. bilag 1.
 Stk. 2. Ud over basislønnen og eventuelle tillæg efter stk. 1 kan der lokalt aftales tillæg for kvalifikationer mv., det vil sige på grundlag af den ansattes faglige og personlige kvalifikationer, kvaliteten i opgavevaretagelsen, balancen i forhold til tilsvarende stillinger på det øvrige arbejdsmarked eller af hensyn til rekruttering og fastholdelse.
Stk. 3. Tillæg efter stk. 1 og 2 kan aftales i form af varige tillæg eller midlertidige tillæg.
Tillæggene angives i årlige grundbeløb (niveau 1. oktober 1997).
 Stk. 4. Herudover kan der lokalt aftales engangsvederlag, f.eks. som honorering af en særlig indsats.
 Stk. 5. Der kan lokalt aftales supplerende resultatbaserede lønordninger, efter hvilke der udbetales resultatløn i form af tillæg for den pågældende måleperiode, i det omfang de på forhånd definerede mål er opnået.
§ 5. Forhandling og aftale af varige og midlertidige tillæg Aftaler om varige og midlertidige tillæg til ansatte i løngruppe 1-3 indgås mellem ansættelsesmyndigheden og den forhandlingsberettigede organisation eller den, som organisationen har delegeret forhandlings- og aftaleretten til.
Stk. 2. Aftaler om varige og midlertidige tillæg til ansatte i løngruppe 4 indgås på grundlag af en forhandling mellem ledelsen og den enkelte ansatte, som kan vælge under forhandlingen at lade sig bistå af den forhandlingsberettigede organisation.
Resultatet af forhandlingen indsendes til den forhandlingsberettigede organisations godkendelse.
Stk. 3. Hvis resultatet af forhandlingen ikke kan godkendes, kan den forhandlingsberettigede organisation inden for en frist af 10 arbejdsdage fra modtagelsen af resultatet af forhandlingerne kræve optaget forhandling med ledelsen.
Såfremt et sådant krav ikke er fremsat inden fristens udløb, anses forhandlingsresultatet for godkendt af organisationen.
Ved beregning af fristen ses bort fra perioden 1.- 15. juli.
Fristen kan ved aftale forlænges.
 Stk. 4. Såfremt den ansatte ikke selv ønsker at forhandle varige og midlertidige tillæg med ledelsen, føres forhandlingen med henblik på indgåelse af aftale herom direkte mellem ansættelsesmyndigheden og den forhandlingsberettigede organisation.
§ 6. Forhandling og aftale af engangsvederlag Engangsvederlag til ansatte i løngruppe 1-3 aftales mellem ledelsen og den forhandlingsberettigede organisation eller den, som organisationen har delegeret forhandlings- og aftaleretten til.
Stk. 2. For ansatte i løngruppe 4 fastsættes engangsvederlag af ledelsen efter forhandling med den enkelte ansatte.
Engangsvederlag kan f.eks. ydes som honorering af særlig indsats, resultatløn og honorering af merarbejde.
§ 7. Pension De ansatte er omfattet af aftale om pensionsforhold for tjenestemandsansatte luftfartsinspektører m.fl. i Statens Luftfartsvæsen og havariinspektører i Havarikommissionen, jf. bilag 2.
Stk. 2. Der kan lokalt aftales pensionsbidrag af varige og midlertidige tillæg.
I givet fald indbetaler ansættelsesmyndigheden et pensionsbidrag på 18 pct. af tillægget.
Stk. 3. Pensionsbidraget indbetales af ansættelsesmyndigheden til CO II-Konto i PFA.
Af pensionsbidraget anses 1/3 for at være den ansattes eget bidrag.
Lønspecifikationen skal indeholde oplysning herom.
 Cirkulærebemærkning til § 7:
Ved OK08 er det aftalt som ændring til rammeaftalen om nye lønsystemer, at der lokalt kan aftales pensionsbidrag af engangsvederlag og resultatløn.
I givet fald udgør pensionsbidraget 18 pct.
§ 8. Overgang til nyt lønsystem Fra den 1. april 2009 overgår de ansatte på gammelt lønsystem til nyt lønsystem.
 Stk. 2. Indplacering sker efter nedenstående bestemmelser:
1) Ansatte i lønramme 25-28 indplaceres i løngruppe 1 2) Ansatte i lønramme 29-31 indplaceres i løngruppe 2 3) Ansatte i lønramme 32-34 indplaceres i løngruppe 3, jf. dog stk. 3 4) Ansatte i lønramme 35-36 indplaceres i løngruppe 4 Stk. 3. Tjenestemænd i Havarikommissionen, der er ansat som havariinspektører indplaceres i løngruppe 4.
Stk. 4. Hvis den samlede faste løn ved indplaceringen på basislønnen, inkl. eventuelle nye varige tillæg, er lavere end den hidtidige samlede faste løn, ydes et personligt tillæg til udligning af forskellen.
Tillægget ydes som et lokalt kvalifikationstillæg, eller eventuelt, hvis der er enighed om det, som et lokalt funktionstillæg.
 Stk. 5. Hidtidige midlertidige tillæg opretholdes som midlertidige tillæg i den aftalte periode.
Stk. 6. Ansatte, der ved overgangen til det nye lønsystem ikke oppebærer slutløn i det hidtidige lønforløb, sikres endvidere et tillæg/en tillægsforhøjelse svarende til værdien af førstkommende anciennitetsstigning med virkning fra det tidspunkt, da anciennitetsoprykningen ville være sket efter det hidtidige lønsystem.
Tillægget/tillægsforhøjelsen ydes dog kun i det omfang, der ikke i forbindelse med overgangen til det nye lønsystem eller senere er aftalt en samlet løn, der er højere end hidtidig løn inkl. førstkommende anciennitetstrin.
 Stk. 7. Hvis en ansat genindtræder i statens tjeneste efter tjenestefrihed, finder reglerne i stk. 2-6 tilsvarende anvendelse.
 § 9. Ikrafttræden mv.
 Aftalen har virkning fra den 1. april 2009 og kan af parterne opsiges skriftligt med 3 måneders varsel til en 31. marts, dog tidligst til den 31. marts 2011.
Bilag 1 Aftale om tillæg til tjenestemandsansatte inspektører m.fl.
 § 1. Tillæg til luftfartsinspektører mv.
Der indbetales pensionsbidrag på 18 pct. af tillæg, der ydes til ansatte i henhold til aftale af 9. november 2007 mellem Statens Luftfartsvæsen og Trafikforbundet om funktions/rådighedstillæg til udgående luftfartsinspektører.
Tillægget er pensionsgivende med virkning fra 1. oktober 2008.
Stk. 2. Der ydes et ikke pensionsgivende funktionstillæg på 15.000 kr. i årligt grundbeløb (niveau 1. oktober 1997) til luftfartsinspektører, hvor det er en forudsætning, at de pågældende har JAR-FCL ATPL certifikat.
Tillægget ydes med virkning fra 1. oktober 2008.
Stk. 3. Der ydes et særligt pensionsgivende tillæg på 3.200 kr. i årligt grundbeløb (niveau 1. oktober 1997) til luftfartsinspektører, viceluftfartsinspektører samt teknisk chef.
Tillægget ydes med virkning fra 1. oktober 2008.
§ 2. Tillæg til havariinspektører Der ydes et særligt pensionsgivende tillæg på 34.900 kr. i årligt grundbeløb (niveau 1. oktober 1997) til havariinspektører for civil luftfart.
Tillægget ydes med virkning fra 1. oktober 2008.
Der ydes et særligt pensionsgivende tillæg på 12.900 kr. i årligt grundbeløb (niveau 1. oktober 1997)til havariinspektører for jernbane.
Tillægget ydes med virkning fra 1. oktober 2008.
§ 3. Øvrige bestemmelser Denne aftale videreføres ved overgang til nyt lønsystem.
 § 4. Ikrafttrædelse mv.
 Denne aftale har virkning fra 1. oktober 2008 og kan af hver af parterne skriftligt opsiges med 3 måneders varsel til en 31. marts, dog tidligst 31. marts 2011.
Bilag 2 Aftale om pensionsforhold for tjenestemandsansatte inspektører m.fl. i Statens Luftfartsvæsen og Havarikommissionen for Civil Luftfart og Jernbane under Trafikforbundets forhandlingsområde I henhold til § 3 i aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer aftales følgende:
§ 1. Dækningsområde Aftalen omfatter tjenestemandsansatte inspektører m.fl. på nyt lønsystem i Statens Luftfartsvæsen og Havarikommissionen for Civil Luftfart og Jernbane under Trafikforbundets forhandlingsområde.
§ 2. Pensionsgivende skalatrinsforløb De i § 1 omhandlede tjenestemænd optjener - i medfør af § 3, stk. 1, i aftale af 19. december 2003 om pensionsforhold for tjenestemandsgrupper o. lign. i forbindelse med nye lønsystemer - tjenestemandspensionsret efter følgende skalatrinsforløb:
 Viceluftfartsinspektører aflønnet efter skalatrin 31, 33, 35, 37 (lønramme 25) i tidligere lønsystem:
 Optjener tjenestemandspensionsret efter følgende skalatrinsforløb:
 31, 33, 35, 37, 39.
Alle trin er 2-årige.
Skalatrin 39 er tillagt det hidtil gældende skalatrinsforløb for tjenestemandspensionsret og opnås efter 2 år på skalatrin 37, uanset om tiden på skalatrin 37 helt eller delvis ligger før denne aftales virkningstidspunkt.
Hvis mindst 2 år på skalatrin 37 er opnået, opnås skalatrin 39 fra denne aftales virkningstidspunkt.
 Viceluftfartsinspektører aflønnet efter skalatrin 33, 35, 37, 39 (lønramme 27) i tidligere lønsystem:
 Optjener tjenestemandspensionsret efter følgende skalatrinsforløb:
 33, 35, 37, 39, 41.
Alle trin er 2-årige.
Skalatrin 41 er tillagt det hidtil gældende skalatrinsforløb for tjenestemandspensionsret og opnås efter 2 år på skalatrin 39, uanset om tiden på skalatrin 39 helt eller delvis ligger før denne aftales virkningstidspunkt.
Hvis mindst 2 år på skalatrin 39 er opnået, opnås skalatrin 41 fra denne aftales virkningstidspunkt.
 Luftfartsinspektører aflønnet efter skalatrin 38, 40, 42 (lønramme 29) i tidligere lønsystem:
 Optjener tjenestemandspensionsret efter følgende skalatrinsforløb:
 38, 40, 42, 44.
Alle trin er 2-årige.
Skalatrin 44 er tillagt det hidtil gældende skalatrinsforløb for tjenestemandspensionsret og opnås efter 2 år på skalatrin 42, uanset om tiden på skalatrin 42 helt eller delvis ligger før denne aftales virkningstidspunkt.
Hvis mindst 2 år på skalatrin 42 er opnået, opnås skalatrin 44 fra denne aftales virkningstidspunkt.
 Luftfartsinspektører og tekniske chefer aflønnet efter skalatrin 43, 45 (lønramme 32) i tidligere lønsystem:
 Optjener tjenestemandspensionsret efter følgende skalatrinsforløb:
 43, 45, 47.
Alle trin er 2-årige.
Skalatrin 47 er tillagt det hidtil gældende skalatrinsforløb for tjenestemandspensionsret og opnås efter 2 år på skalatrin 45, uanset om tiden på skalatrin 45 helt eller delvis ligger før denne aftales virkningstidspunkt.
Hvis mindst 2 år på skalatrin 45 er opnået, opnås skalatrin 47 fra denne aftales virkningstidspunkt.
 Luftfartsinspektører aflønnet efter skalatrin 46 (lønramme 33) i tidligere lønsystem:
 Optjener tjenestemandspensionsret efter følgende skalatrinsforløb:
 46, 48.
Skalatrin 48 er tillagt det hidtil gældende skalatrin for tjenestemandspensionsret og opnås efter 2 år på skalatrin 46, uanset om tiden på skalatrin 46 helt eller delvis ligger før denne aftales virkningstidspunkt.
Hvis mindst 2 år på skalatrin 46 er opnået, opnås skalatrin 48 fra denne aftales virkningstidspunkt.
 Luftfartsinspektører og havariinspektører aflønnet efter skalatrin 47 (lønramme 34) i tidligere lønsystem:
 Optjener tjenestemandspensionsret efter følgende skalatrinsforløb:
 47, 48.
Skalatrin 48 er tillagt det hidtil gældende skalatrin for tjenestemandspensionsret og opnås efter 2 år på skalatrin 47, uanset om tiden på skalatrin 47 helt eller delvis ligger før denne aftales virkningstidspunkt.
Hvis mindst 2 år på skalatrin 47 er opnået, opnås skalatrin 48 fra denne aftales virkningstidspunkt.
 Tjenestemandsansatte inspektører m.fl., hvor der er indgået aftale om, at den ansatte er indplaceret i en anden lønramme end det hidtidige gældende pensionsskalatrinsforløb for ovennævnte tjenestemænd, tillægges 2 ekstra skalatrin til slutskalatrinnet i lønrammeforløbet eller til det pensionsskalatrin den enkelte tjenestemand på tidspunktet for implementering af denne aftale er indplaceret på, dog maksimalt til skalatrin 48.
De 2 ekstra skalatrin opnås, når den enkelte tjenestemandsansatte inspektør m.fl. i 2 år har haft ret til tjenestemandspension fra det samme skalatrin, som den pågældende jf. ovenstående er berettiget til som slutskalatrin, uanset om tiden helt eller delvis ligger før denne aftales virkningstidspunkt.
Hvis mindst 2 år på det pensionsberettigende skalatrin er opnået, tillægges de 2 ekstra skalatrin fra denne aftales virkningstidspunkt.
 Hvis en tjenestemandsansat inspektør m.fl. avancerer til højere stilling inden for eget ansættelsesområde, opnås i pensionsmæssig henseende et ekstra skalatrin fra avancementstidspunktet, dog maksimalt til skalatrin 48, hvorefter den resterende del af pensionsskalaen forskydes med et skalatrin, jfr. § 3, stk. 4-5 i aftalen af 19. december 2003. Den enkelte tjenestemandsansatte inspektør m.fl. kan kun opnå ét ekstra skalatrin i forbindelse med avancement, uanset hvor mange avancementer den pågældende opnår.
 § 3. Ikrafttrædelse mv.
 Denne aftale træder i kraft og har virkning fra 1. december 2009.
 Stk. 2. For tjenestemandsansatte inspektører m.fl., der er pensioneret inden for tidsrummet 1. april 2009 og indtil denne aftales virkningstidspunkt, og som på pensioneringstidspunktet opfyldte betingelserne for oprykning til skalatrin 39 (viceluftfartsinspektører lønramme 25), skalatrin 41 (viceluftfartsinspektører lønramme 27), skalatrin 44 (luftfartsinspektører lønramme 29), skalatrin 47 (luftfartsinspektører og tekniske chefer lønramme 32), skalatrin 48 (luftfartsinspektører lønramme 33), skalatrin 48 (luftfartsinspektører og havariinspektører lønramme 34) eller opfyldte betingelserne for at få tillagt 2 ekstra skalatrin (tjenestemandsansatte inspektører m.fl. indplaceret i en anden lønramme), omberegnes pensionen på grundlag heraf med virkning fra pensioneringstidspunktet.
 Stk. 3. Denne aftale kan ikke opsiges uden sammenhæng med aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer.
