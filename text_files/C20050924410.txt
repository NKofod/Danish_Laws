Cirkulæreskrivelse  

 om ændring af praksis i forbindelse med dispensation fra krav til indvendig  

 højde og vindfang ved transport af slagtesvin i flere etager (Til politi og anklagemyndighed) 1. Sammenfatning Justitsministeriet har besluttet at ændre sin dispensationspraksis  

 vedrørende kravet i § 16, stk. 1, i 1964-bekendtgørelsen til indvendig højde  

 ved transport af slagtesvin op til  

 100  

 kg. Ændringen indebærer, at der ikke længere skal  

 ansøges om dispensation fra det nævnte krav  

  

 under forudsætning af  

  

 , at svinene transporteres på de vilkår, der  

 er anført under punkt 4 i denne cirkulæreskrivelse.
 Det betyder, at det som udgangspunkt ikke længere er et krav for  

 transport af slagtesvin på op til  

 100  

 kg  

 i flere etager, at der foreligger en dispensation fra  

 Justitsministeriet.
 Justitsministeriet har desuden besluttet, at der ikke længere  

 skal ansøges om dispensation fra § 16, stk. 3, om vindfang i  

 1964-bekendtgørelsen, hvis svinene transporteres på de vilkår, der er anført  

 under punkt 5 i denne cirkulæreskrivelse.
2. Gældende regler om transport af svin i flere etager 1964-bekendtgørelsen Det fremgår af § 15, stk. 1, i Justitsministeriets  

 bekendtgørelse nr. 208 af 17. juni 1964 om transport af dyr med senere  

 ændringer (herefter benævnt 1964-bekendtgørelsen), at visse dansk  

 indregistrerede  

 køretøjer til transport af større dyr, herunder svin på  

 40 kg  

 og derover, forinden skal godkendes,  

 og at det er en forudsætning for godkendelse, at køretøjet opfylder visse  

 krav,  

 herunder at vognkassens sider skal have en højde af mindst  

 110 cm, jf. bekendtgørelsens § 16,  

 stk. 1. Bekendtgørelsen er fra 1964, og efter at man på et senere tidspunkt  

 er  

 begyndt at anvende køretøjer til transport af dyr i flere etager, er  

 bestemmelsen om vognkassens sider i praksis blevet fortolket således, at  

 højdekravet gælder den indvendige højde mellem hver etage.
 Det følger desuden af § 16, stk. 3, at et køretøj ved transport  

 af svin til forøgelse af ventilationen i varmt vejr skal være forsynet med et  

 vindfang.
1993-bekendtgørelsen Justitsministeriets bekendtgørelse nr. 201 af 16. april 1993 om  

 beskyttelse af dyr under transport med senere ændringer (herefter benævnt  

 1993-bekendtgørelsen) stiller ikke direkte specifikke krav til den indvendige  

 højde i køretøjer til transport af dyr.
Dansk indregistrerede køretøjer, der  

 anvendes til transport her i landet, skal imidlertid godkendes i det omfang,  

 det kræves efter 1964-bekendtgørelsen, jf. § 22 i 1993-bekendtgørelsen.
Justitsministeriets dispensationspraksis Ved transport af slagtesvin har Justitsministeriet hidtil  

 meddelt dispensation fra kravet om indvendig højde på  

 110 cm, således at køretøjer kan  

 godkendes til transport af slagtesvin på indtil  

 100 kg  

 i flere etager, hvis køretøjet  

 samtidig opfylder en række krav.
Der stilles blandt andet krav om, at den  

 indvendige højde altid skal være mindst  

 100  

 cm  

 pr. etage, at der skal være et areal på mindst  

 0,42 m²  

 pr.  

 100 kg  

 svin, og at køretøjet har  

 mekanisk ventilation med en vis kapacitet.
 Justitsministeriet har desuden meddelt dispensation fra kravet i  

 § 16, stk. 3, om vindfang, idet dette krav ikke længere er tidssvarende.
3. Status for udarbejdelsen af ændrede regler om  

 transport af dyr Dom afsagt af Vestre Landsret den 15. marts 2005 I begyndelsen af 2004 blev der rejst spørgsmål om, hvorvidt de  

 gældende regler for transport af svin i flere etager er i overensstemmelse  

 med  

 EU-retten.
Der blev tillige i 2004 ved Vestre Landsret anlagt en retssag mod  

 Justitsministeriet om lovligheden af kravene til indvendig transporthøjde.
Justitsministeriet tog under sagen ved Vestre Landsret  

 bekræftende til genmæle over for en påstand om, at et krav om en indvendig  

 etagehøjde ved transport af slagtesvin på mindst  

 110 cm  

 ikke er lovligt, blandt andet  

 som følge af at de gældende regler fra 1964 om en indvendig højde på  

 110 cm  

 ikke  som det nu kræves efter  

 EU-retten  er baseret på videnskabelige undersøgelser om svins velfærd  

 under  

 transport.
Justitsministeriet tog ligeledes bekræftende til genmæle over for  

 en  

 påstand, der indebærer, at Justitsministeriet anerkender, at det ikke er  

 lovligt i de dispensationer, der bliver givet til transport af svin i flere  

 etager, at stille krav om, at den samlede forsendelsestid ikke må overstige  

 otte timer.
Ved skrivelse af 4. oktober 2004 orienterede Justitsministeriet  

 om,  

 at det ikke længere var en betingelse for at opnå dispensation til kørsel med  

 slagtesvin med en indvendig transporthøjde på  

 100 cm  

 pr. etage, at den samlede  

 forsendelsestid ikke overstiger otte timer.
For eksisterende dispensationer  

 med  

 dette vilkår meddelte Justitsministeriet, at kravet i dispensationerne om en  

 maksimal forsendelsestid på otte timer ikke længere ville blive håndhævet.  

 Vestre Landsret afsagde dom i sagen den 15. marts 2005.
Justitsministeriets udarbejdelse af udkast til ændring  

 af 1993-bekendtgørelsen og 1964-bekendtgørelsen Justitsministeriet sendte ved brev af 30. november 2004 udkast  

 til ændring af henholdsvis 1993-bekendtgørelsen og 1964-bekendtgørelsen i  

 høring.
Udkastet til ændring af 1993-bekendtgørelsen indeholder bl.a. forslag  

 til regler til den indvendige højde, inspektionshøjde og ventilationskrav ved  

 transport af svin på  

 40 kg  

 og derover.
Herudover indeholder udkastet bl.a. en reduktion af  

 belægningsgraden.  

 Udkastet til ændring af 1964-bekendtgørelsen indeholder bl.a. forslag om  

 ophævelse af kravet om vindfang ved transport af svin.
Justitsministeriets notifikation af udkastet til  

 1993-bekendtgørelse I høringsskrivelsen oplyste Justitsministeriet om, at  

 ministeriet havde vurderet, at udkastet til ændring af 1993-bekendtgørelsen  

 indeholder forslag til regler, som må opfattes som tekniske forskrifter, der  

 skal notificeres over for Kommissionen i henhold til Europa-Parlamentets og  

 Rådets direktiv 98/34/EØ af 22. juni 1998 om en informationsprocedure med  

 hensyn til tekniske standarder og forskrifter.
På den baggrund foretog  

 Danmark  

 notifikation af udkastet til ændring af 1993-bekendtgørelsen i december  

 2004.
 Efter informationsproceduredirektivet skal tekniske forskrifter  

 notificeres i udkast og må ikke vedtages inden udløbet af en periode, der som  

 udgangspunkt udgør 3 måneder efter notifikationen (stand still perioden).  

 Denne  

 tre måneders periode udløb den 21. marts 2005.
Kommissionen har nu forlænget stand still perioden fra  

 notifikationen i yderligere tre måneder, således at den udløber den 21. juni  

 2005. Dette skyldes, at Kommissionen er kommet med en udførlig udtalelse i  

 henhold til informationsproceduredirektivets artikel 9, stk. 2. Når  

 Kommissionen afgiver en udførlig udtalelse, skal medlemsstaten ifølge  

 informationsproceduredirektivet aflægge rapport til Kommissionen om, hvordan  

 den agter at reagere på den udførlige udtalelse.
Kommissionen fremsætter  

 herefter bemærkninger til medlemsstatens rapport om den påtænkte reaktion.
4. Ændring af praksis i forbindelse med udstedelse af  

 dispensation fra krav til indvendig højde ved transport af slagtesvin i flere  

 etager Den udførlige udtalelse fra Kommissionen indebærer, at  

 Justitsministeriet tidligst umiddelbart efter den 21. juni 2005 vil kunne  

 udstede en bekendtgørelse om ændring af 1993-bekendtgørelsen.
I lyset heraf  

 har  

 Justitsministeriet fundet det rigtigst  indtil de nye bekendtgørelser  

 er  

 udstedt  at foretage en ændring af praksis i forbindelse med udstedelse  

 af  

 dispensation fra krav til den indvendige højde ved transport af slagtesvin i  

 flere  

 etager.
 På den baggrund kan Justitsministeriet oplyse, at der ikke  

 længere skal ansøges om dispensation fra kravet i § 16, stk. 1, i  

 1964-bekendtgørelsen om  

 110 cm  

 i indvendig højde ved transport af slagtesvin op til  

 100 kg  

  

 under forudsætning af  

  

 , at svinene transporteres på følgende vilkår:
 -  

 	  

 Den indvendige højde  

 pr. etage skal til enhver tid være mindst  

 100 cm, samtidig med at køretøjet  

 opfylder reglerne om køretøjers totalhøjde  

1) .
 -  

 	  

 Alle svin skal kunne  

 stå i deres naturlige position og uden besvær have mulighed for at udøve  

 naturlig hovedrejsning.
 -  

 	  

 Der skal være et  

 minimumsareal på  

 0,42 m2  

 pr.  

 100 kg  

 svin.
 -  

 	  

 Hver etage skal være  

 forsynet med mekanisk ventilation, som har en ventilationskapacitet på mindst  

 75 m3  

 i timen pr.  

 100 kg  

 svin.
 -  

 	  

 Hver etage og begge  

 sider skal være forsynet med luftindtag eller langsgående justerbare  

 ventilationsåbninger,  

 som ikke må være dækket, når køretøjet anvendes til transport af dyr.
 -  

 	  

 Hejsemekanismen  

 (wirer, ruller, føringer m.v.) skal være afskærmet.
 -  

 	  

 Den løftbare etage i  

 hævet stilling skal være mekanisk sikret ved hjælp af låsebolte eller  

 lignende,  

 og hejsemekanismen skal være aflastet.
Denne praksisændring omfatter  

  

 kun  

  

 transport af slagtesvin på op til  

 100 kg.
Det er tillige en forudsætning,  

 at køretøjerne i øvrigt opfylder kravene til godkendelse, jf. §§ 16-24 i  

 1964-  

 bekendtgørelsen.
Ændringen betyder således, at det ikke længere er en betingelse  

 for at transportere slagtesvin på op til  

 100  

 kg  

 i flere etager, at der foreligger en dispensation fra  

 Justitsministeriet.
Det er imidlertid en forudsætning, at transporten foregår  

 på de ovenfor anførte vilkår.
5. Ændring af praksis i forbindelse med udstedelse af  

 dispensation fra krav om vindfang Som anført under punkt 2 stiller § 16, stk. 3, i 1964-bekendtgørelsen  

 krav om, at køretøjer til forøgelse af ventilationen i varmt vejr ved  

 transport  

 af svin skal være forsynet med et vindfang fortil.
Idet dette krav ikke  

 længere  

 er tidssvarende, meddeler Justitsministeriet i praksis altid dispensation fra  

 dette krav.
I tilknytning til en dispensation fra kravet om indvendig højde  

 på mindst  

 110 cm,  

 jf. ovenfor under punkt 4, gives der i praksis også dispensation fra kravet  

 om  

 vindfang.
På den baggrund vil der ikke fremover skulle ansøges om  

 dispensation  

 fra kravet om vindfang i § 16, stk. 3, i 1964-bekendtgørelsen, hvis  

 transporten  

 foregår under de i punkt 4 anførte vilkår.
Herudover meddeler Justitsministeriet i praksis dispensation fra  

 kravet om vindfang ved transport af svin i to etager.
I tilknytning til  

 ovennævnte  

 praksisændring vedrørende dispensation fra kravet om indvendig højde og  

 vindfang ved transport af slagtesvin, har Justitsministeriet fundet det bedst  

 stemmende med regeringens målsætning om at reducere erhvervslivets  

 administrative byrder, tillige at ændre praksis vedrørende kravet om vindfang  

 i  

 de tilfælde, hvor transporten ikke foretages i mere end to etager, således at  

 den enkelte transportør heller ikke skal ansøge om dispensation i disse  

 tilfælde.
 Der skal således fremover ikke ansøges om dispensation fra § 16,  

 stk. 3, om vindfang, hvis transporten foretages i to etager med en deraf  

 følgende indvendig højde på mindst  

 110  

 cm  

  

 under forudsætning  

 af,  

  

 at svinene transporteres på følgende vilkår:
 -  

 	  

 Hver etage skal være  

 forsynet med mekanisk ventilation, som har en ventilationskapacitet på mindst  

 75 m3  

 i timen pr.  

 100 kg  

 svin.
 -  

 	  

 Hver etage og begge  

 sider skal være forsynet med luftindtag eller langsgående justerbare  

 ventilationsåbninger,  

 som ikke må være dækket, når køretøjet anvendes til transport af dyr.
 -  

 	  

 Hejsemekanismen  

 (wirer, ruller, føringer m.v.) skal være afskærmet.
 -  

 	  

 Den løftbare etage i  

 hævet stilling skal være mekanisk sikret ved hjælp af låsebolte eller  

 lignende,  

 og hejsemekanismen skal være aflastet.
 Hvis den indvendige højde ved transport af svin er under  

 110 cm, er det de under punkt 4  

 anførte krav, herunder de dér nævnte arealkrav, der finder anvendelse.
 Det er en forudsætning, at køretøjerne i øvrigt opfylder kravene  

 til godkendelse, jf. §§ 16-24 i bekendtgørelse om transport af dyr.
 Denne administrative praksisændring indebærer således, at der  

 som udgangspunkt ikke længere skal ansøges om dispensation fra bestemmelsen i  

 1964-bekendtgørelsen om vindfang.
6. Verserende og afsluttede sager om manglende  

 dispensation På baggrund af det under punkt 4 og punkt 5 anførte, har  

 Justitsministeriet anmodet Rigsadvokaten om at undersøge, om der er  

 verserende  

 sager om manglende dispensation til kørsel af slagtesvin op til  

 100 kg  

 samt verserende sager om  

 manglende dispensation fra kravet om vindfang, der bør sluttes uden  

 tiltalerejsning  

 m.v.
 Justitsministeriet har desuden anmodet Rigsadvokaten om at  

 undersøge, om der er afgjorte sager i relation til punkt 4, der på den  

 ovenfor  

 anførte baggrund bør genoptages.
 Justitsministeriet kan i øvrigt oplyse, at ministeriet dags dato  

 har anmodet Færdselsstyrelsen om at orientere de godkendte synsvirksomheder  

 om  

 praksisændringen.
Justitsministeriet, den 4. maj 2005 Lene Espersen /Anne Tønnes 1)  

 Jf. § 11 i bekendtgørelse nr. 567 af 24. juni 1992 om køretøjers største  

 bredde, længde, højde, vægt og akseltryk med senere ændringer.
