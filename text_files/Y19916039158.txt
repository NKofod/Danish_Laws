 Konkurrencerådet havde modtaget en klage fra Tølløse Centralskole over  

 Arbejdstilsynets gebyrpolitik for elevatoreftersyn.
Ifølge regler fastsat af Arbejdsministeriet (* 2) er det kun  

 Arbejdstilsynet, som må foretage kontrol før en elevator afleveres til brug  

 som ny eller efter ombygning.
Og det er kun Arbejdstilsynet, som må  

 kontrollere den besigtigelse og afprøvning (faldprøve), der skal foretages på  

 elevatorer hvert andet år.
Arbejdstilsynet tager et gebyr for kontrollen.
 Efter Konkurrencerådets opfattelse fungerer Arbejdstilsynets eneret  

 til at udføre ovennævnte kontrolopgaver som en adgangsbarriere til markedet,  

 hvilket udelukker enhver form for priskonkurrence og derved forhindrer, at  

 effektivitetsforskelle mellem forskellige kontrolorganer kan komme til udtryk  

 i taksterne.
 Konkurrencerådet har derfor i henhold til konkurrencelovens § 15  

 påpeget de skadelige virkninger over for Arbejdsministeriet og henstillet, at  

 andre kontrolorganer kan få adgang til dette marked.
 Dette hindrer ikke, at der stilles alle nødvendige krav til at sikre  

 en forsvarlig kontrol: men kravene må ikke gå ud over, hvad der er sagligt,  

 rimeligt og objektivt.
 »Denne henvendelse rettes til Arbejdsministeren i medfør af  

 konkurrencelovens § 15.
 Baggrunden for henvendelsen er en konkurrenceretlig vurdering af  

 Arbejdstilsynets eneret til at foretage nærmere angivne kontrolopgaver på  

 elevatorer o.lign.
 Konkurrencerådet har modtaget en klage fra Tølløse Centralskole over den  

 gebyrpolitik, som Direktoratet for Arbejdstilsynet håndhæver i henhold til  

 Arbejdstilsynets bekendtgørelse nr. 695 om gebyr for Arbejdstilsynets  

 besigtigelser og afprøvning af elevatorer, hejseværker, rulletrapper,  

 rullefortove o.lign.
 Konkurrencerådet har behandlet klagen og konstateret, at  

 Arbejdsministeriets bekendtgørelse nr. 626 af 18. december 1980 om  

 elevatorer, hejseværker, rulletrapper, rullefortove o.lign. giver  

 Arbejdstilsynet eneret - og ikke indeholder mulighed for andre virksomheder  

 eller institutter - til at foretage kontrol (overvågning), i forbindelse med  

 den besigtigelse og afprøvning, der normalt foretages af et  

 elevatorservicefirma, og som skal foretages i henhold til ovennævnte  

 bekendtgørelses § 14, inden en elevator afleveres til brug som ny eller efter  

 ombygning.
 Konkurrencerådet har endvidere konstateret, at Arbejdstilsynet har eneret  

 til kontrol (overvågning) ved den besigtigelse og afprøvning (fangprøve) af  

 elevatorer, der normalt foretages af et servicefirma, og som skal foretages i  

 henhold til ovennævnte bekendtgørelsens § 15, hvert andet kalenderår med  

 højst 26 måneders mellemrum.
 Arbejdstilsynet takserer for sine kontrolydelser i henhold til  

 Arbejdstilsynets bekendtgørelse nr. 695. Denne gebyrbekendtgørelse gælder  

 alene den kontrol Arbejdstilsynet foretager.
De omhandlede kontrolopgaver, der udføres mod betaling, er efter  

 konkurrenceloven at anse for offentlig eller offentligt reguleret  

 erhvervsvirksomhed.
Selv om disse opgaver har karakter af kontrol, er der  

 ikke tale om myndighedsudøvelse men om erhvervsudøvelse i konkurrencelovens  

 forstand, idet disse kontrolopgaver, lige så vel kan varetages af  

 autoriserede firmaer med kendskab til området, såfremt disse firmaer er  

 bekendt med, hvilke normer og regler, der skal kontrolleres efter.
Dette er  

 tilfældet på mange andre områder, i øvrigt også for visse kontrolopgaver  

 vedrørende elevatorer.
Efter Konkurrencerådets opfattelse fungerer Arbejdstilsynets eneret til at  

 udføre ovennævnte kontrolopgaver i henhold til bekendtgørelsen om elevatorer,  

 hejseværk, rulletrapper, rullefortove o.lign. som en adgangsbarriere til  

 markedet, idet der ikke er mulighed for andre kontrolorganer til at foretage  

 de i bekendtgørelsen nævnte kontrolopgaver, hvilket udelukker enhver form for  

 priskonkurrence og derved forhindrer, at effektivitetsforskelle mellem  

 forskellige kontrolorganer kan komme til udtryk i taksterne.
Denne form for  

 adgangsbegrænsning må anses for klart stridende mod konkurrencelovens  

 intentioner om opnåelse af størst mulig konkurrence og dermed effektivitet.
 Som det vil være bekendt trådte den nye konkurrencelov i kraft den 1.  

 januar 1990.
 Lovens formål er ifølge § 1 at fremme konkurrencen og dermed styrke  

 effektiviteten i produktion og omsætning af varer og tjenesteydelser mv. ved  

 størst mulig gennemsigtighed vedrørende konkurrenceforhold og ved  

 foranstaltninger imod begrænsninger i erhvervsfriheden og andre skadelige  

 virkninger af konkurrencebegrænsninger.
Det overordnede middel til opnåelse af effektivitet er ifølge  

 lovbemærkningerne virksom konkurrence.
Som en grundlæggende forudsætning for  

 virksom konkurrence og dermed effektivitet fremhæves i bemærkningerne den  

 frie erhvervsudøvelse, forstået som etableringsfrihed eller fri adgang til  

 markedet, som derfor skal tilgodeses.
Desuden betones erhvervsfriheden, dvs.  

 de lige og frie erhvervsvilkår, som forudsætning for virksom konkurrence.
 Konkurrenceloven har således det generelle erhvervspolitiske sigte, at  

 konkurrenceforholdene og dermed også erhvervsstrukturen i første række skal  

 styres af markedskræfterne.
 Området for konkurrencelovens anvendelse omfatter såvel privat  

 erhvervsvirksomhed som offentlig og offentligt reguleret erhvervsvirksomhed,  

 og der er hermed tilsigtet en ligestilling af disse sektorer i  

 konkurrenceretlig henseende.
 De konkurrenceretlige virkemidler, der kan bringes i anvendelse er dog  

 ikke ganske de samme, idet Konkurrencerådets almindelige indgrebsbeføjelser i  

 lovens § 11-14 over for konkurrencebegrænsninger, som medfører skadelige  

 virkninger for konkurrencen, ikke kan bringes i anvendelse over for offentlig  

 og offentligt reguleret erhvervsvirksomhed.
På disse områder kan Konkurrencerådet i stedet i medfør af lovens § 15  

 rette henvendelse til vedkommende offentlige myndighed og påpege mulige  

 skadelige virkninger for konkurrencen.
En sådan henvendelse offentliggøres.
 Konkurrencerådet finder det derfor bedst stemmende med konkurrenceloven at  

 henstille, at Arbejdsministeren medvirker til, at den kontrol som  

 Arbejdstilsynet alene er berettiget til at foretage i henhold til  

 Arbejdsministeriets bekendtgørelse nr. 626 af 18. december 1980 om  

 elevatorer, hejseværker, rulletrapper, rullefortove o.lign. ændres således,  

 at der også hvad angår disse ydelser gives adgang til, at andre  

 kontrolorganer på basis af en autorisationsordning eller gennem certificering  

 baseret på saglige, rimelige, objektive og konsekvent gennemførte kriterier  

 kan få adgang til markedet.
 Der er således intet til hinder for, at der i forbindelse med kontrol af  

 elevatorer mv. fra myndighedernes side stilles krav til selve kontrollen, ej  

 heller at der stilles krav om, at de virksomheder, service- og  

 eftersynsfirmaer eller personer der skal udføre kontrollen opfylder en række  

 krav for at kunne opnå tilladelse til autorisation eller certificering,  

 f.eks. med hensyn til uddannelse og prøve samt gyldighedstid.
Såfremt der etableres fri adgang på basis af autorisation eller  

 certificering er det Konkurrencerådets opfattelse, at priskonkurrencen vil  

 sikre rimelige priser på området.« (* 1) Konkurrencerådet:
Dokumentation 1991-3, s. 189 (* 2) Arbejdsministeriets bekendtgørelse nr. 626 af 18. decemer 1980 om  

 elevatorer, hejseværker, rulletrapper, rullefortove o.lign.
