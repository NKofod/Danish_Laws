Kendelse fra Pressenævnet i sag nr.  

 58/2000 ISO Supermarked ved personalechef [K] har klaget til  

 Pressenævnet over en artikel bragt i 6'eren, HK København,  

 Afdeling 6/Handel, nummer 1, der udkom den 16. marts 2000, idet man mener, at  

 god presseskik er tilsidesat.
Der er endvidere klaget over, at bladet har  

 afvist at bringe et genmæle.
 Af artiklen bragt i 6'eren, HK København, Afdeling  

 6/Handel, der udkom den 16. marts 2000 med overskriften " Anders styrer  

 for vildt" fremgår at:
"Og det ærgrer ham lidt i dag.
Han var onsdag til  

 lørdagsdreng i ISO.
Dagen før nytårsaften blev  Anders kaldt ind  

 på butikschefens kontor   og fik besked om, at han var fyret. "Hvorfor,  

 spurgte jeg? Joo   jeg var dårlig arbejdskraft.
Det forstod jeg ikke,  

 for jeg havde jo arbejdet der i lang tid (trekvart år). De  

 påstod, at jeg havde fået advarsler   og det har jeg ikke.
Jeg  

 har aldrig haft problemer med nogen.
Det eneste jeg kan komme i tanke om, at  

 jeg har gjort, var da jeg væltede 5 kasser sodavand   og butikschefen  

 kom forbi i det samme.
Men det blev aldrig påtalt.
Det var fedt at  

 arbejde i ISO, Østerbro.
Godt kammeratskab.
Alle var søde  

 indtil dagen før nytårsaften." Anders umiddelbare reaktion var chok.
"Der var jo ikke meget at sige, så jeg gik.
De  

 gjorde opmærksom på, at jeg havde en måneds opsigelse, og  

 spurgte, om jeg ville bruge den, men det gad jeg ikke." Anders gik hjem "og græd".
Det bragte hans mor,  Lone, i aktion.
Hun ringede til  

 butikken. "De havde kaldt ham over både til jul og nytår,  

 så det virkede lidt underligt.
Men jeg kunne kun få at vide, at  

 fyringen skyldtes omrokeringer.
Til mig har de aldrig nævnt advarsler  

 og dårlig arbejdskraft".
Det næste,  Lone fandt ud af, var at hendes  

 søn heller aldrig har fået sin løn korrekt udbetalt. "Der  

 manglede altid nogle timer, og det er vi ved at få styr på.
I tre  

 måneder i træk gav de ham f.eks. slet ikke løn om  

 onsdagen.
Det varede lidt, før det gik op for mig, hvordan det hang  

 sammen.
Lønsystemet er meget specielt".
Lone gik over i butikken med regnskabet, "og jeg blev  

 bekræftet i min opfattelse af, at der er et eller andet, der ikke  

 stemmer.
De er flinke, men siger ikke præcis sandheden." Så hun endte med at skrive et brev til  

 direktør  Soldbro   om at være ung og ville arbejde, men blive  

 skidt behandlet. "Det piller selvværdet ud af dem.
Jeg er  

 socialpædagog, så jeg ved, hvad det gør ved unge  

 mennesker." Da hun efter 14 dage ikke havde hørt fra  

 direktøren, ringede hun til HK   og to dage senere modtog hun et brev  

 fra ISO's personalechef, [K].
Han forklarer, at det hele er et sammenfald af  

 uheldige omstændigheder   og at hun er velkommen i butikken, hvis hun  

 har yderligere spørgsmål. "Men der har jeg jo allerede  

 været, og vel er sagen ubetydelig, men nogen vedgår ikke deres  

 ansvar." Anders er 15, går i 9. og synes stadig, han har  

 krav på en forklaring. "Flere af mine venner er blevet ansat i ISO  

 bagefter.
Hvad var det jeg gjorde?" Han ved også, at han aldrig får den.
Så  

 skulle han ikke være gået hjem den næstsidste dag i forrige  

 århundrede.
Dengang vidste han heller ikke, at han som ung kan  

 være medlem af HK for 35 kr. om måneden.
Derfor vidste han ikke,  

 hvordan han skulle forholde sig   og det kostede ham en  

 månedsløn.
I dag ville den have været et plaster på  

 såret. "Det bedste ved mødet med HK er, at jeg nu ved, at det  

 ikke er mig, der er noget galt med." I øvrigt er han skoletræt, tager et  

 sabbatår til sommer   og vil tjene penge.
F.eks. lager.
I hvert fald  

 noget med paller og truck.
Bagefter vil han uddannes til mekaniker.
Han er  

 færdig som servicemedarbejder og flaskedreng.
Og uenig med  Soldbro i,  

 at det er sjovt at arbejde i ISO." Klageren har anført, at god presseskik er  

 tilsidesat, idet artiklen fremstår som et ensidigt partsindlæg,  

 og idet artiklen refererer et angiveligt hændelsesforløb i form  

 af en afskedigelsessamtale uden at høre den anden part, i dette  

 tilfælde klagerens repræsentant i form af butikschefen.
Hertil  

 kommer at det beskrevne hændelsesforløb er meget langt fra  

 butikschefens opfattelse af situationen.
 Klageren har endvidere anført, at artiklen ensidigt  

 postulerer, at klageren opererer med et uigennemskueligt lønsystem.  

 Det forholder sig imidlertid således, at da artiklen blev  

 offentliggjort, var medarbejderen fratrådt, og endelig  

 lønopgørelse med specifikationer var velvilligt udarbejdet med  

 medarbejderens mor,  Lone  Pedersens, aktive medvirken.
Klageren har herudover anført, at  Lone  Pedersen  

 citeres for at have sagt :"De er flinke, men siger ikke præcis  

 sandheden", hvilket klageren finder ærekrænkende og aldeles  

 ubegrundet.
Endvidere refererer udsagnet ikke til nogen konkret situation,  

 hvorved læseren bibringes det indtryk, at butikkens personale i al  

 almindelighed er utroværdige, hvilket der ikke er belæg for.
Klageren har tillige anført, at  Lone  Pedersen i  

 artiklen oplyser, at hun ikke har fået besvaret sit brev af 17. januar  

 2000 stilet til klagerens administrerende direktør, hvorfor hun er  

 gået til HK.
Klagerens personalechef udarbejdede imidlertid en  

 besvarelse af brevet på vegne af den administrerende direktør,  

 der blev fremsendt til  Lone  Pedersen den 27. januar 2000, men det  

 fremgår ikke af artiklen.
At  Lone  Pedersen inden brevets fremkomst  

 havde taget kontakt til HK, er klageren ikke bekendt med, og besvarelsen fra  

 personalechefen er ikke en konsekvens af denne kontakt, hvilket artiklen  

 giver indtryk af.
Klageren har herudover anført, at artiklen citerer  

 fra klagerens korrespondance uden først at høre klageren  

 herover.
Konsekvensen er, at en tilfældig passage i et brev, der er en  

 redegørelse for sagsforløbet og klagerens personalepolitik, er  

 revet ud til citat, hvorefter  Lone  Pedersen i artiklen konkluderer at " og  

 vel er sagen ubetydelig, men nogen vedgår ikke deres ansvar". Denne  

 udtalelse er imidlertid misvisende, idet brevet netop indeholder en  

 skitsering af ansvarsfordelingen i virksomheden i forbindelse med  

 afskedigelsessager samt en opfordring til at tage kontakt til butikschefen  

 eller personalechefen, hvis der opstår uafklarede  

 spørgsmål, men dette har  Lone  Pedersen ikke gjort.
Alle  

 relevante personer i sagen hos klageren vedgår således deres  

 ansvar.
Klageren har tillige anført, at indklagede ikke har  

 tilbudt klageren et dobbeltinterview med  Lone  Pedersen.
Derimod har  

 indklagede overfor klageren afvist at bringe et genmæle og har i stedet  

 meddelt, at man ønskede at skrive en artikel om sagen, samt at man i  

 denne forbindelse ønskede at høre klageren.
Klageren gentog ved  

 denne lejlighed, at man stod til rådighed for en dialog, men at en  

 sådan dialog ikke kunne kompensere for kravet om  

 genmæle/berigtigelse, i forhold til den artikel indklagede allerede  

 havde bragt.
 Klageren har endelig anført, at artiklen har haft  

 en betydelig skadelig effekt i forhold til klagerens generelle  

 omdømme, ligesom den har genereret et betydeligt behov for  

 korrigerende interne information til klagerens medarbejdere.
 Indklagede har anført, at man er enig i, at man  

 burde have indhentet klagerens kommentarer til artiklen, før man  

 bragte den.
Indklagede har endvidere anført, at man ikke vil  

 bringe et genmæle i anledning af artiklen, for artiklen indeholder  

  Lone  Pedersens oplevelse af, hvad hendes søn har været udsat  

 for, hvilket man ikke kan dementere.
Indklagede har i stedet ved brev af 2.  

 maj 2000 tilbudt klageren et dobbeltinterview med  Lone  Pedersen til brug  

 for en ny artikel, men dette har klageren ikke været interesseret  

 i.
 Endelig har indklagede anført, at man ser det som  

 sin opgave at skildre sider af virkeligheden, som sjældent kommer frem  

 for en større offentlighed, især når det er helt unge  

 mennesker uden kendskab til reglerne, hvorfor man bragte artiklen.
 I sagens behandling har følgende  

 nævnsmedlemmer deltaget: Jørgen Nørgaard, Ulrik  

 Holmstrup, Finn Rowold og Ole Askvig.
 Pressenævnet udtaler:
Klageren har krævet genmæle over for artiklens  

 oplysninger om, at  Lone  Pedersen har udtalt, at det er hendes opfattelse,  

 at klageren opererer med et uigennemskueligt lønsystem, samt at  Lone  

  Pedersen har udtalt at "De er flinke, men siger ikke præcis  

 sandheden", og "og vel er sagen ubetydelig, men nogen vedgår ikke deres  

 ansvar", m.v.
Udtalelserne er efter Pressenævnets opfattelse udtryk for  

  Lone  Pedersens subjektive vurderinger, og de indeholder ikke sådanne  

 faktisk forkerte oplysninger, som efter medieansvarslovens § 36 berettiger  

 klageren til at få bragt et genmæle.
Henset til, at artiklen indeholder oplysninger, som kan  

 være skadelige eller krænkende for klageren, finder nævnet,  

 at bladet skulle have søgt disse oplysninger efterprøvet  

 først og fremmest ved forelæggelse for klageren.
Da bladet ikke  

 har gjort dette, er god presseskik tilsidesat, og nævnet udtaler sin  

 kritik af bladet.
Det forhold, at bladet efterfølgende har tilbudt  

 klageren et interview ændrer ikke herpå.
 I medfør af medieansvarslovens § 49  

 pålægges det herefter den ansvarshavende redaktør af  

 6'eren, HK København, Afdeling 6/Handel, at offentliggøre  

 følgende:
"Kendelse fra Pressenævnet 6'eren, HK København, Afdeling 6/Handel, bragte den  

 16. marts 2000 en artikel med overskriften " Anders styrer for vildt", der  

 fortalte historien om en ung mand, der blev afskediget fra ISO.
 ISO klagede til Pressenævnet, idet man anså  

 god presseskik for tilsidesat, og idet man krævede et  

 genmæle.
 Pressenævnet mener ikke, at der er grundlag for et  

 genmæle, idet udtalelserne fra  Lone  Pedersen     Anders' mor   om  

 ISO's personalepolitik må opfattes som hendes subjektive vurderinger,  

 der ikke indeholder sådanne faktisk forkerte oplysninger, som efter  

 medieansvarslovens § 36 berettiger ISO til at få bragt et  

 genmæle.
Da artiklen indeholder oplysninger, som kan være  

 skadelige eller krænkende for klageren, finder nævnet, at bladet  

 skulle have søgt disse oplysninger efterprøvet, først og  

 fremmest ved forelæggelse for klageren.
Da bladet ikke har gjort dette,  

 er god presseskik tilsidesat, og nævnet udtaler sin kritik af bladet.  

 Det forhold, at bladet efterfølgende har tilbudt klageren et interview  

 ændrer ikke herpå.
 København, den 9. august 2000.
Jørgen Nørgaard, Ulrik Holmstrup, Finn  

 Rowold og Ole Askvig." Afsagt den 9. august 2000.
