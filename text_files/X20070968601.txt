Overgangsreglen for børsnoterede aktier  

  Alle-handler-kursen  lille beløbsoverskridelse Spørgsmål Kan salg af  

 aktier ske skattefrit, selv om kursværdien af beholdningen pr. 31.12.2005  

 udgjorde  

 kr. 136.601,76? Svar Nej.
Beskrivelse af de faktiske forhold Spørgeren har i  

 december 2005 solgt nogle af sine aktier med det formål at nedbringe  

 beholdningen, således at kursværdien af beholdningen af børsnoterede aktier  

 den  

 31. december 2005 kom under beløbsgrænsen på kr. 136.600. Aktierne ville i så  

 fald kunne sælges skattefrit, såfremt visse betingelser var opfyldt, jf.  

 overgangsreglen i aktieavancebeskatningslovens § 44.
 Ifølge  

 depotoversigt fra banken udgjorde kursværdien af spørgerens beholdning af  

 børsnoterede aktier den 31.12.2005 i alt kr. 136.601,76, der fremkommer  

 således:
334 stk. aktier i A A/S á  

 kurs 66,39 kr.    

 22.174,26 750 aktier i B A/S á kurs 152,57 kr. 114.427,50 I alt kr. 136.601,76 Ifølge  

 kontrolbilag R 75 udgjorde kursværdien af spørgerens beholdning af  

 børsnoterede  

 aktier den 31.12.2005 i alt kr. 136.601. Differencen i forhold til  

 depotoversigten skyldes alene, at kursværdien af aktierne i hvert enkelt  

 selskab på kontrolbilaget er nedrundet til hele kroner.
Kursværdien af  

 spørgerens samlede beholdning af børsnoterede aktier den 31.12.2005 var  

 således  

 kr. 1,76 over grænsen for skattefrit salg.
Spørgeren er enlig.
 Ovennævnte  

 kurser er den af Københavns Fondsbørs beregnede gennemsnitskurs  

 "Alle-handler"-kursen kl. 17.00 den 30. december 2005, som var den  

 sidste børsdag i 2005. Ifølge SKAT's ligningsvejledning (2005-4) afsnit  

 S.G.3.2.2.1. samt Told- og Skattestyrelsens afgørelse af 30. januar 1998  

 (Tidsskrift for Skatter og Afgifter 1998.324 TSS) skal opgørelsen af  

 kursværdien foretages på grundlag af "Alle-handler"-kursen kl.  

 17.00.
 Ved eftersyn af  

 A A/S's hjemmeside i internettet er det konstateret, at lukkekursen den  

 30.december 2005 var kurs 66,25. B A/S har på telefonisk forespørgsel oplyst,  

 at kursen kort før lukketid den 30. december 2005 var kurs 152,62.
 Anvendes de  

 senest konstaterede kurser den 30.12.2005, udgør kursværdien af spørgerens  

 beholdning af børsnoterede aktier den 31.12.2005 i alt kr. 136.592,50, der  

 fremkommer således:
334 stk. aktier i A A/S á  

 kurs 66,25 kr.    

 22.127,50 750 aktier i B A/S á kurs 152,62 kr. 114.465,00 I alt kr. 136.592,50 Sidstnævnte  

 beløb er under beløbsgrænsen.
Det er oplyst,  

 at spørgeren har klaget til banken over dårlig rådgivning.
Banken har  

 imidlertid meddelt spørgeren, at banken ikke har handlet ansvarspådragende.
Spørgers eventuelle opfattelse ifølge anmodning Spørgeren har i  

 anmodningen om bindende svar skrevet, at hun ansøger SKAT om bindende  

 ligningssvar,  

 så hun på trods af overskridelsen på kr. 1,- ved fremtidige salg ikke skal  

 betale skat af gevinster.
SKATs indstilling og begrundelse Ifølge  

 aktieavancebeskatningslovens § 44 stk. 1, 3 og 4 er gevinst ved salg af  

 børsnoterede aktier skattefri, såfremt der er tale om "almindelige"  

 aktier og følgende betingelser alle er opfyldt:
 Er de nævnte  

 betingelser opfyldt, kan tab hverken fradrages eller modregnes i udbytte  

 eller  

 gevinst ved salg af andre aktier, jf. aktieavancebeskatningslovens § 44 stk.  

 1.
 Der er ikke  

 lovhjemmel til at dispensere fra beløbsgrænsen på kr. 136.600,00.
I henhold til  

 SKAT's ligningsvejledning (2005-4) afsnit S.G.3.2.2.1. samt Told- og  

 Skattestyrelsens afgørelse af 30. januar 1998 (Tidsskrift for Skatter og  

 Afgifter 1998.324 TSS) skal opgørelsen af kursværdien foretages på grundlag  

 af  

 "Alle-handler"-kursen kl. 17.00 den sidste børsdag i året, dvs.  

 gennemsnitskursen den pågældende dag, og ikke på grundlag af lukkekursen den  

 sidste børsdag i året.
Det skal i den forbindelse bemærkes, at lukkekursen  

 eventuelt kan være påvirket af en enkeltstående handel sidst på dagen.  

 "Alle-handler"-kursen kl. 17.00 må derfor anses for at være et mere  

 sikkert udtryk for kursen end lukkekursen.
 Det skal  

 endvidere bemærkes, at spørgeren - såfremt kursværdien pr. 31.12.2005 opgøres  

 til et beløb under beløbsgrænsen - vil miste retten til at modregne et  

 eventuelt tab ved salg af aktierne i anden aktieindkomst.
Det indstilles  

 derfor, at kursværdien af spørgerens beholdning af børsnoterede aktier den  

 31.12.2005 skal opgøres på grundlag af "Alle-handler"-kursen kl.  

 17.00 den 30.12.2005, som var den sidste børsdag i 2005, jf.
SKAT's  

 ligningsvejledning samt fast praksis for opgørelsen af kursværdien ved  

 udgangen  

 af indkomståret.
Det betyder, at aktierne ikke kan sælges skattefrit.
 Det stillede  

 spørgsmål indstilles herefter besvaret med "Nej".
Spørgers bemærkninger til sagsfremstillingen Ovenstående  

 sagsfremstilling er den 11. maj 2007 udsendt til spørgeren, der i brev af 24.  

 maj 2007 har fremført følgende:
 Spørgeren har  

 fremført, at lukkekursen på aktier i B A/S den 30.12.2005 var kurs 151,00 og  

 ikke kurs 152,62, og at kursværdien af hendes samlede aktiebeholdning den  

 31.12.2005, opgjort på grundlag af lukkekursen, herefter var kr. 135.377,50,  

 d.v.s. under beløbsgrænsen på kr. 136.600,00.
 Spørgeren har  

 endvidere fremført, at det ikke fremgår af lovteksten, at kursværdien skal  

 opgøres  

 på grundlag af "Alle-handler"-kursen, og at den ovenfor nævnte  

 afgørelse fra Told- og Skattestyrelsen ikke er prøvet ved en højere instans.  

 Herudover har spørgeren fremført, at den daglige gennemsnitskurs ikke  

 umiddelbart er tilgængelig for skatteyderne, og at der ikke i forbindelse med  

 den nye aktieavancebeskatningslov ses at være informeret om, at det er  

 "Alle-handler"-kursen, der skal anvendes ved opgørelsen af  

 kursværdien af beholdningen den 31.12.2005.
 Spørgeren har  

 derfor nedlagt påstand om, at det er lukkekursen kl. 17 den 30.12.2005, der  

 skal anvendes ved opgørelsen af kursværdien den 31.12.2005, samt at der ikke  

 er  

 lovhjemmel til at anvende gennemsnitskursen.
 Herudover har  

 spørgeren bemærket, at det efter hendes bedste overbevisning vil være  

 usandsynligt,  

 at hun skulle få tab på aktierne, hvorfor bemærkningen herom synes  

 irrelevant.
 Spørgeren har  

 endeligt fremført, at hun - hvis Skatterådet fastholder, at kursværdien skal  

 opgøres  

 på grundlag af "Alle-handler"-kursen-  anmoder Skatterådet om  

 at  

 dispensere fra overskridelsen på kr. 1,76 eller alternativt give tilladelse  

 til  

 salg af et par aktier, som hun beskattes af, således at restbeholdningen kan  

 sælges skattefrit.
SKATs indstilling og begrundelse efter modtagelse af spørgers bemærkninger  

 til sagsfremstillingen Til det af  

 spørgeren fremførte bemærkes:
SKAT er enig i,  

 at lukkekursen på aktier i B A/S den 30.12.2005 (der var den sidste børsdag i  

 2005) var kurs 151,00, og SKAT er således enig i, at kursværdien af  

 beholdningen den 31.12.2005, såfremt kursværdien opgøres på grundlag af  

 lukkekursen den 30.12.2005, vil være under beløbsgrænsen.
Det var også  

 gældende  

 efter den oprindelige sagsfremstilling, uanset at den angivne lukkekurs den  

 30.12.2005 på aktier i B A/S var ukorrekt, jf. ovenfor.
 Det er således  

 afgørende, om kursværdien opgøres på grundlag af  

 "Alle-handler"-kursen kl. 17 den 30.12.2005, eller på grundlag af  

 lukkekursen den 30.12.2005.
 SKAT er enig i,  

 at det ikke fremgår af lovteksten i aktieavancebeskatningslovens § 44, om  

 kursværdien  

 af beholdningen den 31.12.2005 skal opgøres på grundlag af  

 "Alle-handler"-kursen kl. 17.00 den sidste børsdag i 2005, eller på  

 grundlag af lukkekursen den sidste børsdag i 2005. Det har derimod  

 udtrykkeligt  

 stået i SKAT's ligningsvejledning (2005-4) afsnit S.G.3.2.2.1, at kursværdien  

 af skatteyderens beholdning af børsnoterede aktier i henhold til den  

 tidligere  

 100.000 kr.'s regel, jf. den tidligere aktieavancebeskatningslovens § 4 stk.  

 2,  

 skulle opgøres på grundlag af "Alle-handler"-kursen kl. 17.00. Det  

 skal i den forbindelse bemærkes, at overgangsreglen i  

 aktieavancebeskatningslovens  

 § 44 stk. 1 udtrykkeligt henviser til beløbsgrænsen i den tidligere  

 aktieavancebeskatningslovs § 4 stk. 2.
 Den kurs, der  

 umiddelbart er tilgængelig for skatteyderne, er  

 "Alle-handler"-kursen  

 kl. 17.00 den sidste børsdag i 2005, idet det er kursværdien, beregnet på  

 grundlag heraf, der fremgår såvel af skatteyderens depotoversigt, af  

 kontrolbilaget R 75, der er tilgængeligt for skatteyderne i Skattemappen på  

 internettet, som af kurslisten fra Københavns Fondsbørs.
 Hvis kursværdien  

 af skatteyderens beholdning af børsnoterede aktier den 31.12.2005 er over  

 beløbsgrænsen,  

 er der ikke hjemmel til at dispensere, og der kan heller ikke opnås  

 skattefrihed  

 for restbeholdningen ved salg af et par aktier.
Det indstilles  

 derfor fortsat, at kursværdien af spørgerens beholdning af børsnoterede  

 aktier  

 den 31.12.2005 skal opgøres på grundlag af "Alle-handler"-kursen  

 kl.  

 17.00 den 30.12.2005, som var den sidste børsdag i 2005, jf.
SKATs  

 ligningsvejledning samt fast praksis for opgørelsen af kursværdien ved  

 udgangen  

 af indkomståret.
Det betyder, at aktierne ikke kan sælges skattefrit.
Der er  

 ikke hjemmel til at dispensere, og der kan heller ikke opnås skattefrihed for  

 restbeholdningen ved salg af et par aktier.
 Det stillede  

 spørgsmål indstilles således fortsat besvaret med "Nej".
Skatterådets afgørelse og begrundelse Skatterådet  

 tiltrådte SKAT's indstilling og begrundelse.
Svaret er bindende for skattemyndighederne i følgende periode Svaret er  

 bindende for skattemyndighederne i 5 år, jf. skatteforvaltningslovens § 25  

 stk.  

 1.
