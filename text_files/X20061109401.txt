 Afgiftspligt ved anvendelse af flydende  

 vegetabilske biobrændsler i enkraftcentral  miniralolieafgift mv.
Spørgsmål Er der  

 afgiftsfrihed for forbrug af flydende vegetabilsk biobrændsel - rapsolie,  

 palmeolie og anden vegetabilsk olie eller fedtstoffer - på selskabets  

 kraftcentral, idet det delvist skal erstatte indfyring af heavy fuel-olie? Svar Nej -  

 biobrændsler bliver afgiftspligtige når de sammenblandes med afgiftspligtige  

 olieprodukter inden indfyring i en kedel.
 Spørgsmålet  

 vedrørende anden vegetabilsk olie eller fedtstoffer afvises, idet der ikke er  

 fremkommet tilstrækkelige oplysninger vedrørende disse biobrændsler.
Beskrivelse af de faktiske forhold Selskabet  

 producerer blandt andet olier og fedtstoffer til chokolade- og  

 konfektureindustrien, levnedsmiddelindustrien, kosmetikindustrien samt  

 foderstofindustrien.
Selskabet ønsker  

 at anvende flydende vegetabilsk biobrændsel på selskabets kraftcentral, hvor  

 de  

 delvist ønsker at erstatte indfyring af heavy fuel-olie med mere miljørigtig  

 biobrændsel.
Selskabet oplyser, at det vegetabilske biobrændsel fx kan være  

 rapsolie eller anden vegetabilsk olie/fedt.
Selskabet ønsker i det bindende  

 svar en bekræftelse på, at de ikke vil blive pålagt afgift af dette.
 Selskabet er  

 efter anmodning to gange fremkommet med yderligere oplysninger om de  

 forespurgte  

 biobrændsler og anlæggets art.
Spørgsmålet  

 vedrører produkter som rapsolie, palmeolie eller øvrige vegetabilske olier og  

 fedtstoffer.
Der foreligger ikke mere præcise oplysninger om de øvrige  

 vegetabilske olier eller fedtstoffer.
 Der er tale om  

 såvel egne fremstillede som tilkøbte produkter, men selskabet giver ikke  

 oplysning  

 om hvorvidt der er tale om restprodukter fra egen eller anden produktion.
 Produkterne skal  

 i givet fald indfyres på virksomhedens kraftcentral, hvor der fremstilles  

 damp,  

 men selskabet oplyser ikke hvorvidt der er tale om et kedelanlæg eller et  

 motordrevet kraftvarmeværk.
 Selskabet har  

 oplyst, at der vil ske en sammenblanding med fuelolie inden indfyring, hvor  

 der  

 vil ske måling af nøjagtig tilførte mængder af de respektive brændsler.
Spørgers eventuelle opfattelse ifølge anmodning og bemærkninger til  

 sagsfremstilling Bemærkninger i  

 forbindelse med anmodningen og yderligere oplysninger Selskabet er af  

 den opfattelse, at de ikke vil blive pålagt afgift, såfremt de vælger delvist  

 at substituere den fuelolie, de anvender i dag, med vegetabilsk biobrændsel,  

 og  

 ønsker i det bindende svar en bekræftelse på, at de ikke vil blive pålagt  

 afgift af dette.
 Selskabet mener  

 selv, at der ikke er tale om forhold, relateret til mineralolieafgiftsloven,  

 og  

 at der ikke er tale om affald.
Bemærkninger til  

 sagsfremstillingen Selskabet er  

 ikke fremkommet med bemærkninger til sagsfremstillingen.
Punktafgiftscenter Grenå's bemærkninger Punktafgiftscenter  

 Grenå er enige i sagsfremstillingen og har derfor ingen yderligere  

 bemærkninger  

 til denne.
SKATs  

 indstilling og begrundelse Det bindende  

 svar kan alene gælde de biobrændsler, som der er afgivet præcise oplysninger  

 om.
Der foreligger ikke præcise oplysninger om de øvrige vegetabilske olier  

 eller fedtstoffer, så svaret kan derfor alene gælde for anvendelsen af  

 rapsolie  

 og palmeolie.
 For at vurdere,  

 om der er afgiftsfrihed ved afbrænding af rapsolie og palmeolie i en  

 kraftcentral skal det undersøges, om der er afgiftsfrihed efter  

 affaldsafgiftsloven, mineralolieafgiftsloven, kuldioxidafgiftsloven og evt.  

 svovlafgiftsloven.
Affaldsafgift Efter lov om  

 afgift af affald og råstoffer (herefter affaldsafgiftsloven),  

 lovbekendtgørelse  

 nr. 570 af 3. august 1998 med senere ændringer, § 11, stk. 2 og § 9, stk. 1  

 skal virksomheder, der på egen grund forbrænder eget affald, som er omfattet  

 af  

 kommunalbestyrelsens anvisningspligt, registreres hos told- og  

 skatteforvaltningen og betale affaldsafgift af det forbrændte affald.
 Efter affaldsafgiftslovens  

 § 11 stk. 1 og § 9, stk. 1 skal virksomheder, som modtager affald, der er  

 omfattet af kommunalbestyrelsens anvisningspligt eller en kommunal  

 indsamlingsordning, registreres hos told- og skatteforvaltningen og betale  

 afgift af affald, som tilføres den registreringspligtige virksomhed.
Er de omhandlede  

 olier restprodukter fra anden produktion, såvel egen som andres, skal der  

 svares affaldsafgift efter affaldsafgiftslovens bestemmelser, hvis de er  

 omfattet af affaldsbekendtgørelsen, bekendtgørelse om affald nr. 619 af 27.  

 juni 2000 med senere ændringer, og er anvisningspligtigt affald.
Er der  

 derimod  

 tale om rene handelsvarer, er der ikke tale om affald omfattet af  

 affaldsbekendtgørelsen,  

 og der skal ikke svares afgift efter affaldsafgiftsloven.
 Selskabet har  

 ikke oplyst, om hvorvidt der er tale om restprodukter fra egen eller anden  

 produktion,  

 men tilkendegiver blot, at der er tale om såvel egne fremstillede som  

 tilkøbte  

 produkter, og at der ikke er tale om affald.
 SKAT vurderer,  

 at under forbehold for, at der ikke er tale om restprodukter fra egen eller  

 anden  

 produktion, og at der ikke er tale om anvisningspligtigt affald omfattet af  

 affaldsbekendtgørelsen, er der afgiftsfrihed efter affaldsafgiftsloven ved  

 afbrænding af rapsolie og palmeolie i selskabets kraftcentral.
 Mineralolieafgift  

 mv.
Som udgangspunkt  

 er det afgiftsfrit efter lov om afgift af mineralolieprodukter mv., jf.  

 lovbekendtgørelse nr. 297 af 3. april 2006 (mineralolieafgiftsloven) med  

 senere  

 ændringer, at afbrænde biobrændslerne i et kedelanlæg, hvor der fremstilles  

 varme/damp, idet biobrændslerne ikke er omfattet af mineralolieafgiftslovens  

 §  

 1, stk. 1 eller § 1, stk. 3, 1. pkt.
Skal biobrændslerne derimod anvendes som  

 motorbrændstof i et motordrevet kraftvarmeværk (stationær motor) skal der  

 svares afgift af dette efter mineralolieafgiftslovens § 1, stk. 3, 2.  

 punktum.
Det er ikke  

 oplyst, om selskabets kraftcentral er et kedelanlæg eller et motordrevet  

 kraftvarmeværk.
Det vil derfor være en forudsætning for afgiftsfrihed, for  

 hvad  

 angår anlæggets art, at der er tale om indfyring i en kedel.
 Hvis  

 planteolierne sammenblandes med den fuelolie, som efter det oplyste også  

 afbrændes på kraftcentralen, inden indfyring i kraftcentralen, og  

 planteolierne  

 således ikke indfyres særskilt og selvstændigt, skal der efter  

 mineralolieafgiftslovens § 1, stk. 5 svares afgift af hele blandingen, uanset  

 at der sker måling af nøjagtigt tilførte mængder af de forskellige brændsler.  

 Der skal ligeledes svares kuldioxidafgift jf. § 2, stk. 3, 1. pkt. i lov om  

 kuldioxidafgift af visse energiprodukter, lovbekendtgørelse nr. 643 af 27.  

 august 1998 (CO2-afgiftsloven) med senere ændringer, og evt. svovlafgift  

 efter  

 lov om afgift af svovl, lovbekendtgørelse nr. 78 af 8. februar 2006 med  

 senere  

 ændringer, hvilket vil afhænge af det faktuelle indhold af svovl i varen.
 Når selskabet  

 foretager en sammenblanding af afgiftspligtige olieprodukter med andre varer,  

 vil selskabet blive registreringspligtigt som oplagshaver efter  

 mineralolieafgiftslovens § 3 som fremstiller af afgiftspligtige varer.
 Under henvisning  

 til ovenstående og med de anførte forbehold indstiller SKAT, at spørgsmålet  

 vedrørende  

 anden vegetabilsk olie eller fedtstoffer afvises og for så vidt angående  

 spørgsmålet vedrørende rapsolie og palmeolie, at der svares nej.
Skatterådets afgørelse og begrundelse Skatterådet tiltrådte  

 indstillingen.
