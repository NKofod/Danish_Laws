Nr LSF 144 Forslag til Lov om ændring af lov for Grønland om forsyning, trafik,  

 postbesørgelse m.v.
Fremsat af Statsministeren (Poul Schluter) den 2. december 1992 Vedtaget ved tredjebehandling den 17. december 1992 Lov nr. 1081 af 23/12/1992 § 1 I lov nr. 469 af 6. november 1985 for Grønland om forsyning, trafik,  

 postbesørgelse m.v. foretages følgende ændringer:
 1. I § 10, stk. 2 , indsættes som 2. pkt.:
»De statstjenestemænd, som efter 1. pkt. gør tjeneste i Kalaallit  

 Niuerfiat, og som ikke ønsker at modtage Grønlands hjemmestyres tilbud om  

 ansættelse i Kalaallit Niuerfiat Service A/S, bevarer deres  

 ansættelsesforhold til staten og fortsætter deres tjeneste i Kalaallit  

 Niuerfiat Service A/S.« 2. I § 10, stk. 3, indsættes efter  

 »hjemmestyret«: »eller som følge af omdannelsen af Kalaallit  

 Niuerfiat til aktieselskaber«.
 3. I § 10, stk. 4, indsættes efter  

 »opgaveomlægningen«: »eller omdannelsen af Kalaallit Niuerfiat  

 til aktieselskaber«.
4. I § 10, stk. 5, ændres »stk. 2« til:  

 »stk. 2, 1. pkt.« 5. § 10, stk. 9, 2. pkt., affattes således:
»Nærmere regler herom fastsættes af finansministeren efter  

 forhandling med Grønlands hjemmestyre.« 6. § 10, stk. 10, affattes således:
» Stk. 10. Den endelige administrative afgørelse af  

 tvivlsspørgsmål i henhold til stk. 1-7 træffes af finansministeren efter  

 forhandling med statstjenestemændenes centralorganisationer og Grønlands  

 hjemmestyre.« § 2 Loven træder i kraft den 1. januar 1993.
Oprindeligt fremsat forslag § 1 I lov nr. 469 af 6. november 1985 for Grønland om forsyning, trafik,  

 postbesørgelse m.v. foretages følgende ændringer:
 1. I § 10, stk. 2 , indsættes som 2. pkt.:
 »De statstjenestemænd, som efter 1. pkt. gør tjeneste i Kalaallit  

 Niuerfiat, og som ikke ønsker at modtage Grønlands hjemmestyres tilbud om  

 ansættelse i Kalaallit Niuerfiat Service A/S, bevarer deres  

 ansættelsesforhold til staten og fortsætter deres tjeneste i Kalaallit  

 Niuerfiat Service A/S«.
 2. I § 10, stk. 3, indsættes efter  

 »hjemmestyret«: »eller som følge af omdannelsen af Kalaallit  

 Niuerfiat til aktieselskaber«.
 3. I § 10, stk. 4, indsættes efter  

 »opgaveomlægningen«: »eller omdannelsen af Kalaallit Niuerfiat  

 til aktieselskaber«.
 4. I § 10, stk. 5, ændres »stk. 2« til:  

 »stk. 2, 1. pkt.«.
 5. § 10, stk. 9, 2. pkt., affattes således:
 »Nærmere regler herom fastsættes af finansministeren efter  

 forhandling med Grønlands hjemmestyre«.
 6. § 10, stk. 10, affattes således:
 » Stk. 10. Den endelige administrative afgørelse af  

 tvivlsspørgsmål i henhold til stk. 1-7 træffes af finansministeren efter  

 forhandling med statstjenestemændenes centralorganisationer og Grønlands  

 hjemmestyre«.
§ 2 Loven træder i kraft den 1. januar 1993.
Bemærkninger til lovforslaget Almindelige bemærkninger Grønlands hjemmestyre har vedtaget, at der med virkning fra 1. januar 1993  

 skal ske en omdannelse af Kalaallit Niuerfiat/Grønlands Handel til tre  

 aktieselskaber, der skal varetage de funktioner, som Kalaallit Niuerfiat  

 hidtil har varetaget.
 De tre selskaber er:
 Kalaallit Niuerfiat Service A/S, som skal varetage detail- og  

 engroshandel i bygder og yderdistrikter, skibstransport af gods til disse  

 områder samt landsdækkende skibspassagertrafik, oliesalg og postvirksomhed.
 Kalaallit Niuerfiat Detail A/S, som skal varetage detail- og  

 engroshandel i de større grønlandske byer.
 Et rederiaktieselskab, som skal varetage skibstransport af gods  

 til og fra Grønland (Atlantsejladsen) samt mellem regioner i Grønland.
For at sikre koordineringen af driften mellem Kalaallit Niuerfiat Service  

 A/S og Kalaallit Niuerfiat Detail A/S vil de to selskaber i en  

 overgangsperiode være ejet af et fjerde aktieselskab - Kalaallit Niuerfiat  

 Holding A/S -, hvori hjemmestyret er eneaktionær.
Holdingselskabet  

 forudsættes efter en begrænset periode nedlagt, og aktierne i Kalaallit  

 Niuerfiat Service A/S og Kalaallit Niuerfiat Detail A/S overdraget til  

 hjemmestyret.
Rederiaktieselskabet skal ejes af hjemmestyret og rederiet J.
Lauritzen  

 A/S med henholdsvis 1/3 og 2/3 af aktiekapitalen.
 Nærværende lovforslag omfatter alene Kalaallit Niuerfiat Service A/S.
Kalaallit Niuerfiat Service A/S er - i en overgangsperiode via Kalaallit  

 Niuerfiat Holding A/S - 100 pct. ejet af hjemmestyret.
Hjemmestyret vil  

 således være identisk med selskabets generalforsamling og får som sådan en  

 direkte adgang til at gribe ind i selskabets adfærd.
Endvidere vil selskabets  

 vedtægter skulle godkendes af hjemmestyret, der dermed får mulighed for at  

 sikre, at det offentliges hensyn tilgodeses i vedtægerne.
Herudover vil hjemmestyret have indflydelse på selskabet gennem  

 bestyrelsesrepræsentanter og formulering af resultatkrav.
For så vidt angår  

 resultatudviklingen forudsættes det, at bestyrelsen orienterer hjemmestyret  

 om betydende udviklinger eller ændringer, som væsentligt vil kunne påvirke  

 selskabets økonomiske mellemværende med hjemmestyret.
Kalaallit Niuerfiat Service A/S skal i princippet drives  

 forretningsmæssigt.
Da selskabet drives med henblik på løsningen af  

 samfundsmæssige opgaver, vil der imidlertid blive indgået en driftsaftale  

 mellem hjemmestyret og selskabet om tilskud til varetagelsen af de enkelte  

 opgaver og som samtidig specificerer de enkelte ydelsers kvalitet,  

 produktivitetskrav m.v.
Det må under hensyntagen til selskabets vitale  

 samfundsmæssige betydning anses for udelukket, at selskabet kan blive bragt i  

 en situation, hvor selskabet som følge af manglende offentlige betalinger  

 bliver nødlidende og dermed afskåret fra at løse de pålagte samfundsmæssige  

 opgaver.
 En del af skibene i Kalaallit Niuerfiat Service A/S er eller forventes at  

 blive indregistreret under grønlandsk flag, hvorved de tjenestemænd, der gør  

 tjeneste på skibene, vil blive omfattet af den grønlandske skattelovgivning.  

 Landsstyret har imidlertid fået bemyndigelse til at yde skattenedsættelse til  

 de danske statstjenestemænd, der før udflagningen har været underkastet dansk  

 beskatning, i det omfang de pågældende tjenestemænd kan påvise forringelser i  

 den disponible indkomst som følge af overgangen til grønlandsk beskatning.
Andre af skibene i Kalaallit Niuerfiat Service A/S vil, i det omfang det  

 findes hensigtsmæssigt, blive udchartret og indregistreret i Dansk  

 Internationalt Skibsregister.
I det omfang danske statstjenestemænd sættes  

 til tjeneste på skibe, der er registreret i Dansk Internationalt  

 Skibsregister, vil Finansministeriet i overensstemmelse med forudsætningerne  

 i loven om Dansk Internationalt Skibsregister tage skridt til med  

 Statstjenestemændenes Centralorganisation II at indgå en særlig overenskomst  

 med lønninger, der tager højde for de ændrede skatteforhold, som følger af  

 registreringen i Dansk Internationalt Skibsregister.
 Lovforslaget berører 41 statstjenestemænd, som var ansat i Den kgl.  

 grønlandske Handel ved virksomhedens overdragelse til hjemmestyret pr. 1.  

 januar 1986, og som i henhold til den gældende lovs § 10, stk. 2, 3 og 4 er  

 udlånt til hjemmestyret.
 Forholdene for hjemmestyretjenestemænd, i alt 174, er reguleret ved  

 landstingsforordning.
 Lovforslaget fastslår, at statstjenestemænd, som gør tjeneste ved  

 Kalaallit Niuerfiat under Grønlands hjemmestyre, og som ikke ønsker at  

 modtage hjemmestyrets tilbud om ansættelse i det hjemmestyreejede selskab  

 Kalaallit Niuerfiat Service A/S, i deres ansættelsesforhold også er  

 forpligtede til at gøre tjeneste i dette selskab, også i overgangsperioden,  

 hvor selskabet ejes af et 100 pct. hjemmestyreejet holdingselskab.
 Statstjenestemændene valgte ved overflytningen af opgaver fra Den kgl.  

 grønlandske Handel til Kalaallit Niuerfiat den 1. januar 1986 at vedblive med  

 at være ansat som statstjenestemænd, men udlånt til Grønlands hjemmestyre.  

 Med omdannelsen af Kalaallit Niuerfiat til aktieselskaber opstår en  

 principielt tilsvarende situation, idet tjenestemændene gives mulighed for at  

 vælge at overgå direkte til ansættelse under et af de tre aktieselskaber  

 eller for så vidt angår de tjenestemænd, der tilbydes ansættelse i Kalaallit  

 Niuerfiat Service A/S, at vedblive med at være ansat som statstjenestemænd,  

 men udlånt til Kalaallit Niuerfiat Service A/S.
 Ved udlån til Kalaallit Niuerfiat Service A/S vil de enkelte tjenestemænd  

 fortsætte med deres hidtidige arbejdsopgaver.
 For så vidt angår de tjenestemænd, der ikke ønsker ansættelse direkte i  

 Kalaallit Niuerfiat Service A/S, er udgangspunktet i loven, at de pågældende  

 ikke som følge af opgaveomlægningen kan gøre noget krav gældende på  

 ventepenge, rådighedsløn eller pension.
 Lovforslaget er forelagt statstjenestemændenes centralorganisationer i  

 medfør af tjenestemandslovens § 48.
 Lovforslaget medfører ikke økonomiske eller administrative konsekvenser  

 for staten.
Bemærkninger til lovforslagets enkelte bestemmelser Til § 1 Til nr. 1-3.
 Med den foreslåede bestemmelse er det forudsat, at de statstjenestemænd,  

 der siden 1. januar 1986 har været udlånt til Kalaallit Niuerfiat/Grønlands  

 Handel, og som ikke ønsker at modtage Grønlands hjemmestyres tilbud om  

 ansættelse i Kalaallit Niuerfiat Service A/S, er forpligtede til at være  

 udlånt til dette selskab, hvor de fortsat udfører de arbejdsopgaver, som de  

 hidtil har været ansat til.
 De udlånte statstjenestemænd kan komme til at gøre tjeneste på skib(e),  

 der udchartres til Rederiaktieselskabet.
Det er forudsat, at statstjenestemændenes løn- og øvrige ansættelsesvilkår  

 ikke ændres/forringes i forbindelse med udlånet til selskabet.
Det gælder  

 også i tilfælde, hvor statstjenestemænd gør tjeneste på skib(e), der er  

 registreret i Dansk Internationalt Skibsregister, samt på skibe, der sejler  

 under grønlandsk flag.
 Statstjenestemænd, der er udlånt til Kalaallit Niuerfiat, har - ligesom  

 hjemmestyrets tjenestemænd - fået tilbud om at overgå til direkte ansættelse  

 under et af de tre aktieselskaber på nærmere fastlagte, særlige  

 (overgangs)vilkår, som kun vil gælde for hidtidige tjenestemænd i staten og  

 hjemmestyret.
De statstjenestemænd, der ikke modtager tilbudet om ansættelse i Kalaallit  

 Niuerfiat Service A/S, fortsætter deres tjeneste i selskabet som udlånte  

 statstjenestemænd.
De pågældende statstjenestemænd er forpligtet til fortsat  

 at gøre tjeneste i selskabet, og de har under denne tjeneste som hidtil pligt  

 til at tåle forandringer, jf. § 12 i den danske tjenestemandslov.
 Tjenestemandsstillingen nedlægges ved ledighed.
 Det er forudsat, at Grønlands hjemmestyre indbetaler pensionsbidrag til  

 staten for de statstjenestemænd, der er udlånt til Kalaallit Niuerfiat  

 Service A/S, jf. lovens § 10, stk. 9, og at hjemmestyret refunderer staten  

 løn m.v. for disse statstjenestemænd, herunder rådighedsløn, hvis  

 tjenestemændene måtte blive afskediget som følge af opgavebortfald m.v. i  

 Kalaallit Niuerfiat Service A/S, jf. lovens § 10, stk. 7. Det overlades  

 således til Grønlands hjemmestyre at afklare disse økonomiske forhold med  

 selskabet.
Statstjenestemænd, der vælger at blive ansat i Kalaallit Niuerfiat Detail  

 A/S eller rederiaktieselskabet, forudsættes bevilget tjenestefrihed uden løn  

 fra tjenestemandsstillingen uden tidsbegrænsning.
Sådan tjenestefrihed skal i  

 givet fald bevilges individuelt efter ansøgning efter de for statens  

 tjenestemænd herom gældende regler.
 Til nr. 4-6.
 Ændringerne er af redaktionel karakter.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 10, stk. 2 , indsættes som 2. pkt.:
 »De statstjenestemænd, som efter 1. pkt. gør tjeneste i Kalaallit  

 Niuerfiat, og som ikke ønsker at modtage Grønlands hjemmestyres tilbud om  

 ansættelse i Kalaallit Niuerfiat Service A/S, bevarer deres  

 ansættelsesforhold til staten og fortsætter deres tjeneste i Kalaallit  

 Niuerfiat Service A/S«.
 § 10. Stk. 2. Såfremt en tjenestemand, tjenstgørende ved  

 Den kgl. grønlandske Handel og ansat efter den danske tjenestemandslov ikke  

 måtte ønske at overgå til ansættelse under Grønlands hjemmestyre, opretholder  

 den pågældende sit ansættelsesforhold til staten og fortsætter sin tjeneste  

 under hjemmestyret.
 2. I § 10, stk. 3, indsættes efter  

 »hjemmestyret«: »eller som følge af omdannelsen af Kalaallit  

 Niuerfiat til aktieselskaber«.
 § 10, stk. 3. Statstjenestemænd, der i henhold til stk. 2  

 opretholder deres ansættelsesforhold til staten, har ikke krav på ventepenge,  

 rådighedsløn eller pension som følge af, at Den kgl. grønlandske Handel  

 overgår til hjemmestyret.
 3. I § 10, stk. 4, indsættes efter  

 »opgaveomlægningen«: »eller omdannelsen af Kalaallit Niuerfiat  

 til aktieselskaber«.
 § 10. Stk. 4. De statstjenestemænd, der er nævnt i stk. 2,  

 er pligtige at underkaste sig de forandringer i deres tjenesteforretningers  

 omfang og beskaffenhed, som er en følge af opgaveomlægningen.
 4. I § 10, stk. 5, ændres »stk. 2« til:  

 »stk. 2, 1. pkt.«.
 § 10. Stk. 5. De statstjenestemænd, der er nævnt i stk. 2,  

 kan indtil 1. januar 1991 søge overgang til ansættelse under Grønlands  

 hjemmestyre på vilkår som anført i stk. 1.
 5. § 10, stk. 9, 2. pkt., affattes således:
 »Nærmere regler herom fastsættes af finansministeren efter  

 forhandling med Grønlands hjemmestyre«.
§ 10. Stk. 9. Til dækning af statens pensionsbyrde for de  

 tjenestemænd, der er nævnt i stk. 1 og stk. 2, indbetaler hjemmestyret  

 løbende pensionsbidrag.
Nærmere regler herom fastsættes af ministeren for  

 Grønland efter forhandling med finansministeren og Grønlands hjemmestyre.
 6. § 10, stk. 10, affattes således:
 » Stk. 10. Den endelige administrative afgørelse af  

 tvivlsspørgsmål i henhold til stk. 1-7 træffes af finansministeren efter  

 forhandling med statstjenestemændenes centralorganisationer og Grønlands  

 hjemmestyre«.
 § 10. Stk. 10. Den endelige administrative afgørelse af  

 tvivlsspørgsmål i henhold til stk. 1-9 træffes af finansministeren efter  

 forhandling med ministeren for Grønland, statstjenestemændenes  

 centralorganisationer og Grønlands hjemmestyre.
