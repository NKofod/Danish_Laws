Patienten  

 klagede over bæltefikseringerne samt indgivelserne af beroligende medicin.  

 Det  

 lokale Psykiatriske Patientklagenævn godkendte samtlige beslutninger om  

 anvendelse af tvang.
Patienten ankede herefter Det lokale Psykiatriske  

 Patientklagenævns afgørelse til Sundhedsvæsenets Patientklagenævn.
Klage  

 over tvangsfiksering og indgivelse af beroligende medicin Sundhedsvæsenets Patientklagenævn godkendte den 1. og 3.  

 tvangsfiksering samt indgivelserne af beroligende injektion.
Nævnet lagde  

 vægt  

 på, at der i forbindelse med de to tvangsfikseringer havde været en  

 nærliggende  

 fare for, at patienten selv eller andre ville lide skade på legeme eller  

 helbred.
Nævnet fandt endvidere, at mindste middels princippet var opfyldt,  

 idet man forinden forgæves havde forsøgt at berolige patienten.
Vedrørende  

 indgivelserne af beroligende injektion lagde nævnet vægt på, at patienten  

 forud  

 for indgivelserne havde været meget urolig, og at man forinden forgæves havde  

 forsøgt at begrænse og korrigere hendes adfærd.
 Sundhedsvæsenets Patientklagenævn underkendte imidlertid den 2.  

 tvangsfiksering, idet nævnet ikke fandt det godtgjort, at der var blevet  

 tilkaldt en læge, ligesom der først dagen efter var blevet udfyldt en  

 tvangsprotokol.
