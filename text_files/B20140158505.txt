Bekendtgørelse om ændring af bekendtgørelse om udlændinges adgang her til landet § 1 I bekendtgørelse nr. 427 af 29. april 2014 om udlændinges adgang her til landet foretages følgende ændringer:
 1. I indledningen indsættes efter »§ 9 a, stk. 2, nr. 3,«: »§ 9 a, stk. 9 og 22,«, og »lovbekendtgørelse nr. 863 af 25. september 2013, som ændret ved lov nr. 1616 af 26. december 2013 og lov nr. 1618 af 26. december 2013,« ændres til: »lovbekendtgørelse nr. 1021 af 19. september 2014, som ændret ved lov nr. 1488 af 23. december 2014,«.
 2. I § 6, stk. 3, nr. 1, og § 23, stk. 1, 1. pkt., ændres »eller §§ 9 i-9 n« til: »9 i-9 n eller 9 p«.
 3. I § 18, stk. 3, ændres »eller §§ 9 i-9 n« til: »§§ 9 i-9 n eller 9 p«.
 4. I § 24, stk. 2, 1. pkt., udgår »9 a,«, og »9 e, 9 f og 9 i-9 n,« ændres til: »9 e og 9 f,«.
 5. I § 24, stk. 3, ændres »§ 9 c, stk. 3 og 5,« til: »§ 9 a, § 9 c, stk. 3 og 5, §§ 9 i-9 n og 9 p,«.
 6. § 25, stk. 4 og 5, affattes således:
 »Stk. 4. Tidsbegrænset opholdstilladelse efter udlændingelovens § 9 a, stk. 2, nr. 1, gives første gang for højst 2 år og efter 2 år for højst 3 år ad gangen.
Stk. 5. Tidsbegrænset opholdstilladelse efter udlændingelovens § 9 a, stk. 2, nr. 2-4, 12 og 13, litra a-c, gives for højst 4 år ad gangen og efter 8 år for højst 5 år ad gangen.
Opholdstilladelse kan højst gives indtil 14 dage efter kontraktperiodens udløb, dog ikke udover tidsrummene nævnt i 1. pkt., medmindre udlændingen er omfattet af positivlisten, beløbsordningen eller fast track-ordningen, jf. udlændingelovens § 9 a, stk. 2, nr. 2, 3 og 13, litra a-c, hvorefter opholdstilladelse udover kontraktperioden kan gives for yderligere 6 måneder, jf. herved udlændingelovens § 9 a, stk. 11. Opholdstilladelse gives dog for et samlet uddannelsesforløb, uanset at dette forløb består af en række kortvarige ansættelser, hvis uddannelsesforløbet er en betingelse for den fortsatte ansættelse.« 7. I § 25 indsættes efter stk. 5 som nye stykker:
»Stk. 6. Tidsbegrænset opholdstilladelse efter udlændingelovens § 9 a, stk. 2, nr. 5, gives for højst 3 år uden mulighed for forlængelse.
Opholdstilladelse kan højst gives indtil 14 dage efter kontraktperiodens udløb, dog ikke udover tidsrummet nævnt i 1. pkt.
Stk. 7. Tidsbegrænset opholdstilladelse efter udlændingelovens § 9 a, stk. 2, nr. 6, gives første gang for højst 1 år og efter 1 år for højst yderligere 1 år.
Opholdstilladelsen kan ikke forlænges ud over 2 år.
Opholdstilladelse kan højst gives indtil 14 dage efter kontraktperiodens udløb, dog ikke udover tidsrummene nævnt i 1. pkt.
Stk. 8. Tidsbegrænset opholdstilladelse efter udlændingelovens § 9 a, stk. 2, nr. 7 og 9, gives for højst 1 år, efter 2 år for højst 2 år, og efter 4 år for højst 3 år ad gangen.
Opholdstilladelse kan højst gives indtil 14 dage efter kontraktperiodens udløb, dog ikke udover tidsrummene nævnt i 1. pkt.
Stk. 9. Tidsbegrænset opholdstilladelse efter udlændingelovens § 9 a, stk. 2, nr. 8, gives for højst 6 måneder.
Opholdstilladelsen kan ikke forlænges ud over 6 måneder.
Opholdstilladelse kan højst gives indtil 14 dage efter kontraktperiodens udløb, dog ikke udover tidsrummet nævnt i 1. pkt.
Stk. 10. Tidsbegrænset opholdstilladelse efter udlændingelovens § 9 a, stk. 2, nr. 10, gives for højst 2 år.
Opholdstilladelsen kan ikke forlænges ud over 2 år.
 Stk. 11. Tidsbegrænset opholdstilladelse efter udlændingelovens § 9 a, stk. 2, nr. 11, gives første gang for højst 2 år og efter 2 år for højst 3 år ad gangen.
Stk. 12. Tidsbegrænset opholdstilladelse efter udlændingelovens § 9 a, stk. 2, nr. 13, litra d, gives for højst 3 måneder.
Opholdstilladelsen kan ikke forlænges ud over 3 måneder.
Opholdstilladelse kan højst gives indtil 14 dage efter kontraktperiodens udløb, dog ikke udover tidsrummet nævnt i 1. pkt.
Stk. 13. Tidsbegrænset opholdstilladelse efter udlændingelovens § 9 m som følge af familiemæssig tilknytning til en udlænding med opholdstilladelse som nævnt i stk. 4-8 og 10-11, gives højst indtil udløbet af det tidsrum, hvor udlændingen har opholdstilladelse her i landet, dog for højst 4 år ad gangen og efter 8 år for højst 5 år ad gangen, hvis udlændingen har tidsubegrænset opholdstilladelse.
Tidsbegrænset opholdstilladelse efter udlændingelovens § 9 m som følge af familiemæssig tilknytning til en udlænding med opholdstilladelse som nævnt i stk. 12 gives højst indtil udløbet af det tidsrum, hvor udlændingen har opholdstilladelse her i landet.
Stk. 14. Tidsbegrænset opholdstilladelse efter udlændingelovens § 9 n som følge af familiemæssig tilknytning til en udlænding med opholdstilladelse efter udlændingelovens § 9 k, stk. 1, gives indtil udløbet af det tidsrum, hvor udlændingen har opholdstilladelse her i landet, dog for højst 4 år ad gangen og efter 8 år for højst 5 år ad gangen, hvis udlændingen har tidsubegrænset opholdstilladelse.« Stk. 6-12 bliver herefter stk. 15-21.
 8. I § 25, stk. 12, 1. pkt., der bliver stk. 21, 1. pkt., ændres »stk. 1-11« til: »stk. 1-20«.
 9. I § 26, stk. 1, og § 27 ændres »og §§ 9 i-9 n« til: », 9 i-9 n og 9 p«.
 10. I § 26, stk. 2, 3. pkt., og stk. 3, 2. pkt., ændres »og 9 i-9 n« til: », 9 i-9 n og 9 p«.
 11. I § 29, stk. 2, ændres »§§ 9 a, stk. 2, nr. 5, og 9 b« til: »§ 9 a, stk. 2, nr. 10 og 12, og § 9 b«.
 12. I § 29, stk. 3, 1. pkt., ændres »§§ 9, 9 a, stk. 2, nr. 1-4 og 6, 9 c, stk. 1, 9 d, 9 f og 9 i-9 n« til: »§ 9, § 9 a, stk. 2, nr. 1-9, 11 og 13, § 9 c, stk. 1, §§ 9 d, 9 f, 9 i-9 n og 9 p«.
 13. I § 29, stk. 7, 1. pkt., ændres »§§ 9, 9 a, stk. 2, nr. 1-4 og 6, 9 c, stk. 1, 9 f og 9 i-9 n« til: »§ 9, § 9 a, stk. 2, nr. 1-9, 11 og 13, § 9 c, stk. 1, §§ 9 f, 9 i-9 n og 9 p«, og »§§ 9, stk. 18, 9 a, stk. 4, 1. og 2. pkt., 9 c, stk. 5, 9 f, stk. 7, 9 i, stk. 2, 9 j, stk. 2, 9 k, stk. 2, 9 l, stk. 2, 9 m, stk. 2, eller 9 n, stk. 2,« ændres til: »§ 9, stk. 18, § 9 a, stk. 4, 1. og 2. pkt., § 9 c, stk. 5, § 9 f, stk. 7, § 9 i, stk. 3, § 9 j, stk. 2, § 9 k, stk. 2, § 9 l, stk. 2, § 9 m, stk. 2, § 9 n, stk. 2, eller § 9 p, stk. 2«.
 14. § 31 affattes således:
»§ 31. Betingelsen i udlændingelovens § 9 a, stk. 3, 2. pkt., om, at forsørgelsen af udlændinge, der meddeles opholdstilladelse efter udlændingelovens § 9 a, stk. 2, nr. 1 og 11 (hovedpersonen), og forsørgelsen af personer, der meddeles opholdstilladelse som følge af familiemæssig tilknytning til hovedpersonen (medfølgende familie), er sikret gennem egne midler det første år af opholdet her i landet, anses for opfyldt, hvis hovedpersonen på ansøgningstidspunktet dokumenterer at råde over midler, der svarer til kontanthjælpssatsen for enlige ikke-forsørgere over 30 år i et år.
Hvis hovedpersonens medfølgende familie indgiver ansøgning om opholdstilladelse, skal hovedpersonen endvidere dokumentere følgende:
 1) At råde over midler, der svarer til kontanthjælpssatsen for enlige ikke-forsørgere over 30 år i et år, hvis den medfølgende familie er en ægtefælle, fast samlever eller registreret partner.
 2) At råde over midler, der svarer til kontanthjælpssatsen for enlige forsørgere over 30 år i et år, hvis den medfølgende familie er en ægtefælle, fast samlever eller registreret partner og et eller flere mindreårige børn.
 3) At råde over midler, der svarer til forskellen mellem kontanthjælpssatsen for forsørgere over 30 år og kontanthjælpssatsen for ikke-forsørgere over 30 år i et år, hvis den medfølgende familie er et eller flere mindreårige børn.
 4) At råde over midler, der svarer til kontanthjælpssatsen for enlige forsørgere over 30 år i et år, hvis den medfølgende familie er familiemedlemmer, som ikke er nævnt i nr. 1-3.
Stk. 2. Betingelsen i udlændingelovens § 9 a, stk. 3, 2. pkt., om, at forsørgelsen af udlændinge, der meddeles opholdstilladelse efter udlændingelovens § 9 a, stk. 2, nr. 10 (hovedpersonen), og forsørgelsen af personer, der meddeles opholdstilladelse som følge af familiemæssig tilknytning til hovedpersonen (medfølgende familie), er sikret gennem egne midler det første år af opholdet her i landet, anses for opfyldt, hvis hovedpersonen på ansøgningstidspunktet dokumenterer at råde over midler, der svarer til kontanthjælpssatsen for enlige ikke-forsørgere under 30 år i et år.
Hvis hovedpersonens medfølgende familie indgiver ansøgning om opholdstilladelse, skal hovedpersonen endvidere dokumentere følgende:
 1) At råde over midler, der svarer til kontanthjælpssatsen for enlige ikke-forsørgere under 30 år i et år, hvis den medfølgende familie er en ægtefælle, fast samlever eller registreret partner.
 2) At råde over midler, der svarer til kontanthjælpssatsen for forsørgere under 30 år i et år, hvis den medfølgende familie er en ægtefælle, fast samlever eller registreret partner og et eller flere mindreårige børn.
 3) At råde over midler, der svarer til forskellen mellem kontanthjælpssatsen for enlige forsørgere under 30 år og kontanthjælpssatsen for enlige ikke-forsørgere under 30 år i et år, hvis den medfølgende familie er et eller flere mindreårige børn.
 4) At råde over midler, der svarer til kontanthjælpssatsen for enlige forsørgere under 30 år i et år, hvis den medfølgende familie er familiemedlemmer, som ikke er nævnt i nr. 1-3.
Stk. 3. Betingelsen i udlændingelovens § 9 a, stk. 3, 3. pkt., om, at forsørgelsen af udlændinge, der meddeles opholdstilladelse efter udlændingelovens § 9 a, stk. 2, nr. 5 (hovedpersonen), og forsørgelsen af personer, der meddeles opholdstilladelse som følge af familiemæssig tilknytning til hovedpersonen (medfølgende familie), er sikret gennem egne midler, anses for opfyldt, hvis hovedpersonen på ansøgningstidspunktet dokumenterer at råde over midler, der svarer til den månedlige kontanthjælpssats for enlige ikke-forsørgere over 30 år i den periode, hovedpersonen søger opholdstilladelse til.
Hvis hovedpersonens medfølgende familie indgiver ansøgning om opholdstilladelse, skal hovedpersonen endvidere dokumentere følgende:
 1) At råde over midler, der svarer til den månedlige kontanthjælpssats for enlige ikke-forsørgere over 30 år i den periode, der søges opholdstilladelse til, hvis den medfølgende familie er en ægtefælle, fast samlever eller registreret partner.
 2) At råde over midler, der svarer til den månedlige kontanthjælpssats for enlige forsørgere over 30 år i den periode, der søges opholdstilladelse til, hvis den medfølgende familie er en ægtefælle, fast samlever eller registreret partner og et eller flere mindreårige børn.
 3) At råde over midler, der svarer til den månedlige forskel mellem kontanthjælpssatsen for forsørgere over 30 år og kontanthjælpssatsen for ikke-forsørgere over 30 år i den periode, der søges opholdstilladelse til, hvis den medfølgende familie er et eller flere mindreårige børn.
 4) At råde over midler, der svarer til den månedlige kontanthjælpssats for enlige forsørgere over 30 år i den periode, der søges opholdstilladelse til, hvis den medfølgende familie er familiemedlemmer, som ikke er nævnt i nr. 1-3.
 Stk. 4. Satserne nævnt i stk. 1-3 bekendtgøres på www.nyidanmark.dk.
 Stk. 5. Opholdstilladelse efter udlændingelovens § 9 a, stk. 2, nr. 1 og 10, og opholdstilladelse efter udlændingelovens § 9 m til personer, der meddeles opholdstilladelse som følge af familiemæssig tilknytning til en udlænding med opholdstilladelse efter udlændingelovens § 9 a, stk. 2, nr. 1 eller 10, er betinget af, at udlændingen tegner en sygeforsikring, der dækker perioden, indtil den pågældende opnår ret til ydelser efter sundhedsloven.
 Stk. 6. En ansøgning om opholdstilladelse efter udlændingelovens § 9 a, stk. 2, nr. 1, kan afvises, hvis ansøgningen ikke er vedlagt de dokumenter eller ikke indeholder de oplysninger, der er nødvendige til bedømmelse af, om opholdstilladelse kan meddeles.
Stk. 7. Ved afgørelse om inddragelse efter udlændingelovens § 9 a, stk. 21, kan der blandt andet lægges vægt på, om virksomheden 1) en eller flere gange er straffet efter udlændingelovens § 59, stk. 5, eller § 60, stk. 1, 2) er ifaldet straf efter udlændingelovens § 59, stk. 5, eller § 60, stk. 1, i form af en bøde på 20.000 kr. eller strengere straf, 3) har væsentligt under 20 ansatte i en længere periode, 4) har fået en rød smiley af Arbejdstilsynet uden at efterkomme eller tage initiativ til at efterkomme denne og 5) bevidst har afgivet urigtige oplysninger til Styrelsen for Arbejdsmarked og Rekruttering i forbindelse med en ansøgning om certificering eller forlængelse af en certificering.« 15. I § 33, stk. 1, nr. 8, indsættes efter »§ 9 a, stk. 2, nr. 1«: »og 10«.
 16. I § 33, stk. 1, indsættes som nr. 9:
»9) Professionelle bestyrelsesmedlemmer der indrejser for at udøve hvervet som bestyrelsesmedlem i sammenlagt højst 40 dage inden for et kalenderår.« 17. I § 33, stk. 2, indsættes efter nr. 1 som nye numre:
 »2) Udlændinge der skal arbejde som forsker eller gæsteforsker i tilknytning til et universitet eller en virksomhed i Danmark.
3) Potentielle ph.d.-studerende, der skal deltage i et screeningsforløb med henblik på, at et universitet i Danmark kan bestemme, om udlændingen skal påbegynde et ph.d.-uddannelsesforløb på universitetet.« Nr. 2-6 bliver herefter nr. 4-8.
18. I § 34, stk. 1, indsættes efter »§ 9 a«: », jf. dog § 33, stk. 1, nr. 8, og til udlændinge med opholdstilladelse efter § 9 i, stk. 2, nr. 1, eller § 9 p.« 19. § 34, stk. 2, ophæves.
 Stk. 3-5 bliver herefter stk. 2-4.
 20. § 34, stk. 5, der bliver stk. 4, affattes således:
»Stk. 4. Arbejdstilladelse kan endvidere efter ansøgning gives til en udlænding med ophold uden for landet, hvis udlændingen ville have opfyldt betingelserne for at få opholdstilladelse efter udlændingelovens § 9 a, stk. 2, nr. 2-9, 11 eller 13, eller § 9 i, stk. 2, nr. 1, hvis udlændingen havde haft ophold her i landet.
En udlænding, der har arbejdstilladelse efter 1. pkt., og som har indgået aftale om et nyt ansættelsesforhold, kan efter indgivelse af ansøgning om arbejdstilladelse i medfør af det nye ansættelsesforhold arbejde i tiden, indtil der er taget stilling til, om udlændingen kan meddeles arbejdstilladelse.
Ansøgning om ny arbejdstilladelse skal indgives senest på det tidspunkt, hvor udlændingen påbegynder nyt arbejde.« 21. I § 35, stk. 1, 3. pkt., indsættes efter »et andet arbejdsforhold«: », jf. dog stk. 2«.
 22. I § 35 indsættes efter stk. 1 som nyt stykke:
»Stk. 2. En udlænding, der har opholdstilladelse efter udlændingelovens § 9 a, stk. 2, nr. 4, kan inden for samme universitet eller virksomhed skifte stillingsindhold uden at ansøge Styrelsen for Arbejdsmarked og Rekruttering om en ny arbejdstilladelse, f.eks. ved forfremmelse, ændret arbejdssted eller ændret forskningsprojekt, hvis løn- og ansættelsesvilkår fortsat er sædvanlige efter danske vilkår.
Styrelsen for Arbejdsmarked og Rekruttering skal orienteres, hvis udlændingens løn- og ansættelsesvilkår forringes.« Stk. 2 bliver herefter stk. 3.
 23. I § 38, stk. 3, 1. pkt., ændres »§ 34, stk. 5,« til: »§ 34, stk. 4,«.
§ 2 Stk. 1. Bekendtgørelsen træder i kraft den 1. januar 2015, jf. dog stk. 2 og 3.
 Stk. 2. Bekendtgørelsens § 25, stk. 4, som affattet ved § 1, nr. 6, finder anvendelse på udlændinge, som har søgt og er meddelt opholdstilladelse efter udlændingelovens § 9 a, stk. 2, nr. 1, fra og med den 1. januar 2015, og på udlændinge, som før den 1. januar 2015 har søgt opholdstilladelse efter udlændingelovens § 9 a, stk. 2, nr. 1, og som en gang har søgt og fået forlænget opholdstilladelsen fra og med den 1. januar 2015.
 Stk. 3. Bekendtgørelsens § 25, stk. 5 og 6-14, § 31, stk. 1-3, og § 34, stk. 4, som affattet ved § 1, nr. 6, 7, 14 og 20, finder alene anvendelse på udlændinge som har søgt og fået opholdstilladelse efter udlændingelovens §§ 9 a eller 9 m, fra og med den 1. januar 2015.
