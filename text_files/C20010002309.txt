Cirkulære om inspektion og verifikation  

 af god  

 laboratoriepraksis for lægemidler1) § 1. Lægemiddelstyrelsen kontrollerer, jf.  

 lægemiddellovens § 9, stk. 1, virksomheder, der har  

 tilladelse efter lægemiddellovens § 8, stk. 1.
 § 2. Dette cirkulære omfatter  

 Lægemiddelstyrelsens kontrol af virksomheder, der udfører  

 toksikologiske og farmakologiske forsøg (ikke-kliniske forsøg)  

 med henblik på at vurdere lægemidlers sikkerhed til brug for  

 anmeldelse af kliniske afprøvninger, ansøgning om  

 markedsføringstilladelse eller vedligeholdelse af  

 markedsføringstilladelse, jf. lægemiddellovens § 8,  

 stk. 1, 2. pkt.
 § 3. Lægemiddelstyrelsens kontrol efter nr.  

 2 af virksomhedernes efterlevelse af reglerne om god laboratoriepraksis (GLP)  

 for lægemidler skal udføres i overensstemmelse med Kommissionens  

 direktiv 1999/12/EF af 8. marts 1999 om anden tilpasning til den tekniske  

 udvikling af bilaget til Rådets direktiv 88/320/EØF om  

 inspektion og verifikation af god laboratoriepraksis (GLP).
 § 4. Direktiv 1999/12/EF af 8. marts 1999 om anden  

 tilpasning til den tekniske udvikling af bilaget til Rådets direktiv  

 88/320/EØF om inspektion og verifikation af god laboratoriepraksis  

 (GLP) er optaget som bilag til dette cirkulære.
 § 5. Cirkulæret træder i kraft den 1.  

 april 2001.
Sundhedsministeriet, den 8. marts  

 2001 Arne Rolighed /J.
Bartels Petersen Bilag 1 KOMMISSIONENS DIREKTIV 1999/12/EF af 8. marts 1999 om anden tilpasning til den tekniske udvikling af bilaget  

 til Rådets direktiv  

 88/320/EØF om inspektion og verifikation af god laboratoriepraksis  

 (GLP) (EØS-relevant tekst) KOMMISSIONEN FOR DE EUROPÆISKE FÆLLESSKABER HAR under henvisning til traktaten om oprettelse af Det Europæiske  

 Fællesskab, under henvisning til Rådets direktiv 88/320/EØF af 9. juni  

 1988 om inspektion og verifikation af god laboratoriepraksis (GLP)2) , ændret ved Kommissionens direktiv  

 90/18/EØF 3) , særlig artikel 7,  

 stk. 2, og ud fra følgende betragtninger:
Den 9. marts 1995 vedtog OECD-Rådet en beslutning om at ændre  

 bilagene til sin beslutning/henstilling om overholdelse af principperne for  

 god laboratoriepraksis; dette berører teksten i bilaget til  

 Rådets direktiv 88/320/EØF; det er nødvendigt på ny at tilpasse bilaget til direktiv  

 88/320/EØF for at tage hensyn til OECD-Rådets beslutning af 9.  

 marts 1995 og for at fremme en ensartet fortolkning ved at  

 offentliggøre den fulde ordlyd til bilagene om inspektion og  

 verifikation af god laboratoriepraksis; bestemmelserne i dette direktiv er i overensstemmelse med udtalelse fra  

 Udvalget for Tilpasning til den Tekniske Udvikling af Direktiverne om  

 Fjernelse af Tekniske Hindringer for Handel med Farlige Stoffer og  

 Præparater UDSTEDT FØLGENDE DIREKTIV:
Artikel 1 Bilaget til direktiv 88/320/EØF erstattes af  

 bilaget til nærværende direktiv.
Artikel 2 1. Medlemsstaterne sætter de nødvendige love  

 og administrative bestemmelser i kraft for at efterkomme dette direktiv  

 senest den 30. september 1999. De underretter straks Kommissionen herom.  

 2. Disse love og bestemmelser skal ved vedtagelsen indeholde en henvisning  

 til dette direktiv eller skal ved offentliggørelsen ledsages af en  

 sådan henvisning.
De nærmere regler for henvisningen  

 fastsættes af medlemsstaterne.
Artikel 3 Dette direktiv er rettet til medlemsstaterne.
 Udfærdiget i Bruxelles, den 8. marts 1999.
På Kommissionens vegne Martin BANGEMANN Medlem af Kommissionen BILAG Bestemmelserne for inspektion og verifikation af god laboratoriepraksis  

 beskrevet i del A og B er de bestemmelser, der er indeholdt i henholdsvis  

 bilag I (Retningslinier for kontrolprocedurer for god laboratoriepraksis) og  

 II (Retningslinier for inspektion af forsøgslaboratorier og revision  

 af undersøgelser) til OECD-Rådets beslutning/henstilling om  

 overholdelse af principperne for god laboratoriepraksis [C(89)87(Final)] af  

 2. oktober 1989, som revideret af OECD-Rådets beslutning »Revidering af  

 bilagene til OECD-Rådets beslutning/henstilling om overholdelse af  

 principperne for god laboratoriepraksis« af 9. marts 1995  

[C(95)8(Final)].
DEL A REVIDEREDE RETNINGSLINIER FOR KONTROLPROCEDURER FOR GOD  

 LABORATORIEPRAKSIS (GLP) For at fremme den gensidige anerkendelse af prøvningsdata, der er  

 indsamlet til forelæggelse for de kompetente myndigheder i  

 OECD-medlemslandene, er det væsentligt, dels at procedurerne til  

 kontrol med GLP-principperne harmoniseres, dels at kvaliteten og strengheden  

 af regler kan sammenlignes.
Denne del af bilaget har til formål at give  

 detaljerede praktiske retningslinier til medlemsstaterne vedrørende de  

 strukturer, værktøjer og procedurer, de bør vedtage i  

 forbindelse med oprettelsen af programmer til kontrol med GLP, således  

 at programmerne kan anerkendes på internationalt plan.
Det erkendes, at medlemsstaterne må vedtage GLP-principperne og  

 indføre kontrolprocedurer i henhold til deres nationale,  

 lovfæstede og administrative praksis og i henhold til deres  

 prioritering af f.eks. omfanget af indledende og senere inddragning af  

 kemikaliekategorier og prøvningstyper.
Eftersom medlemsstaterne  

 måske som følge af de lovgivningsmæssige rammer for  

 kontrol med kemikalier vil oprette mere end én kontrolmyndighed, kan  

 der være behov for indførelse af mere end ét program.  

 Retningslinierne i de følgende afsnit vedrører således  

 alt efter omstændighederne en eller flere myndigheder og et eller flere  

 programmer.
Definitioner af fagudtryk De definitioner af fagudtryk, der er givet i OECD-principperne for god  

 laboratoriepraksis (artikel 1 i Rådets direktiv 87/18/EØF4) , gælder også for denne del af  

 bilaget.
Derudover gælder følgende definitioner:
 GLP-principper: Principper for god laboratoriepraksis eller  

 lignende principper, som stemmer overens med OECD-principper for god  

 laboratoriepraksis som beskrevet i artikel 1 i direktiv 87/18/EØF.
 GLP-kontrol: Periodisk inspektion af  

 forsøgslaboratorier og/eller revision af forsøg med henblik  

 på at kontrollere, om GLP-principperne overholdes.
 GLP-kontrolprogrammer (nationale): Den særlige ordning,  

 som en medlemsstat har indført ved hjælp af inspektion og  

 revision af forsøg til at kontrollere, om forsøgslaboratorierne  

 i dets område overholder GLP-principperne.
 (National) GLP-kontrolmyndighed: Et forvaltningsorgan i en  

 medlemsstat, der er ansvarlig for tilsyn med overholdelse af GLP i  

 forsøgslaboratorier i dets område, og for udførelsen af  

 andre opgaver vedrørende GLP, som er fastlagt på nationalt plan.  

 Der kan oprettes mere end én sådan myndighed i hver  

 medlemsstat.
Inspektion af forsøgslaboratorier: Undersøgelse  

 på stedet af forsøgslaboratoriets procedurer og praksis med  

 henblik på at vurdere graden af overholdelse af GLP-principperne.
Under  

 inspektionerne undersøges forsøgslaboratoriets  

 ledelsesstrukturer og driftsmetoder, nøglepersoner blandt personalet  

 interviewes, og kvaliteten og integriteten af de fundne data vurderes og  

 rapporteres.
 Revision af forsøg: Sammenligning af rådata og  

 tilknyttede optegnelser med delrapporten eller den endelige rapport for at  

 fastslå, om rådata er nedskrevet nøjagtigt i rapporten, om  

 prøvningen er gennemført i overensstemmelse med  

 forsøgsplanen og standardforskrifter, for at fremskaffe yderligere  

 oplysninger, der ikke er angivet i rapporten, og fastslå, om der ved  

 tilvejebringelsen af data blev anvendt metoder, som kan mindske validiteten  

 af data.
 Inspektør: En person, som gennemfører  

 inspektionen af forsøgslaboratorier og revision af  

 undersøgelser på vegne af den nationale GLP-myndighed.
 GLP-status for overholdelse: Graden af et  

 forsøgslaboratoriums overholdelse af GLP-principperne, således  

 som den er vurderet af den nationale GLP-myndighed.
 Kompetent myndighed: Et nationalt organ med retsligt ansvar  

 for kontrollen med typen af kemikalier.
Elementer i GLP-kontrolprocedurer Administration Ansvaret for gennemførelsen af et (nationalt) GLP-kontrolprogram  

 skal ligge hos et korrekt oprettet og retsligt identificerbart  

 forvaltningsorgan, der råder over passende personale, og som arbejder  

 inden for rammerne af fastlagte administrative grænser.
 Medlemsstaterne skal:
sikre, at GLP-myndigheden er direkte ansvarlig for et passende »hold«  

 af inspektører, der har den nødvendige tekniske og  

 videnskabelige kunnen, eller er endeligt ansvarlige for et sådant  

 »hold« udsende dokumenter vedrørende vedtagelsen af GLP-principper i  

 deres område udsende dokumenter med nøjagtige oplysninger om  

 GLP-programmet, herunder oplysninger om de juridiske eller administrative  

 rammer for programmets gennemførelse, og henvisninger til  

 offentliggjorte love, normgivende dokumenter (regler, kutymer),  

 inspektionsmanualer, retningslinjer, inspektionshyppighed og/eller kriterier  

 for inspektionstidsplaner osv.
 føre bog over de inspicerede forsøgslaboratorier (og  

 deres grad af overholdelse af GLP-principperne) og af de reviderede  

 forsøg til både nationale og internationale  

 formål.
Fortrolighed GLP-myndigheder har adgang til kommercielt værdifulde oplysninger og  

 kan undertiden have behov for at fjerne kommercielt følsomme  

 dokumenter fra et forsøgslaboratorium og henvise til dem i detaljer i  

 deres rapporter.
 Medlemsstaterne skal:
gennemføre foranstaltninger til sikring af fortrolighed, ikke  

 kun i forbindelse med inspektører, men også alle andre personer,  

 der får adgang til fortroligt materiale i forbindelse med aktiviteter  

 vedrørende GLP-kontrol sikre, at i de tilfælde, hvor ikke alt kommercielt  

 følsomt og fortroligt materiale er fjernet, skal rapporter over  

 forsøgslaboratorieinspektioner og forsøgsrevisioner kun stilles  

 til rådighed for kompetente myndigheder og eventuelt de  

 forsøgslaboratorier, der er inspiceret eller beskæftiget med  

 revision af forsøg, og/eller til forsøgssponsorer.
Personale og uddannelse GLP-kontrolmyndighederne skal:
 sikre, at der findes et tilstrækkeligt stort antal  

 inspektører.
 Behovet for inspektører afhænger af:
a)	antallet af forsøgslaboratorier, der er omfattet af det  

 nationale GLP-kontrolprogram b)	hyppigheden af undersøgelser af, hvorvidt  

 forsøgslaboratorierne overholder GLP-principperne c)	antallet og kompleksiteten af forsøg, der gennemføres  

 af disse forsøgslaboratorier d)	antallet af særlige inspektioner eller revisioner, som de  

 kompetente myndigheder kræver sikre, at inspektørerne besidder de nødvendige  

 kvalifikationer og træning.
Inspektørerne skal være i besiddelse af kvalifikationer  

 og praktisk erfaring inden for de videnskabelige discipliner, der er  

 relevante for prøvning af kemikalier.
GLP-kontrolmyndighederne  

 skal:
a)	sikre, at det tilrettelægges en passende træning for  

 inspektører under hensyntagen til deres individuelle kvalifikationer  

 og erfaring b)	fremme samråd (herunder eventuelle fælles  

 uddannelsesaktiviteter) med personalet i de nationale GLP-kontrolmyndigheder  

 i andre OECD-medlemslande med henblik på at fremme international  

 harmonisering af fortolkningen og anvendelsen af GLP-principper og af  

 overholdelsen af sådanne principper sikre, at inspektionspersonalet og herunder kontraktansatte eksperter  

 ikke har økonomiske eller andre interesser i de  

 forsøgslaboratorier, der tilses, i de reviderede forsøg eller i  

 de firmaer, der sponsorerer sådanne undersøgelser forsyne  

 inspektørerne med indentifikationspapirer (f.eks.  

 identitetskort).
 Inspektørerne kan:
være fast ansat i den nationale GLP-myndighed være fast ansat i et organ, der er adskilt fra den nationale  

 GLP-kontrolmyndighed, eller være kontraktansat eller på anden måde ansat af den  

 nationale GLP-kontrolmyndighed, der skal udføre inspektionerne eller  

 revidere forsøg.
 I de to sidste tilfælde skal den (nationale) GLP-kontrolmyndighed  

 have det endelige ansvar for bestemmelsen af den grad, hvormed  

 forsøgslaboratorierne overholder GLP-principperne og af  

 kvaliteten/anerkendelsen af en revision af et forsøg samt for  

 gennemførelsen af andre foranstaltninger, som resultaterne af  

 inspektionerne eller revisionerne kan give anledning til.
GLP-kontrolprogrammer (nationale) Formålet med GLP-kontrolprogrammer er at fastslå, om  

 forsøgslaboratorierne har anvendt GLP-principperne ved  

 udførelsen af forsøg og er i stand til at sikre, at  

 resultaterne er af tilstrækkelig god kvalitet.
Som nævnt ovenfor  

 skal medlemsstaterne udsende detaljerede oplysninger om deres  

 GLP-kontrolprogram.
Oplysningerne skal bl.a. vedrøre:
definition af programmets anvendelsesområde og omfang.  

 Et nationalt GLP-kontrolprogram kan omfatte en begrænset mængde  

 kemikalier, f.eks. industrikemikalier, pesticider, lægemidler osv.,  

 eller kan omfatte samtlige kemikalier.
Omfanget af kontrolprogrammet skal  

 defineres, både for så vidt angår kemikaliegrupper og typer  

 af prøvninger, der skal gennemføres, f.eks. fysiske, kemiske,  

 toksikologiske og/eller økotoksikologiske opstilling af retningslinier for, hvornår  

 forsøgslaboratorier er omfattet af GLP-kontrolprogrammer.  

 Anvendelse af GLP-principperne på sundheds- og  

 miljømæssige sikkerhedsundersøgelser, som er indsamlet  

 til forelæggelse for de kompetente myndigheder, kan være  

 obligatoriske.
En mekanisme skal tilvejebringes, hvorved  

 forsøgslaboratorier kan få deres overholdelse af  

 GLP-principperne kontrolleret af den ansvarlige (nationale)  

 GLP-kontrolmyndighed tilvejebringelse af oplysninger om kategorier af  

 forsøgslaboratorieinspektioner/revisioner af forsøg.
 Et nationalt GLP-kontrolprogram skal omfatte:
a)	bestemmelser for forsøgslaboratorieinspektioner.  

 Sådanne tilsyn omfatter både generel inspektion af  

 forsøgslaboratoriet og en revision af et eller flere  

 igangværende eller afsluttede forsøg b)	bestemmelser for særlige  

 forsøgslaboratorieinspektioner/revisioner af forsøg efter  

 anmodning fra den kompetente myndighed - dvs. inspektioner/revisioner, der er  

 foranlediget af et spørgsmål i forbindelse med data, som er  

 forelagt for den kompetente myndighed definition af inspektørernes beføjelser ved  

 besøg på laboratorier og adgang til data, som  

 forsøgslaboratorierne ligger inde med (herunder prøveemner,  

 standardforskrifter, anden dokumentation osv.).  

 Selv om inspektører ikke normalt vil ønske at besøge  

 forsøgslaboratorier mod laboratorieledelsens vilje, kan der være  

 tilfælde, hvor det af hensyn til beskyttelsen af sundheden og  

 miljøet er vigtigt at kunne aflægge besøg i et  

 forsøgslaboratorium.
Den nationale GLP-myndigheds beføjelser i  

 sådanne tilfælde skal defineres beskrivelse af procedurer for forsøgslaboratorieinspektion og  

 revision med henblik på at bestemme, om GLP-principperne  

 overholdes.  

 Der skal anføres, hvilke procedurer der vil blive brugt ved  

 inspektion, dels af de organisationsmæssige forhold, dels af  

 betingelserne for planlægning, udførelse, kontrol og  

 rapportering af forsøg.
Retningslinjer for sådanne procedurer  

 gives i del B af dette bilag.
 beskrivelse af foranstaltninger, der kan træffes til  

 opfølgning af forsøgslaboratorieinspektioner og revision af  

 forsøg.
Opfølgning af forsøgslaboratorieinspektioner og revision  

 af forsøg Efter afslutningen af en forsøgslaboratorieinspektion eller  

 revision af forsøg skal inspektøren udarbejde en skriftlig  

 rapport over resultaterne.
 Hvis der under eller efter en forsøgslaboratorieinspektion eller  

 revision findes afvigelser fra GLP-principperne, skal medlemsstaterne  

 træffe passende foranstaltninger, som skal beskrives i materiale  

 udsendt af den (nationale) GLP-kontrolmyndighed.
Hvis der i forbindelse med en forsøgslaboratorieinspektion eller  

 revision af forsøg kun findes mindre afvigelser fra GLP-principperne,  

 skal forsøgslaboratoriet anmodes om at korrigere disse mindre  

 afvigelser.
Inspektøren vil eventuelt på passende tidspunkt  

 atter besøge laboratoriet for at kontrollere, om korrektionerne er  

 gennemført.
 Hvis ingen eller kun mindre afvigelser findes, kan den nationale  

 GLP-kontrolmyndighed:
udsende en meddelelse om, at det efter inspektion er fundet, at  

 laboratoriet arbejder i overensstemmelse med GLP-principperne.
Der skal i  

 denne forbindelse også oplyses, hvornår inspektionerne fandt  

 sted, og eventuelt hvilke forsøgstyper der var genstand for  

 inspektionen i forsøgslaboratoriet på det pågældende  

 tidspunkt.
Sådanne meddelelser kan bruges ved oplysning til de  

 nationale GLP-kontrolmyndigheder i andre OECD-lande  

 og/eller forsyne den kompetente myndighed, der anmodede om, at der blev  

 gennemført en revision af et forsøg, med en detaljeret rapport  

 over resultaterne.
I tilfælde af alvorlige afvigelser vil de foranstaltninger, den  

 nationale GLP-kontrolmyndighed skal træffe, afhænge af de  

 særlige forhold i hvert enkelt tilfælde og af de retslige eller  

 administrative bestemmelser, hvorunder GLP-kontrollen gennemføres i de  

 enkelte lande.
Foranstaltninger kan f.eks. omfatte:
udsendelse af en medddelelse, hvori der gives detaljerede oplysninger  

 om de fejl eller mangler, der er fundet, og som kan påvirke validiteten  

 af forsøg, der gennemføres i forsøgslaboratoriet udsendelse af en henstilling til den kompetente myndighed om at  

 afvise et forsøg midlertidig standsning af forsøgslaboratorieinspektioner eller  

 revisioner af forsøg på et forsøgslaboratorium, og, hvis  

 det er administrativt muligt, udelukkelse fra deltagelse i  

 GLP-kontrolprogrammet eller fjernelse fra gældende lister eller  

 registre over forsøgslaboratorier, der er underkastet  

 GLP-inspektioner krav om, at bestemte forsøg skal ledsages af detaljerede  

 oplysninger om afvigelserne anlæggelse af retssag i de tilfælde, hvor det er  

 berettiget, og der er retsligt/administrativt grundlag herfor.
Appelprocedure Problemer eller meningsforskelle mellem inspektører og  

 forsøgslaboratoriets ledelse kan normalt løses i forbindelse  

 med en forsøgslaboratorieinspektion eller revision.
Det er imidlertid  

 ikke altid muligt at nå til enighed.
Der skal derfor fastlægges  

 en procedure, hvorunder forsøgslaboratoriet kan gøre  

 indsigelser mod resultaterne af forsøgslaboratorieinspektionen eller  

 revisionen, og/eller mod de foranstaltninger, myndighederne agter at  

 træffe i den forbindelse.
DEL B REVIDEREDE RETNINGSLINJER FOR INSPEKTION AF  

 FORSØGSLABORATORIER OG REVISION AF UNDERSØGELSER Indledning Formålet med denne del af bilaget er at opstille retningslinjer for  

 gennemførelsen af forsøgslaboratorieinspektioner og revision af  

 forsøg, således at de kan anerkendes gensidigt af  

 OECD-medlemslandene.
Det omhandler hovedsageligt  

 forsøgslaboratorieinspektioner, som optager en stor del af  

 GLP-inspektørernes tid.
Forsøgslaboratorieinspektioner omfatter  

 normalt en begrænset revision af forsøg, som en del af  

 inspektionen, men revision af forsøg skal undertiden tillige  

 gennemføres efter anmodning f.eks. fra en kompetent myndighed.  

 Generelle retningslinjer for gennemførelsen af revision af  

 forsøg gives i slutningen af dette bilag.
 Forsøgslaboratorieinspektioner gennemføres med henblik  

 på at bestemme, i hvilket omfang forsøgslaboratorierne og deres  

 forsøg er i overensstemmelse med GLP-principperne, og at bestemme  

 datas troværdighed, således at det sikres, at de fundne data er  

 af tilstrækkelig god kvalitet til, at den nationale kompetente  

 myndighed kan anvende dem i forbindelse med vurdering og beslutningstagning.  

 På grundlag af inspektionen skal der udarbejdes en rapport, der  

 beskriver forsøgslaboratoriets overholdelse af GLP-principperne.  

 Forsøgslaboratorieinspektioner skal gennemføres  

 regelmæssigt og rutinemæssigt for til stadighed at registrere  

 forsøgslaboratoriets grad af overholdelse af GLP-reglerne.
 Der kan findes yderligere oplysninger om mange af punkterne i denne del af  

 bilaget i OECD's konsensusdokumenter om GLP-principperne (f.eks. om  

 forsøgslederens rolle og ansvarsområde).
Definitioner af fagudtryk De definitioner af fagudtryk, der er givet i OECD-principperne for god  

 laboratoriepraksis (artikel 1 i direktiv 87/18/EØF) og i del A af  

 bilaget til nærværende direktiv, gælder også for  

 denne del af bilaget.
Inspektion af forsøgslaboratorier Inspektioner til kontrol med overholdelsen af GLP-principper kan finde  

 sted i alle forsøgslaboratorier, der tilvejebringer data  

 vedrørende sundheds- eller miljømæssige  

 sikkerhedsundersøgelser i henhold til gældende regler.  

 Inspektørerne kan anmodes om at revidere data om fysiske, kemiske,  

 toksikologiske eller økotoksikologiske egenskaber af stoffer eller  

 præparater.
Inspektørerne kan undertiden have behov for bistand  

 fra særlige eksperter.
Som følge dels af laboratoriernes forskelligartethed (både i  

 henseende til fysisk indretning og ledelsesstruktur), dels af de mange  

 forskellige typer af forsøg vil det betyde, at inspektørerne  

 skal bruge deres egen bedømmelse ved vurdering af graden og omfanget  

 af overholdelsen af GLP-principper.
Inspektørerne bør dog  

 tilstræbe, at der anlægges en konsekvent holdning ved vurdering  

 af, hvorvidt en passende overholdelse af hvert af principperne er til stede i  

 relation til et givet forsøgslaboratorium eller et givet  

 forsøg.
I det følgende afsnit fastlægges retningslinjer for de  

 forskellige dele af forsøgslaboratoriet, dets personale, og de  

 procedurer, som sandsynligvis vil indgå i inspektørernes  

 undersøgelse.
For hver del, der beskrives, angives inspektionens  

 formål, og der gives ved hjælp af eksempler en fortegnelse over  

 de særlige punkter, der kan indgå i en  

 forsøgslaboratorieinspektion.
Listerne er ikke og skal ikke betragtes  

 som udtømmende.
 Inspektørerne skal ikke beskæftige sig med et forsøgs  

 videnskabelige tilrettelæggelse eller med fortolkningen af  

 forsøgsresultaterne med hensyn til sundheds- eller miljørisici.  

 Ansvaret for sådanne vurderinger ligger hos de myndigheder, som  

 modtager oplysningerne i henhold til gældende regler.
Forsøgslaboratorieinspektioner og revision af forsøg kan  

 ikke undgå at gribe forstyrrende ind i laboratoriets normale  

 arbejdsgang.
Inspektørerne skal derfor udføre deres arbejde  

 efter en nøje fastlagt plan, og så vidt det er praktisk muligt  

 respektere forsøgslaboratorieledelsens ønsker med hensyn til  

 den tidsmæssige tilrettelæggelse af besøg i bestemte  

 afdelinger i forsøgslaboratoriet.
Under forsøgslaboratorieinspektioner og revision af forsøg  

 vil inspektørerne få adgang til fortrolige og kommercielt  

 værdifulde oplysninger.
Det er vigtigt, at de sørger for, at  

 sådanne oplysninger kun kommer i hænderne på dertil  

 bemyndiget personale.
Ansvaret for, at dette sker, skal fastlægges  

 inden for rammerne af de nationale GLP-kontrolprocedurer.
Inspektionsprocedurer Præ-inspektion Formål: at bibringe inspektøren kendskab til det  

 laboratorium, der skal inspiceres, dvs. dets ledelsesstruktur, bygningernes  

 fysiske indretning og arten af forsøg.
Forud for gennemførelsen af forsøgslaboratorieinspektioner  

 eller revision af forsøg skal inspektøren sætte sig ind i  

 forholdene på det laboratorium, der skal besøges.
Alle  

 foreliggende oplysninger om forsøgslaboratoriet skal gennemgås,  

 herunder inspektionsrapporter, forsøgslaboratoriets indretning,  

 organisationsdiagrammer, forsøgsrapporter, forsøgsplaner og  

 nøglepersoners curriculum vitæ. Her kan der findes oplysninger  

 om:
forsøgslaboratoriets art, størrelse og indretning arten af forsøg, der er sandsynlige at ville indgå i  

 inspektionen forsøgslaboratoriets ledelsesstruktur.
Inspektørerne bør navnlig mærke sig eventuelle  

 mangler, der er konstateret under tidligere inspektioner.
Hvis der ikke  

 tidligere har været gennemført inspektioner, kan der foretages  

 en præ-inspektion med det formål at indsamle relevante  

 oplysninger.
Forsøgslaboratorierne skal informeres om dato og tidspunkt for  

 inspektørens besøg, formålet med besøget og det  

 tidsrum, inspektøren agter at opholde sig på området.  

 Herved kan forsøgslaboratoriet sørge for, at det  

 nødvendige personale og den nødvendige dokumentation er til  

 rådighed.
Hvis det er bestemte dokumenter eller optegnelser, der skal  

 undersøges, kan dette med fordel oplyses på forhånd til  

 forsøgslaboratoriet, således at materialet er umiddelbart  

 tilgængeligt ved inspektionen.
Indledningsmøde Formål: at oplyse laboratoriets ledelse og medarbejdere om  

 årsagen til, at der skal gennemføres en  

 forsøgslaboratorieinspektion eller en revision af forsøg, og at  

 oplyse, hvilke laboratorieområder, forsøg, dokumenter og  

 personale, der vil blive inddraget i inspektionen eller revisionen.
Ved besøgets begyndelse bør  

 forsøgslaboratorieinspektionens eller revisionens administrative og  

 praktiske detaljer drøftes med laboratoriets ledelse.
På  

 indledningsmødet skal inspektørerne:
gennemgå besøgets formål og omfang beskrive, hvilken dokumentation der er behov for under inspektionen,  

 såsom lister over igangværende og afsluttede forsøg,  

 forsøgsplaner, standardforskrifter, rapporter osv.
I den forbindelse  

 skal det aftales, hvilke dokumenter der skal være adgang til, og hvis  

 det er nødvendigt, hvordan relevante dokumenter skal kopieres præcisere eller anmode om oplysninger vedrørende  

 ledelsesstrukturen (organisationen) og laboratoriets medarbejdere anmode om oplysninger vedrørende gennemførelse af  

 forsøg, for hvilke GLP-principperne ikke gælder, i  

 laboratorieområder, hvor der gennemføres forsøg underlagt  

 GLP-principperne træffe foreløbig beslutning om, hvilke dele af  

 forsøgslaboratoriet, der skal indgå i inspektionen beskrive de dokumenter og prøveemner, der er behov for i  

 forbindelse med igangværende eller afsluttede forsøg, der skal  

 indgå i revisionen meddele, at der afholdes et afsluttende møde efter endt  

 inspektion.
 Inden inspektionen gennemføres, bør inspektøren  

 sætte sig i kontakt med laboratoriets afdeling for  

 kvalitetssikring.
 I almindelighed vil det være en hjælp for inspektørerne  

 under inspektionen at være ledsaget af en medarbejder fra laboratoriets  

 afdeling for kvalitetssikring.
 Inspektørerne kan eventuelt anmode om at måtte få  

 stillet et særligt rum til rådighed til undersøgelse af  

 dokumenter og andre aktiviteter.
Organisation og personale Formål: at afgøre, om forsøgslaboratoriet  

 råder over tilstrækkeligt kvalificeret personale,  

 medarbejderressourcer og servicefunktioner til det antal og de  

 forskelligartede forsøg, som gennemføres; om  

 organisationsstrukturen er passende, og om ledelsen har opstillet en politik  

 for træning og sundhedskontrol af medarbejderne, som er passende i  

 forhold til de forsøg, der udføres på laboratoriet.
 Ledelsen skal anmodes om at fremlægge materiale som f.eks.:
lokaleplaner diagrammer over ledelsesforhold og videnskabelig organisation curriculum vitæ for nøglepersoner, der arbejder med den  

 type (de typer) af forsøg, der er udvalgt til revision lister over igangværende og afsluttede forsøg med  

 oplysning om forsøgstype, dato for påbegyndelse/afslutning,  

 forsøgssystem, teststoffernes anvendelsesmåde samt navnet  

 på forsøgslederen politik vedrørende overvågning af personalets  

 sundhed stillingsbeskrivelser og træningsprogrammer for personalet samt  

 personalekartoteker indeks over laboratoriets standardforskrifter specifikke standardforskrifter for de forsøg eller procedurer,  

 der skal inspiceres eller revideres lister over forsøgsledere og sponsorer for forsøgene,  

 som skal revideres.
 Inspektøren skal navnlig kontrollere:
lister over igangværende og afsluttede forsøg for at  

 fastslå omfanget af arbejdet på forsøgslaboratoriet identifikation af og kvalifikationer hos forsøgslederne,  

 lederen af afdelingen for kvalitetssikring og andet personale om der foreligger standardforskrifter for alle relevante  

 forsøgstyper.
Kvalitetssikringsprogram Formål: at fastslå, om de mekanismer, der anvendes til at  

 sikre over for ledelsen, at laboratorieforsøgene gennemføres i  

 overensstemmelse med GLP-principperne, er tilstrækkelige.
 Lederen af kvalitetssikringsafdelingen skal anmodes om at fremvise de  

 metoder og systemer, der anvendes ved kvalitetssikringsinspektion og  

 overvågning af forsøg, og de systemer, der anvendes ved  

 registrering af observationer foretaget i forbindelse hermed.  

 Inspektøren skal kontrollere:
kvalifikationerne hos lederen af kvalitetssikringsafdelingen og hos  

 samtlige afdelingens ansatte at kvalitetssikringen gennemføres uafhængigt af det  

 personale, der arbejder med forsøgene hvorledes kvalitetssikringsafdelingen planlægger tidspunkt og  

 gennemfører inspektioner, overvåger forsøgenes kritiske  

 faser, og hvilke ressourcer der er til rådighed for  

 kvalitetssikringsinspektion og -overvågning at der, i de tilfælde, hvor forsøgene varer så  

 kort tid, at det ikke er praktisk muligt at overvåge hvert enkelt, er  

 en ordning med stikprøvevis overvågning omfanget og graden af kvalitetssikringsovervågning i  

 forsøgets praktiske faser omfanget og graden af kvalitetssikringsovervågning af  

 forsøgslaboratoriets rutinearbejde de kvalitetssikringsprocedurer, der anvendes til at sikre, at den  

 endelige rapport er i overensstemmelse med rådata at ledelsen modtager rapporter fra kvalitetssikringsafdelingen  

 vedrørende de problemer, der vil kunne påvirke en  

 undersøgelses kvalitet eller integritet de foranstaltninger, kvalitetssikringsafdelingen gennemfører,  

 når der konstateres afvigelser kvalitetssikringens rolle i de tilfælde, hvor forsøg  

 eller dele deraf udføres i kontraktlaboratorier den rolle, som kvalitetssikringsafdelingen eventuelt spiller i  

 forbindelse med gennemgang, revision og opdatering af  

 standardforskrifter.
Faciliteter Formål: at afgøre, om forsøgslaboratoriets  

 størrelse, indretning og beliggenhed er egnet til at opfylde de krav,  

 der stilles ved gennemførelse af forsøgene, hvad enten de  

 gennemføres indenfor eller udenfor.
 Inspektøren skal kontrollere, at:
indretningen tillader en passende grad af adskillelse, således  

 at f.eks. teststoffer, dyr, foder, patologiske prøver osv. fra  

 ét forsøg ikke sammenblandes med tilsvarende fra et andet  

 forsøg der findes procedurer for miljøkontrol og overvågning,  

 som fungerer tilfredsstillende i risikoområder, f.eks. rum til  

 forsøgsdyr og andre biologiske testsystemer, lokaler hvor teststoffer  

 opbevares, eller hvor laboratoriearbejdet foregår den generelle arbejdsgang er passende til de forskellige enheder, og  

 at der, om nødvendigt, findes kontrol med forekomst af  

 skadedyr.
Anbringelse og isolering af biologiske testsystemer Formål: at afgøre, om forsøgslaboratoriet arbejder  

 med forsøg, hvori indgår dyr eller andre biologiske  

 testsystemer, råder over passende faciliteter og forhold, hvor de kan  

 plejes, anbringes og isoleres på passende vis, således at man  

 undgår stress og andre problemer, der kan påvirke testsystemet,  

 og dermed resultaternes kvalitet.
Et forsøgslaboratorium kan gennemføre forsøg, der  

 kræver en række forskellige dyre- eller plantearter samt  

 mikrobielle eller andre cellulære eller subcellulære systemer.  

 Arten af testsystemer, der anvendes, er afgørende for, hvilke aspekter  

 vedrørende pleje, anbringelse eller isolering inspektøren  

 ønsker at undersøge.
På dette grundlag skal  

 inspektøren alt efter testsystemet kontrollere, at:
der findes faciliteter, som er egnede for det anvendte testsystem og  

 imødekommer forsøgskravene der er mulighed for at sætte dyr og planter, der introduceres i  

 enheden, i karantæne, og at disse foranstaltninger virker  

 tilfredsstillende der er foranstaltninger til isolering af dyr (eller eventuelt andre  

 dele i testsystemet), der vides at være ramt af sygdom eller  

 sygdomsbærere, eller mistænkes herfor der gennemføres tilstrækkelig overvågning og  

 rapportering af sundhed, adfærd eller lignende, afhængig af  

 testsystemet udstyr til opretholdelse af de nødvendige  

 miljømæssige betingelser for hvert testsystem er velegnet, vel  

 vedligeholdt og effektivt bure, reoler, beholdere eller lignende til dyr, og dertil  

 hørende udstyr, holdes tilstrækkeligt rent der gennemføres den fornødne kontrol med  

 miljøforhold og støttesystemer der er anlæg til fjernelse og bortskaffelse af affald fra  

 dyrene og fra testsystemerne, og at de sikrer mindst muligt angreb af  

 skadedyr, mindst mulig lugt, og mindst mulig risiko for sygdom og  

 kontaminering af miljøet der er lagerområder til dyrefoder eller tilsvarende materiale  

 for alle testsystemer, at disse områder ikke anvendes til opbevaring af  

 andre materialer, som f.eks. teststoffer, pesticider eller desinficerende  

 midler, og at de holdes adskilt fra områder, hvor der holdes dyr eller  

 opbevares andre biologiske testsystemer oplagret foder og strøelse beskyttes mod  

 ødelæggelse som følge af ugunstige miljøforhold,  

 skadedyrsangreb eller kontaminering.
Apparatur, materialer, reagenser og prøveemner Formål: at fastslå, at der i forsøgslaboratoriet er  

 passende placering af driftsklart udstyr, i tilstrækkelige  

 mængder og med tilstrækkelig kapacitet til de forsøg, der  

 udføres i laboratoriet, og om materialer, reagenser og  

 prøveemner mærkes, anvendes og opbevares korrekt.
 Inspektøren skal kontrollere, at:
apparaterne er rene og funktionsdygtige der er ført bog over måleudstyrets og apparaternes  

 drift, vedligeholdelse verifikation, kalibrering og validering (herunder  

 også computersystemer) materialer og kemiske reagenser mærkes og opbevares korrekt,  

 ved passende temperaturer, og at udløbsdatoer overholdes.
Etiketter  

 på reagenser skal indeholde oplysninger om leverandør, identitet  

 og koncentration og/eller andre relevante oplysninger prøver identificeres på passende måde, efter  

 testsystem, forsøg, art og indsamlingsdato anvendte apparater og materialer ikke påvirker testsystemet i  

 nævneværdigt omfang.
Testsystemer Formål: at kontrollere, at der er passende procedurer for  

 håndtering af og kontrol med de forskellige testsystemer, der er  

 nødvendige for at gennemføre forsøgene på  

 laboratoriet, f.eks. kemiske og fysiske systemer, cellulære og  

 mikrobielle systemer, planter eller dyr.
Fysiske og kemiske systemer Inspektøren skal kontrollere, at:
der, når det er anført i forsøgsplanerne, er  

 undersøgt stabiliteten af test- og referencestoffer, og at de  

 referencestoffer, der er anført i forsøgsplanerne, er  

 anvendt der i tilfælde af automatiske systemer sørges for, at  

 data i form af diagrammer, kurver eller computerudskrifter dokumenteres som  

 rådata og arkiveres.
Biologiske testsystemer Under hensyntagen til forhold omkring pleje, anbringelse og isolering  

 af biologiske testsystemer som ovenfor nævnt skal inspektøren  

 kontrollere, at:
testsystemerne svarer til beskrivelsen i forsøgsplaner testsystemerne er identificeret på passende måde og om  

 nødvendigt og muligt entydigt gennem hele forsøget; at der er  

 optegnelser over modtagelsen af testsystemerne og skabt fuld klarhed over  

 antallet af modtagne, anvendte, erstattede eller bortskaffede  

 testsystemer bure eller beholdere hørende til testsystemet identificeres  

 korrekt med alle nødvendige oplysninger der sørges for passende adskillelse af forsøg, der  

 gennemføres på de samme dyrearter (eller de samme biologiske  

 testsystemer), men med forskellige stoffer der sørges for passende adskillelse af dyrearter (og andre  

 biologiske testsystemer), enten i tid eller rum miljøet i det biologiske testsystem svarer til  

 specifikationerne i forsøgsplanen eller i standardforskrifterne, for  

 så vidt angår temperatur og lys-mørkeperioder optegnelser af modtagelse, håndtering, anbringelse eller  

 isolering, pleje og sundhedsvurdering er passende i forhold til  

 testsystemet der findes skriftlige registreringer af undersøgelse,  

 karantæne, dødelighed, sygelighed, adfærd, diagnose og  

 behandling af dyre- og plantetestsystemer eller af andre tilsvarende  

 parametre, alt efter det biologiske system, der er tale om der er sørget for passende bortskaffelse af testsystemer ved  

 prøvningens afslutning.
Test- og referencestoffer Formål: at fastslå, om forsøgslaboratoriet  

 råder over procedurer i) til sikring af, at test- og referencestoffers  

 identitet, styrke, mængde og sammensætning svarer til deres  

 specifikationer, og ii) til passende modtagelse og opbevaring af test- og  

 referencestoffer.
 Inspektøren skal kontrollere, at:
der findes skriftlige registreringer af modtagelsen (herunder  

 identifikation af den ansvarlige person) og for håndteringen,  

 prøveudtagningen, anvendelsen og opbevaringen af test- og  

 referencestoffer test- og referencestoffer mærkes på passende vis opbevaringsforholdene er således, at test- og  

 referencestoffernes koncentration, renhed og stabilitet bevares der findes skriftlige registreringer vedrørende bestemmelse af  

 identitet, renhed, sammensætning, stabilitet og til forebyggelse af  

 eventuel kontaminering af test- og referencestoffer der er procedurer til bestemmelse af homogenitet og stabilitet af  

 blandinger, der indeholder test- og referencestoffer beholdere med blandinger (eller fortyndinger) af test- og  

 referencestoffer mærkes, og der opbevares dokumentation om  

 homogeniteten og stabiliteten af indholdet i det omfang, det er relevant der, hvis prøvningen varer over fire uger, tages prøver  

 af hver batch af test- og referencestofferne med henblik på analyse, og  

 at de opbevares i en passende periode der findes procedurer for opblanding af stoffer, som sikrer, at der  

 ikke sker fejl af identifikation eller krydskontaminering.
Standardforskrifter Formål: at fastslå, om forsøgslaboratoriet har  

 skriftlige standardforskrifter for alle væsentlige dele af dets drift,  

 idet anvendelsen af sådanne skriftlige standardforskrifter er et af de  

 vigtigste ledelsesværktøjer ved kontrollen med  

 forsøgslaboratoriernes arbejde.
Forskrifterne vedrører  

 rutinemæssige elementer af forsøg, der udføres på  

 forsøgslaboratoriet.
 Inspektøren skal kontrollere, at:
der i hvert af forsøgslaboratoriets områder findes  

 umiddelbart tilgængelige autoriserede genparter af  

 standardforskrifterne der er procedurer for revision og opdatering af  

 standardforskrifterne alle ændringer i standardforskrifter er autoriserede og  

 daterede der holdes arkiv over alle standardforskrifter, nuværende og  

 tidligere udgaver der findes standardforskrifter for følgende og eventuelt andre  

 aktiviteter:
i)	modtagelse; bestemmelse af identitet, renhed, sammensætning og  

 stabilitet; mærkning, håndtering, prøveudtagning, brug og  

 opbevaring af test- og referencestoffer ii)	anvendelse, vedligeholdelse, rengøring, kalibrering og  

 validering af måleudstyr, computerudstyr og  

 miljøkontroludstyr iii)	fremstilling af reagenser og doserede præparater iv)	registrering, rapportering, arkivering og genfinding af optegnelser  

 og rapporter v)	klargøring af og miljøkontrol i områder, der  

 indeholder testsystemerne vi)	modtagelse, overførsel, placering, karakterisiering,  

 identifikation og pleje af testsystemer vii)	håndtering af testsystemer forud for, under og ved  

 afslutningen af forsøget viii)	bortskaffelse af testsystemer ix)	anvendelse af midler til skadedyrskontrol og rengøring,  

 og x)	aktiviteter i forbindelse med kvalitetssikringsprogrammer.
Forsøgets gennemførelse Formål: at kontrollere, om der findes skriftlige  

 forsøgsplaner, og om planerne og forsøgets gennemførelse  

 er i overensstemmelse med GLP-principperne.
 Inspektøren skal kontrollere, at:
forsøgsplanen er underskrevet af forsøgslederen alle tillæg til forsøgsplanen er underskrevne og  

 daterede af forsøgslederen datoen for aftalen om forsøgsplanen, der er indgået med  

 sponsor, er registreret målinger, iagttagelser og undersøgelser er i  

 overensstemmelse med forsøgsplanen og de relevante  

 standardforskrifter resultater af sådanne målinger, iagttagelser og  

 undersøgelser blev nedskrevet direkte, hurtigt, nøjagtigt og  

 læseligt, og blev forsynet med underskrift (initialer) og dato alle ændringer i rådata, herunder data lagret i  

 computere, ikke tilslører tidligere optegnelser, er begrundet,  

 dateret, og at personen med ansvar for ændringen er identificeret data indsamlet på eller oplagret i computer identificeres, og  

 om der er passende procedurer til at sikre, at der ikke sker uautoriserede  

 ændringer eller tab computersystemerne, der anvendes under forsøget, er  

 pålidelige, nøjagtige og er blevet valideret alle uforudsete hændelser, der er optegnet i rådata, er  

 undersøgt og vurderet resultaterne i forsøgsrapporterne (delrapporter eller endelige  

 rapporter) er konsistente og fuldstændige, og afspejler rådata  

 korrekt.
Rapportering af forsøgsresultater Formål: at fastslå, om de endelige rapporter er udarbejdet  

 i overensstemmelse med GLP-principperne.
 Ved gennemgangen af den endelige rapport skal inspektøren  

 kontrollere, at:
den er dateret og underskrevet af forsøgslederen med en  

 erklæring om, at han påtager sig ansvaret for validitet, og  

 bekræfter, at forsøget er udført under overholdelse af  

 GLP-principperne den er dateret og underskrevet af andre hovedmedarbejdere, hvis den  

 indeholder rapporter fra andre videnskabelige discipliner rapporten indeholder en erklæring om kvalitetssikring, og at  

 den er underskrevet og dateret eventuelle ændringer blev foretaget af ansvarligt personale der findes fortegnelser over, hvor alle teststofprøver,  

 øvrige prøver og rådata er arkiveret.
Arkivering og opbevaring af optegnelser Formål: at fastslå, om laboratoriet har fremstillet  

 passende optegnelser og rapporter, og om der er truffet passende  

 foranstaltninger til sikker arkivering og opbevaring af optegnelser og  

 materialer Inspektøren skal kontrollere:
at der er udpeget en person med ansvar for arkivet arkiveringsfaciliteter for opbevaring af forsøgsplaner,  

 rådata (indbefattet data fra afbrudte forsøg) endelige  

 rapporter, teststofprøver og øvrige prøver samt  

 optegnelser over undervisning og træning af personalet proceduren for genfinding af arkiveret materiale proceduren, hvormed adgangen til arkiverne er begrænset til  

 dertil bemyndiget personale, og at man har en fortegnelse over de  

 medarbejdere, der har adgang til rådata, histologiske snit osv.
at der findes en liste over materialer, der fjernes fra og  

 tilbageleveres til arkiverne at optegnelser og materialer opbevares i det foreskrevne eller  

 hensigtsmæssige tidsrum og beskyttes mod tab eller skade som  

 følge af brand, ugunstige miljøforhold osv.
Revision af undersøgelser Forsøgslaboratorieinspektionerne vil bl.a. omfatte revisioner, som  

 gennemgår igangværende eller afsluttede forsøg.  

 Særlige revisioner af forsøg foregår ofte på  

 anmodning af de kompetente myndigher, og de kan gennemføres  

 uafhængig af forsøgslaboratorieinspektioner.
Som følge af  

 de mange forskelligartede forsøgstyper, som kan revideres, kan der kun  

 gives generelle retningslinjer, og inspektører og andre, der deltager  

 i revision af forsøg, må til stadighed bruge skøn  

 vedrørende arten og omfanget af deres undersøgelser.  

 Målet skal være at rekonstruere forsøget ved at  

 sammenligne den endelige rapport med forsøgsplanen, relevante  

 standardforskrifter, rådata og andet arkiveret materiale.
 I nogle tilfælde har inspektørerne måske behov for  

 bistand fra andre eksperter for at kunne gennemføre en effektiv  

 revision af et forsøg, f.eks. når der er behov for mikroskopisk  

 undersøgelse af vævssnit.
 I forbindelse med revision af forsøg skal  

 inspektøren:
indhente oplysning om navn, jobbeskrivelse og oversigter over  

 efteruddannelse og erfaring vedrørende udvalgt personale, der deltager  

 i forsøget, som f.eks. forsøgslederen og de vigtigste  

 videnskabelige medarbejdere kontrollere, at der er tilstrækkeligt personale uddannet  

 på områder, der er relevante for de forsøg, der  

 gennemføres finde frem til bestemte apparater eller særligt udstyr, der  

 blev anvendt til forsøget, og undersøge optegnelser  

 vedrørende kalibrering, vedligeholdelse og service af udstyret gennemse optegnelser vedrørende teststoffernes stabilitet,  

 analyser af teststoffer og præparater, analyser af foder osv.
om muligt ved hjælp af interviews finde ud af, hvilke  

 arbejdsopgaver udvalgte personer, der deltog i forsøget, havde  

 på tidspunktet for forsøgets gennemførelse med henblik  

 på at bestemme, om disse personer havde den fornødne tid til  

 rådighed til udførelse af opgaver specificeret i  

 forsøgsplanen eller rapporten erhverve genparter af al dokumentation, som vedrører  

 kontrolprocedurer, eller som udgør en integreret del af  

 forsøget, herunder:
i)	forsøgsplanen ii)	standardforskrifter iii)	logbøger, laboratoriets notesbøger, arkiver,  

 arbejdspapirer, udskrifter af computerdata osv., kontrolberegninger, hvor det  

 skønnes nødvendigt iv)	den endelige rapport.
For forsøg, hvor der anvendes dyr (gnavere eller andre pattedyr),  

 skal inspektøren følge en vis procentdel af de enkelte dyr, fra  

 de ankommer til forsøgslaboratoriet, til de obduceres.
Der skal da  

 lægges særlig vægt på oplysninger om:
dyrenes legemsvægt, indtag af foder/vand, dosisformulering og  

 -indgivelse kliniske iagttagelser og obduktionsresultater klinisk kemi patologi.
Afslutning af inspektion eller revision af forsøg Efter afslutningen af en forsøgslaboratorieinspektion eller  

 revision af forsøg skal inspektøren være rede til at  

 drøfte sine resultater med repræsentanter for  

 forsøgslaboratoriet på et affsluttende møde, og han skal  

 udarbejde en skriftlig rapport kaldet inspektionsrapporten.
Ved inspektion af større forsøgslaboratorier vil der  

 sandsynligvis afsløres en række mindre afvigelser fra  

 GLP-principperne, men de vil normalt ikke være alvorlige nok til at  

 nedsætte validiteten af forsøg, der udføres på  

 forsøgslaboratoriet.
I sådanne tilfælde er det rimeligt,  

 hvis inspektøren i rapporten anfører, at laboratoriet arbejder  

 i overensstemmelse med GLP-principperne efter de kriterier, der er opstillet  

 af den nationale GLP-kontrolmyndighed.
Der skal dog gives detaljerede  

 oplysninger om fundne mangler til forsøgslaboratoriet, og ledelsen  

 skal give tilsagn om, at der vil blive truffet afhjælpende  

 foranstaltninger.
 Inspektøren skal eventuelt besøge forsøgslaboratoriet  

 igen efter nogen tid for at kontrollere, at de nødvendige  

 foranstaltninger er truffet.
Hvis det under inspektion eller revision konstateres, at der sker  

 alvorlige afvigelser fra GLP-principperne, som efter inspektørens  

 mening påvirker validiteten af den bestemte undersøgelse eller  

 generelt af forsøg, der udføres på laboratoriet, skal  

 inspektøren aflægge rapport til den nationale  

 GLP-kontrolmyndighed.
Hvilke forholdsregler, denne myndighed og/eller den  

 kompetente myndighed så træffer, afhænger af arten og  

 omfanget af afvigelserne, og af de lovfæstede og/eller administrative  

 bestemmelser, der findes vedrørende GLP-kontrolprogrammet.
Når en revision af forsøg er foretaget på anmodning af  

 en kompetent myndighed, skal der udarbejdes en fyldestgørende  

 skriftlig rapport over resultaterne.
Rapporten tilsendes den kompetente  

 myndighed via den nationale GLP-myndighed.
 2)   EFT L 145 af 11. 6. 1988, s. 35.
 3)   EFT L 11 af 13. 1. 1990, s. 37.
 4)   EFT L 15 af 17.  

 1. 1987, s. 29.
 1)   Cirkulæret indeholder  

 bestemmelser, der gennemfører Kommissionens direktiv 1999/12/EF af 8.  

 marts 1999, EF-Tidende 1999 L 77 s. 22.
