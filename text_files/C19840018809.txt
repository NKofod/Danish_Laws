 Ved lov nr. 274 af 6. juni 1984 er der gennemført ændring af det  

 almindelige befordringsfradrag i ligningslovens § 9C.
 Endvidere er der i bekendtgørelse nr. 627 af 13. december 1984 givet  

 regler om fastlæggelse af den daglige transportvej samt givet den  

 skattepligtige mulighed for mod dokumentation at fratrække faktisk udgift ved  

 brug af færge m.v., der er nødvendig til den daglige transport.
I.
Indledning Ændringen af ligningslovens § 9C omlægger fradraget for befordring mellem  

 bopæl og arbejdsplads fra at være beregnet på grundlag af faktisk afholdte  

 udgifter til et "normalfradrag", der beregnes alene på grundlag af  

 afstanden mellem sædvanlig bopæl og arbejdspladsen.
 Befordringsfradraget er fortsat en del af lønmodtagerfradraget, således at  

 befordringsfradrag ikke kan foretages ved siden af det faste  

 lønmodtagerfradrag.
Ligningslovens § 9B, der giver fradrag for befordringsudgifter, der er  

 nødvendiggjort ved skiftende arbejdssted eller flere samtidige arbejdssteder,  

 er ikke ændret.
Ligningslovens § 9 D, der giver den skattepligtige, der som  

 følge af invaliditet eller kronisk sygdom har særlige udgifter til befordring  

 mellem bopæl og arbejdsplads, et fradrag for den del af den faktiske  

 befordringsudgift, der overstiger normalbefordringsudgift i det pågældende  

 tilfælde, er stort set ikke ændret i forhold til de tidligere gældende  

 regler.
Se herom afsnit VIII.
Ændringen af reglerne om befordringsfradrag tilsigter en væsentlig  

 forenkling af skattesystemet.
Det forudsættes derfor, at administrationen af  

 de nye regler lægger betydelig vægt på den forenkling, som lovændringen  

 lægger op til.
 I de nye regler har man tilsigtet at bibeholde standarder, der i årenes  

 løb ved fortolkning er fastlagt af ligningsmyndighederne.
 Sædvanlig bopæl stilles således fortsat i modsætning til bl.a.  

 sommerbolig, hvorfor der ikke kan foretages fradrag for befordring fra en  

 sommerbolig til arbejdspladsen i det omfang, fradraget herved overstiger  

 fradraget mellem den skattepligtiges sædvanlige bopæl og arbejdspladsen.
 Som hidtil er det kun kørslen til et indtægtsgivende arbejdssted og ikke  

 f.eks. uddannelsessted, der giver ret til befordringsfradrag.
Transportvejen er i visse henseender et nyt begreb.
Alle skattepligtige  

 skal nu, for at få befordringsfradrag, oplyse skattemyndighederne om  

 afstanden mellem sædvanlig bopæl og arbejdsplads, idet befordringsfradraget  

 beregnes på grundlag af den normale transportvej ved bilkørsel, uanset  

 hvilket befordringsmiddel den skattepligtige anvender.
Transportvejen ved bilkørsel skulle også efter de tidligere gældende  

 regler fastlægges for den gruppe af skattepligtige, der kunne fratrække  

 udgiften til befordring i egen bil.
Der kan således fortsat opstå spørgsmål  

 om benyttelse af motorveje, omfartsveje, hovedveje o.lign. frem for en måske  

 kortere strækning ad mindre veje.
 Ligningsmyndighederne skal i disse tilfælde lægge betydelig vægt på den  

 skattepligtiges eget valg af transportvej, men må i øvrigt ud fra en samlet  

 vurdering tage hensyn til:
Ligningsmyndighederne skal være opmærksomme på, at et stort antal  

 skattepligtige rent faktisk ikke benytter bil til transporten og dermed kan  

 have svært ved at fastlægge længden af den normale transportvej ved  

 bilkørsel.
For disses vedkommende må den normale transportvej være den  

 transportvej, som skattepligtige med bil måtte antages normalt at ville  

 benytte.
Antallet af arbejdsdage skal oplyses af den skattepligtige.
Fradraget  

 gives for det faktiske antal arbejdsdage, den skattepligtige er blevet  

 befordret til og fra arbejde, og der kan således ikke beregnes  

 befordringsfradrag for feriedage og sygedage.
De nye regler indeholder ikke en begrænsning vedrørende antallet af  

 daglige befordringer mellem sædvanlig bopæl og arbejdsplads.
Det forudsættes  

 imidlertid, at flere daglige befordringer kun giver fradrag, i det omfang  

 også de efter hidtidig praksis gældende regler giver fradrag.
Flere daglige  

 befordringer skal således være begrundet i arbejdsmæssige hensyn, f.eks. at  

 arbejdsdagen er opdelt i flere arbejdsperioder.
I de tidligere gældende regler begrænsedes befordringsfradraget af et  

 bundfradrag på 2.000 kr.
Dette bundfradrag er nu erstattet af en bundgrænse  

 på 20 km befordring pr. dag, således at den skattepligtige selv skal bære  

 udgiften til denne befordring, uden mulighed for fradrag.
Bestemmelsen gælder  

 ikke for invaliders og kronisk syges befordringsfradrag.
II.
Normalfradraget Alle skattepligtige, der befordrer sig mellem hjem og arbejdsplads, kan  

 ved opgørelsen af den skattepligtige indkomst foretage befordringsfradrag  

 efter reglerne i § 9C, stk. 1-3. Det er uden betydning, med hvilket  

 befordringsmiddel befordringen sker, samt hvilken faktisk strækning der  

 tilbagelægges.
 Fradraget beregnes på grundlag af den normale transportvej ved bilkørsel.
Hvis den skattepligtige f.eks. på cykel kommer frem og tilbage til arbejde  

 ad stier, der gør den tilbagelagte strækning væsentligt kortere end den  

 normale transportvej ved bilkørsel, er dette uden betydning for  

 befordringsfradraget, der alligevel skal beregnes på grundlag af den normale  

 transportvej ved kørsel med bil.
Den skattepligtige må i disse tilfælde på  

 anden vis danne sig et rimeligt skøn over strækningen af normal transportvej  

 ved bilkørsel.
 Benyttelse af offentlige transportmidler begrænser eller udvider heller  

 ikke fradraget opgjort efter § 9C, stk. 1-3. Også i disse tilfælde skal  

 længden af normal transportvej ved bilkørsel opmåles og fradraget beregnes  

 uden hensyn til afholdte udgifter.
 Når den samlede daglige befordring er fastslået på grundlag af den normale  

 transportvej ved bilkørsel, fratrækkes 20 km og befordringsfradraget beregnes  

 for yderligere befordrede kilometer.
 Taksten fastsættes årligt af ligningsrådet.
 Eksempel:
 Se også afsnit IV om samkørsel samt afsnit VII om fri befordring.
III.
Særregel for bilister, der anvender egen bil til befordringen Særreglen kan kun benyttes, hvis offentlig befordring ikke kan anvendes,  

 og den skattepligtige derfor anvender egen bil til befordringen mellem hjem  

 og arbejdsplads.
Efter § 9C, stk. 4, kan skattepligtige, der anvender egen bil til  

 befordring mellem hjem og arbejdsplads for al daglig kørsel udover 20 km  

 fratrække den af ligningsrådet fastsatte kilometertakst for 1984, 1,05 kr.  

 Stk. 4 kan kun anvendes, når den daglige befordring overstiger 54 km.
Den  

 skattepligtige kan dog altid i stedet benytte normalfradraget.
Det hidtil gældende regelsæt om f.eks. transporttider, ventetider og  

 reglen om de tilfælde, hvor offentlig befordring ikke er mulig på 1/3 eller  

 mere af strækningen, opretholdes altså for denne gruppe af skattepligtige ved  

 afgørelsen af, om offentlig befordring kan anvendes.
De hidtil gældende  

 regler er i en lang række tilfælde fortolket både administrativt og ved  

 domstolspraksis, og ved afgørelsen af om offentlig befordring kan anvendes,  

 skal ligningsmyndighederne lægge vægt på den praksis, der er udviklet frem  

 til ikrafttrædelsen af de nye regler; således som praksis f.eks. kommer til  

 udtryk i ligningsvejledningen for 1984.
 Særreglen gælder ikke blot skattepligtige, der på tidspunktet for  

 lovændringen opfylder betingelserne for fradraget, men også skattepligtige,  

 der senere ved flytning eller skifte af arbejde eller af andre grunde kommer  

 til at opfylde disse betingelser.
Det er en forudsætning for fradrag for befordring i egen bil, at den  

 skattepligtige på behørig vis overfor ligningsmyndighederne godtgør, at egen  

 bil faktisk anvendes.
Se afsnit IV om samkørsel.
Efter praksis er kørsel mellem hjem og arbejdsplads i arbejdsgivers bil  

 anset for benyttelse af eget transportmiddel.
Skattepligtige, der benytter  

 arbejdsgivers bil til transporten, kan derfor, hvis betingelserne i øvrigt er  

 opfyldt, bruge særreglen.
 Særreglen gælder ikke for dem, der benytter motorcykel, scooter m.v.
 Taksten for fradraget efter § 9C, stk. 4, reguleres ikke i takt med  

 prisudviklingen.
 Eksempel:
 Som nævnt reguleres dette fradrag ikke under hensyn til den fremtidige  

 prisudvikling.
 Der kan forekomme tilfælde, hvor den skattepligtige visse arbejdsdage er  

 berettiget til fradrag efter særreglen og øvrige dage er henvist til  

 normalfradraget.
 Det vil f.eks. være tilfældet, når mødetiderne på arbejdspladsen visse  

 dage gør det umuligt at anvende offentlig befordring.
 Disse skattepligtige kan kombinere befordringsfradraget med fradrag efter  

 særreglen for visse arbejdsdage, når betingelserne er opfyldt, og  

 normalfradraget for de øvrige arbejdsdage.
IV.
Samkørsel De tidligere gældende ligningsmæssige regler vedrørende fordeling af  

 fradraget ved samkørsel er bortfaldet.
 Den skattepligtige kan som beskrevet i afsnit II bruge normalfradraget  

 uden hensyn til, hvilket transportmiddel der benyttes.
 Eksempel:
Hvis afstanden frem og tilbage mellem hjem og arbejdsplads er over 54 km,  

 og ejeren af transportmidlet er berettiget til fradrag i medfør af særreglen  

 i § 9C, stk. 4, kan denne skattepligtige benytte dette fradrag.
Eventuelle  

 samkørere er derimod alene berettiget til normalfradraget.
 Eksempel:
 Eventuel betaling fra samkørerne til ejeren af den benyttede bil medfører  

 ingen ændring i de berørte skattepligtiges befordringsfradrag.
 I tilfælde, hvor flere af samkørerne er ejere af den bil, der benyttes til  

 den fælles befordring, kan kun en af de pågældende skattepligtige foretage  

 fradrag pr. arbejdsdag efter særreglen.
V.
Færgetransport og lignende I bekendtgørelse nr. 627 af 13. december 1984 er der med hjemmel i § 9C,  

 stk. 5, givet mulighed for fradrag for faktiske udgifter til færgetransport  

 o.lign.
Baggrunden for denne regel er, at f.eks. øboere, der arbejder på  

 fastlandet, dels ikke kan fastlægge den normale transportvej ved bilkørsel,  

 dels afholder udgift til færgetransport.
Denne udgift står ikke altid i  

 rimeligt forhold til den tilbagelagte strækning ved beregning af  

 befordringsfradrag efter reglerne i § 9C, stk. 1-4.
Ved fastlæggelsen af den normale transportvej ved bilkørsel, kan de  

 geografiske forhold m.v. ligeledes betinge, at der sejles over f.eks. en  

 fjord eller en vig for således at undgå at skulle køre en længere omvej.
Også  

 i disse tilfælde foretages der fradrag for udgift til færgetransport eller  

 lignende.
 Denne gruppe af skattepligtige kan mod dokumentation fratrække udgiften  

 til færgen m.v., dog således, at fradraget kun kan foretages for den  

 billigste billetpris, d.v.s. månedskort, rabatkort o.lign.
 Fradraget begrænses, som for alle andre, med et beløb svarende til det  

 beregnede befordringsfradrag for 20 km daglig befordring.
 Eksempel:
 Fradraget beregnes altså uden hensyn til det antal kilometer, færgen  

 tilbagelægger.
Hvis transporten med færge m.v. er kombineret med yderligere transport,  

 kan normalfradraget benyttes for denne yderligere befordring.
I disse  

 tilfælde foretages begrænsningen i fradraget først i fradraget for yderligere  

 transport.
Hvis den skattepligtige udover transport med færge m.v. har yderligere  

 befordring, kan denne udgift fradrages efter reglerne om normalfradrag eller  

 efter særreglen for bilister.
Hvis denne yderligere befordring kun kan ske og  

 sker med eget transportmiddel, fordi offentlig befordring ikke kan anvendes,  

 kan udgiften til medbringelse af dette transportmiddel ligeledes fratrækkes  

 mod dokumentation for afholdte udgifter.
Man kan kun fratrække udgiften  

 beregnet efter den billigste takst, og man skal således udnytte eventuelle  

 rabatordninger.
 Det egne transportmiddel, for hvilket fradrag for udgiften til  

 færgetransport o.lign. kan foretages, er ikke begrænset til bil, men kan også  

 være cykel, knallert, motorcykel o.lign.
 Ved afgørelsen af, om offentlig befordring kan anvendes, bruges det hidtil  

 gældende regelsæt om transporttider, ventetider m.v.
 Eksempel:
VI.
Forholdet til ligningslovens § 9B Ved ændringen af ligningslovens § 9C er der ikke tilsigtet en ændring af  

 dette fradrags forhold til fradrag for faktiske udgifter efter ligningslovens  

 § 9B.
§ 9B er ikke ændret, og skattepligtige, der har flere samtidige eller  

 skiftende arbejdssteder, kan fortsat fratrække faktisk dokumenterede  

 udgifter, der er nødvendiggjort heraf.
I mangel af dokumentation for udgifter  

 foretages fradraget med en af ligningsrådet fastsat kilometertakst for  

 erhvervsmæssig kørsel.
 Begreberne "flere samtidige arbejdssteder" og "skiftende  

 arbejdssteder" er administrativt fortolket og fastlagt ved  

 domstolspraksis.
 I tilfælde, hvor den skattepligtiges forskellige arbejdssteder efter  

 hidtidig praksis ikke kan anses for skiftende arbejdssteder eller flere  

 samtidige arbejdssteder efter § 9B, kan der alene foretages fradrag efter §  

 9C.
Fordelingen af fradrag på henholdsvis § 9B og § 9C skal ske efter samme  

 retningslinjer som hidtil.
Det gælder f.eks. med hensyn til trekantskørsel og  

 områdekørsel.
VII.
Fri befordring mellem hjem og arbejdsplads Befordringsfradraget er uafhængigt af faktisk afholdte udgifter.
 Det er derfor uden betydning for den skattepligtiges adgang til at  

 foretage fradrag efter § 9C, at den skattepligtige har fri befordring mellem  

 hjem og arbejdsplads.
 Fri befordring kan f.eks. være frikort med offentlige transportmidler,  

 arbejdsgivers betaling for busafhentning ved station, fri firmabil o.lign.
 Skattemyndighederne bør i disse tilfælde være opmærksomme på, om andre  

 skatteregler kræver beskatning af sådanne løngoder, jfr. f.eks. beskatning af  

 privat kørsel i fri firmabil.
VIII.
Invaliders og kronisk syges befordringsudgifter Reglerne om fradrag for befordring mellem hjem og arbejdsplads for  

 invalide og kronisk syge er i realiteten uændrede.
Dog er den tidligere  

 gældende mindstegrænse på 100 kr. ikke gældende fra og med indkomståret 1985.
Grunden til, at teksten i § 9 D er ændret, er alene, at henvisningen til §  

 9C ikke længere kan anvendes.
Den nye affattelse af § 9 D er et udtryk for,  

 at denne gruppe af skattepligtige fortsat skal opgøre befordringsudgiften  

 mellem hjem og arbejdsplads efter de hidtil gældende regler.
Herfra skal  

 trækkes 2.000 kr., men tillægges den del af den faktiske befordringsudgift,  

 der overstiger normalbefordringsudgift i det pågældende tilfælde.
IX.
Ikrafttræden De nye regler har virkning fra og med indkomståret 1985.
