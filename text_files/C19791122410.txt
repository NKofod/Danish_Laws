 Justitsministeriet tillader herved, at der udleveres løse prøveskilte til  

 motorkøretøjer af årgang 1939 eller af tidligere årgange, der udelukkende  

 skal anvendes af tekniskhistoriske grunde til lejlighedsvis kørsel  

 (veteranbiler og -motorcykler).
 Prøveskilte må kun udleveres, såfremt køretøjet er godkendt af statens  

 bilinspektion i den pågældende ejers ejertid, uden at dets nummerplader  

 efterfølgende er fjernet af politiet på grund af mangler.
Opfylder køretøjet ikke de i henhold til færdselsloven fastsatte krav til  

 dets indretning og udstyr m.v., kan statens bilinspektion dog godkende  

 køretøjet, såfremt dette må anses for forsvarligt under hensyn til dets  

 anvendelse som veteranmotorkøretøj.
Ved en sådan godkendelse kan  

 bilinspektionen fastsætte yderligere vilkår, f.eks. højst tilladt hastighed,  

 udelukkende anvendelse uden for lygtetændingstiden, eller at køretøjet kun må  

 føres af bestemte personer.
 I øvrigt gælder registreringsbekendtgørelsens § 88 og § 89, jfr. § 79,  

 stk. 2, 1. pkt., og stk. 3, § 84, 1. pkt., og § 86, samt § 125. I tilladelsen  

 skal det anføres, at prøveskiltene kun må anvendes i overensstemmelse med  

 formålet med udleveringen.
 Justitsministeriets cirkulæreskrivelse af 11. januar 1968 om udlevering af  

 løse prøveskilte til veteranmotorkøretøjer ophæves.
 P.M.V.
 E.B.
H.C.
Abildtrup Til politiet og statens bilinspektion.
