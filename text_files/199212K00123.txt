Nr LSF 123 Forslag til Lov om ændring af etableringskontoloven og investe-  

 ringsfondsloven (Ophævelse af arbejdskravet på Bornholm for indkomstårene  

 1993 og 1994 m.v.) Fremsat af skatteministeren (Peter Brixtofte) den 2. december 1992 Vedtaget ved tredjebehandling den 18. december 1992 Lov nr. 1031 af 19/12/1992 § 1 I lov om indskud på etableringskonto, jf. lovbekendtgørelse nr. 240 af 17.  

 april 1990, som senest ændret ved § 3 i lov nr. 887 af 21. december 1991,  

 foretages følgende ændringer:
 1. I § 5 indsættes efter stk. 5 som nyt stykke:
»Stk. 6. Beløbsgrænsen i stk. 2, 1. pkt., og kravet i stk. 2,  

 4. pkt., om personlig arbejdsindsats gælder ikke ved etablering af  

 selvstændig erhvervsvirksomhed i indkomståret 1993, såfremt virksomheden er  

 beliggende i Bornholms Amtskommune.
Beløbsgrænsen i stk. 2, 1. pkt., og  

 kravet i stk. 2, 4. pkt., om personlig arbejdsindsats gælder ej heller ved  

 etablering af selvstændig erhvervsvirksomhed i indkomståret 1994 i det  

 omfang, der til brug for virksomheden anskaffes formuegoder af den i § 7,  

 stk. 1, litra c, e eller f, omhandlede art beliggende i Bornholms  

 Amtskommune, såfremt virksomheden er beliggende i Bornholms  

 Amtskommune.« Stk. 6-8 bliver herefter stk. 7-9.
 2. I § 7, stk. 1, ændres »§ 5, stk. 6« til:  

 »§ 5, stk. 7«.
 3. I § 7 indsættes efter stk. 1 som nyt stykke:
» Stk. 2. Såfremt virksomheden er beliggende i Bornholms  

 Amtskommune og beløbsgrænsekravet i § 5, stk. 2, 1. pkt., eller kravet i § 5,  

 stk. 2, 4. pkt., om personlig arbejdsindsats ikke er opfyldt, er det en  

 betingelse for at hæve indskudsbeløb efter stk. 1 til forlods afskrivning, at  

 dette sker for indkomståret 1993, at de i stk. 1, litra a, c, e og f,  

 omhandlede formuegoder efter anskaffelsen befinder sig i Bornholms  

 Amtskommune i mindst to år, og at kontohaveren ikke inden for de første to år  

 efter anskaffelsen afhænder det eller de anskaffede formuegoder.  

 Indskudsbeløb kan endvidere hæves til forlods afskrivning for indkomståret  

 1994 på de i stk. 1, litra c, e og f, omhandlede formuegoder, såfremt de  

 øvrige betingelser i 1. pkt. er opfyldt.
Bestemmelsen i 2. pkt. gælder for så  

 vidt angår retten ifølge en forpagtnings- eller lejekontrakt som nævnt i stk.  

 1, litra e, kun, såfremt det forpagtede eller lejede er fast ejendom  

 beliggende i Bornholms Amtskommune.
Indskudsbeløb kan ikke hæves til forlods  

 afskrivning på skibe til erhvervsmæssig brug nævnt i stk. 1, litra b.« Stk. 2-8 bliver herefter stk. 3-9.
 4. I § 7, stk. 5, der bliver stk. 6, ændres »stk.  

 4« til: »stk. 5«.
 5. I § 7, stk. 7, der bliver stk. 8, ændres »stk.  

 4« til: »stk. 5«.
 6. I § 7, stk. 8, der bliver stk. 9, ændres »stk.  

 4« til: »stk. 5«.
 7. I § 7 a, stk. 1, ændres »§ 5, stk. 8« til:  

 »§ 5, stk. 9«.
 8. I § 7 a, stk. 3, ændres »§ 5, stk. 8« til:  

 »§ 5, stk. 9«.
 9. I § 7 b ændres »§ 5, stk. 8« til: »§ 5,  

 stk. 9«.
 10. I § 10 indsættes efter stk. 3 som nyt stykke:
»Stk. 4. Har etablering fundet sted ved, at indskudsbeløb er  

 hævet til forlods afskrivning efter bestemmelserne i § 7, stk. 1, jf. stk. 2,  

 uden at beløbsgrænsekravet i § 5, stk. 2, 1. pkt., eller kravet i § 5, stk.  

 2, 4. pkt., om personlig arbejdsindsats er opfyldt, finder bestemmelserne i  

 stk. 1-3 ikke anvendelse.« § 2 I lov om investeringsfonds, jf. lovbekendtgørelse nr. 241 af 17. april  

 1990, som senest ændret ved § 4 i lov nr. 887 af 21. december 1991, indsættes  

 i § 3 A, stk. 3 , efter 1. pkt.:
»Kravet i 1. pkt. gælder dog ikke, såfremt 1) henlæggelserne til investeringsfonds anvendes til forlods afskrivning  

 for indkomståret 1993 på anskaffelsesudgifter vedrørende aktiver som nævnt i  

 § 3, stk. 1, jf. stk. 6, bortset fra skibe eller til forlods afskrivning for  

 indkomståret 1994 på anskaffelsesudgifter vedrørende bygninger, hvorpå  

 skattemæssig afskrivning kan foretages, og særlige installationer i sådanne  

 bygninger samt dræningsanlæg på jordbrugsbedrifter, jf. § 3, stk. 1, 2. pkt., 2) de anskaffede aktiver efter anskaffelsen befinder sig i Bornholms  

 Amtskommune i mindst to år og 3) kontohaveren ikke inden for de første to år efter anskaffelsen afhænder  

 det eller de anskaffede aktiver.« § 3 Stk. 1. Tidspunktet for lovens ikrafttræden fastsættes af  

 skatteministeren.
 Stk. 2. Loven har virkning for indskudsbeløb og henlæggelser, der  

 anvendes til forlods afskrivning på formuegoder vedrørende indkomståret 1993.
Oprindeligt fremsat forslag § 1 I lov om indskud på etableringskonto, jf. lovbekendtgørelse nr. 240 af 17.  

 april 1990, som senest ændret ved § 3 i lov nr. 887 af 21. december 1991,  

 foretages følgende ændringer:
 1. I § 5, stk. 2, indsættes efter 4. pkt.:
 »Kravet i 4. pkt. gælder dog ikke i indkomståret 1993, såfremt  

 virksomheden er beliggende i Bornholms Amtskommune«.
 2. I § 7 indsættes efter stk. 1 som nyt stykke:
» Stk. 2. Såfremt virksomheden er beliggende i Bornholms  

 Amtskommune, og kravet i § 5, stk. 2, 4. pkt., om personlig arbejdsindsats  

 ikke er opfyldt, er det en betingelse for at hæve indskudsbeløb efter stk. 1  

 til forlods afskrivning, at dette sker for indkomståret 1993, og at de i  

 litra a, c, e og f nævnte formuegoder befinder sig i Bornholms Amtskommune.  

 Indskudsbeløb kan ikke hæves til forlods afskrivning på skibe til  

 erhvervsmæssig brug nævnt i stk. 1, litra b.« Stk. 2-8 bliver herefter stk. 3-9.
 3. I § 7, stk. 5, der bliver stk. 6, ændres »stk.  

 4« til: »stk. 5«.
 4. I § 7, stk. 7, der bliver stk. 8, ændres »stk.  

 4« til: »stk. 5«.
 5. I § 7, stk. 8, der bliver stk. 9, ændres »stk.  

 4« til: »stk. 5«.
§ 2 I lov om investeringsfonds, jf. lovbekendtgørelse nr. 241 af 17. april  

 1990, som senest ændret ved § 4 i lov nr. 887 af 21. december 1991, indsættes  

 i § 3A, stk. 3 , efter 1. pkt.:
»Kravet i 1. pkt. gælder dog ikke, såfremt virksomheden er beliggende  

 i Bornholms Amtskommune, og henlæggelserne til investeringsfonds anvendes til  

 forlods afskrivning for indkomståret 1993 på anskaffelsesudgifter vedrørende  

 aktiver som nævnt i § 3, stk. 1, jf. stk. 6, bortset fra skibe, og såfremt de  

 omfattede aktiver befinder sig i Bornholms Amtskommune.« § 3 Stk. 1. Tidspunktet for lovens ikrafttræden fastsættes af  

 skatteministeren.
 Stk. 2. Loven har virkning for indskudsbeløb og henlæggelser, der  

 anvendes til forlods afskrivning på formuegoder vedrørende indkomståret 1993.
Bemærkninger til lovforslaget Almindelige bemærkninger Lovforslaget fremsættes som led i finanslovsaftalen for 1993 mellem Det  

 Konservative Folkeparti, Venstre, Det Radikale Venstre, Cemtrum-Demokraterne,  

 Kristeligt Folkeparti og Socialdemokratiet.
Efter lovforslaget ændres etableringskontoloven og investeringsfondsloven,  

 således at etableringskonto- og investeringsfondsmidler kan frigives uden  

 opfyldelse af arbejdskravet til forlods afskrivning for indkomståret 1993 på  

 erhvervsbygninger og driftsmidler, der anvendes på Bornholm.
Skibe er ikke  

 omfattet af lovforslaget.
Den foreslåede ophævelse af etableringskontolovens og  

 investeringsfondslovens krav om personlig arbejdsindsats for en enkelt  

 amtskommune anses for statsstøtte i relation til EFs statsstøtteregler, og  

 loven vil derfor skulle notificeres for EF-Kommissionen.
Kommissionen kan i  

 medfør af EFs statsstøtteregler acceptere særligt fordelagtige vilkår i  

 enkeltområder, der er økonomisk udsatte.
Loven vil derfor først blive sat i  

 kraft, når EF-Kommissionens endelige anerkendelse af lovens forenelighed med  

 EF-retten foreligger.
Provenumæssige konsekvenser Forslaget vil medføre et provenutab i det omfang, frigivelse i 1993 efter  

 forslagets regler træder i stedet for efterbeskatning med procenttillæg.  

 Provenutabet vil fremkomme over en årrække i takt med, at tidsfristerne for  

 anvendelse af henlæggelserne ville være overskredet.
Det er vanskeligt at skønne over størrelsen af provenutabet, men det  

 antages næppe at ville overstige 10 mill. kr. årligt.
Provenutabet vil  

 fremkomme første gang i 1994, hvor der ville være sket efterbeskatning af  

 henlæggelser, hvor fristen udløber i 1993. Ca. halvdelen af provenutabet  

 vedrører kommunerne.
Administrative konsekvenser Det skønnes, at lovforslaget ikke vil have administrative konsekvenser.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om indskud på etableringskonto, jf. lovbekendtgørelse nr. 240 af 17.  

 april 1990, som senest ændret ved § 3 i lov nr. 887 af 21. december 1991,  

 foretages følgende ændringer:
 1. I § 5, stk. 2, indsættes efter 4. pkt.:
 »Kravet i 4. pkt. gælder dog ikke i indkomståret 1993, såfremt  

 virksomheden er beliggende i Bornholms Amtskommune«.
§ 5. - - - Stk. 2. Etablering af selvstændig erhvervsvirksomhed anses at have  

 fundet sted, når den samlede anskaffelsessum for de til brug for virksomheden  

 anskaffede formuegoder overstiger 125.900 kr.
Ved opgørelsen af den samlede  

 anskaffelsessum skal kontohaveren være berettiget til at medregne værdien af  

 varelager ved etableringsårets udgang opgjort til fakturapris eller dagspris  

 i stedet for det ved etableringen anskaffede varelager.
For bygninger m.v.,  

 hvor anskaffelsessummen efter § 19 A i lov om skattemæssige afskrivninger  

 m.v. skal omregnes til kontantværdi, indgår kontantværdien ved opgørelsen af  

 den samlede anskaffelsessum.
Det er endvidere en betingelse for, at  

 etablering af selvstændig erhvervsvirksomhed anses at have fundet sted, at  

 kontohaveren eller dennes ægtefælle deltager med personlig arbejdsindsats i  

 ikke uvæsentligt omfang.
Stk. 3 - 8. - - - 2. I § 7 indsættes efter stk. 1 som nyt stykke:
» Stk. 2. Såfremt virksomheden er beliggende i Bornholms  

 Amtskommune, og kravet i § 5, stk. 2, 4. pkt., om personlig arbejdsindsats  

 ikke er opfyldt, er det en betingelse for at hæve indskudsbeløb efter stk. 1  

 til forlods afskrivning, at dette sker for indkomståret 1993, og at de i  

 litra a, c, e og f nævnte formuegoder befinder sig i Bornholms Amtskommune.  

 Indskudsbeløb kan ikke hæves til forlods afskrivning på skibe til  

 erhvervsmæssig brug nævnt i stk. 1, litra b.« Stk. 2-8 bliver herefter stk. 3-9.
 3. I § 7, stk. 5, der bliver stk. 6, ændres »stk.  

 4« til: »stk. 5«.
 4. I § 7, stk. 7, der bliver stk. 8, ændres »stk.  

 4« til: »stk. 5«.
 5. I § 7, stk. 8, der bliver stk. 9, ændres »stk.  

 4« til: »stk. 5«.
 § 7. Efter etableringen hæves beløb af indtil samme størrelse som  

 anskaffelsessummen eller, hvor der i tidligere indkomstår er foretaget  

 skattemæssige afskrivninger på formuegodet, den uafskrevne del af  

 anskaffelsessummen for følgende formuegoder anskaffet inden for den frist,  

 der er nævnt i § 5, stk. 6:
a) Maskiner, inventar og lignende driftsmidler, der udelukkende benyttes  

 erhvervsmæssigt.
Beløb kan dog ikke hæves til anskaffelse af automobiler, som  

 er indregistreret til privat personbefordring, til udlejning uden fører eller  

 som last- og varemotorkøretøjer, der er berigtiget med halv omsætningsafgift.
 b) Skibe til erhvervsmæssig brug.
 c) Bygninger, hvorpå skattemæssig afskrivning kan foretages efter § 18 i  

 lov om skattemæssige afskrivninger m.v., samt særlige installationer i  

 sådanne bygninger.
 d) Tidsbegrænsede rettigheder såsom patentret, forfatter- og kunstnerret  

 og ret til mønster eller varemærke.
 e) Retten ifølge en forpagtnings- eller lejekontrakt.
 f) Dræningsanlæg på jordbrugsbedrifter.
Stk. 2. For de i stk. 1, litra, c og f, nævnte bygninger m.v.  

 udgør anskaffelsessummen den kontantværdi, der er beregnet i medfør af § 19 A  

 i lov om skattemæssige afskrivninger m.v.
Den uafskrevne del af  

 anskaffelsessummen beregnes som anskaffelsessummen med fradrag af de  

 foretagne afskrivninger.
Stk. 3. Anskaffelse af maskiner, inventar og lignende  

 driftsmidler, der er omfattet af reglerne om straksfradrag i  

 afskrivningslovens § 3, stk. 1 eller 2, berettiger ikke til at hæve beløb  

 efter stk. 1, såfremt den skattepligtige vælger fuldt ud at fradrage  

 anskaffelsesummen i den skattepligtige indkomst for det indkomstår, hvori  

 anskaffelsen finder sted.
Kontrahering om bygning af et skib berettiger ej  

 heller til at hæve beløb efter stk. 1.
 Stk. 4. Når et indskud hæves efter stk. 1 og § 7 A, skal det  

 beløb, der lægges til grund ved beregning af skattemæssige afskrivninger på  

 det pågældende formuegode, reduceres ved forlods afskrivning med et beløb,  

 der svarer til det hævede.
 Stk. 5. De forlods afskrivninger, der er foretaget efter stk. 4,  

 sidestilles, hvor andet ikke er foreskrevet, med skattemæssige afskrivninger.
 Stk. 6. Er der foretaget indskud på etableringskonto for flere  

 indskudsår, kan indskuddet vedrørende et givet indskudsår først hæves, når  

 tidligere indskud er hævet fuldt ud.
 Stk. 7. Afskrivninger efter stk. 4 kan ikke fradrages ved  

 opgørelsen af den skattepligtige indkomst.
 Stk. 8. Afskrivning efter stk. 4 på et formuegode skal ske forud  

 for en eventuel anvendelse af investeringsfondshenlæggelser for samme  

 indkomstår.
§ 2 I lov om investeringsfonds, jf. lovbekendtgørelse nr. 241 af 17. april  

 1990, som senest ændret ved § 4 i lov nr. 887 af 21. december 1991, indsættes  

 i § 3A, stk. 3 , efter 1. pkt.:
»Kravet i 1. pkt. gælder dog ikke, såfremt virksomheden er beliggende  

 i Bornholms Amtskommune, og henlæggelserne til investeringsfonds anvendes til  

 forlods afskrivning for indkomståret 1993 på anskaffelsesudgifter vedrørende  

 aktiver som nævnt i § 3, stk. 1, jf. stk. 6, bortset fra skibe, og såfremt de  

 omfattede aktiver befinder sig i Bornholms Amtskommune.« § 3 A. - - - Stk. 3. Skattepligtige personer kan kun benytte henlæggelser til  

 investeringsfonds til forlods afskrivning på aktiver i en virksomhed, såfremt  

 den skattepligtige person i ikke uvæsentligt omfang deltager i driften af  

 virksomheden.
Stk. 4-6. - - - Efter 2. behandling den 16. december 1992 § 1 I lov om indskud på etableringskonto, jf. lovbekendtgørelse nr. 240 af 17.  

 april 1990, som senest ændret ved § 3 i lov nr. 887 af 21. december 1991,  

 foretages følgende ændringer:
 1. I § 5, stk. 2, indsættes efter 4. pkt.:
»Kravet i 4. pkt. gælder dog ikke i indkomståret 1993, såfremt  

 virksomheden er beliggende i Bornholms Amtskommune.« 2. I § 7 indsættes efter stk. 1 som nyt stykke:
» Stk. 2. Såfremt virksomheden er beliggende i Bornholms  

 Amtskommune og kravet i § 5, stk. 2, 4. pkt., om personlig arbejdsindsats  

 ikke er opfyldt, er det en betingelse for at hæve indskudsbeløb efter stk. 1  

 til forlods afskrivning, at dette sker for indkomståret 1993, at de i stk. 1,  

 litra a, c, e og f, nævnte formuegoder efter anskaffelsen befinder sig i  

 Bornholms Amtskommune i mindst to år, og at kontohaveren ikke inden for de  

 første to år efter anskaffelsen afhænder det eller de anskaffede formuegoder.  

 Indskudsbeløb kan ikke hæves til forlods afskrivning på skibe til  

 erhvervsmæssig brug nævnt i stk. 1, litra b.« Stk. 2-8 bliver herefter stk. 3-9.
 3. I § 7, stk. 5, der bliver stk. 6, ændres »stk.  

 4« til: »stk. 5«.
 4. I § 7, stk. 7, der bliver stk. 8, ændres »stk.  

 4« til: »stk. 5«.
 5. I § 7, stk. 8, der bliver stk. 9, ændres »stk.  

 4« til: »stk. 5«.
§ 2 I lov om investeringsfonds, jf. lovbekendtgørelse nr. 241 af 17. april  

 1990, som senest ændret ved § 4 i lov nr. 887 af 21. december 1991, indsættes  

 i § 3 A, stk. 3 , efter 1. pkt.:
»Kravet i 1. pkt. gælder dog ikke, såfremt 1) henlæggelserne til investeringsfonds anvendes til forlods afskrivning  

 for indkomståret 1993 på anskaffelsesudgifter vedrørende aktiver som nævnt i  

 § 3, stk. 1, jf. stk. 6, bortset fra skibe, 2) de anskaffede aktiver efter anskaffelsen befinder sig i Bornholms  

 Amtskommune i mindst to år og 3) kontohaveren ikke inden for de første to år efter anskaffelsen afhænder  

 det eller de anskaffede aktiver.« § 3 Stk. 1. Tidspunktet for lovens ikrafttræden fastsættes af  

 skatteministeren.
 Stk. 2. Loven har virkning for indskudsbeløb og henlæggelser, der  

 anvendes til forlods afskrivning på formuegoder vedrørende indkomståret 1993.
