 I medfør af § 11 a, stk. 1-2, og § 28, stk. 5, i lov om kvalitetskontrol  

 med fisk og fiskevarer, jf. lovbekendtgørelse nr. 339 af 29. maj 1987,  

 fastsættes:
 § 1.  Fiskeri efter muslinger og østers er forbudt i  

 Limfjorden afgrænset i vest af en ret linie mellem Harboøre Tange NW (56  

 grader 41 minutter 50 sekunder N. 8 grader 11 minutter 46 sekunder E.) og  

 Agger Tange W (56 grader 45 minutter 21 sekunder N. 8 grader 13 minutter 29  

 sekunder E.) og i øst af en ret linie fra Hals NE (57 grader 00 minutter 16  

 sekunder N. 10 grader 20 minutter 54 sekunder E.) til Korsholm N.-pynt (56  

 grader 58 minutter 23 sekunder N. 10 grader 20 minutter 02 sekunder E.),  

 derfra kystlinien til Korsholm S.-pynt (56 grader 58 minutter 04 sekunder N.  

 10 grader 19 minutter 44 sekunder E.) og derfra en ret linie til Egense SE  

 (56 grader 57 minutter 18 sekunder N. 10 grader 17 minutter 36 sekunder E.).
 Stk. 2.  Det er endvidere forbudt at foretage  

 overdragelse samt tilvirkning, opbevaring og transport af muslinger og østers  

 og varer af disse, der hidrører fra det i stk. 1 nævnte område.
 Stk. 3.  Det i stk. 1-2 anførte forbud gælder også  

 muslinger og østers og varer af disse, der ikke er bestemt til menneskeføde.
 § 2.  Opmærksomheden henledes iøvrigt på  

 Fiskeriministeriets bekendtgørelse nr. 598 af 16. december 1983 om forbud mod  

 fiskeri m.v. ved Harboøre Tange.
 § 3.  Overtrædelse af § 1 straffes med bøde eller  

 hæfte.
 § 4.  Bekendtgørelsen træder i kraft ved  

 offentliggørelsen i Lovtidende, og har gyldighed til og med den 31. juli  

 1987.
