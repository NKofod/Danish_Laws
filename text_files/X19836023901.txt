Et pengeinstitut hævede renten på et studielån til trods for, at  

 nationalbankens diskonto ikke havde ændret sig.
Pengeinstituttet henviste til  

 lånekontraktens: Lånet forrentes indtil videre med. . .
. Tilsynet udtalte, at pengeinstituttets handlemåde ikke var i  

 overensstemmelse med god bank- og sparekassepraksis Tilsynets skrivelse af 17. maj 1983 vedrørende et pengeinstituts  

 forhøjelse af renten på studielån.
 En studielåntager klagede over, at pengeinstituttet havde forhøjet renten  

 på hans lån, til trods for, at det af gældsbeviset fremgik, at rentesatsen  

 var knyttet til Nationalbankens udlånsrente til enhver tid, og at  

 Nationalbankens diskonto havde været uændret i hele 1981.
 Pengeinstituttet henviste som hjemmel til den foretagne renteændring  

dels til, at pengeinstituttets Almindelige Forretningsbetingelser ,  

 som klageren havde modtaget, indeholdt bestemmelse om, at de for en konto  

 gældende rentebetingelser m.v. fastsættes af pengeinstituttet og uden varsel  

 kan ændres, dels til bestemmelsen i lånedokumentet, hvorefter  

 rentesatsen gjaldt indtil videre .
 Forbrugerombudsmanden havde i en indhentet udtalelse anført, at anvendelse  

 af lånekontrakter som den foreliggende, hvor vilkårene om forrentning er  

 uklart formuleret, ikke kunne anses for stemmende med god markedsføringsskik.
 Tilsynet udtalte, at under hensyn til, at betingelserne i et låneforhold  

 med et pengeinstitut i vid udstrækning - og i særlig grad med hensyn til  

 rentevilkårene - fastsættes ensidigt af pengeinstitutterne, og låntagerne kun  

 i begrænset omfang kan øve indflydelse herpå, er tilsynet af den principielle  

 opfattelse, at det må være en forudsætning for opfyldelsen af kravet om god  

 bank- og sparekassepraksis at vilkår, der er forpligtende for debitor,  

 fremgår klart af lånedokumentet.
 I det foreliggende tilfælde fandt tilsynet det derfor ikke i  

 overensstemmelse med god pengeinstitutpraksis, når pengeinstituttet som  

 hjemmel til at forhøje renten henviste til nogle almindelige  

 forretningsbetingelser, hvis indhold ikke nærmere var angivet i  

 lånedokumentet, men som klageren ifølge dokumentet blot havde fået udleveret.
Hvad angik den passus i lånedokumentet, hvortil pengeinstituttet henviste  

 ( Lånet forrentes indtil videre med . . . ), fandt tilsynet det ikke i  

 overensstemmelse med god pengeinstitutpraksis, at pengeinstituttet i sine  

 lånedokumenter formulerede sin hjemmel til ensidigt at ændre renten på lånet  

 på så uklar en måde.
Dette gjaldt ikke mindst i et tilfælde som det  

 foreliggende, hvor renten i forvejen var variabel.
