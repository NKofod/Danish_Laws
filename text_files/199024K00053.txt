Nr BTL 53 Betænkning over Forslag til lov om ændring af lov om tilvirkning og  

 forhandling en gros m.m. af mejeriprodukter   

 Nr L 53 1990-91, 2. samling Afgivet af Landbrugs- og Fiskeriudvalget Afgivet: 19910306 Udvalget har behandlet lovforslaget i en række møder og har herunder stillet spørgsmål til landbrugsministeren, som denne har besvaret skriftligt.
 Endvidere har udvalget modtaget skriftlig henvendelse fra Margarine  

 Industri Foreningen.
 Der er af landbrugsministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal (udvalget med undtagelse af  

 Socialdemokratiets og Socialistisk Folkepartis medlemmer) lovforslaget til  

vedtagelse med det af landbrugsministeren stillede ændringsforslag.
 Et andet mindretal (Socialdemokratiets medlemmer af udvalget)  

 indstiller lovforslaget til vedtagelse med de af mindretallet  

 tiltrådte ændringsforslag.
 Et tredje mindretal (Socialistisk Folkepartis medlemmer af  

 udvalget) indstiller lovforslaget til vedtagelse med de af  

 mindretallet stillede eller tiltrådte ændringsforslag.
Ændringsforslag Til § 1 Af et mindretal (SF), tiltrådt af et mindretal (S):
 1) Efter nr. 2 indsættes som nyt nummer:
 »01. § 7, stk. 1, 1. og 2. pkt., ophæves, og i  

 stedet indsættes:
»Mejeriprodukter må indeholde 100 pct., 80 pct., 60 pct. eller 40  

 pct. mælkefedt og mælkeproteiner.« Af et mindretal (SF):
 2) I den under nr. 4 foreslåede affattelse af § 8  

 udgår stk. 1, og i stedet indsættes som nye stykker:
»Kvalitetsmærket kaldet »lurmærket« og de dertil knyttede  

 mærker kan alene anvendes på rene mælkeprodukter.
Det gælder dog ikke  

 modermælkserstatningsprodukter.
Stk. 2. Landbrugsministeren kan fastsætte regler om anvendelse af  

 kvalitetsmærket kaldet »lurmærket« og de dertil knyttede mærker,  

 herunder om anvendelse i henhold til stk. 1, samt om kvalitetskravene og  

 kontrollen ved anvendelse af mærkerne.' Stk. 2 bliver herefter stk. 3.
 Af landbrugsministeren, tiltrådt af udvalget:
Til § 2 3) Paragraffen affattes således:
»§ 2 Loven træder i kraft den 1. april 1991.« Bemærkninger Til nr. 1 og 2 Rene mælkeprodukter indeholder ikke andet fedt og andre proteiner end  

 mælkefedt og mælkeproteiner.
 Ændringsforslagene stilles for at tilgodese forbrugernes interesser bl.a.  

 i lyset af de svenske erfaringer og for at sikre, at lurmærket bevares som  

 garanti for mejeriprodukternes kvalitet.
 Vedtages ændringsforslagene, vil eventuelle konsekvensændringsforslag  

 blive stillet til lovforslagets 3. behandling.
Til nr. 3 Da lovforslaget ikke kan være færdigbehandlet til den oprindeligt  

 foreslåede ikrafttrædelsesdag den 1. marts 1991, foreslås det, at  

 ikrafttrædelsen i stedet fastsættes til den 1. april 1991.
Erling Christensen (S) Eva Fatum (S) Arne Jensen (S) Henrik Dam  

 Kristensen (S) Jacob Lindenskov (S) Henning Nielsen (S) nfmd.
Bjørn  

 Westh (S) Birthe Hansen (SF) Gade (SF) Rønholt (KF) Grove (KF) Mejdahl (V)  

 Sønderby (V) fmd.
Svend Heiselberg (V) Ernst B.
Schmidt (FP) Marianne  

 Jelved (RV) Lysholm Christensen (KRF) Centrum-Demokraterne havde ikke medlemmer i udvalget.
