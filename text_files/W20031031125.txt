 Landsskatteretskendelse af 31. oktober 2003 vedr. avance ved  

 salg af ejendom, der var erhvervet ved flere delerhvervelser.
Klagen vedrører opgørelse af ejendomsavance ved salg af  

 ejendom, der er erhvervet ved flere delerhvervelser.
Fortolkning af  

 ejendomsavancebeskatningslovens § 6, stk. 6, 2. pkt.
Landsskatterettens  

 afgørelse Skattemyndigheden har opgjort avance ved salg af ejendom  

 erhvervet ved flere delerhvervelser med udgangspunkt i hver delerhvervelse.  

 Selskabets indkomst er herefter forhøjet med 131.075 kr.
 Landsskatteretten stadfæster den påklagede afgørelse.
Sagens oplysninger A A/S (selskabet) var indtil 1. juli 2000 ejet af B ApS.
Pr.  

 1. juli 2000 fusionerede B ApS imidlertid med C ApS med C ApS som det  

 fortsættende selskab.
C ApS ejes af D.
Selskabets aktivitet består i investering og drift af fast  

 ejendom.
Selskabet deltog endvidere bl.a. i E K/S, der indtil 20. december  

 1999  

 havde som aktivitet at eje og udleje et hotel samt gennem et driftsselskab at  

 drive hotellet.
E K/S ejede endvidere en ejendom i X.
 B ApS deltog frem til fusionen med selskabet i E K/S med  

 3/35 (8,57 %) medens selskabet deltog med 14/35 (40 %). Efter fusionen  

 udgjorde  

 selskabets andel således 17/35 (48,57 %).
E K/S erhvervede ejendommen i X pr. den 1. juli 1992 for  

 8.775.000 kr.
Selskabets andel heraf udgjorde da 20 %. Ved erhvervelser af  

 yderligere andele i E K/S i henholdsvis 1995, 1996 og 1997 øgede selskabet  

 sin  

 andel af  

    

  

 ejendommen med henholdsvis 15  

 %, 0,8974 % og 4,1026 %, i alt 40 %. Ved fusionen med B ApS i 2000 blev  

 selskabet ejer af yderligere 8,57 % af ejendommen.
 Ejendom blev i 2000 afhændet til tredjemand til overtagelse  

 pr. den 1. maj 2001 for 9.500.000 kr.
Ved opgørelse af avancen på ejendommen efter bestemmelserne  

 i ejendomsavancebeskatningsloven har selskabet opgjort delgevinst/-tab i  

 forhold til selskabets erhvervelse af andele i E K/S og dermed i  

 anskaffelsessummer og tidspunkter for ejendommen.
For den del, hvor  

 selskabet  

 var medejer gennem E K/S fra erhvervelsen i 1992 har selskabet opgjort et tab  

 på 305.716 kr.
Selskabets samlede ejendomsavance er selvangivet til 16.427  

 kr.  

 Selskabet har dog efterfølgende beregnet den samlede skattepligtige avance  

 til  

 -45.558 kr.
Skattemyndighedens  

 afgørelse Selskabets skattepligtige indkomst er forhøjet med 131.075  

 kr.
 Af forarbejderne vedrørende ejendomsavancebeskatningslovens  

 § 6, stk. 6, fremgår bl.a. følgende:
Da det ikke er hensigten, at de ændrede beskatningsregler  

 vedrørende fast ejendom skal give mulighed for, at der kan fradrages tab, der  

 vedrører perioden før lovens ikrafttræden, indeholder lovforslaget en særlig  

 beskatningsregel vedrørende tabsfradrag.
Såfremt den skattepligtige har valgt  

 den oprindelige anskaffelsessum som grundlag for opgørelse af den  

 skattepligtige indkomst, og der herved opgøres et tab, kan tabet ikke  

 fradrages  

 med et større beløb end det tab, der kan opgøres ved i stedet at anvende  

 ejendomsværdien pr. 1. januar 1993 med tillæg af 10 pct., eller  

 ejendomsværdien  

 pr. 19. maj 1993, såfremt der er foretaget en vurdering efter  

 vurderingslovens  

 § 4 B. Tab opgjort på grundlag af anskaffelsessummen på ejendommen  

 anskaffet før 1993 skal med andre ord ikke fratrækkes.
Der ses endvidere ikke  

 at være hjemmel til at fremføre et sådant tab i avancer på ejendomme  

 anskaffet  

 efter 1993.
 Det følger af TfS 1992.232, TfS 1990.97 og Skattekartoteket,  

 afsnit 63.4.10., at når en ejendom er erhvervet ved flere delerhvervelser,  

 skal  

 fortjeneste/tab efter ejendomsavancebeskatningsloven opgøres for hver  

 delerhvervelse for sig.
Når avancen skal opgøres for hver delerhvervelse for sig,  

 skal det enkelte tab sammenholdes med ejendomsavancebeskatningslovens § 6,  

 stk.  

 6, før man kan opgøre det endelige beløb, der skal indgå i opgørelsen af den  

 samlede fortjeneste/tab ved salg af hele ejendommen.
På denne baggrund kan  

 tabet ved selskabets delerhvervelse af den omhandlede ejendom i 1992 ikke  

 overstige 174.641 kr., idet et tab opgjort på grundlag af anskaffelsessummen  

 ikke kan overstige det tab, der kan opgøres ved anvendelse af ejendomsværdien  

 efter ejendomsavancebeskatningslovens § 4, stk. 3, 1. og 2. pkt., dvs.  

 ejendomsværdien pr. 1. januar 1993 plus 10 %, ejendomsværdien pr. 1. januar  

 1993 plus 10 % plus halvdelen af forskellen mellem ejendomsvurderingen pr. 1.  

 januar 1993 og ejendomsvurderingen pr. 1. januar 1996 eller en § 4  

 B-vurdering.
Det opgjorte tab efter halvdelsreglen i  

 ejendomsavancebeskatningslovens §§ 4, 5 og 6 udgør 174.641 kr.
Selskabet har  

 foretaget fradrag for 305.716 kr., hvorfor det forhøjede beløb udgør 131.075  

 kr.
Klagerens påstand og  

 argumenter Repræsentanten har fremsat påstand om, at selskabets  

 skattepligtige avance i forbindelse med salget af ejendommen ansættes til 0.
 Af ejendomsavancebeskatningslovens § 6, stk. 6, fremgår, at  

 tab opgjort på grundlag af anskaffelsessummen ikke kan overstige det tab, der  

 kan opgøres ved anvendelse af ejendomsværdien efter  

 ejendomsavancebeskatningslovens § 4, stk. 3, 1. og 2. punktum, dvs.  

 ejendomsværdien pr. 1. januar 1993 plus 10 % plus halvdelen af forskellen  

 mellem ejendomsværdien pr. 1. januar 1993 plus 10 % og ejendomsværdien 1.  

 januar 1996 eller en § 4 B-vurdering.
Ved beregning af ejendomsavancen efter denne regel  

 fremkommer en fortjeneste på 147.502 kr.
Der er således ikke tale om et tab  

 ved  

 salget af ejendommen, men om en samlet avance.
Der skal derfor ikke ske nogen  

 begrænsning af tabet vedrørende andelen anskaffet i 1992, idet  

 tabsbegrænsningsreglen  

 i ejendomsavancebeskatningslovens § 6, stk. 6 skal ses i forhold til en  

 samlet  

 avanceopgørelse ved salg af hele ejendommen.
Den selvangivne avance på 16.427 kr. er ved anvendelse af  

 den pristalsregulerede anskaffelsessum beregnet til et tab på 45.558 kr.
Der  

 henvises i den forbindelse til Ligningsvejledningen 2000, afsnit  

 E.J.2.2.2.1.1.  

 samt TS cirkulære 2002.18.
Da tabet ikke kan overstige det tab, der kan opgøres ved  

 anvendelse af ejendomsværdien efter ejendomsavancebeskatningslovens § 4, stk.  

 3, 1. og 2. pkt., jf. § 6, stk. 6, kan der ikke fratrækkes et tab på  

 ejendommen, idet en avanceopgørelse ved brug af indgangsværdierne efter § 4,  

 stk. 3, 1. og 2. pkt. resulterer i en avance.
Avancen skal herefter nedsættes  

 til 0.
Landsskatterettens bemærkninger  

 og begrundelse Af ejendomsavancebeskatningslovens § 6, stk. 6, fremgår  

 følgende:
Tab ved afståelse af ejendomme, som er omfattet af § 8, kan  

 ikke fradrages, mens tab ved afståelse af ejendomme, som er omfattet af § 8,  

 ikke kan fradrages for så vidt angår den del af tabet, som vedrører stuehuset  

 med tilhørende grund og have eller ejerboligen.
Er tabet opgjort på grundlag  

 af  

 anskaffelsessummen efter § 4, stk. 3, 3. pkt., kan tabet ikke overstige det  

 tab, der kan opgøres ved anvendelse af ejendomsværdien efter § 4, stk. 3, 1.  

 og  

 2. pkt. Af ejendomsavancebeskatningslovens § 4, stk. 3, fremgår  

 følgende:
Er den afståede ejendom erhvervet før den 19. maj 1993,  

 opgøres den skattepligtige anskaffelsessum som enten ejendomsværdien pr. 1. januar 1993 med et tillæg på 10  

 pct. eller ejendomsværdien pr. 1. januar 1993 med et tillæg på 10  

 pct. og med tillæg af et beløb opgjort som halvdelen af forskellen mellem  

 denne  

 værdi og ejendomsværdien pr. 1. januar 1996.
Den skattepligtige kan inden den 31. december 1993 begære en  

 vurdering efter vurderingslovens § 4 B.
Uanset 1. og 2. pkt. kan den  

 skattepligtige, hvis den faktiske anskaffelsessum omregnet til kontantværdi  

 efter stk. 2 og tillagt vedligeholdelses- og forbedringsudgifter afholdt  

 inden  

 den 1. januar 1993 er højere end efter 1. og 2. pkt., i stedet vælge at  

 benytte  

 denne anskaffelsessum. (...). Begge bestemmelser blev indført ved lov nr. 427 af 25. juni  

 1993. Loven indebar en skærpelse af beskatningen i forhold til de tidligere  

 gældende regler, hvilket er baggrunden for de indførte overgangsregler.  

 Fortjenester opstået før lovens ikrafttræden skulle således ikke beskattes,  

 ligesom tab, der vedrørte tiden før lovens indførelse, ikke skulle kunne  

 fradrages.
Når en ejendom er erhvervet ved flere delerhvervelser, skal  

 fortjeneste/tab efter ejendomsavancebeskatningsloven opgøres for hver  

 delerhvervelse for sig, jf. bl.a.
TfS 1992.23. Med henvisning hertil samt i  

 øvrigt til det af skattemyndigheden anførte stadfæstes den påklagede  

 afgørelse.
