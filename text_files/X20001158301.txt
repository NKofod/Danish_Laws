Selvstændig erhvervsdrivendes  

 standardfradrag for rejseudgifter i udlandet Reference:
LL § 9, stk. 7, jf. lov nr.452 af 10. juni 1997 samt lovforlaget hertil, L  

 257, pkt. 7, c  

 LL § 9 A, stk. 8, jf. lov nr. 955 af 20. december 1999 samt lovforlaget  

 hertil, L 88  

 LV 1999, afsnit A.F.1.1 og E.B.3.2.1 Ligningrådet har ændret  

 skatteansættelsen for indkomståret 1997 for en selvstændig  

 vognmand, fordi rådet ikke var enig i skatteankenævnets  

 indkomstansættelse for dette år fsv. angår  

 opgørelsen af et  standardfradrag for udgifter ved rejse i udlandet,  

 jf. den dagældende LL § 9, stk.7.
Det fremgik af de foreliggende oplysninger, at vognmanden  

 var startet som selvstændig den 1. juni 1997, og at han herefter og  

 året ud havde kørt varer mellem Danmark og Sverige for et  

 speditionsfirma.
Ifølge vognmandens kørselsrapporter så  

 en typisk rejse således ud: bopæl - Danmark - Sverige - Danmark -  

 Sverige - Danmark - bopæl.
Dvs. at rejsen til Sverige startede fra hans  

 bopæl i det sydlige Jylland.
Fra Sverige kørte han retur til  

 Danmark til forskellige læsselokationer, hvorefter han igen  

 kørte til Sverige, og først til sidst i rejsen kom han hjem til  

 sin bopæl i Jylland.
Vognmanden havde taget et  fradrag på i alt  

 32.896 kr. for rejseudgifter i 1997 med Ligningsrådets standardsats for  

 langturschauffører.
 Ved ligningen godkendte den kommunale skatteforvaltning  

 kun et skønsmæssigt fradrag med  førnævnte  

 standardsatser for udgifter ved rejse i udlandet på 20.224 kr.  

 Skatteforvaltningen havde beregnet fradraget fra det tidspunkt, hvor  

 vognmanden passerede grænsen ud af Danmark, og indtil han passerede  

 grænsen ind i landet igen.
 Vognmanden klagede over skatteforvaltningens  

 afgørelse til skatteankenævnet, som i stedet godkendte et  

 fradrag på 30.008 kr. for rejseudgifter i udlandet med standardsatserne  

 beregnet fra det tidspunkt, hvor vognmanden forlod sin bopæl, og indtil  

 han vendte tilbage dertil igen efter rejsen.
Efter skattestyrelseslovens § 14, stk. 5, jf. § 19, kan  

 Ligningsrådet - efter indstilling fra Told- og Skattestyrelsen - optage  

 ansættelser til påkendelse og foretage ændringer deri.
Med  

 henvisning til disse regler ændrede Ligningsrådet vognmandens  

 skatteansættelse for indkomståret 1997, således at  

 rådet alene godkendte et standardfradrag for rejseudgifter  i det  

 omfang, der var godkendt af den kommunale skatteforvaltning, dvs. med 20.224  

 kr.
Begrundelsen herfor var, at selvstændigt erhvervsdrivendes  

 standardfradrag ved rejse i udlandet kun omfatter udgifter til kost og  

 småfornødenheder, der afholdes i udlandet i forbindelse med  

 udenlandske rejsemål eller -delmål.
 Ligningsrådet henviste i den forbindelse til, at  

 ifølge reglen i ligningslovens § 9, stk.7, der har været  

 gældende siden 1. juli 1997, jf. lov nr. 452 af 10. juni 1997, kunne  

 selvstændigt erhvervsdrivende, som pga. afstanden mellem bopæl og  

 et midlertidigt arbejdssted i udlandet ikke havde mulighed for at overnatte  

 på den sædvanlige bopæl, vælge at tage fradrag med  

 standardsatserne i stedet for de faktiske, dokumenterede udgifter.
 Det fremgår af forarbejderne til denne  

 lovbestemmelse, at baggrunden for fradragsreglen var, at de  

 selvstændige vognmænd - ligesom de ansatte chauffører -  

 havde besvær og vanskeligheder i forbindelse med at samle udgiftsbilag  

 ved rejse i udlandet og få dem godkendt af skattevæsnet, jf.  

 forslaget til lov nr. 452 af 10. juni 1997 om ændring af LL, L 257,  

 pkt. 7, c.
 Bestemmelsen er ved lov nr. 955 af 20. december 1999  

 videreført i den nugældende LL § 9 A, stk. 8.
Ved høringen af forslaget til sidstnævnte lov  

 (L 88) tilkendegav Foreningen af Statsautoriserede Revisorer, at  

 fradragsreglen for selvstændigt erhvervsdrivende burde udvides til  

 også at gælde ved rejse i Danmark.
Dette blev imidlertid afvist,  

 jf.
L 88, og den nuværende bestemmelse i LL § 9 A, stk. 8 gælder  

 derfor også kun for udgifter til kost og småfornødenheder,  

 der afholdes i udlandet i forbindelse med et midlertidigt arbejdssted  

 dér.
En erhvervsmæssig rejse vil altid have ét  

 eller flere rejsemål/-delmål, dvs. ét eller flere  

 midlertidige arbejdssteder, jf.
Leksikon 1997, side 137 og Skatteministeriets  

 bekendtgørelse nr. 173 af 13. marts 2000, § 1, stk. 2.
For langturschauffører eller vognmænd, der  

 selv arbejder som chauffører, omfatter en rejse dog altid mange  

 rejsemål/-delmål (midlertidige arbejdssteder), idet deres arbejde  

 med kørsel af lastvognen bevirker, at de konstant får nye,  

 midlertidige arbejdssteder i takt med kørslen, jf. cirkulære til  

 LL, nr. 77 af 30. maj 2000, pkt. 2. 2. in fine.
Hertil kommer, at  

 langturschauffører også får nye, midlertidige  

 arbejdssteder, der hvor de standser og læsser gods af eller på.
 Da chaufførers midlertidige arbejdssteder normalt  

 ikke er knyttet til en bestemt lokalitet, er deres muligheder for at benytte  

 standardsatserne til godtgørelse og fradrag heller ikke  

 tidsbegrænset, således som det er tilfældet for de fleste  

 andre persongrupper, jf. bestemmelsen i den tidligere LL § 9, stk. 5, 4. pkt.  

 og den nugældende LL § 9 A, stk. 5, 2. pkt. samt L 257, almindelige  

 bemærkninger, pkt. 3.
 Efter Ligningsrådets opfattelse er en vognmands  

 kørsel og af- eller pålæsning af gods i Danmark, dvs.  

 rejsemål/-delmål i Danmark i forbindelse med en rejse til  

 udlandet, ikke omfattet af fradragsreglen i LL § 9, stk. 7, nu LL § 9 A, stk.  

 8.
 Det er kun udgifter til kost og  

 småfornødenheder, der afholdes i udlandet i forbindelse med de  

 midlertidige arbejdssteder dér, dvs. udenlandske rejsemål eller  

 -delmål, der er omfattet af den daværende LL § 9, stk. 7 og den  

 nuværende LL § 9 A, stk. 8.
 Udgifter ved den del af en rejse, der omfatter  

 rejsemål/-delmål i Danmark, kan derfor alene fradrages med de  

 faktiske, dokumenterede udgifter.
