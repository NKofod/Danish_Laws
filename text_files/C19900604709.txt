Det meddeles herved, at Finansministeriet den 1. december 1989 har indgået  

 omstående aftale med Statsansattes Kartel, Tjenestemandssektionen om  

 omklassificering af tjenestemandsstillinger m.v.
I den anledning bemærkes  

 følgende:
 1. Det følger af bekendtgørelse nr. 403 af 22. juli  

 1977 om opslag af tjenestemandsstillinger i staten, § 7, stk. 2, at  

 ansættelse i omklassificerede stillinger inden for en stillingsgruppe skal  

 ske efter internt opslag (se Finansministeriets Personaleadministrative  

 Vejledning (PAV), bilag 17.4). Opslaget vil alene kunne undlades, såfremt  

 omklassificeringen er individualiseret, jf. bekendtgørelsens § 6, sidste  

 punktum.
Dette vil være tilfældet, 1)hvis omklassificeringen ved aftale er gjort personlig, 2)hvis der ikke inden for styrelsen er andre stillinger af den pågældende  

 kategori end den (de) omklassificerede stilling(er) eller 3)hvis den (de) pågældende stilling(er) under forhandlingerne mellem  

 Finansministeriet og vedkommende centralorganisation er udtømmende beskrevet.
 2. Man skal endvidere henlede opmærksomheden på  

 Finansministeriets cirkulære af 7. september 1983 - LP.nr. 105/83 -  

 vedrørende alderens betydning i forbindelse med oprykning til højere  

 lønramme. (Se PAV bilag 12.1).
Finansministeriet, Administrations- og Personaledepartementet, den 17. januar 1990 P.M.V.
 E.B.
Carsten Holm AFTALE MELLEM FINANSMINISTERIET OG STATSANSATTES KARTEL,  

 TJENESTEMANDSSEKTIONEN, OM OMKLASSIFICERING AF TJENESTEMANDSSTILLINGER M.V.
 § 1.  I henhold til § 45, stk. 1, i lov om  

 tjenestemænd i staten, folkeskolen og folkekirken foretages de nedenfor  

 nævnte ændringer i klassificeringen af tjenestemandsstillinger og i  

 klassificeringen af personale, der vederlægges med en tjenestemandslignende  

 løn, jf. § 2, stk. 1, nr.(2), og stk. 2 i hovedaftalen af 27. oktober 1969.
Stillingsbetegnelse Lønramme § 2.  183 stillinger i lønramme 5/6 indenfor  

 Undervisningsministeriets område (§ 20) omklassificeres til lønramme 7.
 § 3.  87 stillinger i lønramme 5/6 indenfor  

 Kulturministeriets område (§ 21) omklassificeres til lønramme 7.
 § 4.  Den i aftale af 23. marts 1987 anførte  

 bestemmelse om, at en stilling som betjentformand i lønramme 15 i  

 Finansministeriet, Budgetdepartementet (§ 23.01), ved ledighed er  

 klassificeret i lønramme 14, ophæves.
 § 5.  Aftalen har virkning fra 1. april 1988.
København, den 1. december 1989 Statsansattes Kartel Finansministeriet Tjenestemandssektionen P.M.V.
 E.B.
