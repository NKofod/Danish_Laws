 Justitsministeriet bemyndiger herved d'Herrer til, for saa vidt De maatte  

 anse det for formaalstjenligt, fremtidig ved Foretagelsen af  

 Notarialforretninger at forholde Dem i Overensstemmelse med § 13, Stk. 2 og  

 Stk. 3, i den af Justitsministeriet under 28. November 1924 udfærdigede  

 Instruks for Notaren og Undernotarerne i København.
Saafremt denne Ordning indføres, bør de deri interesserede Sagførere og  

 andre opfordres til saa vidt muligt at indlevere alle Dokumenter, hvoraf  

 Udskrift skal kunne erholdes, i to Eksemplarer, saaledes at det ene  

 udfærdiges paa Justitsministeriets Genpartpapir til Testamenter.
Dette  

 Genpartpapir fremstilles af A/S Jensen og Kjeldskov, Skindergade 14,  

 København K., hvorfra det kan rekvireres gennem lokale Bog- og Papirhandlere.  

 Saafremt et Testamentes Tekst ikke kan rummes paa eet Ark af det særlige  

 Genpartpapir for Testamenter, vil der til Fortsættelse kunne benyttes  

 Justitsministeriets almindelige Genpartpapir til Fortsættelse af Dokumenter.
Begge de af Rekvirenten indleverede Eksemplarer bør underskrives for  

 Notaren samt konfereres, hvorefter det Eksemplar, der ikke er udfærdiget paa  

 Genpartpapir, udleveres vedkommende Part, medens det andet forsynet med en  

 Afskrift af Notarialattesten og Forretningens Nr. opbevares ved Embedet.
For  

 Konfereringen og Opbevaringen erlægges et Gebyr af 62 Øre for hvert Ark, jfr.  

 Sportelreglementets § 138, Stk. 2 i Slutningen; Arkberegningen sker som ved  

 Protokollation.
Til Opbevaring af Genparterne er der ved Justitsministeriets  

 Foranstaltning fremstillet et særligt Løsbladbind, i hvilket Genparterne vil  

 være at indsætte, efterhaanden som de indleveres, saaledes at Bindet, naar et  

 passende Antal Genparter er indsat, forsynes med dobbelt Gennemdragning og  

 Forsegling, hvilket Arbejde bør udføres paa Notarialkontoret.
En egentlig  

 Indbinding af Genparterne vil herefter være ufornøden.
De omhandlede Bind kan  

 rekvireres hos Bogbinderfirmaet Larsen og Jacobsen, Købmagergade 13,  

 København K. (Bestillingsnummer L J 4988); Prisen er for Tiden ca. 4 Kr. 50  

 Øre.
Samme Sted kan Forlængelsesled til Udvidelse af Bindene rekvireres.
 Saafremt Rekvirenterne af Notarialforretninger ikke møder med Duplikat  

 udfærdiget paa det foreskrevne Genpartpapir eller ønsker Dokumentet  

 protokolleret, bliver de hidtil brugte Regler i det hele at anvende.
 Justitsministeriet, den 26. April 1945.
P.
M.
V.
 Aage Svendsen.
 /Berning.
