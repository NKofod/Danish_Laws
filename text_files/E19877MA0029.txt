En brugtvognshandler havde uden at være momsregistreret i perioden 1.  

 januar 1978 - 27. marts 1983 drevet virksomhed med opkøb, og videresalg af  

 brugte biler.
Toldvæsnet fandt at der var grundlag for en skønsmæssig  

 ansættelse.
Brugtvognsforhandlerens advokat mente imidlertid, at der ikke  

 havde været tale om så stor en værditilvækst, som opgjort af toldkontrollen,  

 og fremlagde et driftsregnskab for 1983 samt en på grundlag heraf foretagen  

 beregning, hvorefter det unddragne beløb var beregnet til at være lavere end  

 det af toldkontrollen opgjorte.
 Momsnævnet fandt at toldkontrollen med rette havde foretaget en  

 skønsmæssig ansættelse, idet brugtvognsforhandleren uden at være registreret  

 og uden at føre regnskab havde drevet virksomhed.
 Momsnævnet kunne endvidere tiltræde det af toldvæsenet udøvede skøn over  

 størrelsen af afgiftstilsvaret og stadfæstede den af toldvæsenet foretagne  

 ansættelse, idet der ikke i det af advokaten fremførte fandtes grundlag for  

 en nedsættelse.
 Med hensyn til forældelsesspørgsmålet fandt nævnet, at  

 suspensionsbestemmelsen i 1908-loven § 3 finder anvendelse i alle tilfælde,  

 hvor der er drevet uregistreret virksomhed, som toldvæsenet ifølge sagens  

 natur ikke kan have kendskab til.
