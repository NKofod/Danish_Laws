Den 23. februar 1981 har justitsministeriet udsendt bekendtgørelse nr. 76  

 om plast og bekendtgørelse nr. 77 om korn- og foderstofvirksomheder.
Begge  

 bekendtgørelser er trådt i kraft den 1. marts 1981. I tilslutning til disse  

 bekendtgørelser har Statens brandinspektion udsendt »Tekniske  

 forskrifter for plastforarbejdning og plastoplag« af februar 1981 og  

 »Tekniske forskrifter for korn- og foderstofvirksomheder« af  

 februar 1981. Endvidere er »Tekniske forskrifter for træbearbejdning og  

 træoplag« af oktober 1978 erstattet af et nyt sæt tekniske forskrifter  

 af februar 1981.
 Eksemplarer af de nævnte tre sæt tekniske forskrifter kan købes i Schultz  

 Boghandel, Møntergade 19, 1116 København K, Telf. (01) 141195.
 ad bestemmelser om plast.
Bekendtgørelsen omhandler såvel fremstilling af plast som  

 plastforarbejdning og plastoplag.
Da virksomheder for fremstilling af plast  

 (råvarer til plastforarbejdningsvirksomheder) kun må oprettes på de vilkår,  

 som Statens brandinspektion i hvert enkelt tilfælde anser det for fornødent  

 at stille, indeholder de tekniske forskrifter intet om plastfremstilling, men  

 alene regler om plastforarbejdning og plastoplag.
 Plastforarbejdningsvirksomheder og plastoplag, som omfattes af de tekniske  

 forskrifter, skal efterses i overensstemmelse med punkterne 9.1.1, 9.6.1 og  

 9.6.2 i »Retningslinier for eftersyn af brandfarlige bygninger  

 m.v.« af 1. februar 1980.
 ad bestemmelser om korn- og foderstofvirksomheder.
I bekendtgørelsens § 2, er det angivet, at bestemmelserne er gældende for  

 korn- og foderstofvirksomheder med Hvis blot een af de nævnte grænser overskrides, er virksomheden som helhed  

 omfattet af bestemmelserne.
Af bekendtgørelsens § 9 fremgår det, at justitsministeriets bekendtgørelse  

 nr. 89 af 31. marts 1965 om benyttelse af tørringsanlæg for korn, frø og  

 grøntafgrøder ophæves.
Dette indebærer, at tilladelse fra brandmyndigheden  

 til opstilling af tørringsanlæg fra den 1. marts 1981 kun skal indhentes for  

 så vidt angår anlæg i korn- og foderstofvirksomheder, der omfattes af  

 bekendtgørelse nr. 77 af 23. februar 1981, jfr. punkt 2.1.4 i de tekniske  

 forskrifter for korn- og foderstofvirksomheder.
Det er aftalt med korn- og foderstofbranchen, at reglerne om siloanlæg  

 (punkt 2.3 i de tekniske forskrifter) skal optages til fornyet drøftelse om  

 ca. 3 år, på grundlag af de til den tid indhøstede erfaringer.
For at få  

 belyst de brandmæssige problemer så godt som muligt anmoder man herved  

 brandmyndighederne om at tilsende brandinspektionen oplysninger om brande i  

 det kommende tidsrum i korn- og foderstofvirksomheder (brandsted, brandårsag,  

 brandens omfang, virksomhedens opførelsesår). Man er interesseret i  

 oplysninger om alle brande i virksomhederne, uanset om der er tale om  

 siloanlæg, maskinafsnit, mølleriafsnit eller lagerafsnit.
 Korn- og foderstofvirksomheder, som omfattes af bekendtgørelsen og de  

 tekniske forskrifter, skal efterses i overensstemmelse med punkt 9.1.1 i  

 »Retningslinier for eftersyn af brandfarlige virksomheder m.v.« af  

 1. februar 1980, idet dog »virksomheder«, der kun består af  

 lagerafsnit, skal efterses efter punkt 9.6.2.
 ad bestemmelser om træbearbejdning og træoplag.
Den revision, der har fundet sted af forskrifterne fra 1978, har i første  

 række relation til reglerne om træoplag og skyldes dels de erfaringer, man  

 har fået ved den hidtidige administration, dels et ønske om at tilvejebringe  

 overensstemmelse mellem reglerne for træoplag og reglerne for plastoplag.
Der  

 er dog en forskel for så vidt angår oplag i det fri, hvor der ved stabling i  

 større højde end 3 m er en arealbegrænsning på 200 kvm og en  

 mængdebegrænsning på 1200 kbm for de enkelte træstabler, men kun en  

 mængdebegrænsning på 1200 kbm for plast.
I punkt 9.5.2 i »Retningslinier for eftersyn af brandfarlige  

 virksomheder m.v.« af 1. februar 1980 er det anført, at træoplag, som  

 ikke er etableret ved virksomheder af kategori A og B, skal efterses mindst 1  

 gang hvert andet år.
Denne eftersynstermin ændres herved til mindst 1 gang  

 hvert tredie år.
 2. Brandslukningsmateriel i brandfarlige virksomheder  

 og oplag.
Byggestyrelsen har den 23. februar 1981 meddelt MK-godkendelse af NO-HA  

 slangeskabe type 4 til indbygning i vægge mellem brandceller eller  

 brandsektioner i bygninger, der ikke indeholder brandfarlige virksomheder  

 eller oplag.
Brandinspektionen har afslået at udvide denne godkendelse til  

 også at gælde for de nævnte bygninger med henvisning til, at samtlige sæt  

 tekniske forskrifter indeholder bestemmelse om, at brandsektionsafgrænsende  

 vægge ikke må reduceres under minimumtykkelsen ved anvendelse af  

 planforsænkede eller indbyggede slangeskabe.
Driftsmæssige forskrifter og tekniske forskrifter indeholder krav om, at  

 der i et vist omfang skal anbringes håndildslukkere af størrelse mindst 6 kg  

 i bygninger og i det fri.
Brandinspektionen har afslået at godkende  

 håndildslukkere af mindre størrelse end 6 kg, uanset at der er tale om typer,  

 der opfylder DS 2120.
 3. Forskrifter for automatiske sprinkleranlæg.
 Efter aftale med boligministeriet og Statens brandinspektion har  

 Skadeforsikringsforeningen den 1. november 1980 udsendt rettelsesblade til  

 forskrifterne for automatiske sprinkleranlæg, og i den anledning skal man  

 henlede opmærksomheden på følgende:
 Det her anførte afviger i princippet ikke fra de hidtidige forskrifter,  

 men da der i den senere tid er fremkommet adskillige projekter, hvor  

 bygnings- eller brandmyndighder har godkendt partiel sprinkling, store  

 portåbninger og mange døråbninger uden hensyn til, at disse forhold i  

 påkommende tilfælde kan indebære en væsentlig forringelse af  

 sprinkleranlæggets værdi, har man fundet det påkrævet ved en ændret  

 affattelse at understrege, at partiel sprinkling er en undtagelse, og at der  

 er en absolut begrænsning for antalllet og størrelsen af åbninger i  

 brandsektionsadskillelser.
