 En boligstøttemodtager havde klaget over, at kommunen ved beregningen  

 af boligstøtten ikke ændrede lejlighedens bruttoetageareal fra 100 til 101  

 (m2) pr. 1.1.1987 efter, at registreringen i BBR den 24.1.1987 blev ændret  

 fra 100 til 101 (m2). Ved kommunens fremsendelse af klagen til amtsankenævnet  

 meddelte kommunen, at den ville ændre bruttoetagearealet ved beregningen pr.  

 1.4.1987.
 Amtsankenævnet fandt, at bruttoetagearealet burde have været fastsat  

 til 101 (m2) pr. 1.1.1987.
Styrelsen udtalte, at hvis der ikke foreligger oplysninger om arealet,  

 opgjort efter Boligstyrelsens bekendtgørelse nr. 839 af 10.12.1986 om  

 beregning af boligers bruttoetageareal i henhold til boligstøtteloven, kan  

 kommunen som udgangspunkt anvende BBR-arealet, indtil lejeren godtgør, at  

 dette areal ikke er korrekt.
Med henvisning til kap. 10 i boligstøtteloven  

 fandt styrelsen herefter, at kommunen burde have omberegnet boligstøtten med  

 virkning fra begyndelsen af den måned, der følger nærmest efter klagen over  

 fastsættelsen af arealet. (Da kommunen begyndte omberegningen pr.
 1.4.1987, og da den kun betød 1 kr. mere om måneden i boligstøtte,  

 fandt styrelsen imidlertid ikke grundlag for at foretage sig yderligere i  

 sagen).
 »Boligstyrelsen har ved skrivelse af 23. juli 1987, bilagt sagens  

 akter, modtaget Deres klage over Amtsankenævnet i Vejle Amt's afgørelse af 2.  

 juli 1987 vedrørende beregningen af Deres boligydelse i 1987.
Det fremgår af sagen, at De finder, at den husstandsindkomst, som lægges  

 til grund ved opgørelsen af boligydelsen, er forkert.
Endvidere finder De, at  

 bruttoetagearealet for den bolig, hvortil De modtager boligydelse, pr. 1.  

 januar 1987 burde have været fastsat til 101 m2 og ikke til 100 (m2).
 Deres udlejer meddelte i september måned 1984 Vejle Kommunes  

 boligstøttekontor, at Deres bolig var på 101 (m2), og ikke som tidligere  

 meddelt 100 (m2). Af Bygge- og Boligregistret (BBR) fremgik imidlertid indtil  

 24. januar 1987, at boligens bruttoetageareal var på 100 (m2). Den 24. januar  

 1987 blev registreringen ændret til 101 (m2).
På baggrund af registreringen i BBR fastsatte Vejle kommune ved  

 boligydelsesberegningen pr. 1. januar 1987 bruttoetagearealet til 100 (m2).  

 Den 2. februar 1987 klagede De til Amtsankenævnet i Vejle Amt over  

 boligydelsesberegningen, herunder det fastsatte bruttoetageareal.
Kommunen  

 meddelte ved fremsendelsen af klagen til Amtsankenævnet, at kommunen ændrer  

 det bruttoetageareal, som indgår i boligydelsesberegningen, fra 100 (m2) til  

 101 (m2) pr. 1. april 1987.
 Amtsankenævnet fastsatte imidlertid i nævnets afgørelse, at  

 bruttoetagearealet pr. 1. januar 1987 burde have været fastsat til 101 (m2).
I denne anledning skal Boligstyrelsen meddele, at ifølge § 63, stk. 2, i  

 lov om individuel boligstøtte kan Amtsankenævnets afgørelser ikke indbringes  

 for anden administrativ myndighed.
Boligstyrelsen kan dog optage en sag til  

 behandling, når det skønnes, at sagen er af principiel betydning.
Man skal videre meddele, at husstandsindkomsten ifølge boligstøttelovens §  

 7 opgøres efter reglerne i lov om socialindkomst.
Ifølge socialindkomstlovens  

 § 2, nr. 1, henregnes til socialindkomsten enhver indkomst, der henføres til  

 eller indgår i den skattepligtige almindelige indkomst.
Det fremgår endvidere af § 7, stk. 7, at må det antages, at husstandens  

 indkomstforhold i boligstøtteåret vil afvige væsentligt fra den indkomst, der  

 beregnes efter stk. 2-6, anvendes i stedet den forventede fremtidige  

 indkomst.
Den forventede fremtidige indkomst skal ligeledes opgøres efter de  

 principper, der gælder i lov om socialindkomst.
 Boligstyrelsen finder på denne baggrund ikke, at spørgsmålet om, Deres  

 husstandsindkomst ved beregningen af boligydelse er opgjort korrekt, er af  

 principiel betydning, og man kan derfor ikke foretage sig videre i sagen for  

 så vidt angår dette spørgsmål.
 Boligstyrelsen finder derimod, at spørgsmålet om, hvilke oplysninger, der  

 skal lægges til grund ved fastsættelsen af boligens bruttoetageareal, er af  

 principiel betydning, hvorfor man har besluttet at optage sagen til  

 behandling for så vidt angår dette spørgsmål.
Det fremgår af boligstøttelovens § 11, stk. 4, at opvarmes lejligheden  

 udelukkende med el eller gas, eller opvarmes lejligheden fra et kollektivt  

 varmeforsyningsanlæg, og betaler lejeren ud over lejen den fulde udgift  

 hertil, forhøjes lejen ved opgørelse af boligudgiften med 9,75 kr. pr. (m2)  

 bruttoetageareal.
Beløbet udgør i 1987 15 kr. pr. (m2) bruttoetageareal.
 Denne bestemmelse trådte i kraft den 1. januar 1987. Varmetillægget blev  

 tidligere beregnet som en procentdel af boligudgiften, hvorfor boligens  

 bruttoetageareal ikke havde betydning for beregningen.
 Bruttoetagearealet opgøres i henhold til Boligstyrelsens bekendtgørelse  

 nr. 839 af 10. december 1986 om beregning af boligens bruttoetageareal i  

 henhold til boligstøtteloven.
Hvis der ikke foreligger oplysninger om arealet opgjort efter ovennævnte  

 bestemmelser, finder Boligstyrelsen, at kommunen som udgangspunkt kan lægge  

 det bruttoetageareal til grund, som fremgår af BBR, indtil lejeren godtgør at  

 dette areal ikke er korrekt.
Baggrunden herfor er, at bestemmelserne om  

 opgørelse af bruttoetagearealet i BBR og i ovennævnte bekendtgørelse stort  

 set er identiske.
Det (m2)-antal, som kommunen i 1984 fik oplyst fra udlejer,  

 kan derimod ikke umiddelbart anvendes ved fastsættelsen af  

 bruttoetagearealet, idet m2-antallet ikke nødvendigvis er opgjort i  

 overensstemmelse med bekendtgørelsens bestemmelser herom.
 Det følger af boligstøttelovens kapitel 10, at såfremt der gives  

 meddelelse om ændring af de forhold, der har betydning for beregning af  

 boligstøtten, vil boligstøtten kunne omberegnes med virkning fra begyndelsen  

 af den måned, der følger nærmest efter meddelelsen om ændringen til  

 kommunalbestyrelsen.
 På baggrund heraf finder Boligstyrelsen, at Vejle kommune burde have  

 omberegnet Deres boligydelse med virkning fra begyndelsen af den måned, der  

 følger nærmest efter Deres klage over fastsættelsen af (m2)-antallet.
Når henses til, at Vejle Kommune har omberegnet Deres boligydelse pr. 1.  

 april 1987, og at omberegningen alene medfører, at boligydelsen stiger med 1  

 kr. om måneden, finder Boligstyrelsen imidlertid ikke grundlag for at  

 foretage sig yderligere i sagen.« 2. Der henvises til j.nr. 030320.
 De fremsendte bilag returneres.
 3. Der henvises til j.nr. 030320.
