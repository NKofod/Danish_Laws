Det antages efter disse grundsætninger, at en kommunalbestyrelse  

 lovligt kan træffe beslutning om at stille almindelige personalegoder  

 til rådighed for ansatte, som f.eks. avis- og telefonhold, feriehuse,  

 motionscentre mv.
Det er dog en forudsætning, at der er tale om en  

 ordning, der er begrundet i varetagelsen af kommunens interesser som  

 arbejdsgiver.
Det er endvidere en forudsætning, at ydelserne tildeles  

 efter saglige kriterier, idet kommunen ikke uden lovhjemmel kan yde tilskud  

 til enkeltpersoner, som er begrundet i varetagelsen af de  

 pågældendes individuelle interesser.
Det er endvidere antaget, i den kommunalretlige litteratur og i de  

 kommunale tilsynsmyndigheders praksis at en kommune efter de ovennævnte  

 kommunalretlige grundsætninger lovligt kan yde støtte til fonde,  

 der varetager kommunale opgaver.
Det er dog en forudsætning for ydelse  

 af sådan støtte, at samtlige de aktiviteter, som fonden  

 varetager, lovligt ville kunne varetages af kommunen selv, eller   hvis  

 fonden også varetager ikke-kommunale opgaver   at kommunen inden  

 ydelsen af støtten sikrer sig, at støtten alene anvendes til  

 aktiviteter, som kommunen lovligt selv ville kunne varetage.
 Kommunen skal endvidere føre et vist tilsyn med fondens anvendelse  

 af den kommunale støtte, herunder om anvendelsen er i overensstemmelse  

 med kommunalbestyrelsens beslutninger.
 Indenrigsministeriet antog på  denne baggrund, at en kommune lovligt  

 kan yde tilskud, herunder rente- og afdragsfrie lån, til en feriefond,  

 der har til formål at erhverve, drive og vedligeholde feriefaciliteter  

 for kommunens eget personale, såfremt ordningen tilrettelægges  

 således, at fondens ydelser tildeles efter generelle saglige kriterier,  

 og såfremt støttens størrelse og varighed ikke går  

 ud over, hvad kommunens varetagelse af dens interesser som arbejdsgiver kan  

 begrunde.
 Fastlæggelsen af, om støttens størrelse og varighed  

 går ud over, hvad kommunens interesser som arbejdsgiver kan begrunde,  

 må bero på, dels hvad der for så vidt angår  

 feriefonde er almindeligt på arbejdsmarkedet som helhed, dels på  

 en vurdering af den enkelte kommunes arbejdsgivermæssige interesse i at  

 støtte den pågældende feriefonds aktiviteter.
I afgørelsen af det sidstnævnte spørgsmål  

 måtte der efter Indenrigsministeriets opfattelse tilkomme  

 kommunalbestyrelsen at foretage et skøn inden for vide rammer.
Det  

 kunne ikke generelt antages, at ydelse af en flerårig, løbende  

 støtte i sig selv lå uden for rammerne for den  

 skønsudøvelse, som tilkom kommunalbestyrelsen i sådanne  

 tilfælde.
I den konkrete sag lagde Indenrigsministeriet til grund, at kommunens  

 økonomiudvalgs beslutning om at yde rente- og afdragsfrie lån  

 til feriefonden var begrundet i et ønske om at varetage kommunens mere  

 almene interesser som arbejdsgiver i at tilvejebringe almindelige  

 personalegoder for kommunens ansatte i form af feriehuse eller lignende  

 feriefaciliteter.
Endvidere varetog feriefonden alene sådanne  

 formål, som almindeligvis varetages af andre feriefonde, der på  

 baggrund af tilladelse fra Direktoratet for Arbejdstilsynet modtager  

 uhævet feriegodtgørelse i henhold til ferieloven.
Der var  

 endvidere fastsat regler om adgangen til ophold i feriehuset, hvorved  

 kommunen havde sikret sig, at adgangen blev tildelt efter generelle, saglige  

 kriterier.
Kommunens støtte til feriefonden havde således ikke  

 indebåret varetagelse af helt individuelle interesser.
 Indenrigsministeriet fandt på denne baggrund, at kommunen lovligt  

 havde kunnet yde den i sagen omhandlende økonomiske støtte.
 Endvidere havde kommunen gennem bestemmelser i fondens vedtægter  

 sikret sig et fornødent tilsyn med anvendelsen af den kommunale  

 støtte.
(Indenrigsministeriets brev af 10. november 1998 til en kommune   2. k.kt.  

 j.nr. 1997/11122/539-1) Udtalelse afgivet af Indenrigsministeriet om  

  en kommunes adgang til at yde rente- og afdragsfrie lån til en  

 feriefond Tinglev Byråd har ved brev af 25. februar 1997  

 rettet henvendelse til Indenrigsministeriet vedrørende  

 Tilsynsrådet for Sønderjyllands amts udtalelse af 6. december  

 1996 om lovligheden af Tinglev Kommunes ydelse af rente- og afdragsfrie  

 lån til Tinglev Kommunes Feriefond.
Sagens baggrund Tinglev Kommunes Feriefond blev stiftet i 1987 efter  

 reglerne i § 22 i lov om ferie, hvorefter en andel af den uhævede  

 feriegodtgørelse kan anvendes til etablering af en feriefond med det  

 formål, at fonden skal erhverve eller opføre feriefaciliteter  

 mv.
 Den 4. februar 1987 traf Tinglev Kommunes  

 økonomiudvalg beslutning om at godkende en fundats for  

 feriefonden.
 Ved brev af 30. juli 1987 godkendte Direktoratet for  

 Arbejdstilsynet, at der blev oprettet en feriefond efter ferielovens  

 bestemmelser.
 I beslutningsprotokol af 26. august 1987 for Tinglev  

 Kommunes økonomiudvalg er anført bl.a. følgende:
 "Startkapitalen udgør   kr. 38.158,00.
 Økonomiudvalget anmodes om at tilkendegive  

 størrelsen af evt. kommunalt årligt tilskud.
Afventer henvendelse fra fondsbestyrelsen.
Man vil  

 være sindet at yde et rente- og afdragsfrit lån af  

 kommunekassen." Tinglev Kommune har telefonisk oplyst, at  

 økonomiudvalgets beslutning af 26. august 1987 har været  

 administreret således, at kommunen har ydet et årligt rente- og  

 afdragsfrit lån af samme størrelse som det beløb, som  

 feriefonden har modtaget i uhævede feriepenge.
 Fundatsen af 31. august 1987 for kommunens feriefond  

 indeholder bl.a. følgende bestemmelser:
"§ 1 Fondens navn er Tinglev Kommunes Feriefond.
Dens hjemsted  

 er Tinglev Kommune.
Fonden omfatter al personale administreret af Tinglev  

 kommunes løn- og personalekontor § 2 Fondens formål er køb, drift og  

 vedligeholdelse af feriefaciliteter til personale ansat ved Tinglev Kommune  

 herunder Køb af feriefaciliteter kan kun ske med godkendelse  

 fra Direktoratet fra Arbejdstilsynet.
§ 3 Fondens formue består af de midler, der efter  

 godkendelse af direktøren for arbejdstilsynet, jfr. ferielovens § 22,  

 stk. 1, er tilvejebragt ved udbetaling af feriegodtgørelse, der ikke  

 er hævet af lønmodtagerne inden udløbet af det  

 ferieår, inden for hvilket ferien skulle have været afholdt.
I  

 fondens formue indgår tillige renter af uhævet  

 feriegodtgørelse.
 I feriefondens midler indgår tilskud fra Tinglev  

 kommune i det omfang, der ikke gennem fondens opsparing er tilvejebragt  

 tilstrækkelige økonomiske midler til køb af en  

 feriebolig, jfr. økonomiudvalgets beslutning den 4. februar 1987.
§ 5 Fondens bestyrelse består af 6 medlemmer.
For hvert  

 medlem udpeges en suppleant.
 Kommunaldirektøren er født formand for  

 bestyrelsen.
 Bestyrelsen og dennes suppleanter udpeges af og  

 vælges blandt medlemmerne af samarbejdsudvalgene inden for de enkelte  

 forvaltningers område, således at en ligestilling inden for de  

 enkelte forvaltningers område tilgodeses.
 Bestyrelsen fastsætter nærmere regler for  

 feriefaciliteternes anvendelse.
§ 8 Såfremt fonden nedlægges, og  

 feriefaciliteterne dermed afhændes, skal den del af salgsprovenuet, der  

 hidrører fra den uhævede feriegodtgørelse, indbetales til  

 arbejdsmarkedets feriefond, medens øvrige midler anvendes efter  

 økonomiudvalgets beslutning.
Det samme er gældende,  

 såfremt feriefonden besluttes nedlagt inden 4 år fra  

 etableringen." Bestyrelsen for Tinglev Kommunes Feriefond har endvidere  

 den 9. november 1987 fastsat "Regler for fordeling af Tinglev Kommunes  

 feriehus blandt medarbejderne", der indeholder bl.a. følgende  

 bestemmelser:
"§ 1 Alle medarbejdere, der er ansat ved Tinglev Kommune  

 på fordelingstidspunktet, har mulighed for at komme i betragtning ved  

 fordeling af feriefondens feriehus.
§ 4 Efter ansøgningsfristens udløb fordeles  

 feriehuset ved lodtrækning som foretages inden den 1. marts og 15.  

 september.
De ansøgere, der tidligere har lejet feriehuset, vil ikke  

 kunne komme i betragtning, før de medarbejdere, der ønsker at  

 komme i betragtning, tillige har haft mulighed herfor." Den 16. juni 1990 traf økonomiudvalget beslutning  

 om i stedet for lånene at yde et årligt tilskud af samme  

 størrelsesorden til feriefonden.
 I et notat af 11. december 1991 om Tinglev Kommunes  

 tilskud til feriefonden anførte Kommunernes Revisionsafdeling bl.a.  

 følgende:
"Vi har fået oplyst, at kommunen har besluttet  

 at give tilskud til feriefonden for kommunens medarbejdere i stedet for  

 rente- og afdragsfri lån.
Da der har været tvivl om legaliteten  

 af et sådant tilskud i forhold til kommunalfuldmagten, har vi  

 drøftet forholdet internt i Kommunernes Revisionsafdeling, og vi er  

 nået frem til den opfattelse, at der ikke kan gives tilskud til  

 feriefonde inden for kommunalfuldmagtens rammer. ... Vi skal derfor anbefale,  

 at den trufne beslutning tages op til ny overvejelse." Kommunen har telefonisk oplyst, at økonomiudvalget  

 på den baggrund besluttede at fortsætte med den hidtil  

 gældende ordning i stedet for at yde et årligt tilskud.
 Tinglev Kommune ydede i perioden 1988-1995 årlige  

 rente- og afdragsfrie lån til Tinglev Kommunes Feriefond, således  

 at det samlede lån i 1996 udgjorde 582.835,56 kr.
Ved brev af 16. september 1996 anmodede Tinglev Kommune  

 tilsynsrådet for Sønderjyllands Amt om en udtalelse om kommunens  

 adgang til at yde lån til feriefonden.
Kommunen henviste herved til, at  

 Kommunernes Revisionsafdeling havde stillet spørgsmålstegn ved  

 lovligheden af sådanne rente- og afdragsfrie lån til fonden.
 Tilsynsrådet for Sønderjyllands amt  

 behandlede sagen i et møde den 6. december 1996. Det fremgår af  

 tilsynsrådets beslutningsprotokol for det pågældende  

 møde, at tilsynsrådets sekretariat har oplyst bl.a.  

 følgende:
 "Kommunernes Revisionsafdeling har   i et notat af  

 11. december 1991 oplyst, at tilskud, i stedet for rente- og afdragsfrie  

 lån, ikke vil kunne gives inden for kommunalfuldmagtens rammer.  

 Beslutningen om bevilling af tilskud er derfor ikke opretholdt.
 Indenrigsministeriet har afgivet en tilkendegivelse af 16.  

 juni 1987 om feriefonde på grundlag af en telefonisk henvendelse fra et  

 tilsynsråd med udgangspunkt i en omtrent identisk fundats for anden  

 feriefond.
 Ministeriets tilkendegivelse førte til, at en  

 godkendelse af fonden ikke blev aktuel.
Det forudsættes i ministeriets tilkendegivelse, at  

 kommunen i et begrænset omfang kan støtte oprettelse af lokale  

 feriefonde, men at direkte tilskud til opførelse af ferieboliger ikke  

 er lovligt." Det fremgår videre af beslutningsprotokollen, at  

 tilsynsrådet herefter har udtalt bl.a. følgende:
 "Det følger af kommunalretlig praksis, at  

 kommuner i et begrænset omfang kan stille faciliteter til  

 rådighed for kommunalt ansatte som personalegoder.
 Det er endvidere forudsat, at kommunen som arbejdsgiver  

 har adgang til at medvirke finansielt ved etablering af lokale feriefonde,  

 der er tilladt efter ferielovens bestemmelser.
 Tilsynsrådet finder imidlertid, at en kommune efter  

 almindelige kommunalretlige regler om kommuners ulovbestemte  

 opgavevaretagelse ikke kan påtage sig en løbende forpligtelse  

 til at yde tilskud i form af rente- og afdragsfri lån til finansiering  

 af feriehuse for kommunens ansatte.
 Tinglev Kommunes praksis for ydelse af rente- og  

 afdragsfri lån i årene 1987-1990 er således ulovlig.
 Tilsynsrådet konstaterer, at der ikke er oprettet  

 lånedokumenter, og at der således ikke er fastsat bestemmelser om  

 vilkår for opsigelse af de udbetalte rente- og afdragsfri lån,  

 der umiddelbart muliggør tilbageførsel af de bevilgede  

 beløb, som er indgået i fondens formue.
 Tilsynsrådet henstiller, at der optages  

 forhandlinger med feriefonden om tilbagebetaling af lånene i  

 løbet af en nærmere afgrænset årrække.
 Uanset om der kan konstateres et tab for kommunen, finder  

 tilsynsrådet ikke holdepunkter for at antage, at medlemmer af  

 økonomiudvalget og byråd burde have indset, at dispositionerne  

 ikke hører til de formål, som kommunen lovligt kan  

 støtte.
 Tilsynsrådet lægger herved afgørende  

 vægt på, at Kommunernes Revisionsafdeling   ganske vist med  

 urette   har givet udtryk for, at alene ydelse af egentlige tilskud falder  

 udenfor kommunalfuldmagtens grænser.
 Tilsynsrådet finder således ikke grundlag for  

 at overveje sanktioner efter styrelseslovens § 61.
 Kommunen er endvidere forpligtet til med fremtidig  

 virkning at indstille bevilling af rente- og afdragsfri lån i  

 feriefonden.
Tilsynsrådet beder om underretning om, hvad der  

 passerer i sagen." Indenrigsministeren har i en besvarelse af 23. december  

 1996 af et spørgsmål fra et folketingsmedlem om kommuners adgang  

 til at foretage rentefrie udlån af kommunale midler til feriefonde  

 anført bl.a. følgende:
" , at det er antaget, at kommunalbestyrelser efter  

 de såkaldte kommunalfuldmagtsregler lovligt kan træffe beslutning  

 om at stille almindelige personalegoder til rådighed for ansatte,  

 f.eks. avis- og telefonhold, motionscentre, feriehuse mv.
Det er dog en  

 forudsætning, at der er tale om en ordning, som er begrundet i  

 varetagelse af kommunens interesser som arbejdsgiver, og at ordningen  

 tilrettelægges således, at ydelserne tildeles efter generelle,  

 saglige kriterier, idet kommuner ikke uden lovhjemmel kan yde tilskud til  

 enkeltpersoner, som er begrundet i varetagelsen af de pågældendes  

 individuelle interesser." Tinglev Byråd rettede ved brev af 21. januar 1997  

 herefter henvendelse til tilsynsrådet.
Byrådet fremsendte en kopi  

 af indenrigsministerens ovennævnte besvarelse og anførte i  

 henvendelsen bl.a. følgende:
 "Specielt bemærkes, at Indenrigsministeriet er  

 af den opfattelse, at kommunalfuldmagtsreglerne åbner mulighed for, at  

 kommunalbestyrelsen kan stille bl.a. feriehuse til rådighed for de  

 ansatte under bestemte forudsætninger.
 Det er byrådets opfattelse, at de  

 forudsætninger, som Indenrigsministeriet beskriver, er opfyldt i  

 forbindelse med Tinglev Kommunes feriefonds udleje af feriehuse til  

 medarbejderne, jf. vedlagte eksemplar af de fordelingsregler, som bestyrelsen  

 for Tinglev Kommunes feriefond har vedtaget den 9. november 1987.
 På baggrund heraf skal byrådet anmode  

 Tilsynsrådet om en fornyet behandling af sagen, da byrådet  

 vanskeligt kan se, at kommunens ydelse af rente- og afdragsfrie lån  

 medfører ulovlighed, når kommunen lovligt kan yde tilskud eller  

 eventuelt direkte stille feriehuset til rådighed som et  

 personalegode".
 Tilsynsrådet for Sønderjyllands Amt  

 behandlede herefter spørgsmålet om genoptagelse af sagen i et  

 møde den 31. januar 1997, hvor tilsynsrådet vedtog at udtale  

 bl.a. følgende:
 "Tilsynsrådet har noteret sig de synspunkter,  

 som kommunen giver udtryk for sit brev af 21. januar 1997.
 Tilsynsrådet finder imidlertid, at der ikke er  

 fremkommet nye oplysninger, der kan begrunde en ændret stillingtagen  

 til den konkrete sag.
Tilsynsrådet fastholder derfor den tidligere  

 udtalelse, som er vedtaget i tilsynsrådets møde den 6. december  

 1996." Tinglev Byråd rettede herefter ved brev af 25.  

 februar 1997 henvendelse til Indenrigsministeriet, hvori byrådet  

 anførte bl.a. følgende:
"Tilsynsrådets afgørelser ankes herved  

 til indenrigsministeren, jf. § 61, stk. 7, i lov om kommunernes styrelse,  

 idet Tinglev Byråd ikke kan være enig med tilsynsrådet Byrådet skal præcisere, at kommunen ikke har  

 lidt noget tab   bortset fra et måske beregnet rentetab   og der kan om  

 nødvendigt gives sikkerhed for lånet i form af 1. prioritets  

 panteret i fondens to sommerhuse." Indenrigsministeriet anmodede i anledning af Tinglev  

 Byråds henvendelse tilsynsrådet om en udtalelse.  

 Tilsynsrådet vedtog på møde den 21. marts 1997 at henholde  

 sig til de tidligere udtalelser og vedtagelser og meddelte ministeriet, at  

 tilsynsrådet ikke havde yderligere bemærkninger.
Ved brev af 29. oktober 1997 til Indenrigsministeriet  

 fremsendte Tinglev Kommune kopi af kommunens brevveksling med Direktoratet  

 for Arbejdstilsynet.
Det fremgår heraf bl.a., at direktoratet i juli  

 1997 har udarbejdet en standardvedtægt for feriefonde, der bl.a.  

 inderholder en bestemmelse om opløsning af en feriefond.
Bestemmelsen  

 indebærer, at en feriefonds feriefaciliteter skal sælges ved  

 fondens opløsning, og den del af salgsprovenuet, der må antages  

 at hidrøre fra uhævet feriegodtgørelse, skal indbetales  

 til Arbejdsmarkedets Feriefond.
Den resterende del af salgsprovenuet skal  

 anvendes til ferieformål, og der kan aldrig tilbageføres midler  

 til fondens stifter.
I brev af 29. oktober 1997 til direktoratet for  

 Arbejdstilsynet, som var vedlagt brevet af 29. oktober 1997 til  

 Indenrigsministeriet, har Tinglev Kommune anført bl.a. følgende  

 om fondens vedtægter:
" § 8   økonomiudvalgets ret til at kunne  

 disponere over et evt. restbeløb ved fondens eventuelle  

 opløsning strider direkte mod "fondsreglerne", men den er  

 sat ind som sikkerhed for det rente- og afdragsfrie lån, som Tinglev  

 Kommune siden starten og indtil 1996 har ydet fonden Dette skal også ses i sammenhæng med  

 bestemmelsen om, at kommunaldirektøren skulle være født  

 formand for fondsbestyrelsen, og som sådan være byrådets  

 "garant" i bestyrelsen." Direktoratet for Arbejdstilsynet har over for  

 Indenrigsministeriet telefonisk oplyst, at de formål, som Tinglev  

 Kommunes Feriefond varetager i henhold til fondens vedtægt, svarer til  

 de formål, som der almindeligvis er optaget bestemmelse om i  

 vedtægter for andre feriefonde   oprettet af såvel offentlige  

 myndigheder som private   som modtager uhævet feriegodtgørelse i  

 medfør af ferielovens § 22, stk. 3.
Indenrigsministeriets udtalelse Indenrigsministeriet skal indledningsvis udtale, at det  

 tilsyn, som de kommunale tilsynsmyndigheder udøver over for  

 kommunerne, er et retligt tilsyn.
Tilsynet omfatter kun  

 spørgsmål om, hvorvidt der er sket en tilsidesættelse af  

 lovgivningen, herunder offentligretlige retsgrundsætninger, jf. § 61 i  

 lov om kommunernes styrelse (lovbekendtgørelse nr. 59 af 29. januar  

 1998).
Indenrigsministeriet er ikke almindelig klageinstans i  

 forhold til tilsynsrådene, men ministeriet fører tilsyn med, at  

 tilsynsrådene ikke tilsidesætter lovgivningen, og at  

 tilsynsrådenes udtalelser ikke er udtryk for en urigtig retsopfattelse  

 eller hviler på et urigtigt faktisk grundlag, jf. § 61 a i lov om  

 kommunernes styrelse.
Det bemærkes herved, at tilsynsrådet for  

 Sønderjyllands Amt ikke har truffet afgørelse om at anvende  

 sanktioner, og tilsynsrådets udtalelse kan derfor af denne grund ikke  

 ankes til Indenrigsministeriet efter bestemmelsen i § 61, stk. 7, i lov om  

 kommunernes styrelse.
 § 22 i lov om ferie, jf. lovbekendtgørelse nr. 167  

 af 24 februar 1997 med senere ændringer, har følgende  

 ordlyd:
 "§ 22. Feriegodtgørelse, løn  

 under ferie eller ferietillæg, der er forældet efter § 21, og  

 feriegodtgørelse, der ikke er hævet af lønmodtageren  

 inden udløbet af det ferieår, inden for hvilket  ferien skulle  

 have været holdt, tilfalder statskassen og Arbejdsmarkedets  

 Feriefond.
 Stk. 2. Arbejdsministeren fastsætter inden 1.  

 maj 1997 og derefter hvert tredje år inden 1. maj, hvor stor en del af  

 de i stk. 1 nævnte beløb der tilfalder henholdsvis statskassen  

 og arbejdsmarkedets Feriefond.
 Stk. 3. Direktøren for Arbejdstilsynet kan  

 for områder, for hvilke der efter § 3 er godkendt regulativ eller  

 overenskomst, tillade, at den andel af den uhævede  

 feriegodtgørelse,  jf. stk. 1, der ikke tilfalder statskassen,  

 anvendes til andet ferieformål.
 Stk. 4. Direktøren kan endvidere under  

 særlige omstændigheder tillade, at beløb, der er omfattet  

 af stk. 1, udbetales til lønmodtageren efter ferieårets  

 udløb.
Stk. 5. Arbejdsministeren fastsætter regler  

 om indbetaling af statskassens andel af de i stk. 1 nævnte beløb  

 og om udbetaling af statskassens andel af udbetalinger efter stk.  

 4." Bestemmelsen indebærer, at uhævet  

 feriegodtgørelse kan anvendes til andet ferieformål, herunder  

 til at etablere feriefonde.
 I en "Vejledning om Feriefonde", der i juli 1997  

 er udsendt af Direktoratet for Arbejdstilsynet, er anført bl.a.  

 følgende:
 "Ved etablering af en feriefond kan uhævet  

 feriegodtgørelse anvendes til følgende formål:
Spørgsmålet om, hvorvidt en kommune lovligt  

 kan yde støtte til en kommunal feriefond, er ikke reguleret i  

 ferieloven.
Spørgsmålet skal derfor afgøres efter  

 almindelige kommunalretlige grundsætninger om kommuners  

 opgavevaretagelse.
Det er   som anført i indenrigsministerens ovenfor  

 citerede besvarelse af 23. december 1996   i de kommunale tilsynsmyndigheders  

 praksis antaget, at en kommunalbestyrelse efter de nævnte  

 kommunalretlige grundsætninger lovligt kan træffe beslutning om  

 at stille almindelige personalegoder til rådighed for ansatte, som  

 f.eks. avis- og telefonhold, feriehuse, motionscentre mv.
Det er dog en  

 forudsætning, at der er tale om en ordning, der er begrundet i  

 varetagelsen af kommunens interesser som arbejdsgiver.
Det er endvidere en  

 forudsætning, at ydelserne tildeles efter generelle saglige kriterier,  

 idet kommuner ikke uden lovhjemmel kan yde tilskud til enkeltpersoner, som er  

 begrundet i varetagelsen af de pågældendes individuelle  

 interesser.
Det er endvidere antaget i den kommunalretlige litteratur  

 og i de kommunale tilsynsmyndigheders praksis, at en kommune efter de  

 ovennævnte kommunalretlige grundsætninger lovligt kan yde  

 støtte til fonde, der varetager kommunale opgaver.
Det er dog en  

 forudsætning for ydelse af sådan støtte, at samtlige de  

 aktiviteter, som fonden varetager, lovligt ville kunne varetages af kommunen  

 selv, eller   hvis fonden også varetager ikke-kommunale opgaver   at  

 kommunen inden ydelsen af støtten sikrer sig, at støtten alene  

 anvendes til aktiviteter, som kommunen lovligt selv ville kunne varetage.
 Kommunen skal endvidere føre et vist tilsyn med  

 fondens anvendelse af den kommunale støtte, herunder om anvendelsen er  

 i overensstemmelse med kommunalbestyrelsens beslutninger.
Der kan herom henvises til bl.a.
Erik Harder, Dansk  

 Kommunalforvaltning II, Opgaver, 1987, side 65 ff. og 101 ff., og Hans  

 Gammeltoft Hansen m.fl., Forvaltningsret, 1994, s. 472ff. og 485ff.
 Der kan ikke af de ovennævnte kommunalretlige  

 grundsætninger udledes nogen præcis angivelse af, hvilke  

 nærmere vilkår om tilsyn og kontrol der skal knyttes til en  

 kommunalbestyrelses (tilsagn om) støtte til en fond.
Det ovenfor anførte indebærer, at en kommune  

 lovligt kan yde tilskud, herunder rente- og afdragsfrie lån, til en  

 feriefond, der har til formål at erhverve, drive og vedligeholde  

 feriefaciliteter for kommunens eget personale, idet det er en  

 forudsætning, at ordningen tilrettelægges således, at  

 fondens ydelser tildeles efter generelle, saglige kriterier.
Det er endvidere  

 en forudsætning, at støttens størrelse og varighed ikke  

 går ud over, hvad kommunens varetagelse af dens interesser som  

 arbejdsgiver kan begrunde.
Der kan efter Indenrigsministeriets opfattelse ikke af de  

 ovennævnte kommunalretlige grundsætninger udledes noget  

 præcist om den begrænsning i en kommunes adgang til at yde  

 støtte til en feriefond af den omhandlede karakter, som følger  

 af den sidstnævnte forudsætning.
Den nærmere  

 fastlæggelse heraf må antages at bero på, dels hvad der for  

 så vidt angår feriefonde er almindeligt på arbejdsmarkedet  

 som helhed, dels på en vurdering af den enkelte kommunes  

 arbejdsgivermæssige interesse i at støtte den  

 pågældende feriefonds aktiviteter.
I afgørelsen af det  

 sidstnævnte spørgsmål må det efter ministeriets  

 opfattelse tilkomme kommunalbestyrelsen at foretage et skøn inden for  

 vide rammer.
Det kan ikke antages, at ydelse af en flerårig,  

 løbende støtte i sig selv ligger uden for rammerne for den  

 skønsudøvelse, som tilkommer kommunalbestyrelsen i  

 sådanne tilfælde.
For så vidt angår kommuners pligt til at  

 føre tilsyn med fonde, der modtager kommunal støtte,  

 bemærkes, at en fond er kendetegnet ved, at der er tale om en formue,  

 der er uigenkaldeligt udskilt fra stifterens formue, således at fondens  

 formue ikke   retligt eller faktisk   må kunne tilbagsføres til  

 stifteren, ligesom ingen- fysisk eller juridisk   tredjemand uden for fonden  

 kan have ejendomsret til fondens formue.
En fond er således et  

 selvstændigt og uafhængigt retssubjekt, og det følger  

 heraf, at en fond skal ledes af en bestyrelse, der er uafhængig af  

 stifteren.
Dette udelukker imidlertid ikke, at der i en fonds vedtægt  

 kan træffes bestemmelse om, at stifterens samtykke kræves ved  

 visse beslutninger, f.eks. vedtægtsændringer eller salg af de  

 midler, der af stifteren er givet til fonden.
Der kan henvises til Lennart  

 Lynge Andersen, Fonde og foreninger I, fondslovene med kommentarer, 1996,  

 side 51 ff.
I den foreliggende sag finder Indenrigsministeriet at  

 kunne lægge til grund, at Tinglev Kommunes økonomiudvalgs  

 beslutning om at yde rente- og afdragsfrie lån til feriefonden har  

 været begrundet i et ønske om at varetage kommunens mere almene  

 interesser som arbejdsgiver i at tilvejebringe almindelige personalegoder for  

 kommunens ansatte i form af feriehuse eller lignende feriefaciliteter.  

 Endvidere varetager Tinglev Kommunes Feriefond alene sådanne  

 formål, som almindeligvis varetages af andre feriefonde, der på  

 baggrund af tilladelse fra Direktoratet for Arbejdstilsynet modtager  

 uhævet feriegodtgørelse i henhold til ferieloven.
Der er  

 endvidere fastsat regler om adgang til ophold i feriehuset, hvorved kommunen  

 har sikret sig, at adgangen tildeles efter generelle, saglige kriterier, og  

 Tinglev Kommunes støtte til feriefonden har således ikke  

 indebåret varetagelse af helt individuelle interesser.
 Det er på den baggrund Indenrigsministeriets  

 opfattelse, at Tinglev Kommune lovligt har kunnet yde den i sagen omhandlede  

 økonomiske støtte til kommunens feriefond.
Indenrigsministeriet har ikke herved udtalt sig om,  

 hvorvidt   og i givet fald i hvilket omfang   Tinglev Kommune lovligt  

 på det ovenfor anførte retsgrundlag fortsat vil kunne yde  

 støtte til feriefonden.
Det bemærkes i den forbindelse, at den  

 kommunale støttes størrelse og varighed som ovenfor nævnt  

 ikke må gå ud over, hvad kommunens varetagelse af dens interesse  

 som arbejdsgiver kan begrunde.
 For så vidt angår spørgsmålet om  

 Tinglev Byråds tilsyn med feriefonden, herunder om byrådet i  

 tilstrækkeligt omfang har sikret, at den kommunale støtte til  

 feriefonden alene anvendes til formål, som kommunen lovligt kan  

 støtte, bemærkes, at Tinglev Kommune i brev af 29. oktober 1997  

 til Direktoratet for Arbejdstilsynet har oplyst, at bestemmelsen i fondens  

 vedtægter om økonomiudvalgets adgang til i tilfælde af  

 fondens nedlæggelse af træffe beslutning om anvendelse af et  

 eventuelt restbeløb er indsat som sikkerhed for kommunens lån.  

 Kommunen har desuden oplyst, at kommunaldirektøren, der er født  

 formand for fondsbestyrelsen, skal fungere som byrådets garant i  

 bestyrelsen.
 På denne baggrund finder Indenrigsministeriet ikke  

 at have grundlag for at foretage sig videre angående  

 spørgsmålet om, hvorvidt kommunen har ført et  

 tilstrækkeligt tilsyn med fondens virksomhed, idet det bemærkes,  

 at Indenrigsministeriet har forstået sagens oplysninger således,  

 at fondens vedtægter i anledning af Arbejdstilsynets ny  

 standardvedtægt forventes ændret, herunder bestemmelsen om  

 økonomiudvalgets adgang til at disponere over et eventuelt  

 restbeløb.
 Indenrigsministeriet kan i den sammenhæng vejledende  

 udtale, at Tinglev Byråds fortsatte tilsyn med feriefonden vil kunne  

 sikres ved, at der   med Direktoratet for Arbejdstilsynets godkendelse  

 indsættes bestemmelse i fondens vedtægter om, at byrådets  

 samtykke kræves ved visse beslutninger, som f.eks. beslutninger om  

 ændring af vedtægten, om opløsning af fonden og om  

 anvendelse af et eventuelt restbeløb ved opløsning af fonden,  

 jf. det ovenfor anførte.
Indenrigsministeriet har endelig forstået sagens  

 oplysninger således, at Tinglev Kommunes økonomiudvalg alene har  

 truffet beslutning om indtil videre at yde tilskud, og at kommunen ikke har  

 forpligtet sig over for feriefonden til løbende at yde de omhandlede  

 rente- og afdragsfrie lån til fonden.
Det har derfor ikke været  

 nødvendigt at indhente tilsynsrådets samtykke efter  

 bekendtgørelse om kommunernes låntagning og meddelelse af  

 garantier m.v.
 Indenrigsministeriet har samtidig hermed gjort  

 tilsynsrådet bekendt med det ovenfor anførte.
 Indenrigsministeriet foretager sig herefter ikke videre i  

 sagen.
 Tilsynsrådet for Sønderjyllands Amt og  

 Direktoratet for Arbejdstilsynet har fået kopi at dette brev.
