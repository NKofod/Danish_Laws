Nr LSF 3 Forslag til Lov om ændring af lov om forsikring mod følger af arbejdsskade  

 og lov om forsikringsvirksomhed (Indførelse af en ny struktur på  

 arbejdsskadeområdet, oprettelse af Arbejdsmarkedets Erhvervssygdomssikring og  

 ophævelse af forsikringstekniske særregler om arbejdsskadeforsikring m.v.) Fremsat af socialministeren (Karen Jespersen) den 26. marts 1998 Vedtaget ved tredjebehandling den 5. maj 1998 Lov nr. 278 af 13/05/1998 § 1 I lov om forsikring mod følger af arbejdsskade, jf. lovbekendtgørelse nr.  

 789 af 28. august 1996, som ændret ved § 35 i lov nr. 980 af 17. december  

 1997, foretages følgende ændringer:
 1. Lovens titel affattes således:
 »Lov om sikring mod følger af arbejdsskade«.
 2. I overskriften til §§ 1-4 ændres  

 »forsikringsberettigede« til: »sikrede«.
 3. I § 1, stk. 1, ændres to steder »forsikret«  

 til: »sikret«, og »Forsikret« ændres til:  

 »Sikret«.
 4. I § 1, stk. 3, § 7, stk. 2, § 14, § 30, stk. 4, § 41, stk.  

 5, og  § 63, stk. 2 og 3, ændres »forsikret« til:  

 »sikret«.
 5. I § 2 ændres »Forsikringen« til:  

 »Sikringen«.
 6. I overskriften til §§ 5-8 ændres  

 »forsikringspligtige« til: »sikringspligtige«.
 7. § 5 affattes således:
 » § 5. Enhver arbejdsgiver, som i sin tjeneste beskæftiger  

 personer som nævnt i § 1, har sikringspligt efter loven for disse personer,  

 jf. dog stk. 2, 3, 5 og 6.
Stk. 2. Reder for et skib, som er indført eller skal indføres i  

 Det Danske Skibsregister eller Dansk Internationalt Skibsregister, har  

 sikringspligt for enhver person omfattet af § 1, der er antaget til efter  

 skibsførerens anvisninger at udføre arbejde om bord på skibet, uanset om den  

 pågældende er ansat eller aflønnet af andre end rederen, og uanset om  

 arbejdet vedrører andet end skibets drift.
Sikringspligten omfatter også  

 personer, der helt eller delvis ejer skibet, og som udfører arbejde på dette,  

 medmindre skibet udelukkende anvendes til lystsejlads.
 Stk. 3. Enhver, for hvem sædvanlig mindst 3/5 af årsindtægten  

 stammer fra personligt arbejde ved fiskeri, skal, i det omfang erhvervet  

 drives for egen regning, sikre sin egen person.
 Stk. 4. Arbejdsgiveren som nævnt i stk. 1-3 opfylder sin  

 sikringspligt ved at tegne forsikring mod følgerne af ulykkestilfælde og  

 skadelige påvirkninger, jf. § 45, og tilslutte sig Arbejdsmarkedets  

 Erhvervssygdomssikring mod følgerne af pludselige løfteskader og  

 erhvervssygdomme, jf. § 50.
 Stk. 5. Staten og kommunerne har ikke pligt til at tegne  

 forsikring for følger af ulykkestilfælde og skadelige påvirkninger, jf. § 45.  

 Det samme gælder civillisten.
Stk. 6. Sikringspligten omfatter ikke medhjælp under arbejde i  

 privat husholdning eller under udførelse af privat tjeneste, hvis den samlede  

 beskæftigelse herved ikke overstiger 400 timer i et kalenderår.
Udgifter ved  

 ulykkestilfælde eller skadelige påvirkninger, der overgår sådan medhjælp,  

 betales forskudsvis af Arbejdsskadestyrelsen og fordeles for hvert kalenderår  

 på alle forsikringsselskaber, som tegner arbejdsskadeforsikringer.  

 Arbejdsskadestyrelsen fastsætter i samarbejde med Finanstilsynet nærmere  

 regler for denne fordeling.
Udgifter ved pludselige løfteskader eller  

 erhvervssygdomme, der overgår sådan medhjælp, betales af Arbejdsmarkedets  

 Erhvervssygdomssikring.
Arbejdsskadestyrelsen træffer afgørelse om  

 branchetilhørsforhold under hensyn til arten af påvirkningerne, intensiteten  

 og den tidsmæssige udstrækning heraf.
Arbejdsmarkedets Erhvervssygdomssikring  

 henfører herefter udgifterne til en branche.« 8. § 6 affattes således:
» § 6. Ved ulykkestilfælde og skadelige påvirkninger betales  

 udgifterne af den sikringspligtige arbejdsgivers forsikringsselskab.
Ved  

 pludselige løfteskader og erhvervssygdomme betales udgifterne af  

 Arbejdsmarkedets Erhvervssygdomssikring, jf. § 57 A.
Arbejdsskadestyrelsen  

 træffer afgørelse om branchetilhørsforhold under hensyn til arten af  

 påvirkningerne, intensiteten og den tidsmæssige udstrækning heraf.  

 Arbejdsmarkedets Erhvervssygdomssikring henfører udgifterne til en branche.
 Stk. 2. Sikringspligtig arbejdsgiver for en skadelidt er den  

 arbejdsgiver, i hvis virksomhed eller tjeneste arbejdsskaden er indtrådt, jf.  

 dog stk. 3 og 4 samt § 5, stk. 2 og 6.
Stk. 3. Sikringspligtig arbejdsgiver for en skadelidt, der har  

 pådraget sig en pludselig løfteskade, er arbejdsgiveren i den virksomhed,  

 hvor den pludselige løfteskade opstår.
Det gælder dog ikke, hvis det  

 godtgøres, at den pludselige løfteskade skyldes arbejde i en anden  

 virksomhed.
Stk. 4. Sikringspligtig arbejdsgiver for en skadelidt, der har  

 pådraget sig en erhvervssygdom, er arbejdsgiveren i den virksomhed, i hvilken  

 den skadelidte senest før sygdommens påvisning har været udsat for skadelige  

 påvirkninger, der antages at have medført den pågældende sygdom.
Det gælder  

 dog ikke, hvis det godtgøres, at sygdommen skyldes arbejde i en anden  

 virksomhed.
Stk. 5. Kan en sikringspligtig arbejdsgiver efter stk. 3 og 4 ikke  

 med rimelig sandsynlighed udpeges, eller er virksomheden ophørt, henfører  

 Arbejdsskadestyrelsen skaden til en branche.
Arbejdsskadestyrelsens afgørelse  

 om branchetilhørsforhold træffes efter en konkret vurdering af, i hvilken  

 branche skadelidte især har været udsat for de påvirkninger, der antages at  

 have medført den pludselige løfteskade eller den pågældende sygdom.
Ved  

 vurderingen indgår arten af påvirkningerne, intensiteten og den tidsmæssige  

 udstrækning heraf.« 9. I § 7, stk. 1, og to steder i § 7, stk. 2, ændres  

 »forsikringspligtig« til: »sikringspligtig«.
 10. I § 7, stk. 2, og § 16, stk. 3, ændres  

 »forsikringspligt« til: »sikringspligt«.
 11. § 8 ophæves.
 12. I § 9 a, stk. 4, ændres »forsikringsmæssig«  

 til: »sikringsmæssig«.
 13. I § 12, stk. 1, ændres »Forsikringsdækningen«  

 til: »Sikringsdækningen«.
 14. I § 14, § 16, stk. 4, § 41, stk. 5, og § 63, stk.  

 3, ændres »§ 8« til: »§ 5, stk. 3«.
 15. I § 16, stk. 1, ændres »forsikringspligtige«  

 til: »sikringspligtige«.
 16. § 16, stk. 2, affattes således:
»Stk. 2. Anmeldelsespligten efter stk. 1 omfatter  

 ulykkestilfælde, skadelige påvirkninger og pludselige løfteskader.« 17. I § 16, stk. 3, ændres »§ 5, stk. 3« til:  

 »§ 5, stk. 6«.
 18. I § 16, stk. 4, ændres »tegnet forsikring for sig  

 selv« til: »sikret sin egen person«.
 19. § 17 affattes således:
 » § 17. Arbejdsgiveren anmelder sager omfattet af § 16, stk.  

 2, til det forsikringsselskab, hvor arbejdsgiveren har tegnet forsikring, jf.  

 § 45.
Stk. 2 . Arbejdsgiveren anmelder arbejdsskader til  

 Arbejdsskadestyrelsen, når 1) arbejdsgiveren har undladt at opfylde sin sikringspligt, jf. § 5, stk.  

 4, eller 2) arbejdsgiveren ikke har sikringspligt, jf. § 5, stk. 5 og 6.
Stk. 3 . Skadetilfælde omfattet af § 3, nr. 4, anmeldes til  

 Arbejdsskadestyrelsen.« 20. I § 19, stk. 1, indsættes efter  

 »forsikringsselskaber«: », Arbejdsmarkedets  

 Erhvervssygdomssikring«.
 21. § 19, stk. 2, affattes således:
»Stk. 2. Chefen for Arbejdsskadestyrelsen fastsætter regler  

 for, hvilke oplysninger anmeldelsen skal indeholde, og hvorledes anmeldelse  

 skal ske.
Det skal af bestemmelserne fremgå, hvilke anmeldelser  

 forsikringsselskabet og Arbejdsmarkedets Erhvervssygdomssikring skal sende  

 til Arbejdsskadestyrelsen, hvilke anmeldelser Arbejdsmarkedets  

 Erhvervssygdomssikring skal sende til forsikringsselskabet, og hvilke  

 anmeldelser forsikringsselskabet skal sende til Arbejdsmarkedets  

 Erhvervssygdomssikring.« 22. I § 19, stk. 4, indsættes efter  

 »Forsikringsselskabet«: »og Arbejdsmarkedets  

 Erhvervssygdomssikring«.
 23. § 22, stk. 2, affattes således:
»Stk. 2. Skadelidte har ret til at få betalt rejseudgifter  

 ved lægebehandling m.v., jf. stk. 1, når lægebehandlingen m.v. sker efter  

 Arbejdsskadestyrelsens anmodning.
Skadelidte har endvidere ret til at få  

 erstatning for dokumenteret tabt arbejdsfortjeneste ved behandling m.v., jf.  

 stk. 1, 2. og 3. pkt., hvis fraværet er af mindst 2 timers varighed.
Som  

 grundlag for beregningen kan højst anvendes den timefortjeneste, der svarer  

 til den i § 41, stk. 3, nævnte årsløn.
I sager om ulykkestilfælde og  

 skadelige påvirkninger betales udgifterne af forsikringsselskabet.
I sager om  

 pludselige løfteskader og erhvervssygdomme betales udgifterne af  

 Arbejdsmarkedets Erhvervssygdomssikring.« 24. § 22, stk. 4, affattes således:
»Stk. 4. Betingelsen om, at der skal foreligge en anmodning  

 fra Arbejdsskadestyrelsen eller Den Sociale Ankestyrelse, for at  

 forsikringsselskabet eller Arbejdsmarkedets Erhvervssygdomssikring betaler  

 udgifterne efter stk. 2 og 3, kan fraviges i de tilfælde, hvor  

 Arbejdsskadestyrelsen eller Den Sociale Ankestyrelse finder oplysningerne  

 nødvendige.
I sager om ulykkestilfælde, skadelige påvirkninger og pludselige  

 løfteskader skal forsikringsselskabet og Arbejdsmarkedets  

 Erhvervssygdomssikring alene betale udgifter, der er opstået eller afholdt  

 efter skadens indtræden eller opståen.
I sager om erhvervssygdomme skal  

 Arbejdsmarkedets Erhvervssygdomssikring alene betale udgifter, der er opstået  

 eller afholdt efter, at skaden er anmeldt, jf. § 11, stk. 2.«.
 25. I § 34, stk. 2, indsættes to steder efter  

 »forsikringsselskabet«: », Arbejdsmarkedets  

 Erhvervssygdomssikring«.
26. I § 37, stk. 1 og 2, og i § 40, stk. 1,  

 ændres »lov om social bistand« til: »lov om aktiv  

 socialpolitik.« 27 . I § 39, stk. 3, 2. pkt., § 40, stk. 1, 1. pkt., og  

§ 44, stk. 3, indsættes efter »forsikringsselskabet«:  

 »eller Arbejdsmarkedets Erhvervssygdomssikring«.
 28 . I § 40, stk. 2, indsættes to steder efter  

 »arbejdsskadeforsikringsselskabet«: »eller Arbejdsmarkedets  

 Erhvervssygdomssikring«.
 29. Kapitel 8 affattes således:
»Kapitel 8 Arbejdsgivernes sikringspligt Tegning af forsikring § 45. Sikringspligtige arbejdsgivere, jf. § 5, skal overføre deres  

 risiko for ulykkestilfælde og skadelige påvirkninger til et  

 forsikringsselskab, der tegner arbejdsulykkesforsikring efter denne lov.
§ 46. En arbejdsgiver, der har undladt at tegne pligtig forsikring  

 efter loven eller at holde sådan forsikring i kraft, skal betale et beløb  

 svarende til den præmie, der skulle have været betalt til et  

 forsikringsselskab.
Arbejdsskadestyrelsen træffer afgørelse om beløbets  

 størrelse.
Beløbet skal betales til Arbejdsskadestyrelsen og godskrives alle  

 forsikringsselskaber, som tegner arbejdsulykkesforsikring, efter regler  

 fastsat af Arbejdsskadestyrelsen i samarbejde med Finanstilsynet.
 Stk. 2. Beløb svarende til ubetalte præmier, jf. stk. 1, kan med  

 tillæg af omkostninger inddrives af Kongeriget Danmarks Hypotekbank og  

 Finansforvaltning (Hypotekbanken). Skyldige beløb kan inddrives ved  

 udpantning, og Hypotekbanken kan inddrive skyldige beløb ved indeholdelse i  

 løn m.v. hos den pågældende efter reglerne om inddrivelse af personlige  

 skatter i kildeskatteloven.
Stk. 3. Socialministeren kan fastsætte nærmere regler om  

 fremgangsmåden i forbindelse med lønindeholdelsen, herunder om straf af bøde  

 for overtrædelse af reglerne.
Bestemmelsen i § 67, stk. 4, finder tilsvarende  

 anvendelse.
 Stk. 4. Hypotekbanken kan indhente de oplysninger hos  

 skattemyndigheder og andre offentlige myndigheder om den pågældende, som er  

 nødvendige for at varetage inddrivelsen af skyldige beløb efter stk. 1,  

 herunder oplysninger om indkomst- og formueforhold.
 § 47. Foreligger der et ulykkestilfælde eller en skadelig  

 påvirkning, og har arbejdsgiveren undladt at opfylde sin sikringspligt ved at  

 tegne forsikring, betaler Arbejdsskadestyrelsen forskudsvis de udgifter, der  

 er nævnt i § 19, stk. 3 og 4, § 22, § 25 og § 53 A.
 Stk. 2. Arbejdsgiveren skal refundere Arbejdsskadestyrelsen de  

 udbetalte beløb, jf. stk. 1, medmindre styrelsen skønner, at der har  

 foreligget sådanne undskyldende omstændigheder for arbejdsgiveren, at den  

 pågældende helt eller delvis bør fritages for betaling.
 Stk. 3. Arbejdsskadestyrelsen kan, i det omfang det skønnes  

 rimeligt, eftergive arbejdsgiveren beløbet.
 Stk. 4. De beløb, som Arbejdsskadestyrelsen har udbetalt efter  

 stk. 1, fordeles efter reglerne i § 5, stk. 6, 2. og 3. pkt., med fradrag af  

 eventuelt refunderet beløb efter stk. 2 på alle forsikringsselskaber, som  

 tegner arbejdsulykkesforsikring.
 Stk. 5. Er den virksomhed, hvor ulykkestilfældet eller den  

 skadelige påvirkning er indtruffet, ophørt, og er det ikke muligt at udpege  

 et forsikringsselskab, finder reglerne i stk. 1 og 4 tilsvarende anvendelse.
 Stk. 6. Reglerne i § 46, stk. 2 - 4, finder tilsvarende anvendelse  

 for refusionskrav efter stk. 2 og renter heraf efter § 53 B.
 § 48. Når et forsikringsselskab har overtaget en sikringspligtig  

 arbejdsgivers risiko, jf. § 45, hæfter selskabet, selv om det ved  

 forsikringsaftalen er gået ud fra urigtige forudsætninger om  

 forsikringsansvarets art og omfang.
§ 49. Tages en bestand af arbejdsulykkesforsikringer under  

 administration efter § 251, stk. 2, i lov om forsikringsvirksomhed i  

 Arbejdsskadestyrelsen, skal alle skader, der anmeldes til  

 forsikringsselskabet efter datoen for forsikringsselskabets ophør, sendes til  

 Arbejdsskadestyrelsen.
Samtidig overdrages til Arbejdsskadestyrelsen de  

 kapitaler, som selskabet har reserveret i henhold til lov om  

 forsikringsvirksomhed, og som vedrører selskabets bestand af forsikringer  

 efter loven på ophørstidspunktet.
Stk. 2. De udgifter, der følger af forsikringsbestandens  

 administration, betales forskudsvis af Arbejdsskadestyrelsen og fordeles  

 efter reglerne i § 5, stk. 6, 2. og 3. pkt., for hvert kalenderår på alle  

 forsikringsselskaber, som tegner arbejdsulykkesforsikring.
De overdragne  

 kapitaler fordeles efter samme regler.
Tilslutning til Arbejdsmarkedets Erhvervssygdomssikring § 50. Sikringspligtige arbejdsgivere, jf. § 5, skal betale bidrag  

 til Arbejdsmarkedets Erhvervssygdomssikring, jf. § 57 A.
 Stk. 2. Når Arbejdsmarkedets Erhvervssygdomssikring har overtaget  

 en sikringspligtig arbejdsgivers risiko, hæfter Arbejdsmarkedets  

 Erhvervssygdomssikring, selv om den ved fastsættelsen af arbejdsgiverens  

 bidrag er gået ud fra urigtige forudsætninger om risikoens art og omfang.
Stk. 3. Arbejdsgiveren, forsikringsselskabet og offentlige  

 myndigheder skal efter anmodning give Arbejdsmarkedets Erhvervssygdomssikring  

 oplysninger af betydning for fastsættelse af bidrag efter loven.
Pligten til  

 at udlevere oplysninger til Arbejdsmarkedets Erhvervssygdomssikring gælder  

 ikke, i det omfang der efter anden lovgivning er fastsat en særlig  

 tavshedspligt.
 Stk. 4. Til brug ved bidragsopkrævning og behandling af  

 anmeldelser af erhvervssygdomme og pludselige løfteskader har  

 Arbejdsmarkedets Erhvervssygdomssikring elektronisk adgang til  

 stamoplysninger i Arbejdsmarkedets Tillægspensions arbejdsgiver- og  

 personregistre, til oplysninger om arbejdsgivernes indbetalte ATP-bidrag i  

 Arbejdsmarkedets Tillægspensions opkrævningsregister samt til  

 arbejdsgiverrelationer og indbetalte ATP-bidrag på personniveau i  

 Arbejdsmarkedets Tillægspensions lønmodtagerregister.
§ 51. Bestyrelsen for Arbejdsmarkedets Erhvervssygdomssikring  

 fastsætter de nærmere regler om betaling af bidrag, herunder om frist for  

 betalingen.
Det kan ved disse regler bestemmes, at Arbejdsmarkedets  

 Erhvervssygdomssikring opkræver et ekspeditionsgebyr ved påkrav på grund af  

 manglende betaling og kan give henstand med betaling samt eftergive bidrag,  

 renter og ekspeditionsgebyr.
 Stk. 2. Sker betaling af bidrag ikke rettidigt, skal  

 arbejdsgiveren fra forfaldsdagen betale renter af bidraget med den rentesats,  

 der til enhver tid er fastsat i medfør af § 5 i lov om renter ved forsinket  

 betaling m.v.
 Stk. 3. Arbejdsmarkedets Erhvervssygdomssikring har udpantningsret  

 for bidrag, renter og ekspeditionsgebyr.
 Stk. 4. Krav, der tilkommer Arbejdsmarkedets  

 Erhvervssygdomssikring i medfør af dette kapitel, forældes efter reglerne i  

 lov nr. 274 af 22. december 1908 om forældelse af visse fordringer.
 Stk. 5. Arbejdsmarkedets Erhvervssygdomssikring kan indhente de  

 oplysninger hos skattemyndigheder og andre offentlige myndigheder om den  

 pågældende arbejdsgiver, som er nødvendige for at varetage inddrivelsen af  

 skyldige bidrag, renter og ekspeditionsgebyr, herunder oplysninger om  

 indkomst- og formueforhold.
 § 52 . Foreligger der en pludselig løfteskade eller en  

 erhvervssygdom, og har arbejdsgiveren ikke betalt bidrag, betaler  

 Arbejdsmarkedets Erhvervssygdomssikring forskudsvis de udgifter, der er nævnt  

 i § 19, stk. 3 og 4, § 22, § 25 og § 53 A.
 Stk. 2. Arbejdsgiveren skal refundere Arbejdsmarkedets  

 Erhvervssygdomssikring de udbetalte beløb, jf. stk. 1, medmindre  

 Arbejdsskadestyrelsen finder, at der har foreligget sådanne undskyldende  

 omstændigheder for arbejdsgiveren, at den pågældende helt eller delvis bør  

 fritages for betaling.
 Stk. 3. Arbejdsskadestyrelsen kan, i det omfang det skønnes  

 rimeligt, eftergive arbejdsgiveren beløbet.
 Stk. 4. De beløb, som Arbejdsmarkedets Erhvervssygdomssikring har  

 udbetalt efter stk. 1, fordeles med fradrag af eventuelt refunderet beløb  

 efter stk. 2 efter reglerne i § 5, stk. 6, 4.-6. pkt.
 Stk. 5. Arbejdsmarkedets Erhvervssygdomssikring kan hos  

 arbejdsgiveren opkræve et beløb svarende til det bidrag, der efter den 1.  

 januar 1999 skulle have været indbetalt til ordningen.
 Stk. 6. Arbejdsmarkedets Erhvervssygdomssikring har udpantningsret  

 for refusionskrav efter stk. 2, renter heraf efter § 53 B samt for  

 refusionskrav efter stk. 5 og renter heraf efter § 51, stk. 2. Reglen i § 51,  

 stk. 5, finder tilsvarende anvendelse.
Fastsættelse af det samlede bidrag til Arbejdsmarkedets  

 Erhvervssygdomssikring § 53. De sikringspligtige arbejdsgivere dækker udgifterne  

 forbundet med lovens sikring mod følger af erhvervssygdomme og pludselige  

 løfteskader gennem indbetaling af bidrag til Arbejdsmarkedets  

 Erhvervssygdomssikring.
 Stk. 2. Bestyrelsen for Arbejdsmarkedets Erhvervssygdomssikring  

 fastsætter størrelsen af bidragene ud fra arbejdsgiverens tilhørsforhold til  

 en branche, arbejdsgiverens beregnede antal fuldtidsansatte og de forventede  

 udgifter vedrørende den pågældende arbejdsgiver.
 Stk. 3. Bestyrelsen for Arbejdsmarkedets Erhvervssygdomssikring er  

 forpligtet til at fastsætte bidragene således, at der, ud over hvad der er  

 nødvendigt til dækning af de sikringsmæssige risici efter loven, kun  

 opkræves, hvad der er nødvendigt til en forsvarlig administration.  

 Finanstilsynet kan fastsætte nærmere regler for denne beregning.
 Stk. 4. Arbejdsmarkedets Erhvervssygdomssikring opkræver endelig  

 som en del af bidraget afgifter m.v., i det omfang dette er fastsat i denne  

 lov eller i anden lovgivning.
Fælles bestemmelser om betaling for administration, forrentning og  

 udpantning § 53 A.
Forsikringsselskaber, der tegner forsikring mod følgerne  

 af ulykkestilfælde og skadelige påvirkninger, Arbejdsmarkedets  

 Erhvervssygdomssikring, kommuner, der ikke har tegnet forsikring, jf. § 5,  

 stk. 5, og institutioner, der er omfattet af statens adgang til  

 selvforsikring, jf. § 5, stk. 5, skal betale for Arbejdsskadestyrelsens og  

 Den Sociale Ankestyrelses administration af de forhold, der er omfattet af  

 loven, og som vedrører de pågældende.
Socialministeren fastsætter regler for  

 betalingen og opkrævningen heraf.
Stk. 2. Betaling for forhold, der er omfattet af loven, og som  

 vedrører institutioner, der er omfattet af statens adgang til selvforsikring,  

 jf. § 5, stk. 5, påhviler det enkelte ministerområde.
Vedkommende minister  

 kan fordele udgifterne på de enkelte institutioner.
 Stk. 3. Chefen for Arbejdsskadestyrelsen kan pålægge de  

 forsikringsselskaber m.v., der er nævnt i stk. 1, og Arbejdsmarkedets  

 Erhvervssygdomssikring at tilvejebringe statistiske oplysninger og lignende.
§ 53 B.
De beløb, der forskudsvis er udlagt af  

 Arbejdsskadestyrelsen efter § 5, stk. 6, og § 47, stk. 1 og 5, eller af  

 Arbejdsmarkedets Erhvervssygdomssikring efter § 52, forrentes med en årlig  

 rente, der svarer til gennemsnittet af den af Nationalbanken opgjorte dag til  

 dag-pengemarkedsrente.
De nærmere regler for beregning af renten fastsættes  

 af chefen for Arbejdsskadestyrelsen.
Stk. 2. Forsikringsselskaberne har udpantningsret for præmier,  

 påløbne renter og andre omkostninger i mangel af rettidig betaling af  

 præmie.« 30. § 55, stk. 1 og 2, ophæves, og i stedet  

 indsættes:
»Arbejdsskadestyrelsens afgørelser efter § 54 kan indbringes for Den  

 Sociale Ankestyrelse af 1) skadelidte eller dennes efterladte, 2) forsikringsselskabet i sager om ulykker og skadelige påvirkninger, 3) Arbejdsmarkedets Erhvervssygdomssikring i sager om pludselige  

 løfteskader og erhvervssygdomme og 4) arbejdsgiveren, for så vidt angår afgørelser om anerkendelse af  

 arbejdsskader, jf. § 23.
 Stk. 2. Arbejdsskadestyrelsens afgørelser om  

 branchetilhørsforhold, jf. § 5, stk. 6, og § 6, stk. 1 og 5, kan indbringes  

 for Den Sociale Ankestyrelse af Arbejdsmarkedets Erhvervssygdomssikring.
Stk. 3. Klage efter stk. 1 og 2 skal indgives inden 4 uger efter,  

 at klageren har modtaget afgørelsen.
For skadelidte eller efterladte, der på  

 afgørelsens tidspunkt opholder sig på Færøerne eller i det øvrige Europa uden  

 for Danmark, er fristen dog 6 uger.
Opholder skadelidte eller de efterladte  

 sig uden for Europa, er fristen 3 måneder.« Stk. 3-6 bliver herefter stk. 4-7.
 31. § 55, stk. 5, der bliver stk. 6, affattes således:
»Stk. 6. I det omfang arbejdsgiveren, forsikringsselskabet  

 eller Arbejdsmarkedets Erhvervssygdomssikring indbringer  

 Arbejdsskadestyrelsens afgørelse for Ankestyrelsen, har klagen opsættende  

 virkning.« 32. Efter § 55 indsættes:
» § 55 A.
Klager over afgørelser truffet af Arbejdsmarkedets  

 Erhvervssygdomssikring efter denne lov kan inden fire uger efter meddelelsen  

 af afgørelsen indbringes for et ankenævn.
Ankenævnet består af en formand,  

 der beskikkes af socialministeren og skal have bestået juridisk,  

 nationaløkonomisk eller anden dermed ligestillet eksamen, og følgende  

 udpegede medlemmer:
 1) Et medlem udpeget af Landsorganisationen i Danmark.
 2) Et medlem udpeget af Funktionærernes og Tjenestemændenes Fællesråd og  

 Akademikernes Centralorganisation i fællesskab.
 3) Et medlem udpeget af Dansk Arbejdsgiverforening.
 4) Et medlem udpeget af Kommunernes Landsforening, Amtsrådsforeningen i  

 Danmark, Københavns og Frederiksberg Kommuner samt Finansministeriet i  

 fællesskab.
 Stk. 2. Ankenævnet fastsætter selv sin forretningsorden.
Stk. 3. Ankenævnets udgifter betales af Arbejdsmarkedets  

 Erhvervssygdomssikring.
Klageren betaler 500 kr. for ankenævnets behandling.  

 Beløbet betales tilbage til klageren, hvis denne får helt eller delvis  

 medhold.
 33. § 56 affattes således:
 » § 56. Rådet for Dansk Forsikring og Pension har ankeadgang  

 som nævnt i § 55 i sager om ulykkestilfælde, som af Arbejdsskadestyrelsen  

 henføres under § 5, stk. 6, og § 47.
 34. I § 57 ændres »§ 47« til: »§ 46«,  

 og »§ 48, stk. 5« ændres til: »§ 47, stk. 6«.
 35. Efter § 57 indsættes:
»Kapitel 9 A Arbejdsmarkedets Erhvervssygdomssikring § 57 A.
Arbejdsmarkedets Erhvervssygdomssikring er en selvejende  

 institution.
Stk. 2. Arbejdsmarkedets Erhvervssygdomssikring har til opgave at 1) beregne og opkræve bidrag til at finansiere udgifter ved pludselige  

 løfteskader og erhvervssygdomme og 2) udbetale erstatning m.v. til skadelidte eller efterladte.
Stk. 3. Arbejdsmarkedets Erhvervssygdomssikring ledes af en  

 bestyrelse, der består af en formand og 20 andre medlemmer.
Heraf udpeges 1) 4 medlemmer af Dansk Arbejdsgiverforening, 2) 1 medlem af Sammenslutningen af Landbrugets Arbejdsgiverforeninger, 3) 1 medlem af finansministeren, 4) 2 medlemmer af Kommunernes Landsforening, Amtsrådsforeningen i Danmark,  

 Københavns og Frederiksberg Kommuner i fællesskab, 5) 1 medlem af Finanssektorens Arbejdsgiverforening, 6) 1 medlem af Ledernes Hovedorganisation, 7) 7 medlemmer af Landsorganisationen i Danmark, 8) 2 medlemmer af Funktionærernes og Tjenestemændenes Fællesråd og 9) 1 medlem af Akademikernes Centralorganisation.
 Udpegning af medlemmer sker efter reglerne i lov om ligestilling mellem  

 mænd og kvinder ved besættelse af visse bestyrelsesposter i den statslige  

 forvaltning.
Stk. 4 . Bestyrelsen udpeger selv sin formand, som ikke må have  

 tilknytning til en arbejdsgiver- eller arbejdstagerorganisation.
Formandens  

 stemme er udslagsgivende i tilfælde af stemmelighed.
Stk. 5. Bestyrelsens formand og øvrige medlemmer udpeges for 4 år  

 ad gangen.
Genvalg kan finde sted.
Ingen kan udpeges til bestyrelsen efter  

 det fyldte 67. år.
Et medlem af bestyrelsen kan ikke samtidig være medlem af  

 Erhvervssygdomsudvalget, jf. § 58.
 Stk. 6. Hvis de i stk. 3 nævnte udpegningsberettigede ikke afgiver  

 indstilling i overensstemmelse med reglerne for udpegning i stk. 3 og 5, kan  

 socialministeren beslutte, at bestyrelsen kan fungere uden de pågældende  

 medlemmer.
Stk. 7. Bestyrelsen er ansvarlig for Arbejdsmarkedets  

 Erhvervssygdomssikrings administration.
Bestyrelsen overlader  

 administrationen, jf. stk. 2, til Arbejdsmarkedets Tillægspension.
Aktuarmæssige forhold § 57 B.
Arbejdsmarkedets Erhvervssygdomssikring skal have ansat en  

 af Finanstilsynet godkendt ansvarshavende aktuar til udførelse af de  

 nødvendige beregningstekniske funktioner, herunder til fastsættelse af det  

 samlede bidragsniveau samt til undersøgelser.
 Stk. 2. Søger Arbejdsmarkedets Erhvervssygdomssikring  

 Finanstilsynets godkendelse af en ny ansvarshavende aktuar, skal anmodningen  

 herom være ledsaget af en angivelse af årsagen til skiftet.
 Stk. 3. Finanstilsynet kan fastsætte nærmere bestemmelser om de i  

 stk. 1 og 2 nævnte forhold.
§ 57 C.
Den ansvarshavende aktuar skal påse, at Arbejdsmarkedets  

 Erhvervssygdomssikring overholder sin sikringsplan, herunder at  

 hensættelserne er opgjort således, at de under hensyntagen til, hvad der med  

 rimelighed kan forudses, er tilstrækkelige.
Den ansvarshavende aktuar har ret  

 til af direktøren at forlange alle oplysninger, som er nødvendige for  

 udøvelsen af hvervet.
Stk. 2. Den ansvarshavende aktuar kan forlange, at bestyrelsen  

 indkaldes.
Den ansvarshavende aktuar har ret til at være til stede og udtale  

 sig ved bestyrelsens møder, medmindre bestyrelsen i den enkelte sag træffer  

 anden bestemmelse.
Den ansvarshavende aktuar, der ikke er enig i bestyrelsens  

 beslutning, har ret til at få sin mening indført i bestyrelsesprotokollen.
Stk. 3. Finanstilsynet kan kræve de oplysninger af den  

 ansvarshavende aktuar, som er nødvendige til bedømmelse af Arbejdsmarkedets  

 Erhvervssygdomssikrings økonomiske stilling.
Den ansvarshavende aktuar skal  

 omgående indberette til Finanstilsynet om enhver tilsidesættelse af de i stk.  

 1 nævnte forhold.
 Stk. 4. Den ansvarshavende aktuar skal årligt indsende en  

 beretning til Finanstilsynet, herunder en redegørelse for hensættelserne i  

 Arbejdsmarkedets Erhvervssygdomssikring.
 Stk. 5. Finanstilsynet kan fastsætte nærmere bestemmelser om de i  

 stk. 1-4 nævnte forhold.
Årsregnskab og revision § 57 D.
For hvert regnskabsår udarbejder bestyrelse og direktør i  

 overensstemmelse med lovgivningens og vedtægternes bestemmelser herom et  

 årsregnskab bestående af balance, resultatopgørelse, noter og femårsoversigt.  

 Der udarbejdes endvidere årsberetning.
Disse dele udgør en helhed.
Stk. 2. Årsregnskab og årsberetning samt et eventuelt  

 koncernregnskab underskrives af direktøren og bestyrelsen.
Mener direktøren  

 eller et bestyrelsesmedlem, at årsregnskabet eller årsberetningen ikke bør  

 godkendes, eller har vedkommende andre indvendinger mod disse eller mod et  

 eventuelt koncernregnskab, som vedkommende ønsker at gøre Socialministeriet  

 bekendt med, skal vedkommende gøre rede herfor i sin påtegning.
Stk. 3. Regnskabsåret følger kalenderåret.
Dette krav er tillige  

 gældende for eventuelle datterselskaber.
 Stk. 4. Senest 10 dage efter bestyrelsens godkendelse af  

 årsregnskabet, dog senest 6 måneder efter regnskabsårets udløb, indsendes det  

 reviderede og godkendte årsregnskab samt udskrift af revisionsprotokollen  

 vedrørende årsregnskabets revision til Socialministeriet og Finanstilsynet.
 Stk. 5. Opfylder årsregnskabet ikke lovgivningens forskrifter  

 eller vedtægterne for Arbejdsmarkedets Erhvervssygdomssikring, kan  

 Finanstilsynet kræve regnskabet ændret og forelagt til fornyet behandling hos  

 bestyrelsen.
 § 57 E. Årsregnskabet skal opstilles på en overskuelig måde og  

 skal give et retvisende billede af Arbejdsmarkedets Erhvervssygdomssikrings  

 aktiver og passiver, den økonomiske stilling og resultat.
 Stk. 2. Finanstilsynet fastsætter regler for udarbejdelsen af  

 årsregnskabet, herunder regler om opgørelse og værdiansættelse af  

 hensættelserne.
 Stk. 3. Finanstilsynet kan fastsætte regler for udarbejdelse af  

 koncernregnskab.
 Stk. 4. Finanstilsynet kan forlange årsregnskabsposterne samt  

 yderligere specifikationer hertil udfærdiget på særlige skemaer til brug for  

 bedømmelse af Arbejdsmarkedets Erhvervssygdomssikrings økonomiske stilling og  

 udarbejdelse af tilsynets årlige beretning.
 Stk. 5. Finanstilsynet kan forlange de skemaer, der er nævnt i  

 stk. 4, suppleret med redegørelser om enkeltforhold underskrevet af  

 Arbejdsmarkedets Erhvervssygdomssikrings direktør, bestyrelse eller  

 ansvarshavende aktuar.
 Stk. 6. De skemaer og redegørelser, der er nævnt i stk. 4 og 5,  

 indsendes efter regler fastsat af Finanstilsynet.
§ 57 F.
Arbejdsmarkedets Erhvervssygdomssikrings årsregnskab skal  

 revideres af mindst 2 revisorer, hvoraf mindst een revisor skal være  

 statsautoriseret.
Bestyrelsen udnævner revisorerne for tre år ad gangen, men  

 kan til enhver tid trække udnævnelsen tilbage.
 Stk. 2. Lovgivningens bestemmelser om revision samt om inhabilitet  

 for revisorer gælder også for revisorer, der ikke er statsautoriserede eller  

 registrerede.
 Stk. 3. Ved revisorskifte skal Arbejdsmarkedets  

 Erhvervssygdomssikring og revisor give Finanstilsynet en redegørelse, hvis  

 skiftet skyldes særlige forhold.
 Stk. 4. Efter at revisionen er afsluttet, skal revisorerne ved  

 påtegning på regnskabet bekræfte, at de har revideret dette og det eventuelle  

 koncernregnskab.
Stk. 5. Revisorerne skal til brug for bestyrelsen føre en  

 revisionsprotokol, der forelægges på ethvert bestyrelsesmøde.
Enhver  

 protokoltilførsel underskrives af samtlige bestyrelsesmedlemmer.
 Stk. 6. Findes en revisor åbenbart uegnet til sit hverv, kan  

 socialministeren afskedige den pågældende og i den afgåedes sted udpege en  

 revisor, der fungerer, indtil nyt valg kan foretages.
§ 57 G.
Revisorerne har altid ret til at deltage i  

 bestyrelsesmøder under behandlingen af sager, der har betydning for  

 revisionen eller for aflæggelsen af regnskabet.
 Stk. 2. Revisorerne har pligt til at deltage i bestyrelsens  

 behandling af de pågældende sager, såfremt det ønskes af blot eet  

 bestyrelsesmedlem.
 Stk. 3. Finanstilsynet kan udfærdige nærmere forskrifter om  

 revisionens gennemførelse.
 Stk. 4. Finanstilsynet kan pålægge revisionen at give oplysninger  

 om Arbejdsmarkedets Erhvervssygdomssikrings forhold.
Investeringsregler § 57 H.
Arbejdsmarkedets Erhvervssygdomssikring skal til enhver  

 tid have aktiver omfattet af § 57 I til en samlet værdi, der mindst modsvarer  

 størrelsen af de samlede hensættelser.
Det påhviler ledelsen at sikre, at  

 disse aktiver inden for de begrænsninger, der er fastlagt i §§ 57 I og 57 J,  

 er udvalgt således, at de i forhold til arten af Arbejdsmarkedets  

 Erhvervssygdomssikrings forpligtigelser med hensyn til sikkerhed, afkast og  

 likviditet er af en sådan art og sammensætning, at de er egnede til at  

 fyldestgøre de sikrede, herunder at der ikke foreligger en uforholdsmæssig  

 stor afhængighed af en bestemt kategori af aktiver, et bestemt  

 investeringsmarked eller en bestemt investering.
Ved midlernes placering skal  

 herved tilstræbes en betryggende sikkerhed, en opretholdelse af midlernes  

 realværdi samt højest mulig forrentning.
 Stk. 2. Aktivernes værdi opgøres til brug for bestemmelserne i  

 dette kapitel efter følgende regler:
 1) Aktivernes værdi opgøres og reguleres løbende i overensstemmelse med de  

 principper, der finder anvendelse ved aflæggelse af årsregnskab.
 2) Der skal foretages fradrag for en eventuel behæftet del, og udlån kan  

 kun indgå til en værdi, der fremkommer efter fradrag af modregnelige  

 forpligtelser over for låntager.
 3) Har Arbejdsmarkedets Erhvervssygdomssikring indgået finansielle  

 kontrakter, der reducerer risikoen for, at aktiverne ikke kan dække  

 forpligtelserne, medregnes værdien af sådanne kontrakter i aktivernes værdi.
 4) Tilgodehavende, uforfaldne renter af værdipapirer omfattet af § 57 I,  

 stk. 1, nr. 1-4, 6 og 7, medregnes i værdipapirernes værdi.
§ 57 I.
Arbejdsmarkedets Erhvervssygdomssikrings midler skal være  

 anbragt i følgende kategorier af aktiver:
1) Obligationer eller gældsbreve udstedt af eller garanteret af regeringer  

 eller regionale myndigheder i zone A, jf. bilag A, 2) børsnoterede obligationer udstedt af internationale organisationer, der  

 som medlem har mindst et af medlemslandene i Den Europæiske Union, 3) realkreditobligationer efter realkreditlovens § 1, stk. 4, samt andre  

 obligationer udstedt her i landet eller i lande omfattet af zone A, og som  

 frembyder tilsvarende sikkerhed, 4) tilgodehavender, eksklusive tilgodehavender, der er efterstillet andre  

 kreditorer, hos kreditinstitutter under offentligt tilsyn i lande omfattet af  

 zone A bortset fra kreditinstitutter omfattet af nr. 3 samt lån garanteret af  

 kreditinstitutter eller forsikringsselskaber under tilsyn i lande omfattet af  

 zone A, 5) grunde og bygninger, hvis værdi er uafhængig af en særlig  

 erhvervsudnyttelse, 6) lån sikret ved tinglyst panteret i grunde og bygninger som omfattet af  

 nr. 5 for et beløb op til to tredjedele af den seneste ejendomsvurdering, 7) andele og beviser i investeringsinstitutter omfattet af Rådets direktiv  

 85/611/EØF, 8) andre obligationer og lån noteret på en fondsbørs i lande omfattet af  

 zone A, 9) aktier og andre kapitalandele noteret på en fondsbørs i lande omfattet  

 af zone A, 10) grunde og bygninger, der ikke er omfattet af nr. 5, samt lån sikret  

 ved tinglyst panteret i grunde og bygninger, der ikke er omfattet af nr. 6, 11) kapitalandele og andre værdipapirer, der er noteret på en fondsbørs i  

 lande uden for zone A, fra udstedere, der er hjemmehørende i lande uden for  

 zone A, 12) unoterede kapitalandele samt andre udlån og værdipapirer, som ikke er  

 omfattet af nr. 1-11.
 Stk. 2. Hvis Arbejdsmarkedets Erhvervssygdomssikring har et  

 datterselskab, hvis aktivitet er begrænset til at foretage og forvalte  

 investeringer omfattet af stk. 1, kan datterselskabets aktiver inden for  

 værdien af kapitalandelene i og eventuelle lån til datterselskabet behandles  

 som aktiver efter stk. 1. Er datterselskabet ikke helejet, indgår dets  

 aktiver til en forholdsmæssig værdi svarende til den ejede andel af  

 egenkapitalen.
Stk. 3. Arbejdsmarkedets Erhvervssygdomssikrings anbringelse af  

 midler i en enkelt virksomhed må ikke medføre, at Arbejdsmarkedets  

 Erhvervssygdomssikring alene eller sammen med Arbejdsmarkedets Tillægspension  

 eller Lønmodtagernes Dyrtidsfond eller datterselskaber, som de ejer, kan  

 udøve bestemmende indflydelse på virksomheden.
Dette gælder dog ikke  

 anbringelse af midler i datterselskaber, som Arbejdsmarkedets  

 Erhvervssygdomssikring ejer, og hvis midler anbringes efter de regler, der  

 gælder for Arbejdsmarkedets Erhvervssygdomssikring selv.
 Stk. 4. Højst 35 pct. af Arbejdsmarkedets Erhvervssygdomssikrings  

 aktiver må udgøres af aktiver omfattet af stk. 1, nr. 7-12, jf. dog § 57 J,  

 stk. 7 og 9.
 Stk. 5. Højst 10 pct. af Arbejdsmarkedets Erhvervssygdomssikrings  

 aktiver må udgøres af aktiver omfattet af stk. 1, nr. 11.
 Stk. 6. Højst 2 pct. af Arbejdsmarkedets Erhvervssygdomssikrings  

 aktiver må udgøres af udlån omfattet af stk. 1, nr. 12, og per debitor højst  

 1 pct.
 Stk. 7. Højst 10 pct. af Arbejdsmarkedets Erhvervssygdomssikrings  

 aktiver må udgøres af aktiver omfattet af stk. 1, nr. 12.
§ 57 J.
Der må ikke blandt Arbejdsmarkedets  

 Erhvervssygdomssikrings aktiver indgå elementer, der repræsenterer en risiko  

 på en enkelt virksomhed, hvis værdi sammenlagt udgør mere end 2 pct. af  

 Arbejdsmarkedets Erhvervssygdomssikrings samlede aktiver.
I de tilfælde, hvor  

 den pågældende virksomhed er hjemmehørende og børsnoteret i et land omfattet  

 af zone A, jf. bilag A, og virksomhedens egenkapital overstiger 250 mio. kr.,  

 udgør den i 1. pkt. fastsatte grænse 3 pct.
 Stk. 2. Stk. 1 gælder tilsvarende i forhold til virksomheder,  

 mellem hvilke der består en sådan forbindelse, at de udgør en samlet risiko  

 for Arbejdsmarkedets Erhvervssygdomssikring.
 Stk. 3. For grunde og bygninger omfattet af § 57 I, stk. 1, nr. 5,  

 og lån omfattet af § 57 I, stk. 1, nr. 6, finder stk. 1 og 2 tilsvarende  

 anvendelse med den forskel, at grænsen udgør 5 pct.
 Stk. 4. Hvis Arbejdsmarkedets Erhvervssygdomssikring har  

 investeret i eller ydet lån til et selskab, hvis aktiviteter alene omfatter  

 investeringer efter § 57 I, stk. 1, nr. 5, finder den i stk. 3 anførte grænse  

 anvendelse på Arbejdsmarkedets Erhvervssygdomssikrings samlede engagement med  

 selskabet.
 Stk. 5. For aktiver omfattet af § 57 I, stk. 1, nr. 3, udgør den i  

 stk. 1 fastsatte grænse 40 pct.
Stk. 6. For risici på kreditinstitutter under offentligt tilsyn i  

 lande omfattet af zone A, bortset fra kreditinstitutter omfattet af § 57 I,  

 stk. 1, nr. 3, og på forsikringsselskaber under offentligt tilsyn i lande  

 omfattet af zone A udgør den i stk. 1 fastsatte grænse 10 pct.
For aktiver,  

 der ikke er omfattet af § 57 I, stk. 1, nr. 4, må der højst foretages  

 placeringer i overensstemmelse med de grænser, der er fastsat i stk. 1.
Stk. 7. For andele og beviser i et enkelt investeringsinstitut som  

 anført under § 57 I, stk. 1, nr. 7, udgør den i stk. 1 fastsatte grænse 10  

 pct.
Denne begrænsning finder dog ikke anvendelse, når det pågældende  

 investeringsinstitut efter sine vedtægter alene kan investere i aktiver  

 omfattet af § 57 I, stk. 1, nr. 1-3. I sådanne tilfælde kan investeringen  

 tillige i forhold til bestemmelsen i § 57 I, stk. 3, henføres til § 57 I,  

 stk. 1, nr. 1-3.
 Stk. 8. Stk. 1 og 2 finder ikke anvendelse på aktiver omfattet af  

 § 57 I, stk. 1, nr. 1 og 2.
 Stk. 9. Stk. 1, 2 og 4 finder ikke anvendelse på investeringer i  

 datterselskaber, der omfattes af § 57 I, stk. 2, samt på investeringer i  

 selskaber, hvis aktivitet efter deres vedtægter er begrænset til at foretage  

 investeringer i aktiver omfattet af § 57 I, stk. 1, nr. 1-3. I sidstnævnte  

 tilfælde kan investeringen i forhold til bestemmelserne i § 57 I, stk. 3 og  

 6, henføres til § 57 I, stk. 1, nr. 1-3.
 Stk. 10. Bestyrelsen fastsætter nærmere bestemmelser om  

 Arbejdsmarkedets Erhvervssygdomssikrings valutakurs- og  

 renterisikoeksponering.
Tilsyn § 57 K.
Finder Finanstilsynet på baggrund af en aktuarmæssig  

 opgørelse ikke, at Arbejdsmarkedets Erhvervssygdomssikring på det  

 foreliggende grundlag fuldt ud vil kunne fyldestgøre sine forpligtelser,  

 afgiver Finanstilsynet efter at have forhandlet med Arbejdsmarkedets  

 Erhvervssygdomssikring indberetning herom til socialministeren.
§ 57 L.
Finanstilsynet fører tilsyn med Arbejdsmarkedets  

 Erhvervssygdomssikrings anbringelse af midlerne efter §§ 57 H-57 J.
 Stk. 2. Finanstilsynet kan give Arbejdsmarkedets  

 Erhvervssygdomssikring påbud om inden en fastsat frist at foretage de  

 foranstaltninger, som Finanstilsynet skønner nødvendige med henblik på, at  

 anbringelsen af midlerne sker i overensstemmelse med §§ 57 H-57 J.
§ 57 M.
Finanstilsynet er berettiget til at afkræve  

 Arbejdsmarkedets Erhvervssygdomssikring enhver oplysning, som Finanstilsynet  

 anser for nødvendig for dets virksomhed.
Finanstilsynet skal til enhver tid  

 have adgang til at gøre sig bekendt med institutionens bøger, regnskaber og  

 hele virksomhed.
§ 57 N.
Finanstilsynet afgiver en årlig beretning om tilsynet med  

 Arbejdsmarkedets Erhvervssygdomssikring til socialministeren.
§ 57 O.
Til dækning af udgifterne ved Finanstilsynets tilsyn med  

 Arbejdsmarkedets Erhvervssygdomssikring fastsætter Finanstilsynet et gebyr,  

 der udredes af Arbejdsmarkedets Erhvervssygdomssikring.
§ 57 P.
Afgørelser truffet af Finanstilsynet i henhold til denne  

 lov kan indbringes for Erhvervsankenævnet senest 4 uger efter, at afgørelsen  

 er meddelt Arbejdsmarkedets Erhvervssygdomssikring.
Som part i forholdet til  

 Finanstilsynet anses alene Arbejdsmarkedets Erhvervssygdomssikring.« 36. § 59, 2. pkt., affattes således:
»Skadelidtes eller dennes efterladtes krav mod den  

 erstatningsansvarlige nedsættes, i det omfang der er betalt eller er pligt  

 til at betale ydelser til de pågældende efter denne lov.« 37. § 60 affattes således:
» § 60. Aftaler mellem sikringspligtige og sikrede er  

 ugyldige, når de går ud på eller fører til, at bestemmelser i loven ikke skal  

 gælde, eller at den sikrede skal udrede en forsikringspræmie til et  

 forsikringsselskab eller et bidrag til Arbejdsmarkedets  

 Erhvervssygdomssikring, som efter loven påhviler arbejdsgiveren, eller at  

 pligtige ydelser ikke skal beregnes efter loven.
Ligeledes er aftaler om  

 tilbageholdelse i løn i anledning af sikring efter loven ugyldige.« 38. § 63, stk. 1, affattes således:
»Når en skade er indtruffet som følge af sikrede personers forsøg på  

 redning af menneskeliv, jf. § 3, nr. 3, godtgøres vedkommende  

 forsikringsselskabs eller Arbejdsmarkedets Erhvervssygdomssikrings ydelser af  

 statskassen.« 39. § 64 affattes således:
» § 64. Ved skader, der er en følge af udøvelse af borgerlige  

 eller kommunale ombud, udreder staten og kommunerne ydelser efter loven ved  

 ulykkestilfælde og skadelige påvirkninger.
Arbejdsmarkedets  

 Erhvervssygdomssikring udreder ydelserne efter loven for sådanne skader ved  

 pludselige løfteskader og erhvervssygdomme.« 40. § 65 affattes således:
» § 65. Arbejdsskadestyrelsens tjenestemænd og dermed  

 ligestillede, herunder de til Arbejdsskadestyrelsen knyttede læger, må ikke  

 være ansat i eller tage del i ledelsen af et forsikringsselskab, som tegner  

 arbejdsulykkesforsikring mod følger af ulykkestilfælde eller skadelige  

 påvirkninger, eller i Arbejdsmarkedets Erhvervssygdomssikring.« 41. § 67 affattes således:
 »§ 67. En sikringspligtig arbejdsgiver, der undlader at tegne  

 forsikring eller tilslutte sig Arbejdsmarkedets Erhvervssygdomssikring,  

 straffes med bøde.
 Stk. 2. En sikringspligtig arbejdsgiver, der undlader at holde  

 forsikringen i kraft eller betale bidrag til Arbejdsmarkedets  

 Erhvervssygdomssikring, straffes med bøde.
 Stk. 3. En sikringspligtig arbejdsgiver, der ikke rettidigt  

 anmelder en indtruffet arbejdsskade eller ikke medvirker ved sagsoplysningen  

 af anmeldt arbejdsskade, jf. kapitel 3, straffes med bøde.
Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 I lov om forsikringsvirksomhed, jf. lovbekendtgørelse nr. 746 af 6. august  

 1996, som ændret ved § 1 i lov nr. 475 af 10. juni 1997, foretages følgende  

 ændringer:
 1. Efter § 168 b indsættes:
» § 168 c.
Et forsikringsselskab, der driver  

 arbejdsulykkesforsikring, kan ikke opløses, medmindre det forinden har  

 overført hele sin arbejdsulykkesforsikringsbestand til et andet selskab i  

 overensstemmelse med de i § 157 fastsatte regler eller dets  

 arbejdsulykkesforsikringsbestand er taget under administration af  

 Arbejdsskadestyrelsen i henhold til § 49 i lov om sikring mod følger af  

 arbejdsskade.« 2. Kapitel 23 A ophæves.
 3. I § 251, stk. 2, indsættes som 2. pkt.:
»Såfremt selskabet driver arbejdsulykkesforsikringsvirksomhed, kan  

 Finanstilsynet tilbagekalde selskabets koncession til at drive  

 arbejdsulykkesforsikringsvirksomhed, hvorefter forsikringsbestanden tages  

 under administration af Arbejdsskadestyrelsen i henhold til § 49 i lov om  

 sikring mod følger af arbejdsskade.« Overgangsregler § 3 Stk. 1. Loven træder i kraft den 1. januar 1999, jf. dog stk. 2 og  

 3.
 Stk. 2. § 1, nr. 26, træder i kraft den 1. juli 1998.
Stk. 3. § 1, nr. 35, træder i kraft dagen efter bekendtgørelsen i  

 Lovtidende.
Bestyrelsen for Arbejdsmarkedets Erhvervssygdomssikring kan i  

 1998 beregne arbejdsgivernes bidrag for 1999 og iværksætte opkrævningen af  

 dette bidrag.
Stk. 4. Loven finder anvendelse på 1) ulykkestilfælde og skadelige påvirkninger, jf. § 9, nr. 1 og 2, i lov  

 om sikring mod følger af arbejdsskade, der indtræder på ikrafttrædelsesdagen  

 eller senere, og 2) pludselige løfteskader og erhvervssygdomme, jf. § 9, nr. 3 og 4, i lov  

 om sikring mod følger af arbejdsskade, der anmeldes på ikrafttrædelsesdagen  

 eller senere.
Stk. 5. Vil et forsikringsselskab overdrage sin bestand af  

 erhvervssygdomsforsikringer til Arbejdsmarkedets Erhvervssygdomssikring,  

 således at selskabet derved befries for ansvar over for forsikringstagerne og  

 de sikrede, skal det ansøge om Finanstilsynets tilladelse dertil.
Ansøgningen  

 om overdragelsen skal ledsages af den overenskomst, der er afsluttet mellem  

 forsikringsselskabet og Arbejdsmarkedets Erhvervssygdomssikring, og af  

 sådanne oplysninger, som Finanstilsynet finder nødvendige for at kunne  

 bedømme, om overdragelsen er forsvarlig over for forsikringstagerne og de  

 sikrede.
Stk. 6. Medmindre Finanstilsynet på det foreliggende grundlag  

 finder, at tilladelse til overdragelsen bør nægtes, skal Finanstilsynet  

 offentliggøre en redegørelse for den påtænkte overdragelse i Statstidende og  

 i dagblade.
Redegørelsen skal indeholde en opfordring til de  

 forsikringstagere, hvis forsikringer agtes overdraget, til senest 3 måneder  

 efter offentliggørelsen at afgive skriftlig meddelelse til Finanstilsynet,  

 såfremt de har indsigelser mod overdragelsen.
Selskabet skal samtidig til de  

 forsikringstagere, hvis adresse er selskabet bekendt, sende en meddelelse om  

 overdragelsen samt tilsynets redegørelse.
Stk. 7. Efter udløbet af den i stk. 6 omhandlede frist træffer  

 Finanstilsynet under hensyntagen til de fremsatte indsigelser beslutning om,  

 hvorvidt forsikringsbestanden kan overdrages i overensstemmelse med det  

 fremsatte forslag.
Overdragelsen kan ikke påberåbes som grundlag for at hæve  

 forsikringsaftalen.
 Stk. 8. Ansøgning om overdragelser efter stk. 5 skal ske inden 1.  

 juli 1999 og med regnskabsmæssig virkning fra 1. januar 1999. Finanstilsynet  

 kan tillade, at ansøgningen om overdragelse sker på et senere tidspunkt, dog  

 senest den 1. juli 2000.
 Stk. 9. Vil en arbejdsgiver, der efter §§ 45 og 74 i lov om  

 forsikring mod følger af arbejdsskade, jf. lovbekendtgørelse nr. 789 af 28.  

 august 1996, ikke har tegnet forsikring, overdrage sin forpligtelse som følge  

 af pludselige løfteskader og erhvervssygdomme anmeldt før 1. januar 1999 til  

 Arbejdsmarkedets Erhvervssygdomssikring, skal arbejdsgiveren ansøge om  

 Finanstilsynets tilladelse dertil.
 Stk. 10. Forpligtelser i sager om pludselige løfteskader og  

 erhvervssygdomme, der er anmeldt før 1. januar 1999 og er omfattet af § 5,  

 stk. 3, § 6, stk. 3, eller § 48 i lov om forsikring mod følger af  

 arbejdsskade, jf. lovbekendtgørelse nr. 789 af 28. august 1996, overføres den  

 1. januar 1999 til Arbejdsmarkedets Erhvervssygdomssikring.
§ 4 Stk. 1. De hidtidige bestemmelser i § 210 c, stk. 2, og § 210 g,  

 stk. 1, 2. pkt., og stk. 2, i lov om forsikringsvirksomhed, jf.  

 lovbekendtgørelse nr. 746 af 6. august 1996, finder anvendelse, indtil de  

 endelige opgørelser for regnskabsåret 1998 foreligger.
 Stk. 2. Har en sikringspligtig arbejdsgiver forud for lovens  

 fremsættelse indgået en aftale med et forsikringsselskab om  

 erhvervssygdomsdækning i en periode efter 1. januar 1999, og har der ikke  

 været mulighed for at opsige aftalen, fastsætter bestyrelsen for  

 Arbejdsmarkedets Erhvervssygdomssikring, at arbejdsgiverens bidragspligt  

 bortfalder for denne periode.
§ 5 Loven gælder ikke for Færøerne og Grønland, men kan ved kongelig anordning  

 helt eller delvis sættes i kraft for Grønland med de afvigelser, som de  

 særlige grønlandske forhold tilsiger.
Bilag A Følgende lande er omfattet af zone A Medlemsstaterne i EU/EØS og alle andre lande, der er fulde medlemmer af  

 Organisationen for Økonomisk Samarbejde og Udvikling (OECD) samt  

 Saudi-Arabien.
Oprindeligt fremsat forslag § 1 I lov om forsikring mod følger af arbejdsskade, jf. lovbekendtgørelse nr.  

 789 af 28. august 1996, som ændret ved § 35 i lov nr. 980 af 17. december  

 1997, foretages følgende ændringer:
 1. Lovens titel affattes således:
 »Lov om sikring mod følger af arbejdsskade«.
 2. I overskriften til §§ 1-4 ændres  

 »forsikringsberettigede« til: »sikrede«.
 3. I § 1, stk. 1, ændres to steder »forsikret«  

 til: »sikret« og »Forsikret« ændres til:  

 »Sikret«.
 4. I § 1, stk. 3, § 7, stk. 2, § 14, § 30, stk. 4, § 41, stk.  

 5, og  § 63, stk. 2 og stk. 3 , ændres  

 »forsikret« til: »sikret«.
 5. I § 2 ændres »Forsikringen« til:  

 »Sikringen«.
 6. I overskriften til §§ 5-8 ændres  

 »forsikringspligtige« til: »sikringspligtige«.
 7. § 5 affattes således:
 » § 5. Enhver arbejdsgiver, som i sin tjeneste beskæftiger  

 personer som nævnt i § 1, har sikringspligt efter loven for disse personer,  

 jf. dog stk. 2, 3, 5 og 6.
Stk. 2. Reder for et skib, som er indført eller skal indføres i  

 Det Danske Skibsregister eller Dansk Internationalt Skibsregister, har  

 sikringspligt for enhver person omfattet af § 1, der er antaget til efter  

 skibsførerens anvisninger at udføre arbejde om bord på skibet, uanset om den  

 pågældende er ansat eller aflønnet af andre end rederen, og uanset om  

 arbejdet vedrører andet end skibets drift.
Sikringspligten omfatter også  

 personer, der helt eller delvis ejer skibet, og som udfører arbejde på dette,  

 medmindre skibet udelukkende anvendes til lystsejlads.
 Stk. 3. Enhver, for hvem sædvanlig mindst 3/5 af årsindtægten  

 stammer fra personligt arbejde ved fiskeri, skal i det omfang, erhvervet  

 drives for egen regning, sikre sin egen person.
 Stk. 4. Arbejdsgiveren, som nævnt i stk. 1 - 3, opfylder sin  

 sikringspligt ved at tegne forsikring mod følgerne af ulykkestilfælde og  

 skadelige påvirkninger, jf. § 45, og tilslutte sig Arbejdsmarkedets  

 Erhvervssygdomssikring mod følgerne af pludselige løfteskader og  

 erhvervssygdomme, jf. § 50.
 Stk. 5. Staten og kommunerne har ikke pligt til at tegne  

 forsikring for følger af ulykkestilfælde og skadelige påvirkninger, jf. § 45.  

 Det samme gælder civillisten.
Stk. 6. Sikringspligten omfatter ikke medhjælp under arbejde i  

 privat husholdning eller under udførelse af privat tjeneste, hvis den samlede  

 beskæftigelse herved ikke overstiger 400 timer i et kalenderår.
Udgifter ved  

 ulykkestilfælde eller skadelige påvirkninger, der overgår sådan medhjælp,  

 betales forskudsvis af Arbejdsskadestyrelsen og fordeles for hvert kalenderår  

 på alle forsikringsselskaber, som tegner arbejdsskadeforsikringer.  

 Arbejdsskadestyrelsen fastsætter i samarbejde med Finanstilsynet nærmere  

 regler for denne fordeling.
Udgifter ved pludselige løfteskader eller  

 erhvervssygdomme, der overgår sådan medhjælp, betales af Arbejdsmarkedets  

 Erhvervssygdomssikring.
Arbejdsskadestyrelsen træffer afgørelse om  

 branchetilhørsforhold under hensyn til arten af påvirkningerne, intensiteten  

 og den tidsmæssige udstrækning heraf.
Arbejdsmarkedets Erhvervssygdomssikring  

 henfører herefter udgifterne til en branche.« 8. § 6 affattes således:
» § 6. Ved ulykkestilfælde og skadelige påvirkninger betales  

 udgifterne af den sikringspligtige arbejdsgivers forsikringsselskab.
Ved  

 pludselige løfteskader og erhvervssygdomme betales udgifterne af  

 Arbejdsmarkedets Erhvervssygdomssikring, jf. § 57 A.
Arbejdsskadestyrelsen  

 træffer afgørelse om branchetilhørsforhold under hensyn til arten af  

 påvirkningerne, intensiteten og den tidsmæssige udstrækning heraf.  

 Arbejdsmarkedets Erhvervssygdomssikring henfører udgifterne til en branche.
 Stk. 2. Sikringspligtig arbejdsgiver for en skadelidt er den  

 arbejdsgiver, i hvis virksomhed eller tjeneste arbejdsskaden er indtrådt, jf.  

 dog stk. 3 og 4, samt § 5, stk. 2 og 6.
Stk. 3. Sikringspligtig arbejdsgiver for en skadelidt, der har  

 pådraget sig en pludselig løfteskade, er arbejdsgiveren i den virksomhed,  

 hvor den pludselige løfteskade opstår.
Det gælder dog ikke, hvis det  

 godtgøres, at den pludselige løfteskade skyldes arbejde i en anden  

 virksomhed.
Stk. 4. Sikringspligtig arbejdsgiver for en skadelidt, der har  

 pådraget sig en erhvervssygdom, er arbejdsgiveren i den virksomhed, i hvilken  

 den skadelidte senest før sygdommens påvisning har været udsat for skadelige  

 påvirkninger, der antages at have medført den pågældende sygdom.
Det gælder  

 dog ikke, hvis det godtgøres, at sygdommen skyldes arbejde i en anden  

 virksomhed.
Stk. 5. Kan en sikringspligtig arbejdsgiver efter stk. 3 og 4 ikke  

 med rimelig sandsynlighed udpeges, eller er virksomheden ophørt, henfører  

 Arbejdsskadestyrelsen skaden til en branche.
Arbejdsskadestyrelsens afgørelse  

 om branchetilhørsforhold træffes efter en konkret vurdering af, i hvilken  

 branche skadelidte især har været udsat for de påvirkninger, der antages at  

 have medført den pludselige løfteskade eller den pågældende sygdom.
Ved  

 vurderingen indgår arten af påvirkningerne, intensiteten og den tidsmæssige  

 udstrækning heraf.« 9. I § 7, stk. 1, og to steder i § 7, stk. 2, ændres  

 »forsikringspligtig« til: »sikringspligtig«.
 10. I § 7, stk. 2, og § 16, stk. 3 , ændres  

 »forsikringspligt« til: »sikringspligt«.
 11. § 8 ophæves.
 12. I § 9 a, stk. 4 , ændres »forsikringsmæssig«  

 til: »sikringsmæssig«.
 13. I § 12, stk. 1 , ændres  

 »Forsikringsdækningen« til: »Sikringsdækningen«.
 14. I § 14, § 16, stk. 4, § 41, stk. 5, og § 63, stk.  

 3 , ændres »§ 8« til: »§ 5, stk. 3«.
 15. I § 16, stk. 1 , ændres »forsikringspligtige«  

 til: »sikringspligtige«.
 16. § 16, stk. 2 , affattes således:
 »Stk. 2. Anmeldelsespligten efter stk. 1 omfatter ulykkestilfælde,  

 skadelige påvirkninger og pludselige løfteskader.«.
 17. I § 16, stk. 3 , ændres »§ 5, stk. 3« til:  

 »§ 5, stk. 6«.
 18. I § 16, stk. 4 , ændres »tegnet forsikring for sig  

 selv« til: »sikret sin egen person«.
 19. § 17 affattes således:
 » § 17. Arbejdsgiveren anmelder sager omfattet af § 16, stk.  

 2, til det forsikringsselskab, hvor arbejdsgiveren har tegnet forsikring, jf.  

 § 45.
Stk. 2 . Arbejdsgiveren anmelder arbejdsskader til  

 Arbejdsskadestyrelsen, når 1) arbejdsgiveren har undladt at opfylde sin sikringspligt, jf. § 5, stk.  

 4, eller 2) arbejdsgiveren ikke har sikringspligt, jf. § 5, stk. 5 og 6.
 Stk. 3 . Skadetilfælde omfattet af § 3, nr. 4, anmeldes til  

 Arbejdsskadestyrelsen.«.
 20. I § 19, stk. 1 , indsættes efter  

 »forsikringsselskaber«: », Arbejdsmarkedets  

 Erhvervssygdomssikring«.
 21. § 19, stk. 2 , affattes således:
» Stk. 2. Chefen for Arbejdsskadestyrelsen fastsætter regler  

 for, hvilke oplysninger anmeldelsen skal indeholde og hvorledes anmeldelse  

 skal ske.
Det skal af bestemmelserne fremgå, hvilke anmeldelser  

 forsikringsselskabet og Arbejdsmarkedets Erhvervssygdomssikring skal sende  

 til Arbejdsskadestyrelsen, hvilke anmeldelser Arbejdsmarkedets  

 Erhvervssygdomssikring skal sende til forsikringsselskabet og hvilke  

 anmeldelser forsikringsselskabet skal sende til Arbejdsmarkedets  

 Erhvervssygdomssikring.«.
 22. I § 19, stk. 4 , indsættes efter  

 »Forsikringsselskabet«: »og Arbejdsmarkedets  

 Erhvervssygdomssikring«.
 23. § 22, stk. 2 , affattes således:
» Stk. 2. Skadelidte har ret til at få betalt rejseudgifter  

 ved lægebehandling m.v., jf. stk. 1, når lægebehandlingen m.v. sker efter  

 Arbejdsskadestyrelsens anmodning.
Skadelidte har endvidere ret til at få  

 erstatning for dokumenteret tabt arbejdsfortjeneste ved behandling m.v., jf.  

 stk. 1, 2. og 3. pkt., hvis fraværet er af mindst 2 timers varighed.
Som  

 grundlag for beregningen kan højst anvendes den timefortjeneste, der svarer  

 til den i § 41, stk. 3, nævnte årsløn.
I sager om ulykkestilfælde og  

 skadelige påvirkninger betales udgifterne af forsikringsselskabet.
I sager om  

 pludselige løfteskader og erhvervssygdomme betales udgifterne af  

 Arbejdsmarkedets Erhvervssygdomssikring.«.
 24. § 22, stk. 4, affattes således:
» Stk. 4 . Betingelsen om, at der skal foreligge en anmodning  

 fra Arbejdsskadestyrelsen eller Den Sociale Ankestyrelse, for at  

 forsikringsselskabet eller Arbejdsmarkedets Erhvervssygdomssikring betaler  

 udgifterne efter stk. 2 og 3, kan fraviges i de tilfælde, hvor  

 Arbejdsskadestyrelsen eller Den Sociale Ankestyrelse finder oplysningerne  

 nødvendige.
I sager om ulykkestilfælde, skadelige påvirkninger og pludselige  

 løfteskader skal forsikringsselskabet og Arbejdsmarkedets  

 Erhvervssygdomssikring alene betale udgifter, der er opstået eller afholdt  

 efter skadens indtræden eller opståen.
I sager om erhvervssygdomme skal  

 Arbejdsmarkedets Erhvervssygdomssikring alene betale udgifter, der er opstået  

 eller afholdt efter, at skaden er anmeldt, jf. § 11, stk. 2.«.
 25. I § 34, stk. 2 , indsættes to steder efter  

 »forsikringsselskabet«: », Arbejdsmarkedets  

 Erhvervssygdomssikring«.
 26. I § 37, stk. 1 og 2 , og i § 40, stk. 1 , ændres  

 »lov om social bistand« til: »lov om aktiv  

 socialpolitik.«.
 27 . I § 39, stk. 3, 2. pkt., § 40, stk. 1, 1. pkt. og § 44,  

 stk. 3  , indsættes efter »forsikringsselskabet«: »eller  

 Arbejdsmarkedets Erhvervssygdomssikring«.
 28 . I § 40, stk. 2 , indsættes to steder efter  

 »arbejdsskadeforsikringsselskabet«: »eller Arbejdsmarkedets  

 Erhvervssygdomssikring«.
 29. Kapitel 8 affattes således:
»Kapitel 8 Arbejdsgivernes sikringspligt Tegning af forsikring § 45. Sikringspligtige arbejdsgivere, jf. § 5, skal overføre deres  

 risiko for ulykkestilfælde og skadelige påvirkninger til et  

 forsikringsselskab, der tegner arbejdsulykkesforsikring efter denne lov.
§ 46. En arbejdsgiver, der har undladt at tegne pligtig forsikring  

 efter loven eller at holde sådan forsikring i kraft, skal betale et beløb,  

 svarende til den præmie, der skulle have været betalt til et  

 forsikringsselskab.
Arbejdsskadestyrelsen træffer afgørelse om beløbets  

 størrelse.
Beløbet skal betales til Arbejdsskadestyrelsen og godskrives alle  

 forsikringsselskaber, som tegner arbejdsulykkesforsikring, efter regler  

 fastsat af Arbejdsskadestyrelsen i samarbejde med Finanstilsynet.
 Stk. 2. Beløb svarende til ubetalte præmier, jf. stk. 1, kan med  

 tillæg af omkostninger inddrives af Kongeriget Danmarks Hypotekbank og  

 Finansforvaltning (Hypotekbanken). Skyldige beløb kan inddrives ved  

 udpantning, og Hypotekbanken kan inddrive skyldige beløb ved indeholdelse i  

 løn m.v. hos den pågældende efter reglerne om inddrivelse af personlige  

 skatter i kildeskatteloven.
Stk. 3. Socialministeren kan fastsætte nærmere regler om  

 fremgangsmåden i forbindelse med lønindeholdelsen, herunder om straf af bøde  

 for overtrædelse af reglerne.
Bestemmelsen i § 67, stk. 4, finder tilsvarende  

 anvendelse.
 Stk. 4. Hypotekbanken kan indhente de oplysninger hos  

 skattemyndigheder og andre offentlige myndigheder om den pågældende, som er  

 nødvendige for at varetage inddrivelsen af skyldige beløb efter stk. 1,  

 herunder oplysninger om indkomst- og formueforhold.
 § 47. Foreligger der et ulykkestilfælde eller en skadelig  

 påvirkning, og har arbejdsgiveren undladt at opfylde sin sikringspligt ved at  

 tegne forsikring, betaler Arbejdsskadestyrelsen forskudsvis de udgifter, der  

 er nævnt i § 19, stk. 3 - 4, § 22, § 25 og § 53 A.
 Stk. 2. Arbejdsgiveren skal refundere Arbejdsskadestyrelsen de  

 udbetalte beløb, jf. stk. 1, medmindre styrelsen skønner, at der har  

 foreligget sådanne undskyldende omstændigheder for arbejdsgiveren, at den  

 pågældende helt eller delvis bør fritages for betaling.
 Stk. 3. Arbejdsskadestyrelsen kan i det omfang, det skønnes  

 rimeligt, eftergive arbejdsgiveren beløbet.
 Stk. 4. De beløb, som Arbejdsskadestyrelsen har udbetalt efter  

 stk. 1, fordeles efter reglerne i § 5, stk. 6, 2. og 3. pkt., med fradrag af  

 eventuelt refunderet beløb efter stk. 2 på alle forsikringsselskaber, som  

 tegner arbejdsulykkesforsikring.
 Stk. 5. Er den virksomhed, hvor ulykkestilfældet eller den  

 skadelige påvirkning er indtruffet, ophørt, og er det ikke muligt at udpege  

 et forsikringsselskab, finder reglerne i stk. 1 og 4 tilsvarende anvendelse.
 Stk. 6. Reglerne i § 46, stk. 2 - 4, finder tilsvarende anvendelse  

 for refusionskrav efter stk. 2 og renter heraf efter § 53 B.
 § 48. Når et forsikringsselskab har overtaget en sikringspligtig  

 arbejdsgivers risiko, jf. § 45, hæfter selskabet, selv om det ved  

 forsikringsaftalen er gået ud fra urigtige forudsætninger om  

 forsikringsansvarets art og omfang.
§ 49. Tages en bestand af arbejdsulykkesforsikringer under  

 administration efter § 251, stk. 2, i lov om forsikringsvirksomhed i  

 Arbejdsskadestyrelsen, skal alle skader, der anmeldes til  

 forsikringsselskabet efter datoen for forsikringsselskabets ophør, sendes til  

 Arbejdsskadestyrelsen.
Samtidig overdrages til Arbejdsskadestyrelsen de  

 kapitaler, som selskabet har reserveret i henhold til lov om  

 forsikringsvirksomhed, og som vedrører selskabets bestand af forsikringer  

 efter loven på ophørstidspunktet.
Stk. 2. De udgifter, der følger af forsikringsbestandens  

 administration, betales forskudsvis af Arbejdsskadestyrelsen og fordeles  

 efter reglerne i § 5, stk. 6, 2. og 3. pkt., for hvert kalenderår på alle  

 forsikringsselskaber, som tegner arbejdsulykkesforsikring.
De overdragne  

 kapitaler fordeles efter samme regler.
Tilslutning til Arbejdsmarkedets Erhvervssygdomssikring § 50. Sikringspligtige arbejdsgivere, jf. § 5, skal betale bidrag  

 til Arbejdsmarkedets Erhvervssygdomssikring, jf. § 57 A.
 Stk. 2. Når Arbejdsmarkedets Erhvervssygdomssikring har overtaget  

 en sikringspligtig arbejdsgivers risiko, hæfter Arbejdsmarkedets  

 Erhvervssygdomssikring, selvom den ved fastsættelsen af arbejdsgiverens  

 bidrag er gået ud fra urigtige forudsætninger om risikoens art og omfang.
Stk. 3. Arbejdsgiveren, forsikringsselskabet og offentlige  

 myndigheder skal efter anmodning give Arbejdsmarkedets Erhvervssygdomssikring  

 oplysninger af betydning for fastsættelse af bidrag efter loven.
Pligten til  

 at udlevere oplysninger til Arbejdsmarkedets Erhvervssygdomssikring gælder  

 ikke i det omfang, der efter anden lovgivning er fastsat en særlig  

 tavshedspligt.
 Stk. 4. Til brug ved bidragsopkrævning og behandling af  

 anmeldelser af erhvervssygdomme og pludselige løfteskader har  

 Arbejdsmarkedets Erhvervssygdomssikring elektronisk adgang til  

 stamoplysninger i Arbejdsmarkedets Tillægspensions arbejdsgiver- og  

 personregistre, til oplysninger om arbejdsgivernes indbetalte ATP-bidrag i  

 Arbejdsmarkedets Tillægspensions opkrævningsregister samt til  

 arbejdsgiverrelationer og indbetalte ATP-bidrag på personniveau i  

 Arbejdsmarkedets tillægspensions lønmodtagerregister.
§ 51. Bestyrelsen for Arbejdsmarkedets Erhvervssygdomssikring  

 fastsætter de nærmere regler om betaling af bidrag, herunder om frist for  

 betalingen.
Det kan ved disse regler bestemmes, at Arbejdsmarkedets  

 Erhvervssygdomssikring opkræver et ekspeditionsgebyr ved påkrav på grund af  

 manglende betaling og kan give henstand med betaling samt eftergive bidrag,  

 renter og ekspeditionsgebyr.
 Stk. 2. Sker betaling af bidrag ikke rettidigt, skal  

 arbejdsgiveren fra forfaldsdagen betale renter af bidraget med den rentesats,  

 der til enhver tid er fastsat i medfør af § 5 i lov om renter ved forsinket  

 betaling m.v.
 Stk. 3. Arbejdsmarkedets Erhvervssygdomssikring har udpantningsret  

 for bidrag, renter og ekspeditionsgebyr.
 Stk. 4. Krav, der tilkommer Arbejdsmarkedets  

 Erhvervssygdomssikring i medfør af dette kapitel, forældes efter reglerne i  

 lov nr. 274 af 22. december 1908 om forældelse af visse fordringer.
 Stk. 5. Arbejdsmarkedets Erhvervssygdomssikring kan indhente de  

 oplysninger hos skattemyndigheder og andre offentlig myndigheder om den  

 pågældende arbejdsgiver, som er nødvendige for at varetage inddrivelsen af  

 skyldige bidrag, renter og ekspeditionsgebyr, herunder oplysninger om  

 indkomst- og formueforhold.
 § 52 . Foreligger der en pludselig løfteskade eller en  

 erhvervssygdom, og har arbejdsgiveren ikke betalt bidrag, betaler  

 Arbejdsmarkedets Erhvervssygdomssikring forskudsvis de udgifter, der er nævnt  

 i § 19, stk. 3 - 4, § 22, § 25 og § 53 A.
 Stk. 2. Arbejdsgiveren skal refundere Arbejdsmarkedets  

 Erhvervssygdomssikring de udbetalte beløb, jf. stk. 1, medmindre  

 Arbejdsskadestyrelsen finder, at der har foreligget sådanne undskyldende  

 omstændigheder for arbejdsgiveren, at den pågældende helt eller delvist bør  

 fritages for betaling.
 Stk. 3. Arbejdsskadestyrelsen kan i det omfang, det skønnes  

 rimeligt, eftergive arbejdsgiveren beløbet.
 Stk. 4. De beløb, som Arbejdsmarkedets Erhvervssygdomssikring har  

 udbetalt efter stk. 1, fordeles med fradrag af eventuelt refunderet beløb  

 efter stk. 2 efter reglerne i § 5, stk. 6, 4. - 6. pkt.
 Stk. 5. Arbejdsmarkedets Erhvervssygdomssikring kan opkræve  

 arbejdsgiveren et beløb svarende til det bidrag, der efter den 1. januar 1999  

 skulle have været indbetalt til ordningen.
 Stk. 6. Arbejdsmarkedets Erhvervssygdomssikring har udpantningsret  

 for refusionskrav efter stk. 2, renter heraf efter § 53 B samt for  

 refusionskrav efter stk. 5 og renter heraf efter § 51, stk. 2. Reglen i § 51,  

 stk. 5, finder tilsvarende anvendelse.
Fastsættelse af det samlede bidrag til Arbejdsmarkedets  

 Erhvervssygdomssikring § 53. De sikringspligtige arbejdsgivere dækker udgifterne  

 forbundet med lovens sikring mod følger af erhvervssygdomme og pludselige  

 løfteskader gennem indbetaling af bidrag til Arbejdsmarkedets  

 Erhvervssygdomssikring.
 Stk. 2. Bestyrelsen for Arbejdsmarkedets Erhvervssygdomssikring  

 fastsætter størrelsen af bidragene ud fra arbejdsgiverens tilhørsforhold til  

 en branche, arbejdsgiverens beregnede antal fuldtidsansatte og de forventede  

 udgifter vedrørende den pågældende arbejdsgiver.
 Stk. 3. Bestyrelsen for Arbejdsmarkedets Erhvervssygdomssikring er  

 forpligtet til at fastsætte bidragene således, at der udover, hvad der er  

 nødvendigt til dækning af de sikringsmæssige risici efter loven, kun  

 opkræves, hvad der er nødvendigt til en forsvarlig administration.  

 Finanstilsynet kan fastsætte nærmere regler for denne beregning.
 Stk. 4. Arbejdsmarkedets Erhvervssygdomssikring opkræver endelig  

 som en del af bidraget afgifter m.v., i det omfang dette er fastsat i denne  

 lov eller i anden lovgivning.
Fælles bestemmelser om betaling for administration, forrentning og  

 udpantning § 53 A.
Forsikringsselskaber, der tegner forsikring mod følgerne  

 af ulykkestilfælde og skadelige påvirkninger, Arbejdsmarkedets  

 Erhvervssygdomssikring, kommuner, der ikke har tegnet forsikring, jf. § 5,  

 stk. 5, og institutioner, der er omfattet af statens adgang til  

 selvforsikring, jf. § 5, stk. 5, skal betale for Arbejdsskadestyrelsens og  

 Den Sociale Ankestyrelses administration af de forhold, der er omfattet af  

 loven, og som vedrører de pågældende.
Socialministeren fastsætter regler for  

 betalingen og opkrævningen heraf.
Stk. 2. Betaling for forhold, der er omfattet af loven, og som  

 vedrører institutioner, der er omfattet af statens adgang til selvforsikring,  

 jf. § 5, stk. 5, påhviler det enkelte ministerområde.
Vedkommende minister  

 kan fordele udgifterne på de enkelte institutioner.
 Stk. 3. Chefen for Arbejdsskadestyrelsen kan pålægge de  

 forsikringsselskaber m.v., der er nævnt i stk. 1, og Arbejdsmarkedets  

 Erhvervssygdomssikring at tilvejebringe statistiske oplysninger og lignende.
§ 53 B.
De beløb, der forskudsvis er udlagt af  

 Arbejdsskadestyrelsen efter § 5, stk. 6, og § 47, stk. 1 og 5, eller af  

 Arbejdsmarkedets Erhvervssygdomssikring efter § 52, forrentes med en årlig  

 rente, der svarer til gennemsnittet af den af Nationalbanken opgjorte dag til  

 dag pengemarkedsrente.
De nærmere regler for beregning af renten fastsættes  

 af chefen for Arbejdsskadestyrelsen.
 Stk. 2. Forsikringsselskaberne har udpantningsret for præmier,  

 påløbne renter og andre omkostninger i mangel af rettidig betaling af præmie.
 30. § 55, stk. 1 og 2, ophæves og i stedet indsættes:
»Arbejdsskadestyrelsens afgørelser efter § 54 kan indbringes for Den  

 Sociale Ankestyrelse af 1) skadelidte eller dennes efterladte, 2) forsikringsselskabet i sager om ulykker og skadelige påvirkninger, 3) Arbejdsmarkedets Erhvervssygdomssikring i sager om pludselige  

 løfteskader og erhvervssygdomme, og 4) arbejdsgiveren for så vidt angår afgørelser om anerkendelse af  

 arbejdsskader, jf. § 23.
 Stk. 2. Arbejdsskadestyrelsens afgørelser om  

 branchetilhørsforhold, jf. § 5, stk. 6, og § 6, stk. 1 og 5, kan indbringes  

 for Den Sociale Ankestyrelse af Arbejdsmarkedets Erhvervssygdomssikring.
Stk. 3. Klage efter stk. 1 og 2 skal indgives inden 4 uger efter,  

 at klageren har modtaget afgørelsen.
For skadelidte eller efterladte, der på  

 afgørelsens tidspunkt opholder sig på Færøerne eller i det øvrige Europa uden  

 for Danmark, er fristen dog 6 uger.
Opholder skadelidte eller de efterladte  

 sig uden for Europa, er fristen 3 måneder.«.
 Stk. 3-6 bliver herefter stk. 4-7.
 31. § 55, stk. 5, der bliver stk. 6, affattes således:
» Stk. 6. I det omfang arbejdsgiveren, forsikringsselskabet  

 eller Arbejdsmarkedets Erhvervssygdomssikring indbringer  

 Arbejdsskadestyrelsens afgørelse for Ankestyrelsen, har klagen opsættende  

 virkning.« 32. Efter § 55 indsættes:
» § 55 A.
Klager over afgørelser truffet af Arbejdsmarkedets  

 Erhvervssygdomssikring efter denne lov kan inden fire uger efter meddelelsen  

 af afgørelsen indbringes for et ankenævn.
Ankenævnet består af en formand,  

 der beskikkes af socialministeren, og skal have bestået juridisk,  

 nationaløkonomisk eller anden dermed ligestillet eksamen, og følgende  

 udpegede medlemmer:
 1) Et medlem udpeget af Landsorganisationen i Danmark.
 2) Et medlem udpeget af Funktionærernes og Tjenestemændenes Fællesråd og  

 Akademikernes Centralorganisation i fællesskab.
 3) Et medlem udpeget af Dansk Arbejdsgiverforening.
 4) Et medlem udpeget af Kommunernes Landsforening, Amtsrådsforeningen i  

 Danmark, Københavns og Frederiksberg kommuner samt Finansministeriet i  

 fællesskab.
 Stk. 2. Ankenævnet fastsætter selv sin forretningsorden.
Stk. 3. Ankenævnets udgifter betales af Arbejdsmarkedets  

 Erhvervssygdomssikring.
Klageren betaler 500 kr. for ankenævnets behandling.  

 Beløbet betales tilbage til klageren, hvis denne får helt eller delvis  

 medhold.
 33. § 56 affattes således:
 » § 56. Rådet for Dansk Forsikring og Pension har ankeadgang  

 som nævnt i § 55 i sager om ulykkestilfælde, som af Arbejdsskadestyrelsen  

 henføres under § 5, stk 6 og § 47.
 34. I § 57 ændres »§ 47« til: »§ 46« og  

 »§ 48, stk. 5« ændres til: »§ 47, stk. 6«.
 35. Efter § 57 indsættes:
»Kapitel 9 A Arbejdsmarkedets Erhvervssygdomssikring § 57 A.
Arbejdsmarkedets Erhvervssygdomssikring er en selvejende  

 institution.
 Stk. 2. Arbejdsmarkedets Erhvervssygdomssikring har til opgave at:
1) beregne og opkræve bidrag til at finansiere udgifter ved pludselige  

 løfteskader og erhvervssygdomme og 2) udbetale erstatning m.v. til skadelidte eller efterladte.
Stk. 3. Arbejdsmarkedets Erhvervssygdomssikring ledes af en  

 bestyrelse, der består af en formand og 20 andre medlemmer.
Heraf udpeges:
1) 4 medlemmer af Dansk Arbejdsgiverforening , 2) 1 medlem af Sammenslutningen af Landbrugets Arbejdsgiverforeninger, 3) 1 medlem af finansministeren, 4) 2 medlemmer af Kommunernes Landsforening, Amtsrådsforeningen i Danmark,  

 Københavns og Frederiksberg kommuner i fællesskab, 5) 1 medlem af Finanssektorens Arbejdsgiverforening, 6) 1 medlem af Ledernes Hovedorganisation, 7) 7 medlemmer af Landsorganisationen i Danmark, 8) 2 medlemmer af Funktionærernes og Tjenestemændenes Fællesråd, og 9) 1 medlem af Akademikernes Centralorganisation.
 Udpegning af medlemmer sker efter reglerne i lov om ligestilling mellem  

 mænd og kvinder ved besættelse af visse bestyrelsesposter i den statslige  

 forvaltning.
Stk. 4 . Bestyrelsen udpeger selv sin formand, som ikke må have  

 tilknytning til en arbejdsgiver- eller arbejdstagerorganisation.
Formandens  

 stemme er udslagsgivende i tilfælde af stemmelighed.
Stk. 5. Bestyrelsens formand og øvrige medlemmer udpeges for 4 år  

 ad gangen.
Genvalg kan finde sted.
Ingen kan udpeges til bestyrelsen efter  

 det fyldte 67. år.
Et medlem af bestyrelsen kan ikke samtidig være medlem af  

 Erhvervssygdomsudvalget, jf. § 58.
 Stk. 6. Hvis de i stk. 3 nævnte udpegningsberettigede ikke afgiver  

 indstilling i overensstemmelse med reglerne for udpegning i stk. 3 og 5, kan  

 socialministeren beslutte, at bestyrelsen kan fungere uden de pågældende  

 medlemmer.
Stk. 7. Bestyrelsen er ansvarlig for Arbejdsmarkedets  

 Erhvervssygdomssikrings administration.
Bestyrelsen overlader  

 administrationen, jf. stk. 2, til Arbejdsmarkedets Tillægspension.
Aktuarmæssige forhold § 57 B.
Arbejdsmarkedets Erhvervssygdomssikring skal have ansat en  

 af Finanstilsynet godkendt ansvarshavende aktuar til udførelse af de  

 nødvendige beregningstekniske funktioner, herunder til fastsættelse af det  

 samlede bidragsniveau samt til undersøgelser.
 Stk. 2. Søger Arbejdsmarkedets Erhvervssygdomssikring  

 Finanstilsynets godkendelse af en ny ansvarshavende aktuar, skal anmodningen  

 herom være ledsaget af en angivelse af årsagen til skiftet.
 Stk. 3. Finanstilsynet kan fastsætte nærmere bestemmelser om de i  

 stk. 1 og 2 nævnte forhold.
§ 57 C.
Den ansvarshavende aktuar skal påse, at Arbejdsmarkedets  

 Erhvervssygdomssikring overholder sin sikringsplan, herunder at  

 hensættelserne er opgjort således, at de under hensyntagen til, hvad der med  

 rimelighed kan forudses, er tilstrækkelige.
Den ansvarshavende aktuar har ret  

 til af direktøren at forlange alle oplysninger, som er nødvendige for  

 udøvelsen af hvervet.
Stk. 2. Den ansvarshavende aktuar kan forlange, at bestyrelsen  

 indkaldes.
Den ansvarshavende aktuar har ret til at være til stede og udtale  

 sig ved bestyrelsens møder, medmindre bestyrelsen i den enkelte sag træffer  

 anden bestemmelse.
Den ansvarshavende aktuar, der ikke er enig i bestyrelsens  

 beslutning, har ret til at få sin mening indført i bestyrelsesprotokollen.
Stk. 3. Finanstilsynet kan kræve de oplysninger af den  

 ansvarshavende aktuar, som er nødvendige til bedømmelse af Arbejdsmarkedets  

 Erhvervssygdomssikrings økonomiske stilling.
Den ansvarshavende aktuar skal  

 omgående indberette til Finanstilsynet om enhver tilsidesættelse af de i stk.  

 1 nævnte forhold.
 Stk. 4. Den ansvarshavende aktuar skal årligt indsende en  

 beretning til Finanstilsynet, herunder en redegørelse for hensættelserne i  

 Arbejdsmarkedets Erhvervssygdomssikring.
 Stk. 5. Finanstilsynet kan fastsætte nærmere bestemmelser om de i  

 stk. 1 - 4 nævnte forhold.
Årsregnskab og revision § 57 D.
For hvert regnskabsår udarbejder bestyrelse og direktør i  

 overensstemmelse med lovgivningens og vedtægternes bestemmelser herom et  

 årsregnskab bestående af balance, resultatopgørelse, noter og femårsoversigt.  

 Der udarbejdes endvidere årsberetning.
Disse dele udgør en helhed.
Stk. 2. Årsregnskab og årsberetning samt et eventuelt  

 koncernregnskab underskrives af direktøren og bestyrelsen.
Mener direktøren  

 eller et bestyrelsesmedlem, at årsregnskabet eller årsberetningen ikke bør  

 godkendes, eller har vedkommende andre indvendinger mod disse eller mod et  

 eventuelt koncernregnskab, som vedkommende ønsker at gøre Socialministeriet  

 bekendt med, skal vedkommende gøre rede herfor i sin påtegning.
Stk. 3. Regnskabsåret følger kalenderåret.
Dette krav er tillige  

 gældende for eventuelle datterselskaber.
 Stk. 4. Senest 10 dage efter bestyrelsens godkendelse af  

 årsregnskabet, dog senest 6 måneder efter regnskabsårets udløb, indsendes det  

 reviderede og godkendte årsregnskab samt udskrift af revisionsprotokollen  

 vedrørende årsregnskabets revision til Socialministeriet og Finanstilsynet.
 Stk. 5. Opfylder årsregnskabet ikke lovgivningens forskrifter  

 eller vedtægterne for Arbejdsmarkedets Erhvervssygdomssikring, kan  

 Finanstilsynet kræve regnskabet ændret og forelagt til fornyet behandling hos  

 bestyrelsen.
 § 57 E. Årsregnskabet skal opstilles på en overskuelig måde og  

 skal give et retvisende billede af Arbejdsmarkedets Erhvervssygdomssikrings  

 aktiver og passiver, den økonomiske stilling og resultat.
 Stk. 2. Finanstilsynet fastsætter regler for udarbejdelsen af  

 årsregnskabet, herunder regler om opgørelse og værdiansættelse af  

 hensættelserne.
 Stk. 3. Finanstilsynet kan fastsætte regler for udarbejdelse af  

 koncernregnskab.
 Stk. 4. Finanstilsynet kan forlange årsregnskabsposterne samt  

 yderligere specifikationer hertil udfærdiget på særlige skemaer til brug for  

 bedømmelse af Arbejdsmarkedets Erhvervssygdomssikrings økonomiske stilling og  

 udarbejdelse af tilsynets årlige beretning.
 Stk. 5. Finanstilsynet kan forlange de skemaer, der er nævnt i  

 stk. 4, suppleret med redegørelser om enkeltforhold underskrevet af  

 Arbejdsmarkedets Erhvervssygdomssikrings direktør, bestyrelse eller  

 ansvarshavende aktuar.
 Stk. 6. De skemaer og redegørelser, der er nævnt i stk. 4 og stk.  

 5, indsendes efter regler fastsat af Finanstilsynet.
§ 57 F.
Arbejdsmarkedets Erhvervssygdomssikrings årsregnskab skal  

 revideres af mindst 2 revisorer, hvoraf mindst een revisor skal være  

 statsautoriseret.
Bestyrelsen udnævner revisorerne for tre år ad gangen, men  

 kan til enhver tid trække udnævnelsen tilbage.
 Stk. 2. Lovgivningens bestemmelser om revision samt om inhabilitet  

 for revisorer gælder også for revisorer, der ikke er statsautoriserede eller  

 registrerede.
 Stk. 3. Ved revisorskifte skal Arbejdsmarkedets  

 Erhvervssygdomssikring og revisor give Finanstilsynet en redegørelse, hvis  

 skiftet skyldes særlige forhold.
 Stk. 4. Efter at revisionen er afsluttet, skal revisorerne ved  

 påtegning på regnskabet bekræfte, at de har revideret dette og det eventuelle  

 koncernregnskab.
Stk. 5. Revisorerne skal til brug for bestyrelsen føre en  

 revisionsprotokol, der forelægges på ethvert bestyrelsesmøde.
Enhver  

 protokoltilførsel underskrives af samtlige bestyrelsesmedlemmer.
 Stk. 6. Findes en revisor åbenbart uegnet til sit hverv, kan  

 socialministeren afskedige den pågældende og i den afgåedes sted udpege en  

 revisor, der fungerer, indtil nyt valg kan foretages.
§ 57 G.
Revisorerne har altid ret til at deltage i  

 bestyrelsesmøder under behandlingen af sager, der har betydning for  

 revisionen eller for aflæggelsen af regnskabet.
 Stk. 2. Revisorerne har pligt til at deltage i bestyrelsens  

 behandling af de pågældende sager, såfremt det ønskes af blot eet  

 bestyrelsesmedlem.
 Stk. 3. Finanstilsynet kan udfærdige nærmere forskrifter om  

 revisionens gennemførelse.
 Stk. 4. Finanstilsynet kan pålægge revisionen at give oplysninger  

 om Arbejdsmarkedets Erhvervssygdomssikrings forhold.
Investeringsregler § 57 H.
Arbejdsmarkedets Erhvervssygdomssikring skal til enhver  

 tid have aktiver omfattet af § 57 I til en samlet værdi, der mindst modsvarer  

 størrelsen af de samlede hensættelser.
Det påhviler ledelsen at sikre, at  

 disse aktiver inden for de begrænsninger, der er fastlagt i §§ 57 I og 57 J,  

 er udvalgt således, at de i forhold til arten af Arbejdsmarkedets  

 Erhvervssygdomssikrings forpligtigelser med hensyn til sikkerhed, afkast og  

 likviditet er af en art og sammensætning, så de er egnede til at fyldestgøre  

 de sikrede, herunder at der ikke foreligger en uforholdsmæssig stor  

 afhængighed af en bestemt kategori af aktiver, et bestemt investeringsmarked  

 eller en bestemt investering.
Ved midlernes placering skal herved tilstræbes  

 en betryggende sikkerhed, en opretholdelse af midlernes realværdi samt højst  

 mulig forrentning.
 Stk. 2. Aktivernes værdi opgøres til brug for bestemmelserne i  

 dette kapitel efter følgende regler:
 1) Aktivernes værdi opgøres og reguleres løbende i overensstemmelse med de  

 principper, der finder anvendelse ved aflæggelse af årsregnskab.
 2) Der skal foretages fradrag for en eventuel behæftet del, og udlån kan  

 kun indgå til en værdi, der fremkommer efter fradrag af modregnelige  

 forpligtigelser over for låntager.
 3) Har Arbejdsmarkedets Erhvervssygdomssikring indgået finansielle  

 kontrakter, der reducerer risikoen for, at aktiverne ikke kan dække  

 forpligtigelserne, medregnes værdien af sådanne kontrakter i aktivernes  

 værdi.
 4) Tilgodehavende, uforfaldne renter af værdipapirer omfattet af § 57 I,  

 stk. 1, nr. 1-4, 6 og 7, medregnes i værdipapirernes værdi.
§ 57 I.
Arbejdsmarkedets Erhvervssygdomssikrings midler skal være  

 anbragt i følgende kategorier af aktiver:
1) Obligationer eller gældsbreve udstedt af eller garanteret af regeringer  

 eller regionale myndigheder i zone A, jf. bilag A, 2) børsnoterede obligationer udstedt af internationale organisationer, der  

 som medlem har mindst et af medlemslandene i Den Europæiske Union, 3) realkreditobligationer efter realkreditlovens § 1, stk. 4, samt andre  

 obligationer udstedt her i landet eller i lande omfattet af zone A, og som  

 frembyder tilsvarende sikkerhed, 4) tilgodehavender, eksklusive tilgodehavender, der er efterstillet andre  

 kreditorer, hos kreditinstitutter under offentligt tilsyn i lande omfattet af  

 zone A bortset fra kreditinstitutter omfattet af nr. 3 samt lån garanteret af  

 kreditinstitutter eller forsikringsselskaber under tilsyn i lande omfattet af  

 zone A, 5) grunde og bygninger, hvis værdi er uafhængig af en særlig  

 erhvervsudnyttelse, 6) lån sikret ved tinglyst panteret i grunde og bygninger som omfattet af  

 nr. 5 for et beløb op til to tredjedele af den seneste ejendomsvurdering, 7) andele og beviser i investeringsinstitutter omfattet af Rådets direktiv  

 85/611/EØF, 8) andre obligationer og lån noteret på en fondsbørs i lande omfattet af  

 zone A, 9) aktier og andre kapitalandele noteret på en fondsbørs i lande omfattet  

 af zone A, 10) grunde og bygninger, der ikke er omfattet af nr. 5, samt lån sikret  

 ved tinglyst panteret i grunde og bygninger, der ikke er omfattet af nr. 6, 11) kapitalandele og andre værdipapirer, der er noteret på en fondsbørs i  

 lande uden for zone A, fra udstedere, der er hjemmehørende i lande uden for  

 zone A, 12) unoterede kapitalandele samt andre udlån og værdipapirer, som ikke er  

 omfattet af nr. 1-11.
 Stk. 2. Hvis Arbejdsmarkedets Erhvervssygdomssikring har et  

 datterselskab, hvis aktivitet er begrænset til at foretage og forvalte  

 investeringer omfattet af stk. 1, kan datterselskabets aktiver inden for  

 værdien af kapitalandelene i og eventuelle lån til datterselskabet behandles  

 som aktiver efter stk. 1. Er datterselskabet ikke helejet, indgår dets  

 aktiver til en forholdsmæssig værdi svarende til den ejede andel af  

 egenkapitalen.
Stk. 3. Arbejdsmarkedets Erhvervssygdomssikrings anbringelse af  

 midler i en enkelt virksomhed må ikke medføre, at Arbejdsmarkedets  

 Erhvervssygdomssikring alene eller sammen med Arbejdsmarkedets Tillægspension  

 eller Lønmodtagernes Dyrtidsfond eller datterselskaber, som de ejer, kan  

 udøve bestemmende indflydelse på virksomheden.
Dette gælder dog ikke  

 anbringelse af midler i datterselskaber som Arbejdsmarkedets  

 Erhvervssygdomssikring ejer, og hvis midler anbringes efter de regler, der  

 gælder for Arbejdsmarkedets Erhvervssygdomssikring selv.
 Stk. 4. Højst 35 pct. af Arbejdsmarkedets Erhvervssygdomssikrings  

 aktiver må udgøres af aktiver omfattet af stk. 1, nr. 7 - 12, jf. dog § 57 J,  

 stk. 7 og 9.
 Stk. 5. Højst 10 pct. af Arbejdsmarkedets Erhvervssygdomssikrings  

 aktiver må udgøres af aktiver omfattet af stk. 1, nr. 11.
 Stk.6. Højst 2 pct. af Arbejdsmarkedets Erhvervssygdomssikrings  

 aktiver må udgøres af udlån omfattet af stk. 1, nr. 12, og per debitor højst  

 1 pct.
 Stk. 7. Højst 10 pct. af Arbejdsmarkedets Erhvervssygdomssikrings  

 aktiver må udgøres af aktiver omfattet af stk. 1, nr. 12.
§ 57 J.
Der må ikke blandt Arbejdsmarkedets  

 Erhvervssygdomssikrings aktiver indgå elementer, der repræsenterer en risiko  

 på en enkelt virksomhed, hvis værdi sammenlagt udgør mere end 2 pct. af  

 Arbejdsmarkedets Erhvervssygdomssikrings samlede aktiver.
I de tilfælde, hvor  

 den pågældende virksomhed er hjemmehørende og børsnoteret i et land omfattet  

 af zone A, jf. bilag A, og virksomhedens egenkapital overstiger 250 mio. kr.,  

 udgør den i 1. pkt. fastsatte grænse 3 pct.
 Stk. 2. Stk. 1 gælder tilsvarende i forhold til virksomheder,  

 mellem hvilke der består en sådan forbindelse, at de udgør en samlet risiko  

 for Arbejdsmarkedets Erhvervssygdomssikring.
 Stk. 3. For grunde og bygninger omfattet af § 57 I, stk. 1, nr. 5,  

 og lån omfattet af § 57 I, stk. 1, nr. 6, finder stk. 1 og 2 tilsvarende  

 anvendelse med den forskel, at grænsen udgør 5 pct.
 Stk. 4. Hvis Arbejdsmarkedets Erhvervssygdomssikring har  

 investeret i eller ydet lån til et selskab, hvis aktiviteter alene omfatter  

 investeringer efter § 57 I, stk. 1, nr. 5, finder den i stk. 3 anførte grænse  

 anvendelse på Arbejdsmarkedets Erhvervssygdomssikrings samlede engagement med  

 selskabet.
 Stk. 5. For aktiver omfattet af § 57 I, stk. 1, nr. 3, udgør den i  

 stk. 1 fastsatte grænse 40 pct.
Stk. 6. For risici på kreditinstitutter under offentligt tilsyn i  

 lande omfattet af zone A, bortset fra kreditinstitutter omfattet af § 57 I,  

 stk. 1, nr. 3, og på forsikringsselskaber under offentligt tilsyn i lande  

 omfattet af zone A udgør den i stk. 1 fastsatte grænse 10 pct.
For aktiver,  

 der ikke er omfattet af § 57 I, stk. 1, nr. 4, må der højst foretages  

 placeringer i overensstemmelse med de grænser, der er fastsat i stk. 1.
Stk. 7. For andele og beviser i et enkelt investeringsinstitut som  

 anført under § 57 I, stk. 1, nr. 7, udgør den i stk. 1 fastsatte grænse 10  

 pct.
Denne begrænsning finder dog ikke anvendelse, når det pågældende  

 investeringsinstitut efter sine vedtægter alene kan investere i aktiver  

 omfattet af § 57 I, stk. 1, nr. 1-3. I sådanne tilfælde kan investeringen  

 tillige i forhold til bestemmelsen i § 57 I, stk. 3, henføres til § 57 I,  

 stk. 1, nr. 1-3.
 Stk. 8. Stk. 1 og 2 finder ikke anvendelse på aktiver omfattet af  

 § 57 I, stk. 1, nr. 1 og 2.
 Stk. 9. Stk. 1, 2 og 4 finder ikke anvendelse på investeringer i  

 datterselskaber, der omfattes af § 57 I, stk. 2, samt på investeringer i  

 selskaber, hvis aktivitet efter deres vedtægter er begrænset til at foretage  

 investeringer i aktiver omfattet af § 57 I, stk. 1, nr. 1-3. I sidstnævnte  

 tilfælde kan investeringen i forhold til bestemmelserne i § 57 I, stk. 3 og  

 6, henføres til § 57 I, stk. 1, nr. 1-3.
 Stk. 10. Bestyrelsen fastsætter nærmere bestemmelser om  

 Arbejdsmarkedets Erhvervssygdomssikrings valutakurs- og  

 renterisikoeksponering.
Tilsyn § 57 K.
Finder Finanstilsynet på baggrund af en aktuarmæssig  

 opgørelse ikke, at Arbejdsmarkedets Erhvervssygdomssikring på det  

 foreliggende grundlag fuldt ud vil kunne fyldestgøre sine forpligtelser,  

 afgiver Finanstilsynet efter at have forhandlet med Arbejdsmarkedets  

 Erhvervssygdomssikring indberetning herom til socialministeren.
§ 57 L.
Finanstilsynet fører tilsyn med Arbejdsmarkedets  

 Erhvervssygdomssikrings anbringelse af midlerne efter §§ 57 H - 57 J.
 Stk. 2. Finanstilsynet kan give Arbejdsmarkedets  

 Erhvervssygdomssikring påbud om inden en fastsat frist at foretage de  

 foranstaltninger, som Finanstilsynet skønner nødvendige med henblik på, at  

 anbringelsen af midlerne sker i overensstemmelse med §§ 57 H - 57 J.
§ 57 M.
Finanstilsynet er berettiget til at afkræve  

 Arbejdsmarkedets Erhvervssygdomssikring enhver oplysning, som Finanstilsynet  

 anser for nødvendig for dets virksomhed.
Finanstilsynet skal til enhver tid  

 have adgang til at gøre sig bekendt med institutionens bøger, regnskaber og  

 hele virksomhed.
§ 57 N.
Finanstilsynet afgiver en årlig beretning om tilsynet med  

 Arbejdsmarkedets Erhvervssygdomssikring til socialministeren.
§ 57 O.
Til dækning af udgifterne ved Finanstilsynets tilsyn med  

 Arbejdsmarkedets Erhvervssygdomssikring fastsætter Finanstilsynet et gebyr,  

 der udredes af Arbejdsmarkedets Erhvervssygdomssikring.
§ 57 P.
Afgørelser truffet af Finanstilsynet i henhold til denne  

 lov kan indbringes for Erhvervsankenævnet senest 4 uger efter, at afgørelsen  

 er meddelt Arbejdsmarkedets Erhvervssygdomssikring.
Som part i forholdet til  

 Finanstilsynet anses alene Arbejdsmarkedets Erhvervssygdomssikring.
 36. § 59, 2. pkt, affattes således:
 »Skadelidtes eller dennes efterladtes krav mod den  

 erstatningsansvarlige nedsættes i det omfang, der er betalt eller er pligt  

 til at betale ydelser til de pågældende efter denne lov.«.
 37. § 60 affattes således:
» § 60. Aftaler mellem sikringspligtige og sikrede er  

 ugyldige, når de går ud på eller fører til, at bestemmelser i loven ikke skal  

 gælde, eller at den sikrede skal udrede en forsikringspræmie til et  

 forsikringsselskab eller et bidrag til Arbejdsmarkedets  

 Erhvervssygdomssikring, som efter loven påhviler arbejdsgiveren, eller at  

 pligtige ydelser ikke skal beregnes efter loven.
Ligeledes er aftaler om  

 tilbageholdelse i løn i anledning af sikring efter loven ugyldige.«.
 38. § 63, stk. 1, affattes således:
 »Når en skade er indtruffet som følge af sikrede personers forsøg på  

 redning af menneskeliv, jf. § 3, nr. 3, godtgøres vedkommende  

 forsikringsselskabs eller Arbejdsmarkedets Erhvervssygdomssikrings ydelser af  

 statskassen.«.
 39. § 64 affattes således:
» § 64. Ved skader, der er en følge af udøvelse af borgerlige  

 eller kommunale ombud, udreder staten og kommunerne ydelser efter loven ved  

 ulykkestilfælde og skadelige påvirkninger.
Arbejdsmarkedets  

 Erhvervssygdomssikring udreder ydelserne efter loven for sådanne skader ved  

 pludselige løfteskader og erhvervssygdomme.«.
 40. § 65 affattes således:
 » § 65. Arbejdsskadestyrelsens tjenestemænd og dermed  

 ligestillede, herunder de til Arbejdsskadestyrelsen knyttede læger, må ikke  

 være ansat i eller tage del i ledelsen af et forsikringsselskab, som tegner  

 arbejdsulykkesforsikring mod følger af ulykkestilfælde eller skadelige  

 påvirkninger, eller i Arbejdsmarkedets Erhvervssygdomssikring.«.
 41. § 67 affattes således:
 »§ 67. En sikringspligtig arbejdsgiver, der undlader at tegne  

 forsikring eller tilslutte sig Arbejdsmarkedets Erhvervssygdomssikring,  

 straffes med bøde.
 Stk. 2. En sikringspligtig arbejdsgiver, der undlader at holde  

 forsikringen i kraft eller betale bidrag til Arbejdsmarkedets  

 Erhvervssygdomssikring, straffes med bøde.
 Stk. 3. En sikringspligtig arbejdsgiver, der ikke rettidigt  

 anmelder en indtruffet arbejdsskade eller ikke medvirker ved sagsoplysningen  

 af anmeldt arbejdsskade, jf. kapitel 3, straffes med bøde.
 Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
§ 2 I lov om forsikringsvirksomhed, jf. lovbekendtgørelse nr. 746 af 6. august  

 1996, som ændret ved § 1 i lov nr. 475 af 10. juni 1997, foretages følgende  

 ændringer:
 1. Efter § 168 b indsættes:
» § 168 c.
Et forsikringsselskab, der driver  

 arbejdsulykkesforsikring, kan ikke opløses, medmindre det forinden har  

 overført hele sin arbejdsulykkesforsikringsbestand til et andet selskab i  

 overensstemmelse med de i § 157 fastsatte regler, eller dets  

 arbejdsulykkesforsikringsbestand er taget under administration af  

 Arbejdsskadestyrelsen i henhold til § 49 i lov om sikring mod følger af  

 arbejdsskade.«.
 2. Kapitel 23 A ophæves.
 3. I § 251, stk. 2 , indsættes som 2. pkt.:
 »Såfremt selskabet driver arbejdsulykkesforsikringsvirksomhed, kan  

 Finanstilsynet tilbagekalde selskabets koncession til at drive  

 arbejdsulykkesforsikringsvirksomhed, hvorefter forsikringsbestanden tages  

 under administration af Arbejdsskadestyrelsen i henhold til § 49 i lov om  

 sikring mod følger af arbejdsskade.«.
Overgangsregler § 3 Stk. 1. Loven træder i kraft den 1. januar 1999, jf. dog stk. 2 og  

 3.
 Stk. 2. § 1, nr. 26, træder i kraft den 1. juli 1998.
Stk. 3. § 1, nr. 35, træder i kraft dagen efter bekendtgørelse i  

 Lovtidende.
Bestyrelsen for Arbejdsmarkedets Erhvervssygdomssikring kan i  

 1998 beregne arbejdsgivernes bidrag for 1999 og iværksætte opkrævningen af  

 dette bidrag.
Stk. 4. Loven finder anvendelse på 1) ulykkestilfælde og skadelige påvirkninger, jf. § 9, nr. 1 og 2, i lov  

 om sikring mod følger af arbejdsskade, der indtræder på ikrafttrædelsesdagen  

 eller senere, og 2) pludselige løfteskader og erhvervssygdomme, jf. § 9, nr. 3 og 4, i lov  

 om sikring mod følger af arbejdsskade, der anmeldes på ikrafttrædelsesdagen  

 eller senere.
Stk 5. Vil et forsikringsselskab overdrage sin bestand af  

 erhvervssygdomsforsikringer til Arbejdsmarkedets Erhvervssygdomssikring,  

 således at selskabet derved befries for ansvar over for forsikringstagerne,  

 skal det ansøge om Finanstilsynets tilladelse dertil.
Ansøgningen om  

 overdragelsen skal ledsages af den overenskomst, der er afsluttet mellem  

 forsikringsselskabet og Arbejdsmarkedets Erhvervssygdomssikring, og af  

 sådanne oplysninger, som Finanstilsynet finder nødvendige for at kunne  

 bedømme, om overdragelsen er forsvarlig over for forsikringstagerne.
Stk. 6. Medmindre Finanstilsynet på det foreliggende grundlag  

 finder, at tilladelse til overdragelsen bør nægtes, skal Finanstilsynet  

 offentliggøre en redegørelse for den påtænkte overdragelse i Statstidende og  

 i dagblade.
Redegørelsen skal indeholde en opfordring til de  

 forsikringstagere, hvis forsikringer agtes overdraget, til senest 3 måneder  

 efter offentliggørelsen at afgive skriftlig meddelelse til Finanstilsynet,  

 såfremt de har indsigelser mod overdragelsen.
Selskabet skal samtidig til de  

 forsikringstagere, hvis adresse er selskabet bekendt, sende en meddelelse om  

 overdragelsen samt tilsynets redegørelse.
Stk. 7. Efter udløbet af den i stk. 6 omhandlede frist træffer  

 Finanstilsynet under hensyntagen til de fremsatte indsigelser beslutning om,  

 hvorvidt forsikringsbestanden kan overdrages i overensstemmelse med det  

 fremsatte forslag.
Overdragelsen kan ikke påberåbes som grundlag for at hæve  

 forsikringsaftalen.
 Stk. 8. Ansøgning om overdragelser efter stk. 5 skal ske inden 1.  

 juli 1999 og med regnskabsmæssig virkning fra 1. januar 1999. Finanstilsynet  

 kan tillade, at ansøgningen om overdragelse sker på et senere tidspunkt, dog  

 senest 1. juli 2000.
 Stk. 9. Vil en arbejdsgiver, der efter §§ 45 og 74 i lov om  

 forsikring mod følger af arbejdsskade, jf. lovbekendtgørelse nr. 789 af 28.  

 august 1996, ikke har tegnet forsikring, overdrage sin forpligtelse som følge  

 af pludselige løfteskader og erhvervssygdomme, anmeldt før 1. januar 1999 til  

 Arbejdsmarkedets Erhvervssygdomssikring, skal arbejdsgiveren ansøge om  

 Finanstilsynets tilladelse dertil.
 Stk. 10. Forpligtelser i sager om pludselige løfteskader og  

 erhvervssygdomme, der er anmeldt før 1. januar 1999 og er omfattet af § 5,  

 stk. 3, § 6, stk. 3, eller § 48 i lov om forsikring mod følger af  

 arbejdsskade, jf. lovbekendtgørelse nr. 789 af 28. august 1996, overføres den  

 1. januar 1999 til Arbejdsmarkedets Erhvervssygdomssikring.
§ 4 Stk. 1. De hidtidige bestemmelser i § 210 c, stk. 2, og § 210 g,  

 stk. 1, 2. pkt., og stk 2, i lov om forsikringsvirksomhed, jf.  

 lovbekendtgørelse nr. 746 af 6. august 1996, finder anvendelse, indtil de  

 endelige opgørelser for regnskabsåret 1998 foreligger.
 Stk. 2. Har en sikringspligtig arbejdsgiver forud for lovens  

 fremsættelse indgået en aftale med et forsikringsselskab om  

 erhvervssygdomsdækning i en periode efter 1. januar 1999, og har der ikke  

 været mulighed for at opsige aftalen, fastsætter bestyrelsen for  

 Arbejdsmarkedets Erhvervssygdomssikring, at arbejdsgiverens bidragspligt  

 bortfalder for denne periode.
§ 5 Loven gælder ikke for Færøerne og Grønland, men kan ved kongelig anordning  

 helt eller delvis sættes i kraft for Grønland med de afvigelser, som de  

 særlige grønlandske forhold tilsiger.
Bilag A Følgende lande er omfattet af zone A Medlemsstaterne i EU/EØS og alle andre lande, der er fulde medlemmer af  

 Organisationen for Økonomisk Samarbejde og Udvikling (OECD) samt Saudi  

 Arabien.
Bemærkninger til lovforslaget Almindelige bemærkninger 1. Indledning I forbindelse med Folketingets drøftelser ved behandlingen af lovforslaget  

 til gældende lov om forsikring mod følger af arbejdsskade, der blev vedtaget  

 den 14. maj 1992, var der enighed om, at det er vigtigt at forebygge, at der  

 sker arbejdsskader.
Der var i denne forbindelse et ønske om, at der blev  

 overvejet et arbejdsskadeforsikringssystem, som kunne skabe yderligere  

 motivation hos arbejdsgiverne til at forebygge arbejdsskader.
 Hertil kommer, at 3. skadesforsikringsdirektiv fra Rådet for De Europæiske  

 Fællesskaber (92/49/EØF), der senest den 1. januar 1999 skal anvendes på  

 arbejdsskadeområdet i Danmark, stiller en række forsikringstekniske krav til  

 arbejdsskadeforsikringen, jf. neden for i afsnit 4.
 Den daværende socialminister nedsatte på denne baggrund et udvalg  

 (Arbejdsskadeudvalget), der blandt andet skulle overveje mulighederne for  

 yderligere motivation til at forebygge arbejdsskader inden for det nuværende  

 arbejdsskadeforsikringssystem og inden for et alternativt arbejdsskadesystem.  

 Udvalget fik til opgave at overveje og stille forslag om lovændringer blandt  

 andet på følgende områder:
- mulighederne for indførelse af et socialt erstatningssystem for  

 arbejdsskader (til afløsning af forsikringssystemet) finansieret af afgifter  

 og med graduering af afgifterne efter arbejdsmiljøets tilstand på den enkelte  

 virksomhed, således at systemet både erstatter arbejdsskader som følge af  

 dårligt arbejdsmiljø og samtidig bidrager til forebyggelse af skaderne, - strukturen for et mere forebyggende arbejdsskadesystem, og hvordan det  

 skal finansieres og administreres, - etableringen af et forenklet og effektivt administrativt system, der  

 inddrager arbejdsmarkedets parter i ansvaret for udviklingen af både  

 forebyggelsen af arbejdsskader og erstatningen for arbejdsskader, - mulighederne for anerkendelse af spontant opståede skader i forbindelse  

 med vanskeligt løftearbejde m.v.
 Arbejdsskadeudvalget, hvori arbejdsmarkedets parter var repræsenteret,  

 afsluttede sit arbejde i december 1994 med betænkning nr. 1282/94.
 Betænkningens anbefalinger er i perioden 1995-1997 blevet viderebehandlet  

 i en række tværministerielle udvalg.
 Nærværende lovforslag bygger på Arbejdsskadeudvalgets anbefalinger med de  

 ændringer, som arbejdet i de tværministerielle udvalg har nødvendiggjort.
Det foreslås med lovforslaget, at finansieringen af udgifter ved  

 erhvervssygdomme og pludselige løfteskader flyttes fra forsikringsregi.
Det  

 foreslås, at udgifterne fremover finansieres af en selvejende institution  

 (Arbejdsmarkedets Erhvervssygdomssikring), der ledes af en bestyrelse,  

 sammensat af repræsentanter for arbejdsmarkedets parter.
 Det vil fortsat være arbejdsgiverne, der gennem bidragsbetaling til den  

 nye institution finansierer udgifterne ved erhvervssygdomme og pludselige  

 løfteskader.
Forslaget indebærer ingen ændringer i de sikredes (skadelidte og  

 efterladte) ret til erstatning og godtgørelse m.v.
Forslaget indebærer heller  

 ikke ændringer i finansieringen af udgifter ved arbejdsulykker, der fortsat  

 finansieres i forsikringsregi ved arbejdsgivernes betaling af præmier.  

 Ligeledes indebærer forslaget ingen ændringer med hensyn til kompetencen til  

 at behandle arbejdsskadesager.
Det er fortsat Arbejdsskadestyrelsen, der  

 varetager denne opgave i alle typer af sager med adgang til at få efterprøvet  

 afgørelserne i Den Sociale Ankestyrelse.
Lovforslaget har været til høring hos de relevante ministerier og  

 organisationer m.v.
De forslag til ændringer, som høringsrunden har givet  

 anledning til, er i et vist omfang indarbejdet i lovforslaget.
 Lovforslaget er en genfremsættelse af lovforslag L 104, som  

 socialministeren fremsatte den 26. november 1997, med de ændringer som  

 Folketingsbehandlingen af L 104 har givet anledning til.
2. Gældende lovgivning Lovgivningen om forebyggelse af og erstatning ved arbejdsskader er  

 reguleret i henholdsvis Arbejdsministeriets arbejdsmiljølov og i  

 Socialministeriets lov om forsikring mod følger af arbejdsskade.
 Arbejdsskadeforsikringen er reguleret i 2 regelsæt:
 1. Lov om forsikring mod følger af arbejdsskade indeholder regler om  

 forsikringspligt, forsikringens indhold, erstatningsudmåling m.v.
2. Lov om forsikringsvirksomhed indeholder regler om  

 forsikringsselskabernes vilkår for at drive arbejdsskadeforsikring, det  

 forsikringstekniske og finansielle tilsyn med  

 arbejdsskadeforsikringsselskaber.
Denne lov hører under økonomiministeren.
 Arbejdsgiveren er erstatningspligtig over for sine ansatte og disses  

 efterladte (de sikrede) ved personskade, der skyldes arbejdet eller de  

 forhold, hvorunder det foregår (arbejdsskade).
 Under arbejdsskadebegrebet falder ulykkestilfælde, skadelige påvirkninger  

 af højst 5 dages varighed, pludselige løfteskader og erhvervssygdomme.
 Arbejdsgiveren har pligt til at afgive sin erstatningsrisiko til et  

 arbejdsskadeforsikringsselskab, som betaler erstatning m.v. i tilfælde af  

 skade.
I dag tegner ca. 20 forsikringsselskaber forsikring mod følger af  

 arbejdsulykker og skadelige påvirkninger af højst 5 dages varighed.
Et mindre  

 antal selskaber tegner forsikring mod følger af pludselige løfteskader og  

 erhvervssygdomme.
Heraf har et selskab (Forsikringsselskabet for  

 Erhvervssygdomme) en dominerede rolle, idet det dækker 99,6 pct. af markedet.  

 Andelen er beregnet for de lovpligtige forsikringer.
Særligt vedrørende det  

 offentlige område bemærkes, at kommunale (amtskommunale) arbejdsgivere i vidt  

 omfang er forsikret i Kommunernes Arbejdsskadeforsikring A/S, mens staten og  

 nogle kommuner er selvforsikret.
For at undgå konkurrenceforvridning mellem de nye og ældre  

 forsikringsselskaber, der tegner arbejdsskadeforsikring, er  

 forsikringsselskaberne pålagt at indgå i en særlig udligningsordning  

 »Løntalspoolen«.
Løntalspoolen indebærer med de gældende regler, at  

 finansieringen af udgifterne til løntalsregulering af løbende ydelser dækkes  

 gennem forsikringsselskabernes løbende præmieindtægt og ikke af  

 forsikringsmæssige hensættelser, således som det er tilfældet for anden  

 forsikringsvirksomhed.
3. De særlige forsikringsmæssige problemer med erhvervssygdomme Det er i dag den almindelige opfattelse i forsikringsselskabernes  

 brancheorganisation Rådet for Dansk Forsikring og Pension, at  

 erhvervssygdomme ikke kan anses for forsikringsbare i gængs forstand, givet  

 de hidtil gældende politisk fastsatte rammer for erhvervssygdomsforsikring.
Det skyldes blandt andet, at erhvervssygdomsbegrebet ændrer sig over tid,  

 idet der stadig opstår og konstateres nye former for erhvervssygdomme, som  

 kan være opstået tilbage i tiden.
Herved sker der en ændring af  

 forsikringsdækningen med tilbagevirkende kraft.
Det skyldes, at det er den  

 gældende fortegnelse over erhvervssygdomme, der skal bruges ved vurderingen  

 af, om en sygdom kan anerkendes som erhvervssygdom.
Det gælder også, hvis  

 påvirkningen, der har ført til sygdommen, er sket før den tekniske og  

 medicinske erfaring har vist, at der er årsagssammenhæng mellem påvirkningen  

 og sygdommen og dermed før sygdommen er optaget på fortegnelsen over  

 erhvervssygdomme.
 Det betyder, at forsikringsselskaberne bærer en risiko, som de ved  

 præmiefastsættelsen ikke har haft mulighed for at tage højde for.
For at formindske det enkelte forsikringsselskabs risiko er de  

 forsikringsselskaber, der tegner forsikring mod følger af erhvervssygdomme  

 derfor pålagt at indgå i en særlig udligningsordning  

 »Erhvervssygdomspoolen«.
Erhvervssygdomspoolen indebærer med de  

 gældende regler, at finansieringen af udgifterne til erstatning m.v. for  

 erhvervssygdomme i et vist omfang dækkes af forsikringsselskabernes løbende  

 præmieindtægt og ikke af forsikringsmæssige hensættelser, således som det er  

 tilfældet for anden forsikringsvirksomhed.
Erhvervssygdomme udvikler sig oftest over en årrække.
Det indebærer, at  

 skadelidte kan have været udsat for den skadelige påvirkning, der har medført  

 sygdommen, hos en række forskellige arbejdsgivere.
Når det ikke er muligt med rimelig sandsynlighed at udpege den  

 arbejdsgiver i hvis tjeneste sygdommen er pådraget, behandles sagen efter de  

 gældende regler som en såkaldt fordelingssag.
I disse sager udbetaler  

 Arbejdsskadestyrelsen erstatning m.v.
Arbejdsskadestyrelsen fordeler  

 efterfølgende udgiften på forsikringsselskaberne samt staten og de kommuner,  

 der er selvforsikrende.
Der foretages derfor ikke forsikringsmæssige  

 hensættelser i disse sager, der altså finansieres i et såkaldt rent  

 pay-as-you-go-system, det vil sige, at forsikringsudgiften afholdes af de  

 løbende præmieindbetalinger.
4. 3. skadesforsikringsdirektiv (92/49/EØF) Formålet med ændringen af lov om forsikringsvirksomhed er at gennemføre  

 EU's direktiv af 18. juni 1992 (92/49/EØF) om samordning af love og  

 administrative bestemmelser vedrørende direkte forsikringsvirksomhed bortset  

 fra livsforsikring (3. skadesforsikringsdirektiv) på  

 arbejdsskadeforsikringsområdet.
Direktivet er tidligere gennemført for øvrig  

 skadesforsikringsvirksomhed.
Arbejdsskadeforsikringsområdet har hidtil været kendetegnet ved en række  

 særregler og udligningsordninger, som ikke kan opretholdes under 3.  

 skadesforsikringsdirektiv.
I direktivets artikel 49 fik Danmark derfor en  

 overgangsbestemmelse, hvorefter direktivets anvendelse på lovpligtig  

 arbejdsskade blev udskudt til 1. januar 1999.
Efter 1. januar 1999 vil arbejdsskadeforsikringsområdet således være  

 omfattet af 3. skadesforsikringsdirektiv, idet det dog bemærkes, at den  

 lovpligtige erhvervssygdomssikring herefter finansieres via Arbejdsmarkedets  

 Erhvervssygdomssikring.
Den resterende del af arbejdsskadeområdet, den  

 lovpligtige arbejdsulykkesforsikring, vil herefter ikke i det væsentlige  

 adskille sig fra øvrig skadesforsikringsvirksomhed i relation til lov om  

 forsikringsvirksomhed.
 I relation til lov om sikring mod følger af arbejdsskade vil  

 bestemmelserne om forsikringspligt, forsikringens indhold og dækning,  

 erstatningsudmåling, dækning af visse fællesudgifter m.v. kunne bibeholdes.
 Udenlandske forsikringsselskaber, der driver  

 arbejdsskadeforsikringsvirksomhed i Danmark som tjenesteydelsesvirksomhed,  

 vil være omfattet af disse regler.
5. Arbejdsskadeudvalgets betænkning 1282/94 Arbejdsskadeudvalget har overvejet en række forskellige modeller for et  

 arbejdsskadesystem inden for og uden for forsikringsregi.
 Udvalget har imidlertid ikke fundet grundlag for at kunne foreslå et  

 system, hvor hele arbejdsskadeområdet er samlet inden for eller uden for  

 forsikringsregi.
 Arbejdsskadeudvalget har tillige redegjort for de problemstillinger, der  

 bliver aktuelle, når 3. skadesforsikringsdirektiv senest den 1. januar 1999  

 skal finde anvendelse på arbejdsskadeforsikringen i Danmark.
 Arbejdsskadeudvalgets flertal foreslår på denne baggrund et  

 arbejdsskadesystem, hvor finansieringen af erhvervssygdomsområdet fremover  

 administreres uden for forsikringsregi i en særlig sikringsordning (benævnt  

 »Arbejdsskadepool« i betænkning nr. 1282/94), der etableres som en  

 selvejende institution.
 Den fremtidige finansiering af udgifter til ydelser m.v., som følger af  

 arbejdsskade i form af ulykkestilfælde, foreslås derimod at forblive i  

 forsikringsregi.
 Flertallets forslag er blandt andet begrundet i:
1. at der hermed tages højde for de problemstillinger, der bliver aktuelle  

 på erhvervssygdomsområdet, når 3. skadesforsikringsdirektiv skal anvendes på  

 arbejdsskadeforsikringen i Danmark, og 2. at udvalget ikke finder erhvervssygdomme forsikringsbare i gængs  

 forstand, jf. afsnit 3.
 I tilknytning til den foreslåede sikringsordning for erhvervssygdomme  

 foreslår Arbejdsskadeudvalget, at der etableres en supplerende  

 belønningsordning, der giver rabat til de virksomheder, som etablerer særlige  

 skadeforebyggende styringssystemer og procesaktiviteter, og som på den måde  

 motiverer virksomhederne til at forebygge arbejdsskader.
Arbejdsskadeudvalget foreslår, at der skal ske en skærpet graduering af  

 bidragene til den nye »Arbejdsskadepool« for derigennem at  

 forebygge arbejdsskader.
Der skal herunder tages hensyn til blandt andet  

 virksomhedernes branchetilhørsforhold og risiko for udvikling af  

 erhvervssygdomme i forskellige jobfunktioner (arbejdsfunktioner).
 Arbejdsskadeudvalget foreslår endvidere:
- at der oprettes et Arbejdsskaderåd, - at der indføres et nyt arbejdsskadebegreb; pludselige løfteskader.
 Det nye arbejdsskadebegreb, pludselige løfteskader, blev indført i lov om  

 forsikring mod følger af arbejdsskade ved lov nr. 343 af 6. maj 1996 i  

 overensstemmelse med Arbejdsskadeudvalgets anbefalinger.
6. Opfølgningsarbejdet I modsætning til forslaget om indførelse af det nye arbejdsskadebegreb,  

 pludselige løfteskader, kunne en række af forslagene fra betænkning nr.  

 1282/94 ikke direkte danne grundlag for lovforslag.
Betænkningens  

 anbefalinger er derfor i 1995-1997 blevet viderebearbejdet i en række  

 tværministerielle udvalg.
De 4 udvalg, der har arbejdet med at udmønte flertallet i  

 Arbejdsskadeudvalgets forslag i lovgivning, har behandlet - strukturen i det nye system, - udformning af en bidragsordning med skærpet graduering af  

 arbejdsgiverbidragene til ordningen, - udformning af en supplerende belønningsordning og - overgangen fra det bestående forsikringssystem til det fremtidige  

 sikringssystem.
Lovforslaget er udarbejdet med udgangspunkt i anbefalingerne fra  

 flertallet i Arbejdsskadeudvalget.
Dog er det i opfølgningsarbejdet fundet  

 nødvendigt at foretage en række tilpasninger:
1. Det er i opfølgningsarbejdet ikke fundet muligt at udarbejde en  

 bidragsordning til finansiering af de fremtidige udgifter til  

 erhvervssygdomme m.v., der indebærer en forøget skadeforebyggelse gennem øget  

 bidragsgraduering ud over graduering på brancher.
Det skyldes blandt andet,  

 at der i øjeblikket ikke findes et tilstrækkeligt pålideligt statistisk  

 grundlag til at fordele erstatningsudgifter m.v. ud fra risikoen for  

 udvikling af erhvervssygdomme i forskellige arbejdsfunktioner.
Det er i  

 opfølgningsarbejdet forudsat, at der arbejdes videre med muligheden for øget  

 forebyggende virkning blandt andet gennem inddragelse af arbejdsfunktioner  

 som foreslået i betænkning nr. 1282/94.
2. I overensstemmelse med anbefalingen fra Arbejdsskadeudvalgets flertal  

 er det søgt at etablere en supplerende belønningsordning for de  

 arbejdsgivere, som gør en særlig skadeforebyggende indsats.  

 Belønningsordningen blev foreslået etableret i arbejdsministerens regi,  

 således at fastsættelsen af kriterier for belønningsværdige aktiviteter  

 skulle fastsættes af arbejdsministeren efter indstilling fra arbejdsmarkedets  

 parter.
Arbejdsminiseren fremsatte lovforslag herom den 26. november 1997 L  

 107. Det blev under Folketingets behandling af lovforslaget besluttet, at  

 belønningsordningen ikke skal gennemføres.
3. Arbejdsskadeudvalgets flertal anbefaler, at der oprettes et  

 Arbejdsskaderåd.
Flertallet beskriver tillige Arbejdsskaderådet opgaver, der  

 især er knyttet til den supplerende belønningsordning.
Under folketingets  

 behandling af arbejdsministerens lovforslag L 107 er det som nævnt opgivet at  

 gennemføre den supplerende belønningsordning.
Herved er der sket en væsentlig  

 indskrænkning i det foreslåede Arbejdsskaderåds arbejdsopgaver.
Der er i  

 lyset heraf ikke fundet grundlag for at oprette Arbejdsskaderådet.
En række  

 af de opgaver, som Arbejdsskadeudvalgets flertal anbefaler, at  

 Arbejdsskaderådet får tillagt, kan i et vist omfang udføres af bestyrelsen  

 for Arbejdsskadepoolen.
Bestyrelsen foreslås sammensat af en formand og 20  

 andre medlemmer, jf. neden for afsnit 7.4. Endelig kan enkelte opgaver  

 varetages uden at der behøver være egentlig lovgrundlag for opgavernes  

 udførelse.
7. Hovedelementer af lovforslaget Som nævnt i indledningen foreslås det at - udskille erhvervssygdomsområdet fra forsikringsregi, - etablere en selvejende institution under navnet »Arbejdsmarkedets  

 Erhvervssygdomssikring« (Arbejdsskadepoolen), - etablere en bidragsordning til at finansiere udgifter ved  

 erhvervssygdomme.
7.1. Sikringspligt Det foreslås med lovforslaget, at sikringen af erhvervssygdomsområdet og  

 de pludselige løfteskader udtages fra forsikringsområdet, idet der samtidig  

 til sikring af de fremtidige ydelser m.v. etableres en bidragsordning, der  

 finansieres af arbejdsgiverne.
 Som konsekvens af at erhvervssygdommene og de pludselige løfteskader  

 udskilles og fremover administreres udenfor forsikringsregi, foreslås det at  

 ændre lovens terminologi.
 Arbejdsgiverne får herefter en sikringspligt mod arbejdsskader, hvilket  

 indebærer en pligt til at tilslutte sig Arbejdsmarkedets  

 Erhvervssygdomssikring (for så vidt angår erhvervssygdomme og pludselige  

 løfteskader) og en pligt til at tegne forsikring (for så vidt angår ulykker  

 og kortvarige skadelige påvirkninger).
7.2. Arbejdsmarkedets Erhvervssygdomssikring I konsekvens af, at erhvervssygdomsområdet m.v. udskilles fra  

 forsikringsregi, foreslås det at oprette en offentligt reguleret selvejende  

 institution med navnet »Arbejdsmarkedets Erhvervssygdomssikring«.  

 Denne institution skal forestå den fremtidige administration af den  

 sikringsordning, der skal dække de fremtidige udgifter, der er forbundet med  

 ydelser m.v. vedrørende arbejdsskader i form af erhvervssygdomme og  

 pludselige løfteskader.
Det forudsættes, at etableringen af Arbejdsmarkedets  

 Erhvervssygdomssikring som udgangspunkt sker ved at omdanne  

 Forsikringsselskabet for Erhvervssygdomme A/S (FFE), der i 1996  

 administrerede 99,6 pct. af alle erhvervssygdomsforsikringer for private  

 arbejdsgivere.
De nuværende ejere af Forsikringsselskabet for  

 Erhvervssygdomme A/S har tilkendegivet, at de vil medvirke positivt.
7.3. Opgaverne for Arbejdsmarkedets Erhvervssygdomssikring Arbejdsmarkedets Erhvervssygdomssikring skal forestå opkrævning af bidrag  

 hos alle arbejdsgivere til at finansiere udgifterne ved erhvervssygdomme.
Det  

 vil blandt andet sige udgifter til erstatning og godtgørelse m.v. til  

 skadelidte og efterladte, administrationsbidrag til Arbejdsskadestyrelsen og  

 Den Sociale Ankestyrelse.
Arbejdsmarkedets Erhvervssygdomssikring skal endvidere udbetale erstatning  

 og godtgørelse m.v. til skadelidte og efterladte ved erhvervssygdomme efter  

 lovgivningen om arbejdsskadeforsikring på baggrund af Arbejdsskadestyrelsens  

 og Den Sociale Ankestyrelses afgørelser.
Det foreslås, at Arbejdsmarkedets  

 Erhvervssygdomssikring får ret til at anke afgørelser, der træffes i  

 erhvervssygdomssager.
7.4. Bestyrelsen for Arbejdsmarkedets Erhvervssygdomssikring -  

 størrelse og sammensætning Som det er omtalt oven for i afsnit 6, er det i arbejdet med opfølgning af  

 Arbejdsskadeudvalgets betænkning 1282/94 ikke fundet behov for at oprette et  

 Arbejdsskaderåd.
I stedet er det besluttet at udvide størrelsen af  

 bestyrelsen for Arbejdsmarkedets Erhvervssygdomssikring.
Det foreslås derfor  

 at bestyrelsen sammensættes af en formand og 20 andre medlemmer.
 De 20 medlemmer udpeges efter følgende retningslinier:
- 4 af Dansk Arbejdsgiverforening, - 1 af Sammenslutningen af Landbrugets Arbejdsgiverforeninger (SALA), - 1 af finansministeren, - 2 af Kommunernes Landsforening, Amtsrådsforeningen i Danmark, Københavns  

 og Frederiksberg kommuner i fællesskab, - 1 af Ledernes Hovedorganisation, - 1 af Finanssektorens Arbejdsgiverforening, - 7 af Landsorganisationen i Danmark, - 2 af Funktionærernes og Tjenestemændenes Fællesråd, - 1 af Akademikernes Centralorganisation.
Bestyrelsen foreslås udpeget for en 4-årig periode med mulighed for  

 genvalg.
Det foreslås, at formanden udpeges af bestyrelsen, og at formanden  

 ikke må have tilknytning til en arbejdsgiver- eller arbejdstagerorganisation.
 Det forudsættes, at den daglige administration af Arbejdsmarkedets  

 Erhvervssygdomssikring forestås af en direktør, der ansættes af bestyrelsen.  

 Direktøren skal sikre, at der er den fornødne juridiske, økonomiske,  

 aktuarmæssige og regnskabsmæssige viden til stede i institutionen.
7.5. Bestyrelsens opgaver og ansvar Bestyrelsen får det overordnede ansvar for Arbejdsmarkedets  

 Erhvervssygdomssikring.
 Bestyrelsen får til opgave at beregne og opkræve bidrag fra arbejdsgiverne  

 til at dække udgifterne ved erhvervssygdomme og pludselige løfteskader.
Bestyrelsen inddeler arbejdsgiverne i en række lukkede økonomiske kredsløb  

 - branchegrupper.
Disse branchegrupper danner grundlaget for  

 bidragsfastsættelsen.
Det er tanken, at arbejdsfunktionerne på sigt skal  

 indarbejdes som et element ved bidragsfastsættelsen.
Arbejdsskadeudvalgets flertal anbefalede i betænkning 1282/94 blandt  

 andet, at Arbejdsskaderådet fik det overordnede ansvar for administrationen  

 af sikringsordningen.
Som følge af, at der med forslaget ikke oprettes et  

 Arbejdsskaderåd, foreslås det, at bestyrelsen for Arbejdsmarkedets  

 Erhvervssygdomssikring får det fulde ansvar for, at der er de fornødne midler  

 til stede i sikringsordningen.
 Herudover skal bestyrelsen:
- udarbejde vedtægter for Arbejdsmarkedets Erhvervssygdomssikring, - sikre en effektiv og billig administration af Arbejdsmarkedets  

 Erhvervssygdomssikring, - forestå udarbejdelse af Arbejdsmarkedets Erhvervssygdomssikrings budget,  

 regnskab og aktivitetsplaner.
Det er i forslaget alene bestyrelsen, der har ansvaret for driften af  

 Arbejdsmarkedets Erhvervssygdomssikring.
Der er imidlertid intet til hinder  

 for, at bestyrelsen i vedtægterne etablerer et forretningsudvalg, der kan  

 indgå i en dialog med bestyrelsen.
 Det forudsættes, at de enkelte bestyrelsesmedlemmer får et normalt  

 bestyrelsesansvar.
7.6. Plan for oprettelse, finansiering af og overgang til  

 Arbejdsmarkedets Erhvervssygdomssikring Det foreslås, at Arbejdsmarkedets Erhvervssygdomssikring oprettes med  

 udgangspunkt i det eksisterende Forsikringsselskab for Erhvervssygdomme  

 (FFE).
 Der foreslås følgende plan for omdannelsen af FFE til Arbejdsmarkedets  

 Erhvervssygdomssikring:
 Bestyrelsen for Arbejdsmarkedets Erhvervssygdomssikring udpeges  

 umiddelbart efter lovens vedtagelse.
 Bestyrelsen for Arbejdsmarkedets Erhvervssygdomssikring forhandler med  

 ejerne af Forsikringsselskabet for Erhvervssygdomme A/S om køb, herunder  

 prisen for FFE.
 Bestyrelsen optager lån til at finansiere købet af FFE.
 Det forudsættes, at Arbejdsmarkedets Erhvervssygdomssikring allerede i  

 oktober 1998 kan iværksætte opkrævning af bidrag fra arbejdsgiverne til  

 finansiering af udgifter primo 1999. Denne første opkrævning kan ske i  

 samarbejde med blandt andet FFE og Kommunernes Arbejdsskadeforsikring A/S,  

 der hidtil har opkrævet præmier hos arbejdsgiverne.
 De nuværende ejere af FFE har tilkendegivet interesse i at medvirke i  

 overtagelsen.
 På samme måde har ejerne af Kommunernes Arbejdsskadeforsikring A/S  

 tilkendegivet interesse for at overdrage deres portefølje af  

 erhvervssygdomssager til Arbejdsmarkedets Erhvervssygdomssikring under  

 forudsætning af, at der findes en acceptabel løsning på beregning af øvrig  

 erstatningshensættelse for skader sket før 1. januar 1999.
 Derimod er det p.t. uafklaret, om 4 mindre forsikringsselskaber, der ikke  

 har overdraget deres portefølje af erhvervssygdomssager til FFE, er  

 interesseret i at overdrage sagerne til Arbejdsmarkedets  

 Erhvervssygdomssikring pr. 1. januar 1999.
 Det forudsættes, at der ikke kan ske nytegning af forsikring mod  

 erhvervssygdomsrisici efter 1. januar 1999.
Er der før denne dato i overensstemmelse med forsikringsselskabernes  

 normale forsikringsaftaler tegnet forsikring for erhvervssygdomsrisici, der  

 også omfatter en periode efter 1. januar 1999 fastsætter bestyrelsen for  

 Arbejdsmarkedets Erhvervssygdomssikring, at arbejdsgiverens bidragspligt til  

 Arbejdsmarkedets Erhvervssygdomssikring bortfalder helt eller delvis for  

 denne periode.
Der henvises i øvrigt til lovforslagets overgangsbestemmelser  

 § 3 og § 4 og bemærkningerne hertil.
7.7. Bidragsordningen Det er i betænkning 1282/94 forudsat, at bidragsordningen gennem en  

 skærpet graduering kunne medvirke til et mere forebyggende  

 arbejdsskadesystem.
En således mere forebyggende bidragsordning skulle  

 opbygges på grundlag af en effektiv og udbygget statistik og dokumentation.
 Det er herunder forudsat, at bidragene skal være baseret på branchegrupper  

 og arbejdsfunktioner.
 Antallet af branchegrupper er forudsat reduceret fra det antal på 370, som  

 fremgår af betænkningen.
 Arbejdsfunktionerne er forudsat at indgå i bidragsfastsættelsen på  

 betingelse af, at der kan etableres et statistikgrundlag.
 Det er i betænkningen nævnt, at der som grundlag for fastsættelse af  

 bidrag ud over udgifter til skadeserstatninger blandt andet er mulighed for  

 at inddrage en fordeling af udgifterne til administration på brancher ud fra  

 antallet af anerkendte skader.
 I lovforslaget er der ingen detaljerede regler om bidragsfastsættelse.
 Det foreslås, at bestyrelsen for Arbejdsmarkedets Erhvervssygdomssikring  

 fastsætter størrelsen af bidragene ud fra den enkelte arbejdsgivers  

 tilhørsforhold til en branchegruppe.
Ved inddelingen i branchegrupper bør der tages hensyn til, at de enkelte  

 grupper er homogene, både ud fra et produktionsmæssigt og ud fra et  

 skaderisikomæssigt synspunkt.
Som eksempel på sådanne særlige branchegrupper  

 kan nævnes de maritime erhverv søfart og fiskeri.
 Det forudsættes, at de enkelte branchegrupper fungerer som lukkede  

 økonomiske kredsløb.
Det er som nævnt oven for ikke fundet muligt at tilvejebringe et sådant  

 statistikgrundlag, at arbejdsfunktionerne kan indgå i bidragsfastsættelsen i  

 lovforslaget.
Det forudsættes, at der arbejdes videre med at tilvejebringe et  

 statistikgrundlag, der gør det muligt, at arbejdsfunktionerne kan indgå i  

 bidragsfastsættelsen.
 Det foreslås, at Arbejdsmarkedets Erhvervssygdomssikring er forpligtet til  

 at fastsætte bidragene således, at der udover hvad der er nødvendigt til  

 dækning af de sikringsmæssige risici efter loven kun opkræves, hvad der er  

 nødvendigt til dækning af omkostningerne ved en forsvarlig administration.  

 Det foreslås, at Finanstilsynet kan fastsætte nærmere regler for denne  

 beregning.
De samlede bidrag skal dække udgifterne til 1) lovens ydelser, herunder udgifter til erstatning og godtgørelse,  

 udgifter til hensættelser, til lægeerklæringer og rejseudgifter m.v.
Det  

 foreslås, at Arbejdsmarkedets Erhvervssygdomssikring foretager hensættelser i  

 alle sager, som anmeldes efter 1. januar 1999. Det gælder også sager, anmeldt  

 efter 1. januar 1999, hvor den forsikringspligtige arbejdsgiver ikke med  

 rimelig sandsynlighed kan udpeges, 2) administrationsbidrag til Arbejdsskadestyrelsen og Den Sociale  

 Ankestyrelse, 3) administrationsudgifter til Arbejdsmarkedets Erhvervssygdomssikring,  

 (der inkluderer bidrag til Finanstilsynet, der fremtidigt skal stå for det  

 finansielle tilsyn med Arbejdsmarkedets Erhvervssygdomssikring), 4) udgifter i erhvervssygdomssager med skadedato før 1. januar 1999, hvor  

 et forsikringsselskab ikke har kunnet udpeges.
Der er her tale om sager, - hvor der enten ikke er nogen forsikringspligtig arbejdsgiver, - hvor den forsikringspligtige arbejdsgiver ikke med rimelig sandsynlighed  

 kan findes eller - hvor den forsikringspligtige arbejdsgiver har undladt at tegne  

 forsikring.
 Det foreslås, at disse sager fortsat finansieres i et pay-as-you-go  

 system.
 Arbejdsmarkedets Erhvervssygdomssikring kan ved et bidragsårs begyndelse  

 fastsætte et foreløbigt bidrag på grundlag af det forventede antal  

 helårsmedarbejdere inden for branchegrupperne.
 Ved hvert bidragsårs afslutning fastsættes det endelige bidrag på grundlag  

 af det endelige antal helårsmedarbejdere m.v.
 Såvel det foreløbige som det endelige bidrag fastsættes af  

 Arbejdsmarkedets Erhvervssygdomssikring.
 Arbejdsgiveren kan indbringe den endelige fastsættelse af bidrag for et  

 særligt ankenævn.
7.8. Bidragspligtige arbejdsgivere Det foreslås, at alle arbejdsgivere får pligt til at betale bidrag til  

 Arbejdsmarkedets Erhvervssygdomssikring for at dække enhver forpligtelse for  

 så vidt angår erhvervssygdomme og pludselige løfteskader.
 Der er hermed taget udgangspunkt i flertallets anbefaling i betænkning nr.  

 1282/94.
Dette indebærer, at pligten til at betale til Arbejdsmarkedets  

 Erhvervssygdomssikring også gælder arbejdsgivere, der efter gældende lov er  

 fritaget for pligten til at tegne forsikring.
Staten, (amts)kommunerne og den  

 kongelige husholdning (civillisten) vil således også være forpligtet til at  

 betale bidrag til Arbejdsmarkedets Erhvervssygdomssikring.
7.9. Den bidragspligtige arbejdsgivers oplysningspligt Arbejdsgiveren er forpligtet til at afgive de oplysninger, der er  

 nødvendige for Arbejdsmarkedets Erhvervssygdomssikrings fastsættelse af  

 bidrag.
8. Øvrige ændringer 8.1. Arbejdsgiverens anmeldepligt for erhvervssygdomme Arbejdsgiveren har i dag anmeldepligt for alle arbejdsskader.  

 Arbejdsgiverens anmeldepligt suppleres af lægers og tandlægers anmeldepligt  

 for erhvervssygdomme.
I dag anmeldes langt de fleste erhvervssygdomme af læger.
Det foreslås  

 derfor, at arbejdsgiverens anmeldepligt for erhvervssygdomme ophæves.
Arbejdsgiverens anmeldepligt for arbejdsulykker, skadelige påvirkninger af  

 højst 5 dages varighed og pludselige løfteskader bevares.
Ligeledes bevares  

 arbejdsgiverens pligt til at medvirke ved sagsoplysningen af konkrete  

 skadesager.
 Der foreslås en strafbestemmelse for de (få) arbejdsgivere, der ikke  

 medvirker ved sagsoplysningen af konkrete skadesager.
8.2. Arbejdsgiverens adgang til aktindsigt i konkrete skadesager Arbejdsgiveren er ikke part i konkrete skadesager efter lov om forsikring  

 mod følger af arbejdsskade.
Arbejdsgiveren er tillagt en særlig adgang til  

 aktindsigt i de konkrete skadesager.
Denne aktindsigt er begrænset til  

 oplysninger, der alene vedrører virksomhedens forhold.
Denne adgang til  

 aktindsigt svarer til offentlighedslovens regel om »egen access.«  

 Det foreslås derfor, at særreglen i § 55 i lov om forsikring mod følger af  

 arbejdsskade ophæves.
9. Grønland Arbejdsskader på Grønland reguleres af anordning nr. 818 af 11. september  

 1996, om ikrafttræden af lov om forsikring mod følger af arbejdsskader i  

 Grønland.
 Den grønlandske forsikringsordning er bygget op på samme måde som lov om  

 forsikring mod følger af arbejdsskade med særlige tilpasninger som følge af  

 særlige grønlandske forhold.
 Erhvervssygdomsområdets udskillelse af forsikringsregi rejser spørgsmål om  

 den fremtidige finansiering af erhvervssygdomssager i Grønland.
 3. skadesforsikringsdirektiv finder ikke anvendelse i forhold til  

 anordning for Grønland om arbejdsskadeforsikring, da Grønland står udenfor  

 EU.
 Der er således ikke særlige forsikringstekniske hensyn, der hindrer  

 fortsættelse af en form for forsikringsordning for erhvervssygdomstilfælde på  

 Grønland.
 Dette vil imidlertid indebære etablering af en særordning, da adgangen til  

 at tegne forsikring på erhvervssygdomsområdet i øvrigt ophæves.
 En anden mulighed vil være, at anordningen for Grønland inden den 1.  

 januar 1999 bliver ændret i overensstemmelse med dette lovforslag for så vidt  

 angår den ændrede finansiering af udgifterne ved erhvervssygdomme.
 En tredje mulighed vil være, at Grønland hjemtager arbejdsskadeområdet,  

 der herefter får status som grønlandsk særanliggende.
 Der forhandles for tiden med de grønlandske myndigheder om eventuel  

 hjemtagelse af området.
Økonomiske og administrative konsekvenser af lovforslaget Økonomiske konsekvenser Da forslaget alene indebærer en ændret opkrævning af midler til dækning af  

 de samlede erstatningsudgifter i forbindelse med erhvervssygdomme og  

 pludselige løfteskader, vil forslaget ikke for så vidt angår erstatningssiden  

 indebære nogen samlede økonomiske konsekvenser i form af besparelser eller  

 merudgifter.
 Afhængig af hvorledes branchegrupperne inddeles, vil der kunne blive tale  

 om byrdemæssige forskydninger dels mellem sektorer, dels mellem  

 enkeltbrancher.
Man kan forestille sig, at (amts-)kommunerne vil opleve en besparelse i  

 forhold til tidligere udgifter, fordi (amts-)kommunerne betaler en  

 uforholdsmæssig stor andel af fordelingsudgifterne efter § 6, stk. 3, i  

 gældende lov om forsikring mod følger af arbejdsskade.
Disse udgifter falder  

 for størstedelens vedkommende inden for brancher med få offentligt ansatte,  

 mens fordelingen af finansieringen sker efter mere generelle kriterier.
Tidligere ville også staten have oplevet en lignende besparelse ved en  

 ændret opkrævning af midler til de samlede erstatningsudgifter for  

 erhvervssygdomme og pludselige løfteskader.
Staten har imidlertid realiseret  

 hovedparten af denne besparelse ved ændringen af Arbejdsskadestyrelsens  

 bekendtgørelse om fordeling af forskudsvis udlagte beløb, der trådte i kraft  

 pr. 1. januar 1997, jf. bekendtgørelse nr. 1150 af 13. december 1996.
Forslaget indebærer også en forskydning i udgifterne over tid, idet der i  

 det foreliggende forslag skal hensættes reserver til dækning af alle  

 fremtidige ydelser i sager med løbende ydelser.
Dette vil berøre staten samt  

 de selvforsikrede (amts-)kommuner, idet de som selvforsikrede ikke hensætter  

 til reserver i dag.
Over tid vil udgiften naturligvis blive den samme, idet  

 den årlige udgift til dækning af løbende erstatninger vil blive stadig mindre  

 i takt med, at der afsættes reserver til dækning heraf allerede på  

 tilkendelsestidspunktet, men det vil betyde, at der sker en fremrykning af  

 udgifterne.
 En tilsvarende virkning vil forekomme for fordelingssager efter § 6, stk.  

 3, § 5, stk. 3, og § 48, hvor stat og (amts-)kommuner dog kun bidrager til  

 finansieringen af § 6, stk. 3-sager.
 De samlede reservehensættelser i eet års nytilkendelser er - ud fra  

 Arbejdsskadestyrelsens registreringer for 1996 - anslået til ca. 4 mio. kr.  

 for staten og til ca. 9 mio. kr. for de selvforsikrede kommuner.
 Tilsvarende er de årlige reservehensættelser for § 6, stk. 3, sagerne  

 beregnet til ca. 88 mio. kr.
Statens andel af § 6, stk. 3, udgør for 1996 2,2 pct., så fremrykningen af  

 reservehensættelser i § 6, stk. 3, sagerne vil indebære fremrykning af en  

 yderligere udgift på knap 2 mio. kr for staten.
Tilsvarende udgør de  

 selvforsikrede (amts-)kommuners andel af § 6, stk. 3, sagerne 4,1 pct. i  

 1996, hvorefter fremrykning for selvforsikrede (amts-)kommuner udgør ca. 3,5  

 mio kr.
 Fremrykningen for staten betyder altså en øjeblikkelig årlig merudgift på  

 ca. 6 mio. kr., medens merudgiften for de selvforsikrede kommuner vil være  

 ca. 12,5 mio. kr.
 Disse merudgifter vil være faldende år for år i takt med, at udgifterne  

 til de løbende ydelser bortfalder, og merudgifterne vil stort set være  

 elimineret efter 8-10 år.
Det skal understreges, at alle de ovenstående økonomiske vurderinger er  

 behæftet med stor usikkerhed.
Dette skyldes dels det meget lave totale antal  

 erhvervssygdomme, der medfører erstatning, men også at beregningsgrundlaget -  

 Arbejdsskadestyrelsens register over erstatningsafgørelser i 1996 - i sig  

 selv indebærer en usikkerhed, fordi der er tale om historiske data, der næppe  

 vil være fuldstændig dækkende på tidspunktet for lovens ikrafttræden.
 For eksempel er flere tidligere statsinstitutioner overgået til privat  

 forsikring, og enkelte (amts-)kommuner er overgået til selvforsikring.  

 Desuden findes der endnu ikke et erfaringsgrundlag om erstatningsniveauet for  

 pludselige løfteskader, idet disse ikke indgår i Arbejdsskadestyrelsens  

 beregninger.
 Endelig skal det nævnes, at alle beregninger er udført i 1996-satsniveau  

 og, at reservehensættelserne er beregnet ud fra den grundlagsrente, der er  

 gældende i 1997.
Administrative konsekvenser 1. Arbejdsmarkedets Erhvervssygdomssikring Arbejdsmarkedets Erhvervssygdomssikring oprettes med virkning fra den 1.  

 januar 1999.
I forbindelse med etablering af Arbejdsmarkedets Erhvervssygdomssikring  

 vil der være etableringsudgifter, som anslås til 2 - 5 mio. kr.
Beløbet er et  

 skøn, som har udgangspunkt i, at Arbejdsmarkedets Erhvervssygdomssikring vil  

 kunne drage fordel af det eksisterende administrative system i ATP.
Skønnet  

 beror på en forventning om, at der vil blive tale om nye EDB-udgifter,  

 herunder særlige etableringsomkostninger, hvis de nye opgaver i forbindelse  

 med Arbejdsmarkedets Erhvervssygdomssikring viser sig at overstige  

 kapaciteten i ATP's nuværende EDB-system.
Størrelsen af den årlige drift er ligeledes baseret på et skøn, som tager  

 udgangspunkt i de administrative udgifter i Forsikringsselskabet for  

 Erhvervssygdomme A/S (FFE). I 1996 var de årlige administrationsomkostninger  

 ved den hidtidige administration af erhvervssygdomssikring i FFE, der dækker  

 99,6 pct. af det private arbejdsmarked, på 34 mio. kr, hvilket svarer til ca.  

 5 pct. af FFE's præmieindtægt.
Dette omkostningsniveau er imidlertid meget  

 lavt i forhold til de øvrige arbejdsskadeselskaber, idet FFE har en række  

 stordriftsfordele og kan samarbejde med selskabets ejere om overførsel af  

 kundedata.
I modsætning hertil har de øvrige arbejdsskadeselskaber en  

 omkostningsandel på 17,9 pct.
Arbejdsmarkedets Erhvervssygdomssikring må forventes i et vist omfang at  

 opnå tilsvarende stordriftsfordele.
Endvidere vil Arbejdsmarkedets  

 Erhvervssygdomssikring - ganske vist mod betaling - kunne anvende ATP's  

 administrative EDB-systemer og for hovedparten af arbejdsgivernes vedkommende  

 anvende ATP's kundedata.
Dette taler for, at man må forvente, at  

 administrationsomkostningerne i Arbejdsmarkedets Erhvervssygdomssikring  

 ligger på linje med FFE, det vil sige en omkostningsprocent på ca. 5. Hertil  

 kommer dog omkostninger ved, at Arbejdsmarkedets Erhvervssygdomssikring vil  

 være underlagt forvaltningsloven med deraf følgende administration af  

 klagesager m.v.
Samlet skønnes derfor, at omkostningsandelen i Arbejdsmarkedets  

 Erhvervssygdomssikring vil ligge på ca. 7 pct. af sikringsbidraget svarende  

 til ca. 48 mio. kr for hele det private arbejdsmarked.
Hertil kommer en  

 yderligere udgift som følge af, at også det offentlige arbejdsmarked skal  

 omfattes af ordningen.
Denne udgift anslås til ca. 7 mio. kr., så den samlede  

 administrationsudgift vil beløbe sig til ca. 55 mio. kr.
 Det forudsættes, at videregivelse af data, herunder persondata, mellem  

 ATP, Arbejdsmarkedets Erhvervssygdomssikring, Arbejdsskadestyrelsen,  

 Arbejdstilsynet og private forsikringsselskaber i videst muligt omfang kan  

 ske elektronisk.
2. Ankenævnet for Arbejdsmarkedets Erhvervssygdomssikring Ankenævnet oprettes med virkning fra 1. januar 1999.
 Ankenævnet skal behandle klager over afgørelser om bidragsfastsættelse  

 truffet af Arbejdsmarkedets Erhvervssygdomssikring efter denne lov.
 Ankenævnet vil bestå af en formand og 4 medlemmer samt et sekretariat.
Udgifterne til at etablere Ankenævnet med selvstændigt sekretariat skønnes  

 til ca. 1 mio. kr.
Dette beløb indeholder udgifter til etablering i egne  

 lokaler, indkøb af EDB-udstyr og kontormateriel m.v.
Udgifter til Ankenævnets drift skønnes at beløbe sig til 0,75 mio. kr.  

 årligt.
Disse udgifter skal afholdes af Arbejdsmarkedets  

 Erhvervssygdomssikring, men klageren skal betale 500 kr. pr. sag for  

 Ankenævnets behandling.
Beløbet betales tilbage, hvis klageren får helt eller  

 delvis medhold.
 Udgifterne til drift af Ankenævnet beror på en skønsmæssig vurdering, idet  

 det er umuligt at vurdere antallet af sager, som Ankenævnet skal behandle.
3. Administrationsbidrag til Arbejdsskadestyrelsen, Den sociale  

 Ankestyrelse og Arbejdsmiljørådets tværgående aktiviteter Arbejdsmarkedets Erhvervssygdomssikring vil forestå betalingen af  

 administrationsbidrag til Arbejdsskadestyrelsen, Den Sociale Ankestyrelse og  

 bidrag til Ankenævnets drift.
 Det skønnes, at ca. 21.500 erhvervssygdomssager vil blive anmeldt til  

 Arbejdsskadestyrelsen i 1998. Administrationsbidraget for disse sager er  

 fastsat til 2.728 kr. pr. sag i 1998. Arbejdsmarkedets Erhvervssygdomssikring  

 vil således have en udgift til Arbejdsskadestyrelsens administration på godt  

 58,5 mio. kr.
 Det skønnes, at der vil blive truffet afgørelse i ca. 4.000  

 erhvervssygdomssager i Den Sociale Ankestyrelse i 1998.  

 Administrationsbidraget er fastsat til 4.938 kr. i 1998, hvilket vil medføre  

 en udgift på knap 20 mio. kr.
Hertil kommer et beløb til Ankenævnets drift på 0,75 mio. kr.
Da det vil  

 koste 500 kr. pr. sag at rejse klage i Ankenævnet, vil disse beløb skulle  

 modregnes i driftsudgiften på 0,75 mio. kr. i det omfang betalingen for at  

 klage ikke skal betales tilbage.
I dag betaler forsikringsselskaberne, herunder Forsikringsselskabet for  

 Erhvervssygdomme A/S, bidrag til den partsstyrede arbejdsmiljøindsats efter §  

 68 i arbejdsmiljøloven.
Bidraget beregnes i dag i forhold til det enkelte  

 forsikringsselskabs andel af de samlede godtgørelser og erstatninger ved  

 arbejdsskader.
 Under forudsætning af, at Arbejdsmarkedets Erhvervssygdomssikring skal  

 bidrag til den partsstyrede arbejdsmiljøindsats efter samme regler, som de  

 selskaber m.fl., der forsikrer erhvervssygdomme i dag bidrager med, skønnes  

 der at blive tale om en udgift på 11 mio. kr.
Samlet skal der således betales godt 90 mio. kr. i administrationsbidrag  

 til Arbejdsskadestyrelsen og Den Sociale Ankestyrelse samt i bidrag til  

 Ankenævnets drift og den partsstyrede arbejdsmiljøindsats.
Langt hovedparten  

 af disse udgifter betales allerede i dag.
I forhold til de nuværende udgifter  

 vil der alene blive tale om merudgifter forbundet med Ankenævnets drift.
 Der vil herudover blive udgifter til dækning af Finanstilsynets  

 omkostninger i forbindelse med tilsynets opgaver i relation til  

 Arbejdsmarkedets Erhvervssygdomssikring.
Erhvervsøkonomiske konsekvenser Hvis arbejdsskadeforsikringen skal varetages i forsikringsregi efter 1.  

 januar 1999 vil forsikringsselskaberne som følge af EU's 3.  

 skadesforsikringsdirektiv skulle foretage betydelige hensættelser.
Disse  

 hensættelsesbeløb vil i givet fald skulle opkræves hos forsikringstagerne  

 (d.v.s. virksomhederne). Der vil være tale om hensættelser på 600-700 mill.  

 kr. til dækning af fordelingsskader anmeldt før 1. januar 1999 samt et  

 yderligere hensættelsesbeløb, som det ikke er muligt at foretage et præcist  

 skøn over.
Der må dog forventes at være tale om yderligere et tre-cifret  

 millionbeløb.
 Disse opkrævninger vil ikke være nødvendige ved etablering af AES.
 Som det fremgår af de økonomiske konsekvenser, vil der formentlig ske en  

 vis overvæltning af erstatningsudgifter fra de (amts)kommunale arbejdsgivere  

 til de private arbejdsgivere, fordi de nuværende § 6, stk. 3, udgifter  

 fremover fordeles på brancher.
Fordelingen af § 6, stk. 3, udgifterne vil derudover indebære en del  

 udgiftsforskydninger mellem de enkelte branchegrupper.
På nuværende tidspunkt  

 fordeles udgifterne ud fra mere generelle kriterier.
Ved indførelse af  

 branchegrupper vil det være muligt at henføre erstatningsudgifter i § 6, stk.  

 3, sager til disse branchegrupper.
Da § 6, stk. 3, sager typisk forekommer  

 inden for bestemte branchegrupper, vil det betyde, at nogle branchegrupper  

 vil få tillagt en højere erstatningsudgift end efter nugældende regler.  

 Omvendt vil der naturligvis være andre branchegrupper, der får en besparelse  

 som følge af dette forhold.
I dag fordeler forsikringsselskaberne - efter almindelige  

 forsikringsprincipper - til en vis grad erstatningsudgifterne solidarisk på  

 et større antal brancher.
Derfor vil der i dag være en række enkeltbrancher,  

 der ikke dækker de faktiske udgifter inden for denne branche.
Forslaget kan  

 således betyde udgiftsforskydninger mellem brancher i forhold til de  

 nugældende regler, men dette kan i så fald blandt andet skyldes, at disse  

 brancher ikke dækker deres faktiske erstatningsudgifter i dag.
Miljømæssige konsekvenser Forslaget medfører ikke miljømæssige konsekvenser.
Forholdet til EU-retten Som nævnt under de almindelige bemærkninger punkt 4, gennemfører ændringen  

 af lov om forsikringsvirksomhed EU's direktiv af 18. juni 1992 (92/49/EØF) om  

 samordning af love og administrative bestemmelser om direkte  

 forsikringsvirksomhed bortset fra livsforsikring (3.  

 skadesforsikringsdirektiv) på arbejdsskadeforsikringsområdet.
 Den lovpligtige arbejdsulykkesforsikring vil efter 1. januar 1999 ikke  

 adskille sig fra øvrig skadesforsikringsvirksomhed i relation til lov om  

 forsikringsvirksomhed og skadesforsikringsdirektiverne.
 Den lovpligtige erhvervssygdomsforsikring finansieres efter 1. januar 1999  

 af Arbejdsmarkedets Erhvervssygdomssikring, som hverken vil være omfattet af  

 lov om forsikringsvirksomhed eller skadesforsikringsdirektiverne.
 Ved forslaget flyttes finansieringen af erhvervssygdomme og pludselige  

 løfteskader ud af forsikringsregi, idet der samtidig til sikring af de  

 fremtidige ydelser m.v. etableres en social sikringsordning.
 Da sikringsordningen ikke drives finansielt på privat forsikringsmæssigt  

 grundlag, vil den ikke være omfattet af 3. skadesforsikringsdirektiv.
Det vil således være i overensstemmelse med 3. skadesforsikringsdirektiv  

 at etablere Arbejdsmarkedets Erhvervssygdomssikring som foreslået, uanset at  

 det vil indebære, at der ikke sker nogen liberalisering af området for  

 erhvervssygdomsforsikring og pludselige løfteskader.
Det skyldes, at det  

 følger af artikel 2 i 3. skadesforsikringsdirektiv, at direktivet kun finder  

 anvendelse på forsikringer m.m., der er omfattet af 1.  

 skadesforsikringsdirektiv.
Erhvervssygdomsområdet er principielt omfattet af  

 1. skadesforsikringsdirektiv, jf. således direktivets artikel 1 sammenholdt  

 med punkt A.1 i bilaget til direktivet.
Efter artikel 2, stk. 1, litra d,  

 falder forsikringer, der er omfattet af en lovbestemt social sikringsordning,  

 imidlertid uden for direktivets anvendelsesområde.
Det vurderes, at den  

 ordning, der foreslås gennemført ved lovforslaget, vil være en social  

 sikringsordning i den i artikel 2, stk. 1, litra d, forudsatte betydning.
Det kan i denne forbindelse bemærkes, at området for erhvervssygdomme og  

 pludselige løfteskader på grund af den intense offentlige regulering ikke  

 hidtil har været drevet som sædvanlig forsikringsvirksomhed.
Der vil derfor  

 ikke være tale om at etablere en social sikringsordning på et område, hvor  

 der hidtil har været fri erhvervsudøvelse.
 Det skal endelig nævnes, at erhvervssygdomsområdet er undtaget fra  

 skadesforsikringsdirektiverne i langt hovedparten af de øvrige  

 EU-medlemsstater.
Bemærkninger til forslagets enkelte bestemmelser Til § 1 Til nr. 1 og 2 Det foreslås at ændre lovens titel og overskriften til kapitel 1 i  

 konsekvens af, at finansieringen af udgifter ved erhvervssygdomme og af  

 pludselige løfteskader foreslås flyttet ud af forsikringsregi.
Der henvises  

 til lovforslagets almindelige bemærkninger om den nye sikringsordning under  

 punkt 7.
Til nr. 3 Det foreslås at ændre terminologien i loven i konsekvens af, at der ikke  

 længere er tale om en forsikringsordning, men derimod en sikringsordning.  

 Bestemmelsens indhold svarer i øvrigt til gældende lovs § 1, stk. 1. Der  

 henvises iøvrigt til de almindelige bemærkninger under punkt 7.
Til nr. 4 og 5 Det foreslås at ændre terminologien i loven i konsekvens af, at der ikke  

 længere er tale om en forsikringsordning, men derimod en sikringsordning.  

 Bestemmelsernes indhold bevares i øvrigt uændret.
Der henvises til de  

 almindelige bemærkninger under punkt 7.
Til nr. 6 Det foreslås at ændre overskriften til §§ 5 - 8 i konsekvens af forslaget  

 om at flytte finansieringen af udgifter til erhvervssygdomme og pludselige  

 løfteskader ud af forsikringsregi.
Arbejdsgiveren får nu pligt til sikre sine  

 ansatte ved at tegne forsikring mod følger efter ulykkestilfælde og skadelige  

 påvirkninger og ved at tilslutte sig Arbejdsmarkedets Erhvervssygdomssikring  

 for følger efter erhvervssygdomme og pludselige løfteskader.
Til nr. 7 Gældende lov indeholder i § 5 bestemmelser, der beskriver arbejdsgiverens  

 forsikringspligt.
Udgangspunktet er efter stk. 1 i gældende lov, at der pålægges  

 arbejdsgiveren forsikringspligt for sine beskæftigede.
For redere gælder en  

 særregel i stk. 2 i gældende lov.
Arbejdsgiverens forsikringspligt  

 modificeres ved stk. 3 i gældende lov, hvorefter der ikke er forsikringspligt  

 for ansatte i privat husholdning eller privat tjeneste, når den samlede  

 beskæftigelse ikke overstiger 400 timer i et kalenderår.
§ 5 i gældende lov suppleres med hensyn til forsikringspligt af andre  

 bestemmelser.
Således skal fiskere, for hvem mindst 3/5 af årsindtægten  

 stammer fra fiskeri, tegne forsikring for egen person, jf. gældende lovs § 8.  

 Offentlige arbejdsgivere, staten, (amts)kommunerne og civillisten har efter  

 gældende lovs § 45 ikke pligt til at tegne forsikring.
Med forslaget til ny affattelse af § 5 beskrives den fremtidige  

 sikringspligt.
Med forslaget samles bestemmelserne i gældende lovs §§ 5, 8 og  

 45, der beskriver arbejdsgiverens sikringspligt.
 Forslaget til stk. 1 svarer til § 5, stk. 1, i gældende lov.  

 Forslaget fastslår, at hovedreglen i den nye sikringsordning er, at der er  

 sikringspligt for alle arbejdsgivere.
Forslaget til stk. 2 svarer til § 5, stk. 2, i gældende lov.
Det  

 foreslås som i gældende lov, at redere for et skib, der er indført eller skal  

 indføres i Det Danske skibsregister, har sikringspligt overfor enhver person  

 omfattet af lovens § 1. Sikringspligten omfatter endvidere personer, der helt  

 eller delvist ejer skibet, og som udfører arbejde på dette.
Forslaget til stk. 3 svarer til § 8 i gældende lov.
Bestemmelsen  

 præciserer, at visse selvstændige fiskere har pligt til at sikre sig selv.
 Det foreslås som i gældende lov, at personer, for hvem mindst 3/5 af  

 årsindtægten stammer fra personligt arbejde ved fiskeri, får pligt til at  

 tegne forsikring for egen person for følgerne af ulykke og skadelig  

 påvirkning.
 Det foreslås samtidig, at de samme personer får pligt til at tilslutte sig  

 Arbejdsmarkedets Erhvervssygdomssikring for følgerne af pludselige  

 løfteskader og erhvervssygdomme.
Forslaget til stk. 4 er nyt.
Forslaget beskriver, hvorledes  

 arbejdsgiveren opfylder sin sikringspligt.
Arbejdsgiveren får pligt til at  

 tegne forsikring mod følgerne af ulykkestilfælde og skadelige påvirkninger,  

 og får samtidig pligt til at tilslutte sig Arbejdsmarkedets  

 Erhvervssygdomssikring mod følgerne af pludselige løfteskader og  

 erhvervssygdomme.
Der henvises i øvrigt til de almindelige bemærkninger under  

 punkt 7.
Forslaget til stk. 5 erstatter § 45 i gældende lov.
Det foreslås,  

 at staten, (amts)kommunerne og civillisten ikke har pligt til at tegne  

 forsikring mod følger af ulykkestilfælde og skadelige påvirkninger, der  

 forbliver i forsikringsregi.
Forslaget til stk. 6 opretholder princippet i § 5, stk. 3, i  

 gældende lov.
Det foreslås således, at der ikke er forsikringspligt for  

 ansatte i privat husholdning og privat tjeneste, hvis den samlede  

 beskæftigelse ikke overstiger 400 timer.
Efter gældende regler udbetales erstatning m.v. til skadelidte i denne  

 type sager af Arbejdsskadestyrelsen, der efterfølgende fordeler udgiften på  

 alle forsikringsselskaber, der tegner arbejdsskadeforsikring.
Reglerne for  

 denne fordeling fastsættes af Arbejdsskadestyrelsen i samarbejde med  

 Finanstilsynet.
 Det foreslås at beholde disse regler for ulykkestilfælde og skadelige  

 påvirkninger.
 For pludselige løfteskader og erhvervssygdomme foreslås det, at  

 Arbejdsmarkedets Erhvervssygdomssikring betaler udgifterne i denne type  

 sager.
Det foreslås videre, at Arbejdsmarkedets Erhvervssygdomssikring skal  

 henføre udgifterne til en branchegruppe efter samme principper som ved  

 skader, hvor der er forsikringspligt.
Det foreslås samtidig, at  

 Arbejdsskadestyrelsen træffer afgørelse om arbejdsgiverens  

 branchetilhørsforhold, og at afgørelsen træffes under hensyn til arten af  

 påvirkningerne, intensiteten og den tidsmæssige udstrækning heraf.
Til nr. 8 Bestemmelsen afløser gældende lovs § 6.
Forslaget til stk. 1 er nyt.
Med bestemmelsen præciseres hvilke  

 udgifter, der skal betales henholdsvis af forsikringsselskabet og af  

 Arbejdsmarkedets Erhvervssygdomssikring i forbindelse med anmeldte skader.  

 Endvidere præciseres, at udgifter ved pludselige løfteskader og  

 erhvervssygdomme skal henføres til en branche.
Det foreslås, at  

 Arbejdsskadestyrelsen træffer afgørelse om arbejdsgiverens  

 branchetilhørsforhold.
Forslaget til stk. 2 svarer til § 6, stk. 1, i gældende lov.  

 Forslaget præciserer hovedreglen for, hvorledes en sikringspligtig  

 arbejdsgiver udpeges.
Det foreslås, at den sikringspligtige arbejdsgiver som  

 udgangspunkt er arbejdsgiveren i den virksomhed, hvor arbejdsskaden er  

 opstået.
 Forslaget til stk. 3 er nyt, og fastlægger hvordan en  

 sikringspligtig arbejdsgiver udpeges ved pludselige løfteskader.
 Det foreslås, at den sikringspligtige arbejdsgiver som udgangspunkt er  

 arbejdsgiveren i den virksomhed, hvor den pludselige løfteskade er opstået.
Det er et element i lovens definition af pludselige løfteskader, at  

 skadelidte skal have belastende løftearbejde i øvrigt.
Der kan derfor være  

 sager, hvor skadelidte har haft rygbelastende arbejde i en længere periode  

 hos en tidligere arbejdsgiver, men kun i en kort periode hos den  

 arbejdsgiver, hvor den pludselige løfteskade opstår.
Det foreslås derfor at  

 modificere udgangspunktet, således at det i disse sager bliver muligt at  

 udpege den tidligere arbejdsgiver som sikringspligtig arbejdsgiver, hvis det  

 godtgøres, at skaden skyldes arbejde hos den tidligere arbejdsgiver.  

 Princippet er det samme som kendes i dag ved udpegning af forsikringspligtig  

 arbejdsgiver ved erhvervssygdomme, jf. gældende lovs § 6, stk. 2.
Forslaget til stk. 4 svarer til § 6, stk. 2, i gældende lov.
Det  

 foreslås således, at den sikringspligtige arbejdsgiver for en skadelidt, der  

 har pådraget sig en erhvervssygdom, er den arbejdsgiver, i hvis virksomhed  

 den skadelidte senest før sygdommens påvisning har været ansat.
På  

 tilsvarende vis som ved pludselige løfteskader, gælder dette dog ikke, hvis  

 det godtgøres, at sygdommen skyldes arbejde i en anden virksomhed.
 Forslaget til stk. 5 afløser gældende lovs § 6, stk. 3, der  

 vedrører de såkaldte fordelingssager, hvor det ikke med rimelig sandsynlighed  

 er muligt at udpege en sikringspligtig arbejdsgiver.
Efter gældende regler udbetaler Arbejdsskadestyrelsen i disse  

 fordelingssager erstatning m.v. til de skadelidte.
Udgifterne fordeles  

 efterfølgende på de forsikringsselskaber, der har koncession til at drive  

 arbejdsskadeforsikringsvirksomhed, staten og de (amts)kommuner, der ikke har  

 tegnet forsikring efter loven.
Reglerne for denne fordeling fastsættes af  

 Arbejdsskadestyrelsen i samarbejde med Finanstilsynet.
Efter forslaget overtager Arbejdsmarkedets Erhvervssygdomssikring pligten  

 til at udbetale erstatning m.v. i alle sager om erhvervssygdomme og  

 pludselige løfteskader.
Arbejdsmarkedets Erhvervssygdomssikring skal henføre  

 udgifterne til en branche (branchegruppering). Udgifterne henføres som  

 udgangspunkt til den branchegruppering, hvor den sikringspligtige  

 arbejdsgiver hører til efter principperne i forslaget til § 6, stk. 2-4.
I de situationer, hvor det ikke er muligt med rimelig sandsynlighed at  

 henføre skaden til en sikringspligtig arbejdsgiver, foreslås det i forslaget  

 til ny affattelse af § 6, stk. 5, at henføre skaden og dermed udgifterne til  

 den branchegruppe, hvor skadelidte især har været udsat for påvirkninger, der  

 antages at have medført den pågældende sygdom.
Det foreslås, at  

 Arbejdsskadestyrelsen træffer afgørelse herom under hensyntagen til arten og  

 intensiteten af påvirkningerne og den tidsmæssige udstrækning heraf.
 Det kan ikke udelukkes, at den foreslåede model over tid kan indebære en  

 ændret udgiftsfordeling mellem forskellige branchegrupper, idet de kriterier,  

 Arbejdsskadestyrelsen efter forslaget skal lægge til grund (styrke og  

 tidsmæssig udstrækning), kan medføre, at enkelte branchegrupper belastes  

 særligt.
 Om opdelingen i branchegrupper henvises til afsnit 7.7. i lovforslagets  

 almindelige bemærkninger.
Med forslaget forlades den nuværende solidariske fordeling af udgifterne  

 mellem alle arbejdsgivere.
I stedet er det alene arbejdsgiverne inden for de  

 enkelte branchegrupper, der bliver solidarisk ansvarlige for udgifterne.  

 Denne begrænsning i adgangen til solidarisk udgiftsfordeling forventes at  

 styrke det forebyggende element ved arbejdsskadeforsikringen.
Til nr. 9 - 10, 12 - 13, 15 og 18 Det foreslås at ændre terminologien i loven i konsekvens af, at der ikke  

 længere er tale om en forsikringsordning, men derimod en sikringsordning.  

 Bestemmelsernes indhold bevares i øvrigt uændret.
Der henvises til de  

 almindelige bemærkninger under punkt 7.
Til nr. 11 Bestemmelsen foreslås ophævet.
Bestemmelsen om sikring af selvstændige  

 fiskere foreslås flyttet til forslagets § 5, hvor den er indarbejdet som stk.  

 3.
Til nr. 14 Ændringen er redaktionel og foretages som konsekvens af forslagets § 1,  

 nr. 7 og 11.
Til nr. 16 Bestemmelsen afløser § 16, stk. 2, i gældende lov og præciserer, at  

 arbejdsgiverens anmeldepligt omfatter ulykkestilfælde, skadelige påvirkninger  

 og pludselige løfteskader.
 Arbejdsgiveren har sjældent det kendskab til arbejdstagernes generelle  

 helbredstilstand, der gør det muligt for arbejdsgiveren at opfylde en  

 anmeldepligt for erhvervssygdomme.
 Arbejdsgivernes anmeldepligt for erhvervssygdomme efter de gældende  

 regler, skal ses i sammenhæng med, at arbejdsgiveren samtidig med anmeldelsen  

 skal give oplysning om, hvor denne er forsikret med hensyn til  

 erhvervssygdomme.
 Med den nye sikringsordning er der ikke længere behov for oplysninger om  

 dette, idet alle arbejdsgivere sikrer deres ansatte mod følger af  

 erhvervssygdomme og pludselige løfteskader gennem bidrag til Arbejdsmarkedets  

 Erhvervssygdomssikring.
 Forslaget om at ophæve arbejdsgiverens anmeldepligt for erhvervssygdomme  

 vurderes ikke at få konsekvenser for antallet af anmeldelser, idet  

 anmeldelsen af erhvervssygdommene sikres gennem lægers og tandlægers  

 anmeldepligt i § 18. Allerede i dag modtages langt den overvejende del af  

 anmeldelserne af erhvervssygdomme fra læger og tandlæger.
Det bemærkes, at arbejdsgiverens anmeldepligt for arbejdsulykker,  

 skadelige påvirkninger af højst 5 dages varighed og pludselige løfteskader  

 bevares.
Ligeledes bevares arbejdsgiverens pligt til at medvirke ved  

 sagsoplysningen af konkrete skadesager.
Der foreslås tillige indført en  

 strafbestemmelse for de arbejdsgivere, der ikke medvirker ved  

 sagsoplysningen.
 Der henvises i øvrigt til de almindelige bemærkninger under punkt 8.1.
Til nr. 17 Ændringen er redaktionel og er en følge af forslagets § 1, nr. 7.
Til nr. 19 Det foreslås, at arbejdsgiveren får pligt til at anmelde ulykkestilfælde,  

 skadelige påvirkninger og pludselige løfteskader til det forsikringsselskab,  

 hvor arbejdsgiveren har tegnet forsikring.
 Forslaget indebærer, at pludselige løfteskader skal anmeldes til  

 forsikringsselskaberne, uanset at finansieringen af udgifterne til  

 erhvervssygdomme og pludselige løfteskader overgår til Arbejdsmarkedets  

 Erhvervssygdomssikring.
 Forslaget skal ses på baggrund af et ønske om et forenklet anmeldessystem,  

 der ikke giver anledning til tvivl om, hvem der skal modtage anmeldelsen.
 Det foreslåede anmeldesystem indebærer således den fordel, at  

 arbejdsgiveren ikke skal vurdere, om der er tale om et ulykkestilfælde, en  

 skadelig påvirkning eller en pludselig løfteskade, men at denne vurdering  

 foretages af forsikringsselskabet.
 Finder forsikringsselskabet, at betingelserne for at anerkende skaden som  

 et ulykkestilfælde er til stede, kan forsikringsselskabet betale eventuelle  

 behandlingsudgifter efter lovens § 30.
Bliver der tale om erstatning m.v. eller har skaden medført, at skadelidte  

 ikke har genoptaget sit sædvanlige arbejde i fuldt omfang sendes sagen efter  

 reglerne om anmeldelse af arbejdsskader til Arbejdsskadestyrelsen.
Sager om  

 pludselige løfteskader sendes altid til Arbejdsskadestyrelsen.
Det samme  

 gælder anmeldelser om dødsfald.
 Det bemærkes, at arbejdsgiverens anmeldepligt for erhvervssygdomme  

 foreslås ophævet med lovforslagets § 1, nr. 16.
Til nr. 20 Ændringen er en konsekvens af etableringen af Arbejdsmarkedets  

 Erhvervssygdomssikring.
 Efter gældende regler fastsætter socialministeren retningslinier for  

 samarbejdet mellem Arbejdsskadestyrelsen, Den Sociale Ankestyrelse,  

 forsikringsselskaberne og kommunerne m.fl. for at koordinere  

 hjælpeforanstaltningerne for de skadelidte.
 Det foreslås, at disse retningslinier også kommer til at gælde for  

 Arbejdsmarkedets Erhvervssygdomssikring, der i forhold til skadelidte får de  

 samme opgaver som forsikringsselskaberne.
Til nr. 21 Ændringen er en konsekvens af etableringen af Arbejdsmarkedets  

 Erhvervssygdomssikring.
 Efter gældende regler fastsætter Chefen for Arbejdsskadestyrelsen regler  

 for anmeldelsen af arbejdsskader, herunder regler for forsikringsselskabernes  

 medvirken ved anmeldelsen.
 Det foreslås, at reglerne også kommer til at gælde for Arbejdsmarkedets  

 Erhvervssygdomssikring.
Det er ved forslagets § 1, nr. 16 og 19, foreslået, at arbejdsgiveren får  

 pligt til at anmelde ulykker, skadelige påvirkninger af højst 5 dages  

 varighed og pludselige løfteskader til sit forsikringsselskab.
Det foreslås,  

 at der blandt andet fastsættes regler for, hvornår forsikringsselskabet skal  

 sende anmeldelser om skader, der ikke kan anerkendes som ulykkestilfælde,  

 videre til behandling i Arbejdsskadestyrelsen med henblik på anerkendelse som  

 pludselig løfteskade.
Til nr. 22 Ændringen er en konsekvens af, at finansieringen af udgifterne til  

 erhvervssygdomme og af pludselige løfteskader foreslås flyttet ud af  

 forsikringsregi.
Der henvises til lovforslagets almindelige bemærkninger om  

 den nye sikringsordning under punkt 7.
 Det foreslås, at Arbejdsmarkedets Erhvervssygdomssikring skal afholde  

 udgifter til lægeerklæringer m.v i sager om erhvervssygdomme og pludselige  

 løfteskader.
Til nr. 23 Ændringen er en konsekvens af, at finansieringen af udgifterne til  

 erhvervssygdomme og af pludselige løfteskader foreslås flyttet ud af  

 forsikringsregi.
Der henvises til lovforslagets almindelige bemærkninger om  

 den nye sikringsordning under punkt 7.
 Forslaget indebærer, at forsikringsselskaberne skal afholde udgifter til  

 rejseudgifter og tabt arbejdsfortjeneste i forbindelse med lægebehandling  

 m.v. i sager om ulykkestilfælde og skadelige påvirkninger, og at  

 Arbejdsmarkedets Erhvervssygdomssikring skal afholde samme type udgifter i  

 sager om erhvervssygdomme og pludselige løfteskader.
 Udbetalingen sker iøvrigt efter samme principper som i gældende lovs § 22,  

 stk. 2 og 3.
Til nr. 24 Ændringen er en konsekvens af, at finansieringen af udgifterne til  

 erhvervssygdomme og af pludselige løfteskader foreslås flyttet ud af  

 forsikringsregi.
Der henvises til lovforslagets almindelige bemærkninger om  

 den nye sikringsordning under punkt 7.
Ved ændringen præciseres, hvornår det er forsikringsselskabet, og hvornår  

 det er Arbejdsmarkedets Erhvervssygdomssikring, der er forpligtet til at  

 betale rejseudgifter ved lægebehandling m.v. og tabt arbejdsfortjeneste.
Der  

 er ikke med ændringen tilsigtet ændringer i skadelidtes ret til at få betalt  

 de pågældende udgifter.
Til nr. 25 Ændringen er en konsekvens af, at finansieringen af udgifterne til  

 erhvervssygdomme og af pludselige løfteskader foreslås flyttet ud af  

 forsikringsregi.
Der henvises til lovforslagets almindelige bemærkninger om  

 den nye sikringsordning under punkt 7.
Efter gældende regler har skadelidte en pligt til at underrette  

 forsikringsselskabet eller Arbejdsskadestyrelsen om ændringer af sine  

 forhold, der kan antages at indebære ændring af en løbende ydelse.
Ligeledes  

 påhviler der forsikringsselskabet og Arbejdsskadestyrelsen en pligt til at  

 være opmærksom på sådanne ændringer.
 Det foreslås, at denne pligt udvides til også at omfatte Arbejdsmarkedets  

 Erhvervssygdomssikring i de sager, hvor Arbejdsmarkedets  

 Erhvervssygdomssikring indtræder i stedet for et forsikringsselskab.
 Der er ikke med forslaget tiltænkt realitetsændringer i skadelidtes  

 oplysningspligt m.v.
Til nr. 26 Der er tale om en redaktionel ændring som følge af, at lov om social  

 bistand, jf. lovbekendtgørelse nr. 110 af 26. februar 1996, ophæves den 1.  

 juli 1998.
Til nr. 27 Ændringen er en konsekvens af, at finansieringen af udgifterne til  

 erhvervssygdomme og af pludselige løfteskader foreslås flyttet ud af  

 forsikringsregi.
Der henvises til lovforslagets almindelige bemærkninger om  

 den nye sikringsordning under punkt 7.
Til nr. 28 Ændringen er en konsekvens af, at finansieringen af udgifterne til  

 erhvervssygdomme og af pludselige løfteskader foreslås flyttet ud af  

 forsikringsregi.
Der henvises til lovforslagets almindelige bemærkninger om  

 den nye sikringsordning under punkt 7.
 Efter gældende lov har en ansvarlig skadevolder eller dennes  

 forsikringsselskab ret til refusion fra arbejdsskadeforsikringsselskabet,  

 hvis der som følge af arbejdsskaden er udbetalt erstatning eller godtgørelse.
 Det foreslås, at den ansvarlige skadevolder eller dennes  

 forsikringsselskab også får ret til refusion fra Arbejdsmarkedets  

 Erhvervssygdomssikring i sager om pludselige løfteskader og erhvervssygdomme.
 Der er ikke med forslaget tiltænkt ændringer i erstatningsydelserne til de  

 skadelidte eller de efterladte.
Til nr. 29 Det foreslås at ændre kapitel 8 som konsekvens af forslaget om at flytte  

 finansieringen af udgifter ved pludselige løfteskader og erhvervssygdomme ud  

 af forsikringsregi.
 Kapitel 8 kommer herefter til at bestå af 4 dele med en fælles overskrift  

 (Arbejdsgivernes sikringspligt), nemlig:
- regler om forsikring (ulykker og skadelige påvirkninger) §§ 45 - 49 - regler om Arbejdsmarkedets Erhvervssygdomssikring (pludselige  

 løfteskader og erhvervssygdomme) §§ 50 - 52 - regler om bidragsfastsættelse (pludselige løfteskader og  

 erhvervssygdomme) § 53 og - fælles bestemmelser (administrationsbidrag til Arbejdsskadestyrelsens og  

 Den Sociale Ankestyrelses administration, renter m.v.) §§ 53 A og 53 B Bestemmelsen i gældende lovs § 45 om, at staten, kommunerne og civillisten  

 ikke har pligt til at tegne forsikring, er flyttet til forslagets § 5, stk.  

 5.
Om forsikring mod følger af ulykkestilfælde og skadelige  

 påvirkninger Forslagets § 45 svarer til § 46 i gældende lov, idet det bemærkes,  

 at § 46, stk. 2, ophæves.
 Forslaget præciserer, at de sikringspligtige arbejdsgivere har pligt til  

 at tegne forsikring mod følgerne af ulykkestilfælde og skadelige påvirkninger  

 i et forsikringsselskab, der udbyder denne forsikring.
Bestemmelsen i gældende lovs § 46, stk. 2, må nu karakteriseres som  

 overflødig.
Ved lov nr. 1225 af 22. december 1993 blev  

 ulykkesforsikringsforbundenes monopol ophævet.
Forsikringsforbund anses efter  

 lov om forsikringsvirksomhed som forsikringsselskaber.
Desuagtet blev det  

 fundet hensigtsmæssigt i forbindelse med lovændringen i § 46, stk. 2, at  

 præcisere forsikringsforbundenes fuldstændige ligestilling med  

 forsikringsselskaber.
Behovet for denne præcision skønnes ikke fortsat  

 påkrævet.
 Forslagets § 46 svarer til § 47 i gældende lov.
 Forslaget fastlægger, at en forsikringspligtig arbejdsgiver, der ikke har  

 tegnet forsikring mod følger af ulykkestilfælde eller skadelige påvirkninger,  

 er forpligtet til at betale den præmie, der er unddraget  

 forsikringsselskabet.
 Forslagets § 47 svarer til § 48 i gældende lov.
 Det foreslås, at Arbejdsskadestyrelsen forlods afholder udgifterne til  

 erstatning og godtgørelse m.v. i de sager, hvor arbejdsgiveren ikke har  

 tegnet forsikring mod følger af ulykkestilfælde eller skadelige påvirkninger.
 Det foreslås videre, at arbejdsgiveren skal refundere  

 Arbejdsskadestyrelsen de udbetalte erstatnings- og godtgørelsesbeløb, og at  

 arbejdsgiveren kan fritages for betaling, når der har foreligget undskyldende  

 omstændigheder.
 Det foreslås, at Arbejdsskadestyrelsen træffer afgørelse om eventuel  

 fritagelse.
 Med den foreslåede ændring sigtes ikke til ændring i praksis for  

 fritagelse for betaling.
 Udgangspunktet i Arbejdsskadestyrelsens praksis er, at  

 Arbejdsskadestyrelsen hverken fritager arbejdsgiveren for betaling eller  

 eftergiver arbejdsgiveren beløbet.
 Forslagets § 48 svarer til § 49 i gældende lov.
 Bestemmelsen fastslår, at forsikringsselskabet overtager risikoen efter  

 loven, selv om selskabet er gået ud fra urigtige forudsætninger om ansvarets  

 art og omfang.
Forslagets § 49 svarer til § 51 i gældende lov.
Der er foretaget  

 enkelte sproglige ændringer af bestemmelsen.
 Det foreslås, at den gældende bestemmelse om solidarisk hæftelse mellem  

 forsikringsselskaberne i tilfælde af, at et forsikringsselskab ophører med  

 sin virksomhed, bevares.
Om sikring mod følger af pludselige løfteskader og  

 erhvervssygdomme Det foreslås at opbygge et nyt parallelt regelsæt ad modum bestemmelserne  

 i forslagets §§ 45 - 49 for arbejdsgivernes pligt til at tilslutte sig  

 Arbejdsmarkedets Erhvervssygdomssikring (sikringspligt) til finansiering af  

 udgifterne ved pludselige løfteskader og erhvervssygdomme.
 Det foreslås, at bestemmelserne anbringes i kapitel 8 sammen med  

 bestemmelserne om forsikringspligt, men adskilt fra disse.
 Bestemmelserne er indarbejdet som §§ 50 - 52.
 Forslagets § 50 er nyt og pålægger sikringspligtige arbejdsgivere  

 en pligt til at tilslutte sig Arbejdsmarkedets Erhvervssygdomssikring for så  

 vidt angår sikring mod følger af erhvervssygdomme og pludselige løfteskader.  

 Bestemmelsen svarer således til forslagets § 45 om forsikring mod følger af  

 ulykker og skadelige påvirkninger.
Det foreslås, at alle sikringspligtige arbejdsgivere får pligt til at  

 betale til Arbejdsmarkedets Erhvervssygdomssikring.
Det gælder også for  

 Staten, kommunerne og civillisten.
 Endvidere er der i forslaget til § 50, stk. 2, indarbejdet en regel  

 ad modum forslagets § 48. Efter denne bestemmelse hæfter Arbejdsmarkedets  

 Erhvervssygdomssikring selv om institutionen ved fastsættelsen af  

 arbejdsgiverens bidrag er gået ud fra urigtige forudsætninger om risikoens  

 art og omfang.
I tilknytning til reglen i stk. 2 er det i § 50, stk. 3 ,  

 foreslået, at arbejdsgiveren, forsikringsselskaber og offentlige myndigheder  

 får en pligt til at meddele Arbejdsmarkedets Erhvervssygdomssikring enhver  

 oplysning af betydning for fastsættelsen af bidrag.
Arbejdsmarkedets  

 Erhvervssygdomssikring får især behov for kendskab til arbejdsgiverens  

 produktion m.v., antallet af ansatte og på sigt også fordelingen af de  

 ansatte på arbejdsfunktioner.
 Forslagene til § 51 indeholder processuelle regler om  

 Arbejdsmarkedets Erhvervssygdomssikrings mulighed for inddrivelse ved  

 forsinket betaling af bidrag og rente m.v. heraf.
 Efter forslaget til § 57 A, stk. 7, overlader bestyrelsen administrationen  

 af Arbejdsmarkedets Erhvervssygdomssikring til Arbejdsmarkedets  

 Tillægspension (ATP). Det er forudsætning for en effektiv udnyttelse af de  

 beregnings- og opkrævningsrutiner, der allerede findes i ATP, at der  

 etableres en opkrævning af arbejdsgivernes bidrag til Arbejdsmarkedets  

 Erhvervssygdomssikring, der i videst muligt omfang er baseret på de  

 principper, der er gældende for bidragsopkrævningen til ATP.
Det foreslås derfor, at bestyrelsen for Arbejdsmarkedets  

 Erhvervssygdomssikring bemyndiges til at fastsætte de nærmere regler om  

 betalingen, herunder om frist for betalingen.
Der foreslås endvidere indsat  

 en bestemmelse, hvorefter Arbejdsmarkedets Erhvervssygdomssikring har adgang  

 til at give henstand med betalingen samt til at eftergive bidrag, renter og  

 et eventuelt ekspeditionsgebyr ved forsinket betaling, når særlige  

 omstændigheder taler for det, for eksempel når gældens størrelse ikke står i  

 rimeligt forhold til omkostningerne ved beløbets inddrivelse, eller når det i  

 konkrete tilfælde, for eksempel af sociale årsager, skønnes rimeligt at  

 opgive en fordring eller give udsættelse med betaling af denne.
 Under hensyn til muligheden for at give henstand og eftergive bidrag og  

 renter foreslås det, at morarentebestemmelsen gøres obligatorisk, således at  

 bidraget ved manglende rettidig betaling forrentes efter renteloven fra det  

 af bestyrelsen fastsatte forfaldstidspunkt.
Den foreslåede opkrævning vil rent praktisk ske ved, at Arbejdsmarkedets  

 Erhvervssygdomssikring sender arbejdsgiverne en opkrævning, hvor den enkelte  

 arbejdsgivers bidrag er beregnet i forvejen på grundlag af arbejdsgiverens  

 tilhørsforhold til en branche, arbejdsgiverens beregnede antal  

 fuldtidsansatte og de forventede udgifter vedrørende den pågældende  

 arbejdsgiver, jf. forslaget til § 53, stk. 2. Arbejdsmarkedets  

 Erhvervssygdomssikring har på den baggrund et detaljeret kendskab til  

 beregningsgrundlaget, og kan derfor tage stilling til eventuelle indvendinger  

 imod bidraget fra arbejdsgiverne, hvorimod det vil være administrativt  

 uhensigtsmæssigt og omkostningskrævende, hvis restancesagerne skal overgives  

 til en instans, der ikke umiddelbart har samme viden om det konkrete  

 beregningsgrundlag.
Det foreslås derfor, at Arbejdsmarkedets  

 Erhvervssygdomssikring selv forestår restanceinddrivelsen ved manglende  

 bidragsbetaling, og at der til brug herfor tillægges Arbejdsmarkedets  

 Erhvervssygdomssikring udpantningsret for bidrag, renter og  

 ekspeditionsgebyr.
Restanceinddrivelsen vil derved i meget høj grad kunne  

 foretages ved anvendelse af de administrative rutiner og den mangeårige  

 opkrævningserfaring, der allerede findes i ATP.
 Endelig foreslås indsat en 5 årig forældelsesregel for krav, der tilkommer  

 Arbejdsmarkedets Erhvervssygdomssikring.
 Forslaget i § 52 svarer indholdsmæssigt til bestemmelsen i  

 forslagets § 47.
 Det foreslås, at Arbejdsmarkedets Erhvervssygdomssikring betaler  

 udgifterne til erstatning og godtgørelse m.v., i de sager, hvor  

 arbejdsgiveren ikke har betalt bidrag.
Det foreslås, at arbejdsgiveren skal refundere Arbejdsmarkedets  

 Erhvervssygdomssikring de udbetalte beløb, og at arbejdsgiveren kan fritages  

 for betaling, når der har foreligget undskyldende omstændigheder.
Det  

 foreslås, at det bliver Arbejdsskadestyrelsen, der træffer afgørelse om  

 eventuel fritagelse.
På denne måde sikres en ensartet praksis for alle typer  

 af arbejdsskader, idet det efter forslagets § 47 er Arbejdsskadestyrelsen,  

 der træffer disse afgørelser for så vidt angår ulykkestilfælde og skadelige  

 påvirkninger.
 Arbejdsskadestyrelsens hidtidige praksis for eftergivelse og fritagelse  

 efter gældende lovs § 47 vil finde tilsvarende anvendelse i disse tilfælde,  

 jf. bemærkningerne til forslaget til ny affattelse af § 47.
 Det foreslås i stk. 6, at overlade inddrivelsen af refusionskrav til  

 Arbejdsmarkedets Erhvervssygdomssikring og at give institutionen  

 udpantningsret for disse krav.
Fastsættelse af det samlede bidrag til Arbejdsmarkedets  

 Erhvervssygdomssikring Det foreslås i forslaget til § 53 , at de hidtil  

 forsikringspligtige arbejdsgivere også i fremtiden skal afholde udgifterne  

 til erstatninger m.v. i forbindelse med erhvervssygdomme og pludselige  

 løfteskader.
 Ved de sikringspligtige arbejdsgivere forstås de arbejdsgivere, der har  

 antaget arbejdskraft som angivet i lovens § 1.
 Det foreslås, at Arbejdsmarkedets Erhvervssygdomssikring skal beregne den  

 enkelte arbejdsgivers bidrag til sikringsordningen ud fra arbejdsgiverens  

 tilhørsforhold til en branchegruppe, antal ansatte hos arbejdsgiveren og  

 arbejdsgiverens risiko.
Det foreslås, at det sker på baggrund af en opgørelse over de samlede  

 udgifter, der skal dækkes af sikringsordningen.
Der henvises til afsnit 7.7.  

 i lovforslagets almindelige bemærkninger med hensyn til hvilke udgifter, der  

 skal dækkes.
Det forudsættes, at Arbejdsmarkedets Erhvervssygdomssikring inddeler  

 arbejdsgiverne i en række branchegrupper, der fungerer som lukkede økonomiske  

 kredsløb.
Udgangspunktet for denne brancheopdeling kan være DB 93. Det  

 forudsættes, at Arbejdsmarkedets Erhvervssygdomssikring samler brancherne i  

 branchegrupper, der er homogene, både ud fra et produktionsmæssigt og ud fra  

 et skaderisikomæssigt synspunkt.
Det forudsættes endvidere, at bidraget  

 fastsættes på baggrund af de udgifter, som den enkelte arbejdsgiver forventes  

 at påføre AES således, at der ikke sker nogen systematisk omfordeling mellem  

 de enkelte arbejdsgivere.
Det præciseres i stk. 4, at Arbejdsmarkedets Erhvervssygdomssikring  

 opkræver afgifter m.v. i henhold til forskellige love.
Som eksempler på  

 sådanne afgifter kan nævnes betaling til Arbejdsskadestyrelsens og Den  

 Sociale Ankestyrelses administration, jf. § 53 A i denne lov.
Afgifterne  

 fordeles mellem de bidragspligtige arbejdsgivere i overensstemmelse med de  

 pågældende bestemmelser.
 Der henvises til afsnit 7.7. i lovforslagets almindelige bemærkninger med  

 hensyn til den foreslåede bidragsordning.
Om fælles bestemmelser om betaling for administration, forrentning og  

 udpantning Forslaget til § 53 A svarer til § 53 i gældende lov.
 Det foreslås, at forsikringsselskaberne, Arbejdsmarkedets  

 Erhvervssygdomssikring, kommuner, der ikke har tegnet forsikring og  

 statsinstitutioner, der er omfattet af Statens adgang til selvforsikring,  

 herunder selvejende institutioner og lignende, skal betale bidrag til  

 Arbejdsskadestyrelsens og Den Sociale Ankestyrelses administration efter  

 samme regler som i dag.
 Det bemærkes, at der med bemyndigelsen til socialministeren alene er tale  

 om en bemyndigelse til at fastsætte processuelle regler for opkrævningen af  

 administrationsbidraget.
 Med forslaget til § 53 B foreslås det, at de erstatnings- og  

 godtgørelsesbeløb efter §§ 5, stk. 6, 47, stk. 1 og 5 samt 52, der er udlagt  

 af Arbejdsskadestyrelsen og Arbejdsmarkedets Erhvervssygdomssikring,  

 forrentes på samme måde, som de beløb forrentes med en årlig rente, der  

 svarer til gennemsnittet af den af Nationalbanken opgjorte dag til dag  

 pengemarkedsrente.
 Forslaget om forrentning af de udlagte beløb svarer til bestemmelse om  

 forrentning af samme beløb i gældende lovs § 50.
 Det foreslås i stk. 2 at give forsikringsselskaberne udpantningsret for  

 præmier, påløbne renter og andre omkostninger, når arbejdsgiveren ikke  

 betaler rettidigt.
 Bestemmelsen svarer til den gældende bestemmelse i § 210 i i lov om  

 forsikringsvirksomhed.
Til nr. 30 Forslaget erstatter § 55, stk. 1 og 2, i gældende lov.
 Det foreslås som i gældende lov, at skadelidte eller dennes efterladte kan  

 indbringe Arbejdsskadestyrelsens afgørelser for Den Sociale Ankestyrelse.
 Samtidig foreslås det, at forsikringsselskabet kan indbringe  

 Arbejdsskadestyrelsens afgørelser i sager om ulykkestilfælde og skadelige  

 påvirkninger for Den Sociale Ankestyrelse.
Som en konsekvens af forslaget om at flytte finansieringen af udgifter til  

 erhvervssygdomme og af pludselige løfteskader ud af forsikringsregi foreslås  

 det, at Arbejdsmarkedets Erhvervssygdomssikring får samme status i disse  

 sager, som forsikringsselskaberne har i sager om ulykkestilfælde og skadelige  

 påvirkninger.
Det vil sige, at Arbejdsmarkedets Erhvervssygdomssikring får  

 adgang til at indbringe Arbejdsskadestyrelsens afgørelser i disse sager for  

 Den Sociale Ankestyrelse.
 Med forslaget til § 55, stk. 2, foreslås, at Arbejdsmarkedets  

 Erhvervssygdomssikring kan anke Arbejdsskadestyrelsens afgørelser om  

 arbejdsgiverens branchetilhørsforhold til Den Sociale Ankestyrelse.
Til nr. 31 Ændringen er redaktionel.
 Det foreslås, at Arbejdsmarkedets Erhvervssygdomssikrings anke over  

 Arbejdsskadestyrelsens afgørelser i sager om pludselige løfteskader og  

 erhvervssygdomme får opsættende virkning på samme måde som  

 forsikringsselskabernes anke i sager om ulykker og skadelige påvirkninger.
 I øvrigt svarer bestemmelsen til gældende lov.
Til nr. 32 Bestemmelsen er ny.
Arbejdsskadeudvalget anbefalede i betænkning 1282/94 at indføre en  

 ankeadgang for arbejdsgiverne med hensyn til afgørelser truffet af  

 Arbejdsmarkedets Erhvervssygdomssikring (Arbejdsskadepoolen) med hensyn til  

 bidragsfastsættelse og belønning.
Arbejdsskadeudvalget anbefalede, at  

 afgørelserne kunne indbringes for Arbejdsskaderådet.
Som det fremgår af  

 afsnit 6 i lovforslagets almindelige bemærkninger er der ikke fundet grundlag  

 for at oprette Arbejdsskaderådet.
Det foreslås derfor at oprette et ankenævn, der kan behandle klager over  

 fastsættelsen af bidrag.
Ankenævnet træffer den endelige administrative  

 afgørelse.
 Det foreslås, at ankenævnet sammensættes af en formand og 4 andre  

 medlemmer.
Det foreslås, at klageren skal betale et beløb på 500 kr. for at få en sag  

 behandlet ved ankenævnet.
Beløbet betales tilbage, hvis klageren får helt  

 eller delvis medhold. Øvrige udgifter ved ankenævnets oprettelse og drift  

 betales af Arbejdsmarkedets Erhvervssygdomssikring.
Til nr. 33 Efter gældende lov har Erhvervssygdomspoolen adgang til at indbringe sager  

 efter gældende lovs § 6, stk. 3, (fordelingssager) og § 48 (sager, hvor den  

 forsikringspligtige arbejdsgiver har undladt at tegne forsikring) for Den  

 Sociale Ankestyrelse.
Ankeadgangen i disse sager overtages med lovforslaget  

 af Arbejdsmarkedets Erhvervssygdomssikring for så vidt angår erhvervssygdomme  

 og pludselige løfteskader.
 Det foreslås, at adgangen til at indbringe sager om ulykkestilfælde, der  

 henføres til forslagets § 47 (gældende lov § 48), til Den Sociale  

 Ankestyrelse, overføres til Rådet for Dansk Forsikring og Pension.
 Det foreslås samtidig, at Rådet for Dansk Forsikring og Pension får adgang  

 til at indbringe sager om ulykkestilfælde, der henføres til bestemmelsen i  

 forslagets § 5, stk. 6 (gældende lov § 5, stk. 3), for Den Sociale  

 Ankestyrelse.
 Herefter vil der altid være 2 ankeberettigede i skadesager efter loven.
Til nr. 34 Ændringen er redaktionel.
Til nr. 35 Bestemmelserne er nye.
 Ved bestemmelserne oprettes Arbejdsmarkedets Erhvervssygdomssikring, der  

 skal finansiere udgifter ved erhvervssygdomme og pludselige løfteskader.
 Der henvises til afsnit 7 i lovforslagets almindelige bemærkninger.
Ved forslagets § 57 A oprettes Arbejdsmarkedets  

 Erhvervssygdomssikring.
Institutionens opgaver og bestyrelsens sammensætning  

 beskrives.
Det forudsættes, at bestyrelsens udgifter såsom diæter, honorarer m.v.  

 holdes inden for rammerne af Arbejdsmarkedets Erhvervssygdomssikrings  

 administrationsudgifter.
Ligeledes forudsættes, at bestyrelsen ikke får et  

 selvstændigt sekretariat, men må få udført sekretariatsopgaver i  

 Arbejdsmarkedets Erhvervssygdomssikring og inden for Arbejdsmarkedets  

 Erhvervssygdomssikrings udgiftsramme.
 Det foreslås i stk. 7 , at bestyrelsen for Arbejdsmarkedets  

 Erhvervssygdomssikring overlader administrationen til ATP, der har de  

 nødvendige beregnings- og opkrævningsrutiner m.v.
Ved forslagets §§ 57 B og 57 C fastlægges, at Arbejdsmarkedets  

 Erhvervssygdomssikring skal have ansat en af Finanstilsynet godkendt  

 ansvarshavende aktuar, på grund af de betydelige aktuarmæssige funktioner i  

 Arbejdsmarkedets Erhvervssygdomssikring.
Det er derfor hensigtsmæssigt, at  

 aktuarens rolle bliver lovfæstet på samme måde, som det er sket for  

 livsforsikringsselskaber og pensionskasser.
Herigennem understreges, at  

 aktuaren har nogle selvstændige kontrolopgaver med dertil hørende rettigheder  

 og pligter.
Kravet om årlig beretning fra aktuaren indebærer, at  

 Arbejdsmarkedets Erhvervssygdomssikring vil være underlagt samme krav, som  

 gælder for livsforsikringsselskaber og tværgående pensionskasser.
 Tilsvarende bestemmelser findes i §§ 89 og 93 i lov om  

 forsikringsvirksomhed.
Ved forslagets §§ 57 D - 57 G lovfæstes de overordnede  

 regnskabsprincipper og bestemmelser om revision.
Finanstilsynet tillægges  

 hjemmel til administrativt at fastsætte de detaljerede bestemmelser.  

 Bestemmelserne er udarbejdet med udgangspunkt i lignende regler på det øvrige  

 finansielle område, herunder forsikringsselskaber, pensionskasser samt ATP.
Ved forslagets §§ 57 H - 57 J fastlægges Arbejdsmarkedets  

 Erhvervssygdomssikrings investeringsregler.
Det fastslås, at bestyrelsen for  

 Arbejdsmarkedets Erhvervssygdomssikring skal forvalte ordningens midler til  

 størst mulig gavn for ordningen.
Det er fundet hensigtsmæssigt med henblik  

 herpå udtrykkeligt i loven at medtage en bestemmelse om, at bestyrelsen ved  

 placeringen af midler skal tilstræbe en betryggende sikkerhed, en  

 opretholdelse af midlernes realværdi samt højst mulig forrentning.
I lighed  

 med, hvad der er tilfældet for forsikringsselskaber og pensionskasser, har  

 man, uanset at hovedprincipperne for midlernes anbringelse er angivet, fundet  

 det nødvendigt i lovforslaget at opregne de placeringsmuligheder, som  

 foreslås benyttet.
Placeringsbestemmelserne for Arbejdsmarkedets Erhvervssygdomssikring tager  

 udgangspunkt i det regelsæt, der finder anvendelse for ATP.
Efter de for ATP  

 gældende regler skal mindst 65 pct. af aktiverne være placeret i aktiver, der  

 anses for særligt sikre (guldrandede aktiver). Der foreslås en begrænsning på  

 2 pct. på risikoen på en enkelt virksomhed, dog 3 pct. for lande omfattet af  

 zone A, jf. bilag A til lovforslaget.
Begrænsningen gælder ligeledes for ATP.
Der er som for ATP lagt op til, at Arbejdsmarkedets  

 Erhvervssygdomssikrings valutaeksponering eller renteeksponering ikke  

 reguleres.
Det foreslås imidlertid, at Arbejdsmarkedets  

 Erhvervssygdomssikrings bestyrelse fastsætter nærmere regler om valutakurs-  

 og renterisici.
Ved forslagets §§ 57 K - 57 P fastlægges Finanstilsynets  

 tilsynsbeføjelser i forhold til Arbejdsmarkedets Erhvervssygdomssikring.  

 Herved fremgår, at det ikke er Finanstilsynets opgave at føre tilsyn med og  

 tage stilling til spørgsmål om konkret bidragsberegning, administrative  

 spørgsmål m.v.
Finanstilsynet påser således alene, hvorvidt Arbejdsmarkedets  

 Erhvervssygdomssikring vil kunne fyldestgøre sine forpligtelser.
Herudover  

 påser Finanstilsynet overholdelse af bestemmelserne i forslagets §§ 57 H - 57  

 J (Investeringsregler). Reglerne svarer til det, der i øvrigt gælder på  

 skadeforsikringsområdet.
 Det pålægges Finanstilsynet, at udarbejde en årlig beretning til  

 socialministeren om tilsynet med Arbejdsmarkedets Erhvervssygdomssikring.
Til nr. 36 Ændringen er redaktionel.
 Bestemmelsen svarer iøvrigt til gældende lovs § 59. Det foreslås, at  

 ydelser efter loven fortsat ikke kan danne grundlag for regreskrav mod en  

 ansvarlig skadevolder.
Til nr. 37 Det foreslås at ændre terminologien i bestemmelsen som konsekvens af, at  

 der ikke længere er tale om en forsikringsordning, men derimod en  

 sikringsordning.
Bestemmelsen svarer i øvrigt til gældende lovs § 60.
Til nr. 38 Ændringen er en konsekvens af, at finansieringen af udgifterne ved  

 erhvervssygdomme og pludselige løfteskader foreslås flyttet ud af  

 forsikringsregi.
Der henvises til lovforslagets almindelige bemærkninger om  

 den nye sikringsordning under punkt 7.
 Det foreslås, at Arbejdsmarkedets Erhvervssygdomssikring ved skader under  

 forsøg på redning af menneskeliv ligesom forsikringsselskaberne skal lægge  

 erstatningsydelserne ud i første omgang for efterfølgende at få udgifterne  

 refunderet af statskassen.
 Bestemmelsen svarer iøvrigt til gældende lovs § 63, stk. 1.
Til nr. 39 Ændringen er en konsekvens af, at finansieringen af udgifterne ved  

 erhvervssygdomme og pludselige løfteskader foreslås flyttet ud af  

 forsikringsregi.
Der henvises til lovforslagets almindelige bemærkninger om  

 den nye sikringsordning under punkt 7.
Det foreslås at lade Arbejdsmarkedets Erhvervssygdomssikring overtage  

 risikoen for følger af pludselige løfteskader og erhvervssygdomme, der opstår  

 under udførelse af borgerlige eller kommunale ombud.
Det forudsættes, at  

 disse udgifter finansieres af statens og de kommunale arbejdsgiveres bidrag  

 til Arbejdsmarkedets Erhvervssygdomssikring.
 Bestemmelsen svarer i øvrigt til gældende lovs § 64.
Til nr. 40 Det foreslås, at de personer, der deltager i behandling af skadesager i  

 Arbejdsskadestyrelsen, ikke kan være ansat i eller tage del i ledelse af  

 Arbejdsmarkedets Erhvervssygdomssikring.
 Efter gældende lov kan ansatte i Arbejdsskadestyrelsen ikke være ansat i  

 eller tage del i ledelsen af forsikringsselskaber, der driver  

 arbejdsskadeforsikringsvirksomhed.
 Forslaget er en konsekvens af forslaget om etablering af Arbejdsmarkedets  

 Erhvervssygdomssikring, der efter forslaget skal varetage den daglige  

 administration af sager om pludselige løfteskader og erhvervssygdomme.
Til nr. 41 Bestemmelsen afløser § 67 i gældende lov.
Efter gældende regler er der straf i form af bøde for arbejdsgivere, der - ikke tegner forsikring, - ikke holder forsikringen i kraft, eller - ikke anmelder indtrufne skader.
 Efter forslaget til § 67, stk. 1, foreslås det at indføre bødestraf  

 for arbejdsgivere, der ikke tilslutter sig Arbejdsmarkedets  

 Erhvervssygdomssikring for følger af erhvervssygdomme eller pludselige  

 løfteskader eller undlader at tegne forsikring mod følger af ulykkestilfælde  

 eller skadelige påvirkninger.
 Med forslaget til § 67, stk. 2, kan arbejdsgivere, der undlader at  

 holde en forsikring i kraft eller at betale bidrag til Arbejdsmarkedets  

 Erhvervssygdomssikring, straffes med bøde.
Samtidig foreslås det i § 67, stk. 3, der er ny, at indføre  

 bødestraf for arbejdsgivere, der ikke medvirker i Arbejdsskadestyrelsens  

 sagsoplysning af anmeldte skader.
Bødestraf for ikke at medvirke i  

 sagsoplysningen er en følge af forslagets § 1, nr. 16, hvorefter  

 arbejdsgiverens anmeldepligt for erhvervssygdomme er ophævet.
Stk. 4 svarer til stk. 3 og 4 i gældende lov.
Bestemmelsen er omformuleret  

 på baggrund af ændringer i straffeloven.
Til § 2 Til nr. 1 Bestemmelsen svarer i princippet til § 168 b i lov om  

 forsikringsvirksomhed vedrørende opløsning af selskaber, der driver  

 livsforsikring.
Det bemærkes imidlertid, at der i bestemmelsen åbnes mulighed  

 for, at arbejdsulykkeforsikringsbestande tages under administration af  

 Arbejdsskadestyrelsen ved virksomhedsophør.
Denne mulighed er ingen  

 nyskabelse, idet dette hidtil har været lovhjemlet i lov om  

 forsikringsvirksomhed § 210 l, jf. bemærkningerne til ophævelsen af denne  

 bestemmelse.
 Arbejdsskadeforsikringens ordning, hvor skadelidte almindeligvis er 3.  

 parten og ikke forsikringstageren, er til hinder for at tillade opløsning ved  

 samtykke fra hver enkelt forsikringstager.
Til nr. 2 Ophævelse af §§ 210 a og 210 b.
Artikel 29 i 3. skadesforsikringsdirektiv tillader ikke Finanstilsynets  

 forudgående godkendelse af forsikringsbetingelser m.v.
Koncessionsansøgning  

 til lovpligtig arbejdsulykkesforsikring vil herefter tage udgangspunkt i de  

 bestemmelser, som er gældende for øvrig skadesforsikringsvirksomhed, jf. § 29  

 i lov om forsikringsvirksomhed.
 Ophævelse af § 210 c.
 Forsikringsselskaber, der driver arbejdsskadeforsikringsvirksomhed, har  

 hidtil skulle indgå i en fællesordning (pool) med det formål at udligne  

 udgifterne ved løntalsregulering af de løbende ydelser blandt selskaberne på  

 en ikke-konkurrenceforvridende måde.
Fællesordningen (poolen) for løntalsregulering vil ikke kunne opretholdes  

 efter gennemførelsen af 3. skadesforsikringsdirektiv.
Finanstilsynet har på  

 denne baggrund de senere år skærpet kravene til selskabernes hensættelser for  

 løbende ydelser, således at disse ud fra, hvad der med rimelighed kan  

 forudses, vil være tilstrækkelige til at dække fremtidige  

 løntalsreguleringer.
 Ophævelse af § 210 d.
 En tilsvarende bestemmelse bevares i § 48 i lov om sikring mod følger af  

 arbejdsskade.
 Ophævelse af § 210 e.
Forsikringsselskaber, som driver arbejdsskadeforsikring, har hidtil skulle  

 foretage en særlig hensættelse til dækning af løbende ydelser efter lov om  

 forsikring mod følger af arbejdsskade.
Bortfaldet af særreglerne og  

 udligningsordningerne på arbejdsskadeområdet ændrer ikke på dette forhold.
Finanstilsynet vil som en følge af udligningsordningernes bortfald skærpe  

 tilsynet med selskabernes solvens og i særdeleshed med selskabernes  

 hensættelser.
Hjemmelen til en sådan skærpelse findes allerede i §§ 123 og  

 240 i lov om forsikringsvirksomhed.
 Ophævelse af § 210 f.
 Finanstilsynet har hidtil haft en særlig hjemmel i § 210 f til at  

 fastsætte nærmere regler for værdiansættelse af aktiver til dækning af  

 hensættelser for løbende ydelser.
 Såfremt der fremover måtte opstå behov for særlige regler for  

 værdiansættelse af aktiver til dækning af hensættelser til løbende ydelser,  

 vil dette være muligt med hjemmel i § 123 i lov om forsikringsvirksomhed.
 For midler svarende til hensættelser til dækning af løbende ydelser har  

 der hidtil været særlige investeringsregler, herunder regler om, at der  

 skulle føres et register over aktiverne.
Ved ophævelsen af § 210 f, stk. 2, vil investeringsreglerne vedrørende  

 arbejdsulykkeforsikringsvirksomhed fremover svare til bestemmelserne for  

 øvrig skadesforsikringsvirksomhed, jf. kapitel 14 a i lov om  

 forsikringsvirksomhed.
Der vil således ikke skulle føres et register over  

 aktiver.
 Ophævelse af § 210 g.
Selskaber, der driver arbejdsskadeforsikringsvirksomhed, har hidtil været  

 forpligtet til at fastsætte præmierne således, at der, udover hvad der er  

 nødvendigt til dækning af de forsikringsmæssige risici efter loven, kun  

 opkræves, hvad der er nødvendigt til dækning af omkostningerne ved  

 administration.
Finanstilsynet har fastsat de nærmere regler for denne  

 beregning.
 Disse regler vil fremover ikke kunne håndhæves over for udenlandske  

 forsikringsselskaber og ophæves derfor.
 Arbejdsulykkeforsikringsvirksomhed vil efter ophævelsen af reglerne ikke  

 adskille sig fra øvrig skadesforsikringsvirksomhed for så vidt angår  

 bestemmelser vedrørende fastsættelse af tariffer.
 Selskaber, der tegner lovpligtig erhvervssygdomsforsikring har hidtil  

 skulle indgå i en fællesordning (pool) til overtagelse af  

 erhvervssygdomsrisici.
Den lovpligtige erhvervssygdomssikring vil efter 1. januar 1999 blive  

 finansieret via Arbejdsmarkedets Erhvervssygdomssikring.
Grundlaget for den  

 hidtidige fællesordning (pool) til overtagelse af erhvervssygdomme bortfalder  

 dermed.
 Ophævelse af § 210 h.
 Forsikringsselskaber, der driver arbejdsskadeforsikringsvirksomhed har  

 hidtil i medfør af § 210 h været berettiget til uden varsel at regulere de  

 fastsatte præmier under visse omstændigheder.
 Med oprettelsen af Arbejdsmarkedets Erhvervssygdomssikring og de øgede  

 krav til de forsikringsmæssige hensættelser, jf. bemærkningerne til ophævelse  

 af § 210 e, bortfalder grundlaget for denne bestemmelse.
 Ophævelse af § 210 i.
 En tilsvarende bestemmelse indsættes i lov om sikring mod følger af  

 arbejdsskade, jf. bemærkningerne til lovforslagets § 1, nr. 29.
 Ophævelse af § 210 l.
En tilsvarende bestemmelse indsættes som ny § 168 c i lov om  

 forsikringsvirksomhed.
Der henvises til bemærkningerne vedrørende denne  

 bestemmelse.
 Ophævelse af § 210 m.
En tilsvarende bestemmelse indsættes som 2. pkt. i § 251, stk. 2, i lov om  

 forsikringsvirksomhed.
Der henvises til bemærkningerne vedrørende denne  

 bestemmelse.
Til nr. 3 Bestemmelsen svarer med de afvigelser, som forholdene nødvendiggør, til  

 den gældende bestemmelse i § 210 m i lov om forsikringsvirksomhed, som  

 ophæves.
 Tages et forsikringsselskabs arbejdsskadeforsikringsbestand under  

 administration, skal alle skader, der er anmeldt efter datoen for  

 beslutningen om at sætte bestanden under administration, indberettes til  

 Arbejdsskadestyrelsen, jf. § 49, stk. 1, i lov om sikring mod følger af  

 arbejdsskade.
Til § 3 Det foreslås i stk. 1, at loven både for så vidt angår lov om  

 forsikring mod følger af arbejdsskade og lov om forsikringsvirksomhed som  

 udgangspunkt træder i kraft den 1. januar 1999.
 Det indebærer, at Arbejdsmarkedets Erhvervssygdomssikring skal være fuldt  

 etableret denne dato.
 Det foreslås i stk. 2 , at ændringer der er en følge af at  

 bistandsloven ophæves og at lov om forsikring mod følger af arbejdsskade i  

 øvrigt ændres pr. 1. juli 1998, træder i kraft sammen med disse ænderinger.
Det foreslås i stk. 3 , at bestemmelserne om Arbejdsmarkedets  

 Erhvervssygdomssikring træder i kraft dagen efter bekendtgørelse i  

 lovtidende.
På denne måde kan bestyrelsen udpeges inden 1. januar 1999 med  

 henblik på at forberede institutionens start pr. 1. januar 1999.
 Den nye struktur skal være på plads senest den 1. januar 1999. Det  

 forudsætter, at bestyrelsen for Arbejdsmarkedets Erhvervssygdomssikring  

 udpeges så tidligt, at den kan forberede den nye struktur.
Bestyrelsen kan således indgå aftaler med de nuværende ejere af  

 Forsikringsselskabet for Erhvervssygdomme A/S om køb af FFE.
Bestyrelsen kan  

 videre indgå aftaler om lån til finansiering af købet.
 Det forudsættes, at blandt andet FFE og Kommunernes Arbejdsskadeforsikring  

 A/S og bestyrelsen for Arbejdsmarkedets Erhvervssygdomssikring ultimo 1998  

 arbejder sammen om beregning af arbejdsgivernes bidrag for 1999 og  

 opkrævningen heraf.
 Det foreslås i stk. 4 , at de nye regler finder anvendelse på  

 ulykkestilfælde og skadelige påvirkninger, der indtræder på  

 ikrafttrædelsesdagen eller senere.
 Det indebærer, at sager om ulykkestilfælde og skadelige påvirkninger fra  

 denne dato fortsat finansieres i et forsikringssystem.
De særlige regler i lov om forsikringsvirksomhed om arbejdsskadeforsikring  

 bliver ophævet.
Det gælder især reglen om »Løntalspoolen« og reglen  

 om avancebegrænsningsregnskab.
 Også udenlandske forsikringsselskaber kan fra denne dato udbyde  

 forsikring.
 Det foreslås videre, at de nye regler om finansiering af erhvervssygdomme  

 og pludselige løfteskader finder anvendelse for skader, der anmeldes på  

 ikrafttrædelsesdagen eller senere.
 For erhvervssygdomme og pludselige løfteskader overtager Arbejdsmarkedets  

 Erhvervssygdomssikring forpligtelsen til at finansiere alle nye skader, der  

 anmeldes den 1. januar 1999 eller senere.
For erhvervssygdommene efter § 9, nr. 4, i gældende lov bemærkes, at en  

 sag kan være afvist før 1. januar 1999 med den begrundelse, at den pågældende  

 sygdom ikke er omfattet af fortegnelsen over erhvervssygdomme. Ændres  

 fortegnelsen efter 1. januar 1999, og kommer den pågældende sygdom nu på  

 fortegnelsen over erhvervssygdomme, kan sagen »genanmeldes«.
Denne  

 genanmeldelse betyder, at skaden vil blive betragtet som en ny sag, der skal  

 finansieres efter de nye regler i forslaget til § 53, i § 1, nr. 29.
Er en erhvervssygdomssag anmeldt og anerkendt før 1. januar 1999, og  

 bliver der efter 1. januar 1999 tale om erstatning og godtgørelse m.v., skal  

 erstatningen og godtgørelsen finansieres af forsikringsselskaberne.
Det samme  

 gælder, når sagen er anmeldt før 1. januar 1999, men først anerkendt efter 1.  

 januar 1999.
 Hvis et forsikringsselskab ønsker at overdrage sin nuværende bestand af  

 erhvervssygdomsforsikringer til Arbejdsmarkedets Erhvervssygdomssikring  

 benyttes bestemmelserne i stk. 5-8, som svarer til bestemmelserne i §  

 157 i lov om forsikringsvirksomhed om overdragelse af en forsikringsbestand  

 fra et forsikringsselskab til et andet.
Finanstilsynets godkendelse af overdragelsen skal sikre, at aftalen mellem  

 forsikringsselskabet og Arbejdsmarkedets Erhvervssygdomssikring er forsvarlig  

 over for de implicerede parter, herunder øvrige arbejdsgivere, som indbetaler  

 bidrag.
Det sikres således, at Arbejdsmarkedets Erhvervssygdomssikring  

 modtager et vederlag fra forsikringsselskabet, som modsvarer den  

 forpligtelse, der overtages i forbindelse med bestandens overdragelse.
Det bemærkes, at sager om erhvervssygdomme, der er anmeldt og anerkendt  

 efter lovgivningen før 1. april 1978 (ulykkesforsikringsloven) ikke udgør  

 noget problem, idet disse sager forsikringsmæssigt er defineret som  

 ulykkestilfælde.
Det indebærer, at disse sager fortsat finansieres gennem det  

 forsikringsselskab, hvor de i sin tid er henført til.
 Det foreslås, at forsikringsselskabernes overdragelse af  

 erhvervssygdomsforsikringsbestande til Arbejdsmarkedets  

 Erhvervssygdomssikring sker med virkning fra 1. januar 1999.
 Skulle der i enkelte selskaber være administrative årsager til, at  

 ansøgningen om overdragelse ikke kan ske inden 1. juli 1999, foreslås det, at  

 Finanstilsynet kan tillade, at ansøgningen om overdragelse sker på et senere  

 tidspunkt, dog senest 1. juli 2000.
Det foreslås i stk. 9 , at arbejdsgivere, der ikke har tagnet  

 forsikring, kan overdrage forpligtelserne til Arbejdsmarkedets  

 Erhvervssygdomssikring med Finanstilsynets tilladelse.
Herved sikres disse  

 arbejdsgivere pligter og rettigheder, som svarer til forsikringsselskaberne,  

 jf. § 3, stk. 5 og bemærkningerne til denne bestemmelse.
 Endelig foreslås det i stk. 10 at overføre erhvervssygdomssager og  

 sager om pludselige løfteskader, der er anmeldt før 1. januar 1999, og som af  

 Arbejdsskadestyrelsen er henført til § 5, stk. 3, § 6, stk. 3 eller § 48, i  

 gældende lov om forsikring mod følger af arbejdsskade til Arbejdsmarkedets  

 Erhvervssygdomssikring.
 På denne måde samles flest mulige udgifter vedrørende erhvervssygdomme og  

 pludselige løfteskader i Arbejdsmarkedets Erhvervssygdomssikring.
 Der er tale om udgifter i følgende typer af sager:
1) § 5, stk. 3, i gældende lov.
Der er tale om sager, hvor der ikke er  

 nogen forsikringspligtig arbejdsgiver.
Udgifterne i disse sager finansieres i  

 dag af forsikringsselskaber, der har koncession til at tegne  

 arbejdsskadeforsikring.
Der er tale om en mindre udgift.
Udgiften er på finanslov 1997 ansat til  

 5,2 millioner kr.
Denne udgift omfatter primært ulykker, der ikke overføres  

 til Arbejdsmarkedets Erhvervssygdomssikring.
2) § 6, stk. 3, i gældende lov.
Der er tale om sager, hvor der ikke med  

 rimelig sandsynlighed kan udpeges en forsikringspligtig arbejdsgiver.
 Udgifterne i disse sager finansieres i dag af de forsikringsselskaber, der  

 har koncession til at drive erhvervssygdomsforsikringsvirksomhed, staten og  

 de kommuner der ikke har tegnet forsikring efter loven.
Der er tale om en betydelig udgift.
Udgiften er på finanslov 1997 ansat  

 til 182,3 mio. kr.
Denne udgift omfatter alene erhvervssygdomme.
3) § 48 i gældende lov.
Der er tale om sager, hvor arbejdsgiveren ikke har  

 opfyldt sin forsikringspligt.
Der kan også være tale om, at arbejdsgiverens  

 virksomhed er ophørt, og det ikke har været muligt at udpege et  

 forsikringsselskab.
 Udgifterne i disse sager finansieres i dag af de forsikringsselskaber, der  

 har koncession til at tegne arbejdsskadeforsikring.
Der er tale om en mindre udgift.
Udgiften er på finanslov 1997 ansat til  

 15,3 mio. kr. og omfatter både erhvervssygdomme og ulykker.
Udgifter til  

 ulykker overføres ikke til Arbejdsmarkedets Erhvervssygdomssikring.
 Der henvises til afsnit 7.7. i lovforslagets almindelige bemærkninger.
Til § 4 De endelige opgørelser i fællesordningen (poolen) for løntalsregulering af  

 løbende ydelser, fællesordningen (poolen) til overtagelse af  

 erhvervssygdomsrisici og avancebegrænsningsregnskabet foreligger af  

 administrative årsager først i løbet af 1999. Det foreslås derfor i stk.  

 1 , at Finanstilsynets og Arbejdsskadestyrelsens nuværende hjemmel til at  

 fastsætte nærmere regler for regnskabsåret 1998 fortsat er gældende, indtil  

 de endelige opgørelser for regnskabsåret foreligger.
Det foreslås i stk. 2 , at bestyrelsen for Arbejdsmarkedets  

 Erhvervssygdomssikring kan lade arbejdsgiverens bidragspligt bortfalde helt  

 eller delvis i en periode efter 1. januar 1999 for enkelte arbejdsgivere.  

 Formålet med bestemmelsen er at undgå, at sikringspligtige arbejdsgivere  

 betaler for afdækning af samme risici til såvel et forsikringsselskab som til  

 Arbejdsmarkedets Erhvervssygdomssikring.
Bestemmelsen er således møntet på  

 sikringspligtige arbejdsgivere, som forud for lovens fremsættelse, har  

 indgået en aftale med et forsikringsselskab om erhvervssygdomsdækning i en  

 periode efter 1. januar 1999, og som ikke har haft nogen mulighed for at  

 opsige aftalen inden denne dato.
Til § 5 Det foreslås, at loven ikke gælder for Færøerne og Grønland, men at loven  

 ved kongelig anordning helt eller delvis kan sættes i kraft for Grønland med  

 de afvigelser, som de særlige grønlandske forhold tilsiger.
Der henvises til  

 afsnit 9 i lovforslagets almindelige bemærkninger.
Skriftlig fremsættelse (26. marts 1998) Socialministeren (Karen Jespersen):
 Jeg skal tillade mig at fremsætte:
 Forslag til lov om ændring af lov om forsikring mod følger af  

 arbejdsskade og lov om forsikringsvirksomhed. (Indførelse af en ny struktur  

 på arbejdsskadeområdet, oprettelse af Arbejdsmarkedets Erhvervssygdomssikring  

 og ophævelse af forsikringstekniske særregler om arbejdsskadeforsikring  

 m.v.).
(Lovforslag nr.
L 3).
I forbindelse med Folketingets drøftelse af lovforslaget til gældende lov  

 om forsikring mod følger af arbejdsskade var der bred enighed om, at det var  

 vigtigt at forebygge arbejdsskader.
På denne baggrund nedsatte den daværende  

 socialminister et udvalg (Arbejdsskadeudvalget), der skulle overveje  

 mulighederne for at skabe yderligere motivation for arbejdsgiverne til at  

 forebygge arbejdsskader både inden for det eksisterende  

 arbejdsskadeforsikringssystem og inden for et alternativt arbejdsskadesystem.
 Arbejdsskadeudvalget afgav betænkning i december 1994 (betænkning 1282/94  

 om arbejdsskadeforsikring m.v.).
 Arbejdsskadeudvalget beskrev i betænkningen blandt andet de  

 problemstillinger, der bliver aktuelle, når 3. skadesforsikringsdirektiv  

 senest den 1. januar 1999 skal anvendes på arbejdsskadeforsikringen i  

 Danmark.
 I betænkningen anbefalede udvalgets flertal et arbejdsskadesystem, hvor  

 finansieringen af erhvervssygdomsområdet udskilles fra forsikringsregi og i  

 stedet finansieres i en særlig social sikringsordning, der etableres som en  

 selvejende institution i privat regi.
Arbejdsskadeudvalgets anbefalinger om den nye struktur kunne ikke direkte  

 danne grundlag for et lovforslag.
Anbefalingerne er derfor i 1995-1997  

 viderebehandlet i en række tværministerielle udvalg.
 Dette lovforslag udmønter Arbejdsskadeudvalgets anbefalinger for så vidt  

 angår lov om forsikring mod følger af arbejdsskade og lov om  

 forsikringsvirksomhed.
 Det foreslås med lovforslaget, at finansieringen af udgifter ved  

 erhvervssygdomme og pludselige løfteskader flyttes ud af forsikringsregi.
 Det foreslås, at udgifterne fremover finansieres af en privat selvejende  

 institution (Arbejdsmarkedets Erhvervssygdomssikring), der ledes af en  

 bestyrelse, sammensat af repræsentanter for arbejdsmarkedets parter.
Der etableres en bidragsordning for arbejdsgiverne til at finansiere  

 udgifterne ved erhvervssygdomme i stedet for den hidtidige finansiering i  

 forsikringsregi.
Det vil således fortsat være arbejdsgiverne, der finansierer  

 udgifterne ved erhvervssygdomme og pludselige løfteskader.
Forslaget indebærer ingen ændringer i de sikredes ret til erstatning og  

 godtgørelse m.v.
Ligeledes indebærer forslaget ingen ændringer med hensyn til  

 kompetencen til at behandle arbejdsskadesager.
Det er fortsat  

 Arbejdsskadestyrelsen, der varetager denne opgave i alle typer af sager med  

 adgang til at få efterprøvet afgørelserne i Den Sociale Ankestyrelse.
 Forslaget indebærer heller ikke ændringer i finansieringen af udgifter ved  

 arbejdsulykker, der fortsat finansieres i forsikringsregi ved arbejdsgivernes  

 betaling af præmier.
 De forsikringstekniske særregler i lov om forsikringsvirksomhed ophæves.  

 Det indebærer, at de forsikringstekniske regler for så vidt angår forsikring  

 mod ulykkestilfælde og skadelige påvirkninger af højst 5 dages varighed i det  

 væsentligste er identiske med reglerne for anden skadesforsikring.
Det foreslå at ophæve arbejdsgivernes pligt til at anmelde  

 erhvervssygdomme, idet disse sygdomme i praksis anmeldes af læger, der  

 ligeledes har anmeldepligt.
Samtidig foreslås det at indføre straf i form af  

 bøde for de arbejdsgivere, der ikke medvirker ved sagsoplysningen af konkrete  

 skadesager.
 Forslaget er en genfremsættelse af L 104 med de ændringer, som  

 behandlingen i Folketinget har givet anledning til.
 Idet jeg henviser til bemærkningerne til lovforslaget, skal jeg indstille  

 forslaget til Folketingets velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov om forsikring mod følger af arbejdsskade, jf. lovbekendtgørelse nr.  

 789 af 28. august 1996, foretages følgende ændringer:
 1. Lovens titel affattes således:
 »Lov om sikring mod følger af arbejdsskade«.
Lov om forsikring mod følger af arbejdsskade 2. I overskriften til §§ 1-4 ændres  

 »forsikringsberettigede« til: »sikrede«.
Den forsikringsberettigede personkreds 3. I § 1, stk. 1, ændres to steder »forsikret«  

 til: »sikret« og »Forsikret« ændres til:  

 »Sikret«.
 4. I § 1, stk. 3, § 7, stk. 2, § 14, § 30, stk. 4, § 41, stk.  

 5, og  § 63, stk. 2 og stk. 3 , ændres  

 »forsikret« til: »sikret«.
 § 1. Enhver, der mod løn eller som ulønnet medhjælper antages til  

 i en arbejdsgivers tjeneste varigt, midlertidigt eller forbigående at udføre  

 arbejde her i landet, er forsikret mod følgerne af arbejdsskade efter denne  

 lov, jf. § 9. Forsikret er endvidere medlemmer af arbejdsgiverens familie,  

 for så vidt de efter beskaffenheden og omfanget af deres arbejde i  

 arbejdsgiverens virksomhed kan sidestilles med andre arbejdere.  

 Arbejdsgiverens ægtefælle er kun forsikret, hvis der er indgået lønaftale,  

 der kan tillægges skattemæssig virkning efter kildeskatteloven ved sidste  

 lønudbetaling forud for arbejdsskaden.
- - - Stk. 3. Et levendefødt barn, der inden fødslen har pådraget sig en  

 sygdom som følge af moderens arbejde under graviditeten, er forsikret mod  

 følgerne af sygdommen efter denne lov.
- - - § 7. - - - Stk. 2. Den, der driver virksomhed eller udfører arbejde, hvortil  

 der er knyttet forsikringspligt, anses som forsikringspligtig arbejdsgiver  

 for dem, der er beskæftiget ved virksomheden eller arbejdet, uanset om de er  

 antaget af en anden arbejdsgiver, der har overtaget udførelsen af en del af  

 arbejdet.
Såfremt den anden arbejdsgiver selv har sine ansatte forsikret,  

 anses denne som forsikringspligtig arbejdsgiver.
 § 14. Er Danmark i krig, anses skade som følge af krigshandlinger  

 ikke som arbejdsskade, medmindre skaden rammer personer, der er antaget til  

 efter skibsførerens anvisninger at udføre arbejde om bord på fartøj af enhver  

 art, der sædvanligvis anvendes i søfarts- eller fiskerierhverv, samt  

 personer, der er forsikret efter § 5, stk. 2, 2. pkt., eller efter § 8.
§ 30. - - - Stk. 4. Har en forsikret under arbejdet anvendt et af de  

 hjælpemidler, der er nævnt i stk. 2, og er hjælpemidlet blevet beskadiget som  

 følge af arbejdet eller de forhold, hvorunder arbejdet foregår, kan  

 udgifterne til reparation, eventuelt fornyelse af hjælpemidlet, betales.
- - - § 41. - - - Stk. 5. For personer, der er forsikret efter § 8, beregnes  

 erstatningen efter en årsløn på 104.500 kr. reguleret efter § 42.
- - - § 63. - - - Stk. 2. Hvis en person, der ikke i øvrigt er forsikret efter  

 loven, pådrager sig skade ved forsøg på redning af menneskeliv, jf. § 3, nr.  

 4, betaler statskassen ydelserne efter loven.
 Stk. 3. I de tilfælde, der omfattes af stk. 1 og 2, beregnes  

 skadelidtes årsløn efter lovens almindelige regler, uanset om pågældende  

 samtidig er forsikret efter § 8. Dette gælder dog ikke, hvis anvendelse af §  

 41, stk. 5, fører til fastsættelse af en højere årsløn.
 5. I § 2 ændres »Forsikringen« til:  

 »Sikringen«.
 § 2. Forsikringen omfatter alt arbejde for arbejdsgiveren,  

 herunder arbejde i dennes virksomhed, erhvervsmæssig eller ej, i  

 arbejdsgiverens personlige husholdning og ved udførelse af privat tjeneste  

 for arbejdsgiveren og dennes familie.
 6. I overskriften til §§ 5-8 ændres  

 »forsikringspligtige« til: »sikringspligtige«.
Den forsikringspligtige arbejdsgiver 7. § 5 affattes således:
 » § 5. Enhver arbejdsgiver, som i sin tjeneste beskæftiger  

 personer som nævnt i § 1, har sikringspligt efter loven for disse personer,  

 jf. dog stk. 2, 3, 5 og 6.
Stk. 2. Reder for et skib, som er indført eller skal indføres i  

 Det Danske Skibsregister eller Dansk Internationalt Skibsregister, har  

 sikringspligt for enhver person omfattet af § 1, der er antaget til efter  

 skibsførerens anvisninger at udføre arbejde om bord på skibet, uanset om den  

 pågældende er ansat eller aflønnet af andre end rederen, og uanset om  

 arbejdet vedrører andet end skibets drift.
Sikringspligten omfatter også  

 personer, der helt eller delvis ejer skibet, og som udfører arbejde på dette,  

 medmindre skibet udelukkende anvendes til lystsejlads.
 Stk. 3. Enhver, for hvem sædvanlig mindst 3/5 af årsindtægten  

 stammer fra personligt arbejde ved fiskeri, skal i det omfang, erhvervet  

 drives for egen regning, sikre sin egen person.
 Stk. 4. Arbejdsgiveren, som nævnt i stk. 1 - 3, opfylder sin  

 sikringspligt ved at tegne forsikring mod følgerne af ulykkestilfælde og  

 skadelige påvirkninger, jf. § 45, og tilslutte sig Arbejdsmarkedets  

 Erhvervssygdomssikring mod følgerne af pludselige løfteskader og  

 erhvervssygdomme, jf. § 50.
 Stk. 5. Staten og kommunerne har ikke pligt til at tegne  

 forsikring for følger af ulykkestilfælde og skadelige påvirkninger, jf. § 45.  

 Det samme gælder civillisten.
Stk. 6. Sikringspligten omfatter ikke medhjælp under arbejde i  

 privat husholdning eller under udførelse af privat tjeneste, hvis den samlede  

 beskæftigelse herved ikke overstiger 400 timer i et kalenderår.
Udgifter ved  

 ulykkestilfælde eller skadelige påvirkninger, der overgår sådan medhjælp,  

 betales forskudsvis af Arbejdsskadestyrelsen og fordeles for hvert kalenderår  

 på alle forsikringsselskaber, som tegner arbejdsskadeforsikringer.  

 Arbejdsskadestyrelsen fastsætter i samarbejde med Finanstilsynet nærmere  

 regler for denne fordeling.
Udgifter ved pludselige løfteskader eller  

 erhvervssygdomme, der overgår sådan medhjælp, betales af Arbejdsmarkedets  

 Erhvervssygdomssikring.
Arbejdsskadestyrelsen træffer afgørelse om  

 branchetilhørsforhold under hensyn til arten af påvirkningerne, intensiteten  

 og den tidsmæssige udstrækning heraf.
Arbejdsmarkedets Erhvervssygdomssikring  

 henfører herefter udgifterne til en branche.« § 5. Enhver arbejdsgiver, som i sin tjeneste beskæftiger personer  

 som nævnt i § 1, har forsikringspligt efter loven for disse personer, jf. dog  

 stk. 2 og 3.
Stk. 2. Reder for et skib, som er indført eller skal indføres i  

 Det Danske Skibsregister eller Dansk Internationalt Skibsregister, har  

 forsikringspligt for enhver person omfattet af § 1, der er antaget til efter  

 skibsførerens anvisninger at udføre arbejde om bord på skibet, uanset om den  

 pågældende er ansat eller aflønnet af andre end rederen, og uanset om  

 arbejdet vedrører andet end skibets drift.
Forsikringspligten omfatter også  

 personer, der helt eller delvis ejer skibet, og som udfører arbejde på dette,  

 medmindre skibet udelukkende anvendes til lystsejlads.
Stk. 3. Forsikringspligten omfatter ikke medhjælp under arbejde i  

 privat husholdning eller under udførelse af privat tjeneste, hvis den samlede  

 beskæftigelse herved ikke overstiger 400 timer i et kalenderår.
Ydelser i  

 anledning af arbejdsskader, der overgår sådan medhjælp, udbetales forskudsvis  

 af Arbejdsskadestyrelsen og fordeles for hvert kalenderår på samtlige  

 forsikringsselskaber, som har koncession til at tegne  

 arbejdsskadeforsikringer.
Arbejdsskadestyrelsen fastsætter i samarbejde med  

 Finanstilsynet nærmere regler for denne fordeling.
 8. § 6 affattes således:
» § 6. Ved ulykkestilfælde og skadelige påvirkninger betales  

 udgifterne af den sikringspligtige arbejdsgivers forsikringsselskab.
Ved  

 pludselige løfteskader og erhvervssygdomme betales udgifterne af  

 Arbejdsmarkedets Erhvervssygdomssikring, jf. § 57 A.
Arbejdsskadestyrelsen  

 træffer afgørelse om branchetilhørsforhold under hensyn til arten af  

 påvirkningerne, intensiteten og den tidsmæssige udstrækning heraf.  

 Arbejdsmarkedets Erhvervssygdomssikring henfører udgifterne til en branche.
 Stk. 2. Sikringspligtig arbejdsgiver for en skadelidt er den  

 arbejdsgiver, i hvis virksomhed eller tjeneste arbejdsskaden er indtrådt, jf.  

 dog stk. 3 og 4, samt § 5, stk. 2 og 6.
Stk. 3. Sikringspligtig arbejdsgiver for en skadelidt, der har  

 pådraget sig en pludselig løfteskade, er arbejdsgiveren i den virksomhed,  

 hvor den pludselige løfteskade opstår.
Det gælder dog ikke, hvis det  

 godtgøres, at den pludselige løfteskade skyldes arbejde i en anden  

 virksomhed.
Stk. 4. Sikringspligtig arbejdsgiver for en skadelidt, der har  

 pådraget sig en erhvervssygdom, er arbejdsgiveren i den virksomhed, i hvilken  

 den skadelidte senest før sygdommens påvisning har været udsat for skadelige  

 påvirkninger, der antages at have medført den pågældende sygdom.
Det gælder  

 dog ikke, hvis det godtgøres, at sygdommen skyldes arbejde i en anden  

 virksomhed.
Stk. 5. Kan en sikringspligtig arbejdsgiver efter stk. 3 og 4 ikke  

 med rimelig sandsynlighed udpeges, eller er virksomheden ophørt, henfører  

 Arbejdsskadestyrelsen skaden til en branche.
Arbejdsskadestyrelsens afgørelse  

 om branchetilhørsforhold træffes efter en konkret vurdering af, i hvilken  

 branche skadelidte især har været udsat for de påvirkninger, der antages at  

 have medført den pludselige løfteskade eller den pågældende sygdom.
Ved  

 vurderingen indgår arten af påvirkningerne, intensiteten og den tidsmæssige  

 udstrækning heraf.« § 6. Forsikringspligtig arbejdsgiver for en skadelidt er den  

 arbejdsgiver, i hvis virksomhed eller tjeneste arbejdsskaden er indtrådt, jf.  

 dog stk. 2 og 3 samt § 5, stk. 2 og 3.
 Stk. 2. Forsikringspligtig arbejdsgiver for en skadelidt, der har  

 pådraget sig sygdom som nævnt i § 10, er arbejdsgiveren i den virksomhed, i  

 hvilken den sygdomsramte senest før sygdommens påvisning har været udsat for  

 skadelige påvirkninger, der antages at have medført den pågældende sygdom.  

 Dette gælder dog ikke, såfremt det godtgøres, at sygdommen skyldes arbejde i  

 anden virksomhed.
 Stk. 3. Kan en forsikringspligtig arbejdsgiver efter stk. 2 ikke  

 med rimelig sandsynlighed udpeges, udbetales ydelserne efter loven  

 forskudsvis af Arbejdsskadestyrelsen og fordeles for hvert finansår på de  

 forsikringsselskaber, som har koncession til at drive  

 arbejdsskadeforsikringsvirksomhed, staten og de kommuner, der ikke har tegnet  

 forsikring efter denne lov, jf. § 45. Arbejdsskadestyrelsen fastsætter i  

 samarbejde med Finanstilsynet nærmere regler for denne fordeling.
 9. I § 7, stk. 1, og to steder i § 7, stk. 2, ændres  

 »forsikringspligtig« til: »sikringspligtig«.
 10. I § 7, stk. 2, og § 16, stk. 3 , ændres  

 »forsikringspligt« til: »sikringspligt«.
 § 7. En arbejdsgiver, der har overtaget udførelsen af et arbejde,  

 er forsikringspligtig arbejdsgiver også for de personer, som kontrahenten  

 overlader den pågældende til arbejdets udførelse.
Stk. 2 . Den, der driver virksomhed eller udfører arbejde, hvortil  

 der er knyttet forsikringspligt, anses som forsikringspligtig arbejdsgiver  

 for dem, der er beskæftiget ved virksomheden eller arbejdet, uanset om de er  

 antaget af en anden arbejdsgiver, der har overtaget udførelsen af en del af  

 arbejdet.
Såfremt den anden arbejdsgiver selv har sine ansatte forsikret,  

 anses denne som forsikringspligtig arbejdsgiver.
§ 16 .- - - Stk. 3. For personer under arbejde i privat husholdning eller  

 under udførelse af privat tjeneste, og for hvem der ikke er forsikringspligt,  

 jf. § 5, stk. 3, påhviler anmeldelsespligten arbejdsgiveren.
 11. § 8 ophæves.
 § 8. Enhver, for hvem sædvanlig mindst 3/5 af årsindtægten stammer  

 fra personligt arbejde ved fiskeri, skal i det omfang, erhvervet drives for  

 egen regning, tegne forsikring for sin egen person.
 12. I § 9 a, stk. 4 , ændres »forsikringsmæssig«  

 til: »sikringsmæssig«.
§ 9a. - - - Stk. 4. Pludselige løfteskader vil i forsikringsmæssig sammenhæng blive  

 placeret sammen med erhvervssygdomme.
 13. I § 12, stk. 1 , ændres  

 »Forsikringsdækningen« til: »Sikringsdækningen«.
 § 12. Forsikringsdækningen efter denne lov omfatter den  

 personskade, som er forvoldt af arbejdsskaden, selv om den er beskeden i  

 forhold til skadelidtes samlede helbredstilstand.
- - - 14. I § 14, § 16, stk. 4, § 41, stk. 5, og § 63, stk.  

 3 , ændres »§ 8« til: »§ 5, stk. 3«.
 § 14. Er Danmark i krig, anses skade som følge af krigshandlinger  

 ikke som arbejdsskade, medmindre skaden rammer personer, der er antaget til  

 efter skibsførerens anvisninger at udføre arbejde om bord på fartøj af enhver  

 art, der sædvanligvis anvendes i søfarts- eller fiskerierhverv, samt  

 personer, der er forsikret efter § 5, stk. 2, 2. pkt., eller efter § 8.
§ 16. - - - Stk. 4. For personer, som har tegnet forsikring for sig selv efter  

 § 8, og for personer omfattet af § 3, nr. 4, skal anmeldelsen foretages af de  

 pågældende eller deres efterladte.
§ 41. - - - Stk. 5. For personer, der er forsikret efter § 8, beregnes  

 erstatningen efter en årsløn på 104.500 kr. reguleret efter § 42.
- - - § 63 .- - - Stk. 3. I de tilfælde, der omfattes af stk. 1 og 2, beregnes  

 skadelidtes årsløn efter lovens almindelige regler, uanset om pågældende  

 samtidig er forsikret efter § 8. Dette gælder dog ikke, hvis anvendelse af §  

 41, stk. 5, fører til fastsættelse af en højere årsløn.
 15. I § 16, stk. 1 , ændres »forsikringspligtige«  

 til: »sikringspligtige«.
 16. § 16, stk. 2 , affattes således:
 »Stk. 2. Anmeldelsespligten efter stk. 1 omfatter ulykkestilfælde,  

 skadelige påvirkninger og pludselige løfteskader.«.
 » Stk. 2. Anmeldelsespligten efter stk. 1 omfatter  

 ulykkestilfælde, skadelige påvirkninger og pludselige løfteskader.«.
 17. I § 16, stk. 3 , ændres »§ 5, stk. 3« til:  

 »§ 5, stk. 6«.
 18. I § 16, stk. 4 , ændres »tegnet forsikring for sig  

 selv« til: »sikret sin egen person«.
 § 16. Anmeldelsespligten påhviler den forsikringspligtige  

 arbejdsgiver.
 Stk. 2. For erhvervssygdomme, jf. § 10, påhviler  

 anmeldelsespligten den arbejdsgiver, hos hvem skadelidte senest var ansat, da  

 sygdommen blev påvist, selv om denne er en anden end den forsikringspligtige.
 Stk. 3. For personer under arbejde i privat husholdning eller  

 under udførelse af privat tjeneste, og for hvem der ikke er forsikringspligt,  

 jf. § 5, stk. 3, påhviler anmeldelsespligten arbejdsgiveren.
 Stk. 4. For personer, som har tegnet forsikring for sig selv efter  

 § 8, og for personer omfattet af § 3, nr. 4, skal anmeldelsen foretages af de  

 pågældende eller deres efterladte.
 19. § 17 affattes således:
 » § 17. Arbejdsgiveren anmelder sager omfattet af § 16, stk.  

 2, til det forsikringsselskab, hvor arbejdsgiveren har tegnet forsikring, jf.  

 § 45.
Stk. 2 . Arbejdsgiveren anmelder arbejdsskader til  

 Arbejdsskadestyrelsen, når 1) arbejdsgiveren har undladt at opfylde sin sikringspligt, jf. § 5, stk.  

 4, eller 2) arbejdsgiveren ikke har sikringspligt, jf. § 5, stk. 5 og 6.
 Stk. 3 . Skadetilfælde omfattet af § 3, nr. 4, anmeldes til  

 Arbejdsskadestyrelsen.«.
 § 17. Arbejdsgiveren anmelder arbejdsskader til det  

 forsikringsselskab, hvor forsikring er tegnet, jf. § 46.
Stk. 2. Arbejdsgiveren anmelder arbejdsskader til  

 Arbejdsskadestyrelsen, når 1) arbejdsgiveren ikke har tegnet forsikring, jf. § 5, stk. 3, og § 45,  

 eller 2) arbejdsgiveren har undladt at opfylde sin forsikringspligt, jf. § 48.
 Stk. 3. Skadetilfælde omfattet af § 3, nr. 4, anmeldes til  

 Arbejdsskadestyrelsen.
 20. I § 19, stk. 1 , indsættes efter  

 »forsikringsselskaber«: », Arbejdsmarkedets  

 Erhvervssygdomssikring«.
 21. § 19, stk. 2 , affattes således:
» Stk. 2. Chefen for Arbejdsskadestyrelsen fastsætter regler  

 for, hvilke oplysninger anmeldelsen skal indeholde og hvorledes anmeldelse  

 skal ske.
Det skal af bestemmelserne fremgå, hvilke anmeldelser  

 forsikringsselskabet og Arbejdsmarkedets Erhvervssygdomssikring skal sende  

 til Arbejdsskadestyrelsen, hvilke anmeldelser Arbejdsmarkedets  

 Erhvervssygdomssikring skal sende til forsikringsselskabet og hvilke  

 anmeldelser forsikringsselskabet skal sende til Arbejdsmarkedets  

 Erhvervssygdomssikring.«.
 22. I § 19, stk. 4 , indsættes efter  

 »Forsikringsselskabet«: »og Arbejdsmarkedets  

 Erhvervssygdomssikring«.
 § 19. Socialministeren fastsætter retningslinier for samarbejdet  

 mellem Arbejdsskadestyrelsen, Den Sociale Ankestyrelse, forsikringsselskaber  

 og kommuner m.fl. med henblik på koordinering af hjælpeforanstaltningerne for  

 de skadelidte.
 Stk. 2. Chefen for Arbejdsskadestyrelsen fastsætter regler for,  

 hvilke oplysninger anmeldelsen skal indeholde, og hvorledes anmeldelse skal  

 ske, herunder hvilke anmeldelser forsikringsselskabet skal videresende til  

 Arbejdsskadestyrelsen samt tidspunktet herfor.
Stk. 3. Chefen for Arbejdsskadestyrelsen fastsætter, hvilke  

 blanketter der skal benyttes ved anmeldelse og ved afgivelse af  

 lægeerklæringer, der er nødvendige til sagens behandling.
Chefen for  

 Arbejdsskadestyrelsen fastsætter endvidere regler for, i hvilket omfang  

 lægeerklæringer og lægeattester, jf. stk. 4, skal honoreres med fast takst,  

 samt størrelsen af denne takst.
 Stk. 4. Forsikringsselskabet afholder udgifterne til  

 lægeerklæringer, herunder speciallægeerklæringer og obduktionserklæringer, og  

 til udtalelser og dokumentationer i øvrigt, herunder til nødvendige  

 revisionsopgørelser.
 23. § 22, stk. 2 , affattes således:
» Stk. 2. Skadelidte har ret til at få betalt rejseudgifter  

 ved lægebehandling m.v., jf. stk. 1, når lægebehandlingen m.v. sker efter  

 Arbejdsskadestyrelsens anmodning.
Skadelidte har endvidere ret til at få  

 erstatning for dokumenteret tabt arbejdsfortjeneste ved behandling m.v., jf.  

 stk. 1, 2. og 3. pkt., hvis fraværet er af mindst 2 timers varighed.
Som  

 grundlag for beregningen kan højst anvendes den timefortjeneste, der svarer  

 til den i § 41, stk. 3, nævnte årsløn.
I sager om ulykkestilfælde og  

 skadelige påvirkninger betales udgifterne af forsikringsselskabet.
I sager om  

 pludselige løfteskader og erhvervssygdomme betales udgifterne af  

 Arbejdsmarkedets Erhvervssygdomssikring.«.
 24. § 22, stk. 4, affattes således:
» Stk. 4 . Betingelsen om, at der skal foreligge en anmodning  

 fra Arbejdsskadestyrelsen eller Den Sociale Ankestyrelse, for at  

 forsikringsselskabet eller Arbejdsmarkedets Erhvervssygdomssikring betaler  

 udgifterne efter stk. 2 og 3, kan fraviges i de tilfælde, hvor  

 Arbejdsskadestyrelsen eller Den Sociale Ankestyrelse finder oplysningerne  

 nødvendige.
I sager om ulykkestilfælde, skadelige påvirkninger og pludselige  

 løfteskader skal forsikringsselskabet og Arbejdsmarkedets  

 Erhvervssygdomssikring alene betale udgifter, der er opstået eller afholdt  

 efter skadens indtræden eller opståen.
I sager om erhvervssygdomme skal  

 Arbejdsmarkedets Erhvervssygdomssikring alene betale udgifter, der er opstået  

 eller afholdt efter, at skaden er anmeldt, jf. § 11, stk. 2.«.
§ 22. - - - Stk. 2. Forsikringsselskabet skal afholde rejseudgifterne, når  

 skadelidte får lægebehandling m.v., jf. stk. 1, efter Arbejdsskadestyrelsens  

 anmodning.
Forsikringsselskabet skal endvidere yde erstatning for  

 dokumenteret tabt arbejdsfortjeneste i de tilfælde, der er nævnt i stk. 1, 2.  

 og 3. pkt., hvis fraværet er af mindst 2 timers varighed.
Som grundlag for  

 beregningen kan højst anvendes den timefortjeneste, der svarer til den i §  

 41, stk. 3, nævnte årsløn.
- - - Stk. 4. Betingelsen om, at der skal foreligge anmodning fra  

 Arbejdsskadestyrelsen eller Den Sociale Ankestyrelse, for  

 forsikringsselskabets afholdelse af udgifter, jf. stk. 2 og 3, kan fraviges i  

 tilfælde, hvor Arbejdsskadestyrelsen eller Den Sociale Ankestyrelse finder  

 oplysningerne nødvendige.
I sager vedrørende ulykkestilfælde, kortvarige  

 skadelige påvirkninger og pludselige løfteskader skal forsikringsselskabet  

 alene afholde udgifter, der er opstået eller afholdt efter skadens indtræden  

 eller opståen.
I sager vedrørende erhvervssygdomme skal forsikringsselskabet  

 alene betale udgifter, der er opstået eller afholdt efter skadens anmeldelse,  

 jf. § 11, stk. 2.
 25. I § 34, stk. 2 , indsættes to steder efter  

 »forsikringsselskabet«: », Arbejdsmarkedets  

 Erhvervssygdomssikring«.
§ 34. - - - Stk. 2. Modtageren af løbende ydelse efter § 32 skal underrette  

 forsikringsselskabet eller Arbejdsskadestyrelsen om enhver forandring i sine  

 forhold, som kan formodes at medføre en nedsættelse eller bortfald af  

 ydelsen, ligesom forsikringsselskabet eller Arbejdsskadestyrelsen skal være  

 opmærksom på, om der indtræder sådanne forandringer i modtagerens forhold.
 26 . I § 37, stk. 1 og 2, og i § 40, stk. 1 , ændres  

 »lov om social bistand« til: »lov om aktiv  

 socialpolitik«.
 § 37. Efterlader afdøde sig børn, over for hvilke den pågældende  

 havde forsørgelsespligt efter lov om social bistand, tilkommer der hvert  

 barn, som har den anden af sine forældre i live, en løbende årlig ydelse på  

 10 pct. af afdødes årsløn, jf. § 41, stk. 3, indtil barnets fyldte 18. år.
Stk. 2. Mister et barn, som modtager løbende ydelse efter stk. 1,  

 den anden af sine forældre, tilkommer der for den resterende tid barnet en  

 årlig ydelse på 20 pct. af afdødes årsløn.
Samme årlige ydelse tilkommer  

 indtil barnets fyldte 18. år hver barn, for hvilket skadelidet ved sin død  

 stod som eneforsørger efter lov om social bistand.
- - - § 40. Hvis skadelidte eller de efterladte har fået udbetalt ydelser efter  

 lov om social pension eller lov om social bistand for en periode, hvor der  

 senere tilkendes erstatning som løbende ydelse for tab af erhvervsevne, jf. §  

 32, eller tab af forsørger, jf. §§ 36-38, har kommunen krav på refusion fra  

 forsikringsselskabet.
Refusionskravet omfatter forskellen mellem det beløb,  

 som efter de nævnte love er udbetalt, og det beløb, som ville være blevet  

 udbetalt, hvis erstatningen var blevet udbetalt samtidg med de sociale  

 ydelser.
Kommunens krav kan dog ikke overstige det beløb, der efter denne lov  

 er tilkendt den pågældende for samme tidsrum.
- - - 27. I § 39, stk. 3, 2. pkt., § 40, stk. 1, 1. pkt. og § 44,  

 stk. 3  , indsættes efter »forsikringsselskabet«: »eller  

 Arbejdsmarkedets Erhvervssygdomssikring«.
§ 39. - - - Stk. 3. Bestemmelserne i stk. 1 og 2 anvendes tilsvarende på andre  

 erstatningsberettigede efter denne lov, for hvem der med hensyn til pension  

 er fastsat regler, der svarer til reglerne i lov om tjenestemandspension.
I  

 disse tilfælde betaler forsikringsselskabet til pensionsgiveren et beløb  

 svarende til det beregnede fradrag i skadelidtes eller de efterladtes  

 erstatning efter denne lov.
§ 40. Hvis skadelidte eller de efterladte har fået udbetalt  

 ydelser efter lov om social pension eller lov om social bistand for en  

 periode, hvor der senere tilkendes erstatning som løbende ydelse for tab af  

 erhvervsevne, jf. § 32, eller tab af forsørger, jf. §§ 36-38, har kommunen  

 krav på refusion fra forsikringsselskabet.
Refusionskravet omfatter  

 forskellen mellem det beløb, som efter de nævnte love er udbetalt, og det  

 beløb, som ville være blevet udbetalt, hvis erstatningen var blevet udbetalt  

 samtidig med de sociale ydelser.
Kommunens krav kan dog ikke overstige det  

 beløb, der efter denne lov er tilkendt den pågældende for samme tidsrum.
- - - § 44. - - - Stk. 3. I særlige tilfælde kan Arbejdsskadestyrelsen udbetale erstatnings-  

 og godtgørelsesbeløb til den berettigede og derefter kræve det udlagte beløb  

 ind hos forsikringsselskabet.
- - - 28 . I § 40, stk. 2 , indsættes to steder efter  

 »arbejdsskadeforsikringsselskabet«: »eller Arbejdsmarkedets  

 Erhvervssygdomssikring«.
§ 40. - - - Stk 2. Er der som følge af arbejdsskaden udbetalt skadelidte eller  

 dennes efterladte erstatning af en erstatningsansvarlig skadevolder eller  

 dennes forsikringsselskab, har skadevolderen henholdsvis forsikringsselskabet  

 krav på af arbejdsskadeforsikringsselskabet at få godtgjort det  

 erstatningsbeløb af samme art, som arbejdsskadeforsikringsselskabet har pligt  

 til at betale på det tidspunkt, hvor kravet fremsættes.
 29. Kapitel 8 affattes således:
»Kapitel 8 Arbejdsgivernes sikringspligt Tegning af forsikring § 45. Sikringspligtige arbejdsgivere, jf. § 5, skal overføre deres  

 risiko for ulykkestilfælde og skadelige påvirkninger til et  

 forsikringsselskab, der tegner arbejdsulykkesforsikring efter denne lov.
§ 46. En arbejdsgiver, der har undladt at tegne pligtig forsikring  

 efter loven eller at holde sådan forsikring i kraft, skal betale et beløb,  

 svarende til den præmie, der skulle have været betalt til et  

 forsikringsselskab.
Arbejdsskadestyrelsen træffer afgørelse om beløbets  

 størrelse.
Beløbet skal betales til Arbejdsskadestyrelsen og godskrives alle  

 forsikringsselskaber, som tegner arbejdsulykkesforsikring, efter regler  

 fastsat af Arbejdsskadestyrelsen i samarbejde med Finanstilsynet.
 Stk. 2. Beløb svarende til ubetalte præmier, jf. stk. 1, kan med  

 tillæg af omkostninger inddrives af Kongeriget Danmarks Hypotekbank og  

 Finansforvaltning (Hypotekbanken). Skyldige beløb kan inddrives ved  

 udpantning, og Hypotekbanken kan inddrive skyldige beløb ved indeholdelse i  

 løn m.v. hos den pågældende efter reglerne om inddrivelse af personlige  

 skatter i kildeskatteloven.
Stk. 3. Socialministeren kan fastsætte nærmere regler om  

 fremgangsmåden i forbindelse med lønindeholdelsen, herunder om straf af bøde  

 for overtrædelse af reglerne.
Bestemmelsen i § 67, stk. 4, finder tilsvarende  

 anvendelse.
 Stk. 4. Hypotekbanken kan indhente de oplysninger hos  

 skattemyndigheder og andre offentlige myndigheder om den pågældende, som er  

 nødvendige for at varetage inddrivelsen af skyldige beløb efter stk. 1,  

 herunder oplysninger om indkomst- og formueforhold.
 § 47. Foreligger der et ulykkestilfælde eller en skadelig  

 påvirkning, og har arbejdsgiveren undladt at opfylde sin sikringspligt ved at  

 tegne forsikring, betaler Arbejdsskadestyrelsen forskudsvis de udgifter, der  

 er nævnt i § 19, stk. 3 - 4, § 22, § 25 og § 53 A.
 Stk. 2. Arbejdsgiveren skal refundere Arbejdsskadestyrelsen de  

 udbetalte beløb, jf. stk. 1, medmindre styrelsen skønner, at der har  

 foreligget sådanne undskyldende omstændigheder for arbejdsgiveren, at den  

 pågældende helt eller delvis bør fritages for betaling.
 Stk. 3. Arbejdsskadestyrelsen kan i det omfang, det skønnes  

 rimeligt, eftergive arbejdsgiveren beløbet.
 Stk. 4. De beløb, som Arbejdsskadestyrelsen har udbetalt efter  

 stk. 1, fordeles efter reglerne i § 5, stk. 6, 2. og 3. pkt., med fradrag af  

 eventuelt refunderet beløb efter stk. 2 på alle forsikringsselskaber, som  

 tegner arbejdsulykkesforsikring.
 Stk. 5. Er den virksomhed, hvor ulykkestilfældet eller den  

 skadelige påvirkning er indtruffet, ophørt, og er det ikke muligt at udpege  

 et forsikringsselskab, finder reglerne i stk. 1 og 4 tilsvarende anvendelse.
 Stk. 6. Reglerne i § 46, stk. 2 - 4, finder tilsvarende anvendelse  

 for refusionskrav efter stk. 2 og renter heraf efter § 53 B.
 § 48. Når et forsikringsselskab har overtaget en sikringspligtig  

 arbejdsgivers risiko, jf. § 45, hæfter selskabet, selv om det ved  

 forsikringsaftalen er gået ud fra urigtige forudsætninger om  

 forsikringsansvarets art og omfang.
§ 49. Tages en bestand af arbejdsulykkesforsikringer under  

 administration efter § 251, stk. 2, i lov om forsikringsvirksomhed i  

 Arbejdsskadestyrelsen, skal alle skader, der anmeldes til  

 forsikringsselskabet efter datoen for forsikringsselskabets ophør, sendes til  

 Arbejdsskadestyrelsen.
Samtidig overdrages til Arbejdsskadestyrelsen de  

 kapitaler, som selskabet har reserveret i henhold til lov om  

 forsikringsvirksomhed, og som vedrører selskabets bestand af forsikringer  

 efter loven på ophørstidspunktet.
Stk. 2. De udgifter, der følger af forsikringsbestandens  

 administration, betales forskudsvis af Arbejdsskadestyrelsen og fordeles  

 efter reglerne i § 5, stk. 6, 2. og 3. pkt., for hvert kalenderår på alle  

 forsikringsselskaber, som tegner arbejdsulykkesforsikring.
De overdragne  

 kapitaler fordeles efter samme regler.
Tilslutning til Arbejdsmarkedets Erhvervssygdomssikring § 50. Sikringspligtige arbejdsgivere, jf. § 5, skal betale bidrag  

 til Arbejdsmarkedets Erhvervssygdomssikring, jf. § 57 A.
 Stk. 2. Når Arbejdsmarkedets Erhvervssygdomssikring har overtaget  

 en sikringspligtig arbejdsgivers risiko, hæfter Arbejdsmarkedets  

 Erhvervssygdomssikring, selvom den ved fastsættelsen af arbejdsgiverens  

 bidrag er gået ud fra urigtige forudsætninger om risikoens art og omfang.
 Stk. 3. Arbejdsgiveren, forsikringsselskaber og offentlige  

 myndigheder har pligt til at meddele Arbejdsmarkedets Erhvervssygdomssikring  

 enhver oplysning af betydning for fastsættelsen af bidraget, som  

 Arbejdsmarkedets Erhvervssygdomssikring beder om.
 Stk. 4. Til brug ved bidragsopkrævning og behandling af  

 anmeldelser af erhvervssygdomme og pludselige løfteskader har  

 Arbejdsmarkedets Erhvervssygdomssikring elektronisk adgang til  

 stamoplysninger i Arbejdsmarkedets Tillægspensions arbejdsgiver- og  

 personregistre, til oplysninger om arbejdsgivernes indbetalte ATP-bidrag i  

 Arbejdsmarkedets Tillægspensions opkrævningsregister samt til  

 arbejdsgiverrelationer og indbetalte ATP-bidrag på personniveau i  

 Arbejdsmarkedets Tillægspensions lønmodtagerregister.
§ 51. Bestyrelsen for Arbejdsmarkedets Erhvervssygdomssikring  

 fastsætter de nærmere regler om betaling af bidrag, herunder om frist for  

 betalingen.
Det kan ved disse regler bestemmes, at Arbejdsmarkedets  

 Erhvervssygdomssikring opkræver et ekspeditionsgebyr ved påkrav på grund af  

 manglende betaling og kan give henstand med betaling samt eftergive bidrag,  

 renter og ekspeditionsgebyr.
 Stk. 2. Sker betaling af bidrag ikke rettidigt, skal  

 arbejdsgiveren fra forfaldsdagen betale renter af bidraget med den rentesats,  

 der til enhver tid er fastsat i medfør af § 5 i lov om renter ved forsinket  

 betaling m.v.
 Stk. 3. Arbejdsmarkedets Erhvervssygdomssikring har udpantningsret  

 for bidrag, renter og ekspeditionsgebyr.
 Stk. 4. Krav, der tilkommer Arbejdsmarkedets  

 Erhvervssygdomssikring i medfør af dette kapitel forældes efter reglerne i  

 lov nr. 274 af 22. december 1908 om forældelse af visse fordringer.
 Stk. 5. Arbejdsmarkedets Erhvervssygdomssikring kan indhente de  

 oplysninger hos skattemyndigheder og andre offentlige myndigheder om den  

 pågældende arbejdsgiver, som er nødvendige for at varetage inddrivelsen af  

 skyldige bidrag, renter og ekspeditionsgebyr, herunder oplysninger om  

 indkomst- og formueforhold.
 § 52. Foreligger der en pludselig løfteskade eller en  

 erhvervssygdom, og har arbejdsgiveren ikke betalt bidrag, betaler  

 Arbejdsmarkedets Erhvervssygdomssikring forskudsvis de udgifter, der er nævnt  

 i § 19, stk. 3 - 4, § 22, § 25 og § 53 A.
 Stk. 2. Arbejdsgiveren skal refundere Arbejdsmarkedets  

 Erhvervssygdomssikring de udbetalte beløb, jf. stk. 1, medmindre  

 Arbejdsskadestyrelsen finder, at der har foreligget sådanne undskyldende  

 omstændigheder for arbejdsgiveren, at den pågældende helt eller delvist bør  

 fritages for betaling.
 Stk. 3. Arbejdsskadestyrelsen kan i det omfang, det skønnes  

 rimeligt, eftergive arbejdsgiveren beløbet.
 Stk. 4. De beløb, som Arbejdsmarkedets Erhvervssygdomssikring har  

 udbetalt efter stk. 1, fordeles med fradrag af eventuelt refunderet beløb  

 efter stk. 2 efter reglerne i § 5, stk. 6, 4. - 6. pkt.
 Stk. 5. Arbejdsmarkedets Erhvervssygdomssikring kan opkræve  

 arbejdsgiveren et beløb svarende til det bidrag, der efter den 1. januar 1999  

 skulle have været indbetalt til ordningen.
 Stk. 6. Arbejdsmarkedets Erhvervssygdomssikring har udpantningsret for  

 refusionskrav efter stk. 2, renter heraf efter § 53 B samt for refusionskrav  

 efter stk. 5 og renter heraf eller § 51, stk. 2. Reglen i § 51, stk. 5,  

 finder tilsvarende anvendelse.
Fastsættelse af det samlede bidrag til Arbejdsmarkedets  

 Erhvervssygdomssikring § 53. De sikringspligtige arbejdsgivere dækker udgifterne  

 forbundet med lovens sikring mod følger af erhvervssygdomme og pludselige  

 løfteskader gennem indbetaling af bidrag til Arbejdsmarkedets  

 Erhvervssygdomssikring.
 Stk. 2. Bestyrelsen for Arbejdsmarkedets Erhvervssygdomssikring  

 fastsætter størrelsen af bidragene ud fra arbejdsgiverens tilhørsforhold til  

 en branche, arbejdsgiverens beregnede antal fuldtidsansatte og de forventede  

 udgifter vedrørende den pågældende arbejdsgiver.
 Stk. 3. Bestyrelsen for Arbejdsmarkedets Erhvervssygdomssikring er  

 forpligtet til at fastsætte bidragene således, at der udover, hvad der er  

 nødvendigt til dækning af de sikringsmæssige risici efter loven, kun  

 opkræves, hvad der er nødvendigt til en forsvarlig administration.  

 Finanstilsynet kan fastsætte nærmere regler for denne beregning.
 Stk. 4. Arbejdsmarkedets Erhvervssygdomssikring opkræver endelig  

 som en del af bidraget afgifter m.v., i det omfang dette er fastsat i denne  

 lov eller i anden lovgivning.
Fælles bestemmelser om betaling for administration, forrentning og  

 udpantning § 53 A.
Forsikringsselskaber, der tegner forsikring mod følgerne  

 af ulykkestilfælde og skadelige påvirkninger, Arbejdsmarkedets  

 Erhvervssygdomssikring, kommuner, der ikke har tegnet forsikring, jf. § 5,  

 stk. 5, og institutioner, der er omfattet af statens adgang til  

 selvforsikring, jf. § 5, stk. 5, skal betale for Arbejdsskadestyrelsens og  

 Den Sociale Ankestyrelses administration af de forhold, der er omfattet af  

 loven, og som vedrører de pågældende.
Socialministeren fastsætter regler for  

 betalingen og opkrævningen heraf.
Stk. 2. Betaling for forhold, der er omfattet af loven, og som  

 vedrører institutioner, der er omfattet af statens adgang til selvforsikring,  

 jf. § 5, stk. 5, påhviler det enkelte ministerområde.
Vedkommende minister  

 kan fordele udgifterne på de enkelte institutioner.
 Stk. 3. Chefen for Arbejdsskadestyrelsen kan pålægge de  

 forsikringsselskaber m.v., der er nævnt i stk. 1, og Arbejdsmarkedets  

 Erhvervssygdomssikring at tilvejebringe statistiske oplysninger og lignende.
§ 53 B.
De beløb, der forskudsvis er udlagt af  

 Arbejdsskadestyrelsen efter § 5, stk. 6, og § 47, stk. 1 og 5, eller af  

 Arbejdsmarkedets Erhvervssygdomssikring efter § 52, forrentes med en årlig  

 rente, der svarer til gennemsnittet af den af Nationalbanken opgjorte dag til  

 dag pengemarkedsrente.
De nærmere regler for beregning af renten fastsættes  

 af chefen for Arbejdsskadestyrelsen.
 Stk. 2. Forsikringsselskaberne har udpantningsret for præmier,  

 påløbne renter og andre omkostninger i mangel af rettidig betaling af  

 præmie.«.
Kapitel 8 Forsikringspligtens ordning § 45. Staten og kommunerne har ikke pligt til at afgive risikoen  

 efter denne lov.
Det samme gælder civillisten.
 § 46. Forsikringspligtige arbejdsgivere skal overføre deres risiko  

 efter loven til et forsikringsselskab, der af Finanstilsynet er meddelt  

 koncession til at tegne arbejdsskadeforsikring.
 Stk. 2. Hvor der i denne lov er knyttet rettigheder og pligter til  

 forsikringsselskaber, gælder disse tilsvarende for forsikringsforbund.
§ 47. Efter Arbejdsskadestyrelsens bestemmelse skal en  

 arbejdsgiver, som har undladt at tegne pligtig forsikring efter loven eller  

 at holde sådan forsikring i kraft, betale den præmie, der er unddraget  

 forsikringsselskabet.
Beløbet skal indbetales til Arbejdsskadestyrelsen og  

 godskrives samtlige forsikringsselskaber, som har koncession til at drive  

 arbejdsskadeforsikringsvirksomhed, efter regler fastsat af  

 Arbejdsskadestyrelsen i samarbejde med Finanstilsynet.
 Stk. 2. Beløb svarende til ubetalte præmier, jf. stk. 1, kan med  

 tillæg af omkostninger inddrives af Kongeriget Danmarks Hypotekbank og  

 Finansforvaltning (Hypotekbanken). Skyldige beløb kan inddrives ved  

 udpantning, og Hypotekbanken kan inddrive skyldige beløb ved indeholdelse i  

 løn m.v. hos den pågældende efter reglerne om inddrivelse af personlige  

 skatter i kildeskatteloven.
Stk. 3. Socialministeren kan fastsætte nærmere regler om  

 fremgangsmåden i forbindelse med lønindeholdelsen, herunder om straf af bøde  

 for overtrædelse af reglerne.
Bestemmelsen i § 67, stk. 3, finder tilsvarende  

 anvendelse.
 Stk. 4. Hypotekbanken kan indhente de oplysninger hos  

 skattemyndigheder og andre offentlige myndigheder om den pågældende, som er  

 nødvendige for at varetage inddrivelsen af skyldige beløb efter stk. 1,  

 herunder oplysninger om indkomst- og formueforhold.
§ 48. Foreligger der en arbejdsskade, og har arbejdsgiveren  

 undladt at opfylde sin forsikringspligt, udbetaler Arbejdsskadestyrelsen  

 forskudsvis ydelser efter loven, jf. § 25, til skadelidte eller dennes  

 efterladte.
Arbejdsskadestyrelsen afholder endvidere forskudsvis udgifter til  

 sagens behandling, jf. § 19, stk. 4, og udgifter til administration efter §  

 53.
 Stk. 2. Arbejdsgiveren skal refundere Arbejdsskadestyrelsen de  

 udbetalte ydelser, jf. § 25, sagsbehandlingsudgifter, jf. § 19, stk. 4, og  

 administrationsbidrag, jf. § 53, medmindre styrelsen skønner, at der har  

 foreligget sådanne undskyldende omstændigheder for arbejdsgiveren, at den  

 pågældende helt eller delvis bør fritages for betaling.
 Stk. 3. Arbejdsskadestyrelsen kan i det omfang, det skønnes  

 rimeligt, eftergive arbejdsgiveren beløbet.
 Stk. 4. De beløb, som Arbejdsskadestyrelsen har udbetalt efter  

 stk. 1, fordeles efter reglerne i § 5, stk. 3, med fradrag af eventuelt  

 refunderet beløb efter stk. 2 på samtlige forsikringsselskaber, som har  

 koncession til at tegne arbejdsskadeforsikring.
 Stk. 5. Er den virksomhed, hvor ulykkestilfældet er indtruffet,  

 den pludselige løfteskade er opstået, eller hvor den skadelidte har været  

 udsat for påvirkninger, der kan antages at have medført den pågældendes  

 sygdom, ophørt, og er det ikke muligt at udpege et forsikringsselskab, finder  

 reglerne i stk.1og 4 tilsvarende anvendelse på udgifter efter § 19, stk. 4,  

 for ydelser efter § 25 og administrationsbidrag efter § 53.
 Stk. 6. Reglerne i § 47, stk. 2-4, finder tilsvarende anvendelse  

 for refusionskrav efter stk. 2 og renter heraf efter § 50, 1. pkt.
 § 49. Når et forsikringsselskab, der er meddelt koncession til at  

 tegne arbejdsskadeforsikring af Finanstilsynet, har overtaget en  

 forsikringspligtig arbejdsgivers risiko, hæfter selskabet, selv om det ved  

 forsikringsaftalen er gået ud fra urigtige forudsætninger vedrørende  

 forsikringsansvarets art og omfang.
§ 50. De beløb, der forskudsvis er udlagt af Arbejdsskadestyrelsen  

 efter § 5, stk. 3, § 6, stk. 3, § 48, stk. 1,4 og 5, og § 51, stk. 2,  

 forrentes med en årlig rente, der svarer til gennemsnittet af den af  

 Nationalbanken opgjorte dag til dag pengemarkedsrente.
De nærmere regler for  

 beregningen af renten fastsættes af chefen for Arbejdsskadestyrelsen.
§ 51. Tilbagekaldes et forsikringsselskabs koncession, tages  

 bestanden af arbejdsskadeforsikringer under administration af  

 Arbejdsskadestyrelsen, og samtlige skader, der anmeldes til  

 forsikringsselskabet efter datoen for tilbagekaldelsen, sendes til  

 Arbejdsskadestyrelsen.
Samtidig overdrages til Arbejdsskadestyrelsen de  

 kapitaler, som selskabet har reserveret i medfør af lov om  

 forsikringsvirksomhed, og som vedrører selskabets bestand af forsikringer  

 efter loven på tidspunktet for tilbage kaldelsen af koncessionen.
 Stk. 2. De udgifter, der følger af forsikringsbestandens  

 administration, betales forskudsvis af Arbejdsskadestyrelsen og fordeles  

 efter reglerne i § 5, stk. 3, for hvert kalenderår på samtlige  

 forsikringsselskaber, som har koncession til at tegne arbejdsskadeforsikring.  

 De overdragne kapitaler fordeles efter samme regler.
§ 52. (Ophævet) § 53. Forsikringsselskaber, der har koncession til at tegne  

 arbejdsskadeforsikring, samt kommuner, der ikke har tegnet forsikring efter  

 loven, jf. § 45, og institutioner, der er omfattet af statens adgang til  

 selvforsikring, jf. § 45, skal betale Arbejdsskadestyrelsens og Den Sociale  

 Ankestyrelses administration af de forhold, der er omfattet af loven, og som  

 vedrører de pågældende.
Stk. 2. Betaling for forhold, der er omfattet af loven, og som  

 vedrører institutioner, der er omfattet af statens adgang til selvforsikring,  

 jf. § 45, påhviler det enkelte ministerområde.
Vedkommende minister kan  

 fordele udgiften på de enkelte institutioner.
Stk. 3. Bidrag til administration af sager efter lovens § 6, stk.  

 3, kan beregnes som et samlet beløb, der fordeles på de i stk. 1 nævnte  

 forsikringsselskaber, kommuner og institutioner.
Den andel, som omfattes af  

 statens adgang til selvforsikring, kan opkræves samlet ved det enkelte  

 ministerområde.
Vedkommende minister kan fordele opkrævningen på de enkelte  

 institutioner.
Stk. 4. Socialministeren fastsætter regler for betalingen og  

 opkrævningen heraf.
Bidrag til administration af sager efter lovens § 6, stk.  

 3, kan beregnes som et samlet beløb, der fordeles på forsikringsselskaberne,  

 staten og de kommuner, der i medfør af lovens § 45 ikke har tegnet  

 forsikring.
 Stk. 5. Chefen for Arbejdsskadestyrelsen kan pålægge de  

 forsikringsselskaber m.v., der er nævnt i stk. 1, at tilvejebringe  

 statistiske oplysninger og lignende.
 30. § 55, stk. 1 og 2, ophæves og i stedet indsættes:
»Arbejdsskadestyrelsens afgørelser efter § 54 kan indbringes for Den  

 Sociale Ankestyrelse af 1) skadelidte eller dennes efterladte, 2) forsikringsselskabet i sager om ulykker og skadelige påvirkninger, 3) Arbejdsmarkedets Erhvervssygdomssikring i sager om pludselige  

 løfteskader og erhvervssygdomme, og 4) arbejdsgiveren for så vidt angår afgørelser om anerkendelse af  

 arbejdsskader, jf. § 23.
 Stk. 2. Arbejdsskadestyrelsens afgørelser om  

 branchetilhørsforhold, jf. § 5, stk. 6, og § 6, stk. 1 og 5, kan indbringes  

 for Den Sociale Ankestyrelse af Arbejdsmarkedets Erhvervssygdomssikring.
Stk. 3. Klage efter stk. 1 og 2 skal indgives inden 4 uger efter,  

 at klageren har modtaget afgørelsen.
For skadelidte eller efterladte, der på  

 afgørelsens tidspunkt opholder sig på Færøerne eller i det øvrige Europa uden  

 for Danmark, er fristen dog 6 uger.
Opholder skadelidte eller de efterladte  

 sig uden for Europa, er fristen 3 måneder.«.
 Stk. 3 - 5 bliver herefter stk. 4 - 6.
 31. § 55, stk. 5, der bliver stk. 6, affattes således:
» Stk. 6. I det omfang arbejdsgiveren, forsikringsselskabet  

 eller Arbejdsmarkedets Erhvervssygdomssikring indbringer  

 Arbejdsskadestyrelsens afgørelse for Ankestyrelsen, har klagen opsættende  

 virkning.« § 55. Arbejdsskadestyrelsens afgørelser efter § 54 kan af  

 skadelidte, dennes efterladte og forsikringsselskabet samt arbejdsgiveren  

 indklages for Den Sociale Ankestyrelse.
Arbejdsgiveren kan dog alene  

 indbringe Arbejdsskadestyrelsens afgørelse om, hvorvidt et anmeldt tilfælde  

 er omfattet af loven, for Ankestyrelsen.
Arbejdsgiverens aktindsigt er  

 begrænset til oplysninger, der alene vedrører virksomhedens forhold.
Stk. 2. Klage efter stk. 1 skal indgives inden 4 uger efter, at  

 klageren har modtaget afgørelsen.
For skadelidte eller efterladte, der på  

 afgørelsens tidspunkt opholder sig på Færøerne eller i det øvrige Europa uden  

 for Danmark, er fristen dog 6 uger.
Opholder skadelidte eller de efterladte  

 sig uden for Europa, er fristen 3 måneder.
 Stk. 3. Ankestyrelsen kan se bort fra overskridelse af  

 klagefristerne, når der er særlig grund hertil.
 Stk. 4. I det omfang arbejdsgiveren, forsikringsselskabet eller  

 erhvervssygdomspoolen, jf. § 56, har adgang til at anke  

 Arbejdsskadestyrelsens afgørelser til Ankestyrelsen og udnytter denne adgang,  

 har anken opsættende virkning.
 Stk. 5. Arbejdsskadestyrelsen kan ikke træffe afgørelse om ydelser  

 efter loven før udløbet af ankefristen for afgørelsen af  

 anerkendelsesspørgsmålet, jf. § 23, medmindre ganske særlige omstændigheder  

 taler derfor.
 32. Efter § 55 indsættes:
» § 55 A.
Klager over afgørelser truffet af Arbejdsmarkedets  

 Erhvervssygdomssikring efter denne lov kan inden fire uger efter meddelelsen  

 af afgørelsen indbringes for et ankenævn.
Ankenævnet består af en formand,  

 der beskikkes af socialministeren, og skal have bestået juridisk,  

 nationaløkonomisk eller anden dermed ligestillet eksamen, og følgende  

 udpegede medlemmer:
 1) Et medlem udpeget af Landsorganisationen i Danmark.
 2) Et medlem udpeget af Funktionærernes og Tjenestemændenes Fællesråd og  

 Akademikernes Centralorganisation i fællesskab.
 3) Et medlem udpeget af Dansk Arbejdsgiverforening.
 4) Et medlem udpeget af Kommunernes Landsforening, Amtsrådsforeningen i  

 Danmark, Københavns og Frederiksberg kommuner samt Finansministeriet i  

 fællesskab.
 Stk. 2. Ankenævnet fastsætter selv sin forretningsorden.
Stk. 3. Ankenævnets udgifter betales af Arbejdsmarkedets  

 Erhvervssygdomssikring.
Klageren betaler 500 kr. for ankenævnets behandling.  

 Beløbet betales tilbage til klageren, hvis denne får helt eller delvis  

 medhold.
 33. § 56 affattes således:
 » § 56. Rådet for Dansk Forsikring og Pension har ankeadgang  

 som nævnt i § 55 i sager om ulykkestilfælde, som af Arbejdsskadestyrelsen  

 henføres under § 5, stk. 6 og § 47.
 § 56. Den i medfør af lov om forsikringsvirksomhed oprettede  

 erhvervssygdomspool har ankeadgang som nævnt i § 55 i sager, som af  

 Arbejdsskadestyrelsen henføres under lovens § 6, stk. 3, og § 48.
 34. I § 57 ændres »§ 47« til: »§ 46« og  

 »§ 48, stk. 5« ændres til: »§ 47, stk. 6«.
 § 57. Hypotekbankens afgørelser efter § 47, stk. 2-4, og § 48,  

 stk. 5, kan indbringes for finansministeren.
 35. Efter § 57 indsættes:
»Kapitel 9 A Arbejdsmarkedets Erhvervssygdomssikring § 57 A.
Arbejdsmarkedets Erhvervssygdomssikring er en selvejende  

 institution.
 Stk. 2. Arbejdsmarkedets Erhvervssygdomssikring har til opgave at:
1) beregne og opkræve bidrag til at finansiere udgifter ved pludselige  

 løfteskader og erhvervssygdomme og 2) udbetale erstatning m.v. til skadelidte eller efterladte.
Stk. 3. Arbejdsmarkedets Erhvervssygdomssikring ledes af en  

 bestyrelse, der består af en formand og 20 andre medlemmer.
Heraf udpeges:
1) 4 medlemmer af Dansk Arbejdsgiverforening , 2) 1 medlem af Sammenslutningen af Landbrugets Arbejdsgiverforeninger, 3) 1 medlem af finansministeren, 4) 2 medlemmer af Kommunernes Landsforening, Amtsrådsforeningen i Danmark,  

 Københavns og Frederiksberg kommuner i fællesskab, 5) 1 medlem af Finanssektorens Arbejdsgiverforening, 6) 1 medlem af Ledernes Hovedorganisation, 7) 7 medlemmer af Landsorganisationen i Danmark, 8) 2 medlemmer af Funktionærernes og Tjenestemændenes Fællesråd, og 9) 1 medlem af Akademikernes Centralorganisation.
 Udpegning af medlemmer sker efter reglerne i lov om ligestilling mellem  

 mænd og kvinder ved besættelse af visse bestyrelsesposter i den statslige  

 forvaltning.
Stk. 4 . Bestyrelsen udpeger selv sin formand, som ikke må have  

 tilknytning til en arbejdsgiver- eller arbejdstagerorganisation.
Formandens  

 stemme er udslagsgivende i tilfælde af stemmelighed.
Stk. 5. Bestyrelsens formand og øvrige medlemmer udpeges for 4 år  

 ad gangen.
Genvalg kan finde sted.
Ingen kan udpeges til bestyrelsen efter  

 det fyldte 67. år.
Et medlem af bestyrelsen kan ikke samtidig være medlem af  

 Erhvervssygdomsudvalget, jf. § 58.
 Stk. 6. Hvis de i stk. 3 nævnte udpegningsberettigede ikke afgiver  

 indstilling i overensstemmelse med reglerne for udpegning i stk. 3 og 5, kan  

 socialministeren beslutte, at bestyrelsen kan fungere uden de pågældende  

 medlemmer.
Stk. 7. Bestyrelsen er ansvarlig for Arbejdsmarkedets  

 Erhvervssygdomssikrings administration.
Bestyrelsen overlader  

 administrationen, jf. stk. 2, til Arbejdsmarkedets Tillægspension.
Aktuarmæssige forhold § 57 B.
Arbejdsmarkedets Erhvervssygdomssikring skal have ansat en  

 af Finanstilsynet godkendt ansvarshavende aktuar til udførelse af de  

 nødvendige beregningstekniske funktioner, herunder til fastsættelse af det  

 samlede bidragsniveau samt til undersøgelser.
 Stk. 2. Søger Arbejdsmarkedets Erhvervssygdomssikring  

 Finanstilsynets godkendelse af en ny ansvarshavende aktuar, skal anmodningen  

 herom være ledsaget af en angivelse af årsagen til skiftet.
 Stk. 3. Finanstilsynet kan fastsætte nærmere bestemmelser om de i  

 stk. 1 og 2 nævnte forhold.
§ 57 C.
Den ansvarshavende aktuar skal påse, at Arbejdsmarkedets  

 Erhvervssygdomssikring overholder sin sikringsplan, herunder at  

 hensættelserne er opgjort således, at de under hensyntagen til, hvad der med  

 rimelighed kan forudses, er tilstrækkelige.
Den ansvarshavende aktuar har ret  

 til af direktøren at forlange alle oplysninger, som er nødvendige for  

 udøvelsen af hvervet.
Stk. 2. Den ansvarshavende aktuar kan forlange, at bestyrelsen  

 indkaldes.
Den ansvarshavende aktuar har ret til at være til stede og udtale  

 sig ved bestyrelsens møder, medmindre bestyrelsen i den enkelte sag træffer  

 anden bestemmelse.
Den ansvarshavende aktuar, der ikke er enig i bestyrelsens  

 beslutning, har ret til at få sin mening indført i bestyrelsesprotokollen.
Stk. 3. Finanstilsynet kan kræve de oplysninger af den  

 ansvarshavende aktuar, som er nødvendige til bedømmelse af Arbejdsmarkedets  

 Erhvervssygdomssikrings økonomiske stilling.
Den ansvarshavende aktuar skal  

 omgående indberette til Finanstilsynet om enhver tilsidesættelse af de i stk.  

 1 nævnte forhold.
 Stk. 4. Den ansvarshavende aktuar skal årligt indsende en  

 beretning til Finanstilsynet, herunder en redegørelse for hensættelserne i  

 Arbejdsmarkedets Erhvervssygdomssikring.
 Stk. 5. Finanstilsynet kan fastsætte nærmere bestemmelser om de i  

 stk. 1 - 4 nævnte forhold.
Årsregnskab og revision § 57 D.
For hvert regnskabsår udarbejder bestyrelse og direktør i  

 overensstemmelse med lovgivningens og vedtægternes bestemmelser herom et  

 årsregnskab bestående af balance, resultatopgørelse, noter og femårsoversigt.  

 Der udarbejdes endvidere årsberetning.
Disse dele udgør en helhed.
Stk. 2. Årsregnskab og årsberetning samt et eventuelt  

 koncernregnskab underskrives af direktøren og bestyrelsen.
Mener direktøren  

 eller et bestyrelsesmedlem, at årsregnskabet eller årsberetningen ikke bør  

 godkendes, eller har vedkommende andre indvendinger mod disse eller mod et  

 eventuelt koncernregnskab, som vedkommende ønsker at gøre Socialministeriet  

 bekendt med, skal vedkommende gøre rede herfor i sin påtegning.
Stk. 3. Regnskabsåret følger kalenderåret.
Dette krav er tillige  

 gældende for eventuelle datterselskaber.
 Stk. 4. Senest 10 dage efter bestyrelsens godkendelse af  

 årsregnskabet, dog senest 6 måneder efter regnskabsårets udløb, indsendes det  

 reviderede og godkendte årsregnskab samt udskrift af revisionsprotokollen  

 vedrørende årsregnskabets revision til Socialministeriet og Finanstilsynet.
 Stk. 5. Opfylder årsregnskabet ikke lovgivningens forskrifter  

 eller vedtægterne for Arbejdsmarkedets Erhvervssygdomssikring, kan  

 Finanstilsynet kræve regnskabet ændret og forelagt til fornyet behandling hos  

 bestyrelsen.
 § 57 E. Årsregnskabet skal opstilles på en overskuelig måde og  

 skal give et retvisende billede af Arbejdsmarkedets Erhvervssygdomssikrings  

 aktiver og passiver, den økonomiske stilling og resultat.
 Stk. 2. Finanstilsynet fastsætter regler for udarbejdelsen af  

 årsregnskabet, herunder regler om opgørelse og værdiansættelse af  

 hensættelserne.
 Stk. 3. Finanstilsynet kan fastsætte regler for udarbejdelse af  

 koncernregnskab.
 Stk. 4. Finanstilsynet kan forlange årsregnskabsposterne samt  

 yderligere specifikationer hertil udfærdiget på særlige skemaer til brug for  

 bedømmelse af Arbejdsmarkedets Erhvervssygdomssikrings økonomiske stilling og  

 udarbejdelse af tilsynets årlige beretning.
 Stk. 5. Finanstilsynet kan forlange de skemaer, der er nævnt i  

 stk. 4, suppleret med redegørelser om enkeltforhold underskrevet af  

 Arbejdsmarkedets Erhvervssygdomssikrings direktør, bestyrelse eller  

 ansvarshavende aktuar.
 Stk. 6. De skemaer og redegørelser, der er nævnt i stk. 4 og stk.  

 5, indsendes efter regler fastsat af Finanstilsynet.
§ 57 F.
Arbejdsmarkedets Erhvervssygdomssikrings årsregnskab skal  

 revideres af mindst 2 revisorer, hvoraf mindst een revisor skal være  

 statsautoriseret.
Bestyrelsen udnævner revisorerne for tre år ad gangen, men  

 kan til enhver tid trække udnævnelsen tilbage.
 Stk. 2. Lovgivningens bestemmelser om revision samt om inhabilitet  

 for revisorer gælder også for revisorer, der ikke er statsautoriserede eller  

 registrerede.
 Stk. 3. Ved revisorskifte skal Arbejdsmarkedets  

 Erhvervssygdomssikring og revisor give Finanstilsynet en redegørelse, hvis  

 skiftet skyldes særlige forhold.
 Stk. 4. Efter at revisionen er afsluttet, skal revisorerne ved  

 påtegning på regnskabet bekræfte, at de har revideret dette og det eventuelle  

 koncernregnskab.
Stk. 5. Revisorerne skal til brug for bestyrelsen føre en  

 revisionsprotokol, der forelægges på ethvert bestyrelsesmøde.
Enhver  

 protokoltilførsel underskrives af samtlige bestyrelsesmedlemmer.
 Stk. 6. Findes en revisor åbenbart uegnet til sit hverv, kan  

 socialministeren afskedige den pågældende og i den afgåedes sted udpege en  

 revisor, der fungerer, indtil nyt valg kan foretages.
§ 57 G.
Revisorerne har altid ret til at deltage i  

 bestyrelsesmøder under behandlingen af sager, der har betydning for  

 revisionen eller for aflæggelsen af regnskabet.
 Stk. 2. Revisorerne har pligt til at deltage i bestyrelsens  

 behandling af de pågældende sager, såfremt det ønskes af blot eet  

 bestyrelsesmedlem.
 Stk. 3. Finanstilsynet kan udfærdige nærmere forskrifter om  

 revisionens gennemførelse.
 Stk. 4. Finanstilsynet kan pålægge revisionen at give oplysninger  

 om Arbejdsmarkedets Erhvervssygdomssikrings forhold.
Investeringsregler § 57 H.
Arbejdsmarkedets Erhvervssygdomssikring skal til enhver  

 tid have aktiver omfattet af § 57 I til en samlet værdi, der mindst modsvarer  

 størrelsen af de samlede hensættelser.
Det påhviler ledelsen at sikre, at  

 disse aktiver inden for de begrænsninger, der er fastlagt i §§ 57 I og 57 J,  

 er udvalgt således, at de i forhold til arten af Arbejdsmarkedets  

 Erhvervssygdomssikrings forpligtigelser med hensyn til sikkerhed, afkast og  

 likviditet er af en art og sammensætning, så de er egnede til at fyldestgøre  

 de sikrede, herunder at der ikke foreligger en uforholdsmæssig stor  

 afhængighed af en bestemt kategori af aktiver, et bestemt investeringsmarked  

 eller en bestemt investering.
Ved midlernes placering skal herved tilstræbes  

 en betryggende sikkerhed, en opretholdelse af midlernes realværdi samt højst  

 mulig forrentning.
 Stk. 2. Aktivernes værdi opgøres til brug for bestemmelserne i  

 dette kapitel efter følgende regler:
 1) Aktivernes værdi opgøres og reguleres løbende i overensstemmelse med de  

 principper, der finder anvendelse ved aflæggelse af årsregnskab.
 2) Der skal foretages fradrag for en eventuel behæftet del, og udlån kan  

 kun indgå til en værdi, der fremkommer efter fradrag af modregnelige  

 forpligtigelser over for låntager.
 3) Har Arbejdsmarkedets Erhvervssygdomssikring indgået finansielle  

 kontrakter, der reducerer risikoen for, at aktiverne ikke kan dække  

 forpligtigelserne, medregnes værdien af sådanne kontrakter i aktivernes  

 værdi.
 4) Tilgodehavende, uforfaldne renter af værdipapirer omfattet af § 57 I,  

 stk. 1, nr. 1-4, 6 og 7, medregnes i værdipapirernes værdi.
§ 57 I.
Arbejdsmarkedets Erhvervssygdomssikrings midler skal være  

 anbragt i følgende kategorier af aktiver:
1) Obligationer eller gældsbreve udstedt af eller garanteret af regeringer  

 eller regionale myndigheder i zone A, jf. bilag A, 2) børsnoterede obligationer udstedt af internationale organisationer, der  

 som medlem har mindst et af medlemslandene i Den Europæiske Union, 3) realkreditobligationer efter realkreditlovens § 1, stk. 4, samt andre  

 obligationer udstedt her i landet eller i lande omfattet af zone A, og som  

 frembyder tilsvarende sikkerhed, 4) tilgodehavender, eksklusive tilgodehavender, der er efterstillet andre  

 kreditorer, hos kreditinstitutter under offentligt tilsyn i lande omfattet af  

 zone A bortset fra kreditinstitutter omfattet af nr. 3 samt lån garanteret af  

 kreditinstitutter eller forsikringsselskaber under tilsyn i lande omfattet af  

 zone A, 5) grunde og bygninger, hvis værdi er uafhængig af en særlig  

 erhvervsudnyttelse, 6) lån sikret ved tinglyst panteret i grunde og bygninger som omfattet af  

 nr. 5 for et beløb op til to tredjedele af den seneste ejendomsvurdering, 7) andele og beviser i investeringsinstitutter omfattet af Rådets direktiv  

 85/611/EØF, 8) andre obligationer og lån noteret på en fondsbørs i lande omfattet af  

 zone A, 9) aktier og andre kapitalandele noteret på en fondsbørs i lande omfattet  

 af zone A, 10) grunde og bygninger, der ikke er omfattet af nr. 5, samt lån sikret  

 ved tinglyst panteret i grunde og bygninger, der ikke er omfattet af nr. 6, 11) kapitalandele og andre værdipapirer, der er noteret på en fondsbørs i  

 lande uden for zone A, fra udstedere, der er hjemmehørende i lande uden for  

 zone A, 12) unoterede kapitalandele samt andre udlån og værdipapirer, som ikke er  

 omfattet af nr. 1-11.
 Stk. 2. Hvis Arbejdsmarkedets Erhvervssygdomssikring har et  

 datterselskab, hvis aktivitet er begrænset til at foretage og forvalte  

 investeringer omfattet af stk. 1, kan datterselskabets aktiver inden for  

 værdien af kapitalandelene i og eventuelle lån til datterselskabet behandles  

 som aktiver efter stk. 1. Er datterselskabet ikke helejet, indgår dets  

 aktiver til en forholdsmæssig værdi svarende til den ejede andel af  

 egenkapitalen.
Stk. 3. Arbejdsmarkedets Erhvervssygdomssikrings anbringelse af  

 midler i en enkelt virksomhed må ikke medføre, at Arbejdsmarkedets  

 Erhvervssygdomssikring alene eller sammen med Arbejdsmarkedets Tillægspension  

 eller Lønmodtagernes Dyrtidsfond eller datterselskaber, som de ejer, kan  

 udøve bestemmende indflydelse på virksomheden.
Dette gælder dog ikke  

 anbringelse af midler i datterselskaber som Arbejdsmarkedets  

 Erhvervssygdomssikring ejer, og hvis midler anbringes efter de regler, der  

 gælder for Arbejdsmarkedets Erhvervssygdomssikring selv.
 Stk. 4. Højst 35 pct. af Arbejdsmarkedets Erhvervssygdomssikrings  

 aktiver må udgøres af aktiver omfattet af stk. 1, nr. 7 - 12, jf. dog § 57 J,  

 stk. 7 og 9.
 Stk. 5. Højst 10 pct. af Arbejdsmarkedets Erhvervssygdomssikrings  

 aktiver må udgøres af aktiver omfattet af stk. 1, nr. 11.
 Stk.6. Højst 2 pct. af Arbejdsmarkedets Erhvervssygdomssikrings  

 aktiver må udgøres af udlån omfattet af stk. 1, nr. 12, og per debitor højst  

 1 pct.
 Stk. 7. Højst 10 pct. af Arbejdsmarkedets Erhvervssygdomssikrings  

 aktiver må udgøres af aktiver omfattet af stk. 1, nr. 12.
§ 57 J.
Der må ikke blandt Arbejdsmarkedets  

 Erhvervssygdomssikrings aktiver indgå elementer, der repræsenterer en risiko  

 på en enkelt virksomhed, hvis værdi sammenlagt udgør mere end 2 pct. af  

 Arbejdsmarkedets Erhvervssygdomssikrings samlede aktiver.
I de tilfælde, hvor  

 den pågældende virksomhed er hjemmehørende og børsnoteret i et land omfattet  

 af zone A, jf. bilag A, og virksomhedens egenkapital overstiger 250 mio. kr.,  

 udgør den i 1. pkt. fastsatte grænse 3 pct.
 Stk. 2. Stk. 1 gælder tilsvarende i forhold til virksomheder,  

 mellem hvilke der består en sådan forbindelse, at de udgør en samlet risiko  

 for Arbejdsmarkedets Erhvervssygdomssikring.
 Stk. 3. For grunde og bygninger omfattet af § 57 I, stk. 1, nr. 5,  

 og lån omfattet af § 57 I, stk. 1, nr. 6, finder stk. 1 og 2 tilsvarende  

 anvendelse med den forskel, at grænsen udgør 5 pct.
 Stk. 4. Hvis Arbejdsmarkedets Erhvervssygdomssikring har  

 investeret i eller ydet lån til et selskab, hvis aktiviteter alene omfatter  

 investeringer efter § 57 I, stk. 1, nr. 5, finder den i stk. 3 anførte grænse  

 anvendelse på Arbejdsmarkedets Erhvervssygdomssikrings samlede engagement med  

 selskabet.
 Stk. 5. For aktiver omfattet af § 57 I, stk. 1, nr. 3, udgør den i  

 stk. 1 fastsatte grænse 40 pct.
Stk. 6. For risici på kreditinstitutter under offentligt tilsyn i  

 lande omfattet af zone A, bortset fra kreditinstitutter omfattet af § 57 I,  

 stk. 1, nr. 3, og på forsikringsselskaber under offentligt tilsyn i lande  

 omfattet af zone A udgør den i stk. 1 fastsatte grænse 10 pct.
For sktiver,  

 der ikke er omfattet af § 57 I, stk. 1, nr. 4, må der højst foretages  

 placeringer i overensstemmelse med de grænser, der er fastsat i stk. 1.
Stk. 7. For andele og beviser i et enkelt investeringsinstitut som  

 anført under § 57 I, stk. 1, nr. 7, udgør den i stk. 1 fastsatte grænse 10  

 pct.
Denne begrænsning finder dog ikke anvendelse, når det pågældende  

 investeringsinstitut efter sine vedtægter alene kan investere i aktiver  

 omfattet af § 57 I, stk. 1, nr. 1-3. I sådanne tilfælde kan investeringen  

 tillige i forhold til bestemmelsen i § 57 I, stk. 3, henføres til § 57 I,  

 stk. 1, nr. 1-3.
 Stk. 8. Stk. 1 og 2 finder ikke anvendelse på aktiver omfattet af  

 § 57 I, stk. 1, nr. 1 og 2.
 Stk. 9. Stk. 1, 2 og 4 finder ikke anvendelse på investeringer i  

 datterselskaber, der omfattes af § 57 I, stk. 2, samt på investeringer i  

 selskaber, hvis aktivitet efter deres vedtægter er begrænset til at foretage  

 investeringer i aktiver omfattet af § 57 I, stk. 1, nr. 1-3. I sidstnævnte  

 tilfælde kan investeringen i forhold til bestemmelserne i § 57 I, stk. 3 og  

 6, henføres til § 57 I, stk. 1, nr. 1-3.
 Stk. 10. Bestyrelsen fastsætter nærmere bestemmelser om  

 Arbejdsmarkedets Erhvervssygdomssikrings valutakurs- og  

 renterisikoeksponering.
Tilsyn § 57 K.
Finder Finanstilsynet på baggrund af en aktuarmæssig  

 opgørelse ikke, at Arbejdsmarkedets Erhvervssygdomssikring på det  

 foreliggende grundlag fuldt ud vil kunne fyldestgøre sine forpligtelser,  

 afgiver Finanstilsynet efter at have forhandlet med Arbejdsmarkedets  

 Erhvervssygdomssikring indberetning herom til socialministeren.
§ 57 L.
Finanstilsynet fører tilsyn med Arbejdsmarkedets  

 Erhvervssygdomssikrings anbringelse af midlerne efter §§ 57 H - 57 J.
 Stk. 2. Finanstilsynet kan give Arbejdsmarkedets  

 Erhvervssygdomssikring påbud om inden en fastsat frist at foretage de  

 foranstaltninger, som Finanstilsynet skønner nødvendige med henblik på, at  

 anbringelsen af midlerne sker i overensstemmelse med §§ 57 H - 57 J.
§ 57 M.
Finanstilsynet er berettiget til at afkræve  

 Arbejdsmarkedets Erhvervssygdomssikring enhver oplysning, som Finanstilsynet  

 anser for nødvendig for dets virksomhed.
Finanstilsynet skal til enhver tid  

 have adgang til at gøre sig bekendt med institutionens bøger, regnskaber og  

 hele virksomhed.
§ 57 N.
Finanstilsynet afgiver en årlig beretning om tilsynet med  

 Arbejdsmarkedets Erhvervssygdomssikring til socialministeren.
§ 57 O.
Til dækning af udgifterne ved Finanstilsynets tilsyn med  

 Arbejdsmarkedets Erhvervssygdomssikring fastsætter Finanstilsynet et gebyr,  

 der udredes af Arbejdsmarkedets Erhvervssygdomssikring.
§ 57 P.
Afgørelser truffet af Finanstilsynet i henhold til denne  

 lov kan indbringes for Erhvervsankenævnet senest 4 uger efter, at afgørelsen  

 er meddelt Arbejdsmarkedets Erhvervssygdomssikring.
Som part i forholdet til  

 Finanstilsynet anses alene Arbejdsmarkedets Erhvervssygdomssikring.
 36. § 59, 2. pkt, affattes således:
 »Skadelidtes eller dennes efterladtes krav mod den  

 erstatningsansvarlige nedsættes i det omfang, der er betalt eller er pligt  

 til at betale ydelser til de pågældende efter denne lov.«.
§ 59. Ydelser i henhold til loven kan ikke danne grundlag for  

 regreskrav mod en skadevolder, der har pådraget sig erstatningspligt over for  

 skadelidte eller dennes efterladte.
Skadelidtes eller dennes efterladtes krav  

 mod den erstatningsansvarlige nedsættes i det omfang, forsikringsselskabet  

 har betalt eller er pligtigt at betale erstatning til de pågældende efter  

 denne lov.
 37. § 60 affattes således:
» § 60. Aftaler mellem sikringspligtige og sikrede er  

 ugyldige, når de går ud på eller fører til, at bestemmelser i loven ikke skal  

 gælde, eller at den sikrede skal udrede en forsikringspræmie til et  

 forsikringsselskab eller et bidrag til Arbejdsmarkedets  

 Erhvervssygdomssikring, som efter loven påhviler arbejdsgiveren, eller at  

 pligtige ydelser ikke skal beregnes efter loven.
Ligeledes er aftaler om  

 tilbageholdelse i løn i anledning af sikring efter loven ugyldige.«.
§ 60. Aftaler mellem forsikringspligtige og forsikringsberettigede  

 er ugyldige, når de går ud på eller fører til, at bestemmelser i loven ikke  

 skal gælde, eller at den forsikrede skal udrede en forsikringspræmie, som  

 efter loven påhviler arbejdsgiveren, eller at pligtige ydelser ikke skal  

 beregnes efter loven.
Ligeledes er aftaler om tilbageholdelse i løn i  

 anledning af forsikring efter loven ugyldige.
 38. § 63, stk. 1, affattes således:
 »Når en skade er indtruffet som følge af sikrede personers forsøg på  

 redning af menneskeliv, jf. § 3, nr. 3, godtgøres vedkommende  

 forsikringsselskabs eller Arbejdsmarkedets Erhvervssygdomssikrings ydelser af  

 statskassen.«.
 § 63. Når en skade er indtruffet som følge af forsikrede personers  

 forsøg på redning af menneskeliv, jf. § 3, nr. 3, godtgøres vedkommende  

 forsikringsselskabs ydelser af statskassen.
- - - 39. § 64 affattes således:
» § 64. Ved skader, der er en følge af udøvelse af borgerlige  

 eller kommunale ombud, udreder staten og kommunerne ydelser efter loven ved  

 ulykkestilfælde og skadelige påvirkninger.
Arbejdsmarkedets  

 Erhvervssygdomssikring udreder ydelserne efter loven for sådanne skader ved  

 pludselige løfteskader og erhvervssygdomme.«.
 § 64. Staten og kommunerne udreder ydelser efter loven for skade,  

 som er en følge af udøvelse af borgerlige eller kommunale ombud.
 40. § 65 affattes således:
 » § 65. Arbejdsskadestyrelsens tjenestemænd og dermed  

 ligestillede, herunder de til Arbejdsskadestyrelsen knyttede læger, må ikke  

 være ansat i eller tage del i ledelsen af et forsikringsselskab, som tegner  

 arbejdsulykkesforsikring mod følger af ulykkestilfælde eller skadelige  

 påvirkninger, eller i Arbejdsmarkedets Erhvervssygdomssikring.«.
 § 65. Arbejdsskadestyrelsens tjenestemænd og dermed ligestillede,  

 herunder de til Arbejdsskadestyrelsen knyttede læger, må ikke være ansat i  

 eller tage del i ledelsen af et forsikringsselskab, som har koncession til at  

 drive arbejdsskadeforsikringsvirksomhed.
 41. § 67 affattes således:
 »§ 67. En sikringspligtig arbejdsgiver, der undlader at tegne  

 forsikring eller tilslutte sig Arbejdsmarkedets Erhvervssygdomssikring,  

 straffes med bøde.
 Stk. 2. En sikringspligtig arbejdsgiver, der undlader at holde  

 forsikringen i kraft eller betale bidrag til Arbejdsmarkedets  

 Erhvervssygdomssikring, straffes med bøde.
 Stk. 3. En sikringspligtig arbejdsgiver, der ikke rettidigt  

 anmelder en indtruffet arbejdsskade eller ikke medvirker ved sagsoplysningen  

 af anmeldt arbejdsskade, jf. kapitel 3, straffes med bøde.
 Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
 § 67. En forsikringspligtig arbejdsgiver, der undlader at tegne  

 forsikring efter loven eller at holde forsikringen i kraft, straffes med  

 bøde.
 Stk. 2. På samme måde straffes en arbejdsgiver, som ikke rettidigt  

 anmelder en indtruffet arbejdsskade, jf. kapitel 3.
 Stk. 3. For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
 Stk. 4. Er overtrædelsen begået af staten, en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges staten, kommunen eller det kommunale fællesskab bødeansvar.
§ 2 I lov om forsikringsvirksomhed, jf. lovbekendtgørelse nr. 746 af 6. august  

 1996, som ændret ved § 1 i lov nr. 475 af 10. juni 1997, foretages følgende  

 ændringer:
 1. Efter § 168 b indsættes:
» § 168 c.
Et forsikringsselskab, der driver  

 arbejdsulykkesforsikring, kan ikke opløses, medmindre det forinden har  

 overført hele sin arbejdsulykkesforsikringsbestand til et andet selskab i  

 overensstemmelse med de i § 157 fastsatte regler, eller dets  

 arbejdsulykkesforsikringsbestand er taget under administration af  

 Arbejdsskadestyrelsen i henhold til § 49 i lov om sikring mod følger af  

 arbejdsskade.«.
 2. Kapitel 23 A ophæves.
 3. I § 251, stk. 2 , indsættes som 2. pkt.:
 »Såfremt selskabet driver arbejdsulykkesforsikringsvirksomhed, kan  

 Finanstilsynet tilbagekalde selskabets koncession til at drive  

 arbejdsulykkesforsikringsvirksomhed, hvorefter forsikringsbestanden tages  

 under administration af Arbejdsskadestyrelsen i henhold til § 49 i lov om  

 sikring mod følger af arbejdsskade.«.
Efter 2. behandling den 30. april 1998 § 1 I lov om forsikring mod følger af arbejdsskade, jf. lovbekendtgørelse nr.  

 789 af 28. august 1996, som ændret ved § 35 i lov nr. 980 af 17. december  

 1997, foretages følgende ændringer:
 1. Lovens titel affattes således:
 »Lov om sikring mod følger af arbejdsskade«.
 2. I overskriften til §§ 1-4 ændres  

 »forsikringsberettigede« til: »sikrede«.
 3. I § 1, stk. 1, ændres to steder »forsikret«  

 til: »sikret«, og »Forsikret« ændres til:  

 »Sikret«.
 4. I § 1, stk. 3, § 7, stk. 2, § 14, § 30, stk. 4, § 41, stk.  

 5, og  § 63, stk. 2 og 3, ændres »forsikret« til:  

 »sikret«.
 5. I § 2 ændres »Forsikringen« til:  

 »Sikringen«.
 6. I overskriften til §§ 5-8 ændres  

 »forsikringspligtige« til: »sikringspligtige«.
 7. § 5 affattes således:
 » § 5. Enhver arbejdsgiver, som i sin tjeneste beskæftiger  

 personer som nævnt i § 1, har sikringspligt efter loven for disse personer,  

 jf. dog stk. 2, 3, 5 og 6.
Stk. 2. Reder for et skib, som er indført eller skal indføres i  

 Det Danske Skibsregister eller Dansk Internationalt Skibsregister, har  

 sikringspligt for enhver person omfattet af § 1, der er antaget til efter  

 skibsførerens anvisninger at udføre arbejde om bord på skibet, uanset om den  

 pågældende er ansat eller aflønnet af andre end rederen, og uanset om  

 arbejdet vedrører andet end skibets drift.
Sikringspligten omfatter også  

 personer, der helt eller delvis ejer skibet, og som udfører arbejde på dette,  

 medmindre skibet udelukkende anvendes til lystsejlads.
 Stk. 3. Enhver, for hvem sædvanlig mindst 3/5 af årsindtægten  

 stammer fra personligt arbejde ved fiskeri, skal, i det omfang erhvervet  

 drives for egen regning, sikre sin egen person.
 Stk. 4. Arbejdsgiveren som nævnt i stk. 1-3 opfylder sin  

 sikringspligt ved at tegne forsikring mod følgerne af ulykkestilfælde og  

 skadelige påvirkninger, jf. § 45, og tilslutte sig Arbejdsmarkedets  

 Erhvervssygdomssikring mod følgerne af pludselige løfteskader og  

 erhvervssygdomme, jf. § 50.
 Stk. 5. Staten og kommunerne har ikke pligt til at tegne  

 forsikring for følger af ulykkestilfælde og skadelige påvirkninger, jf. § 45.  

 Det samme gælder civillisten.
Stk. 6. Sikringspligten omfatter ikke medhjælp under arbejde i  

 privat husholdning eller under udførelse af privat tjeneste, hvis den samlede  

 beskæftigelse herved ikke overstiger 400 timer i et kalenderår.
Udgifter ved  

 ulykkestilfælde eller skadelige påvirkninger, der overgår sådan medhjælp,  

 betales forskudsvis af Arbejdsskadestyrelsen og fordeles for hvert kalenderår  

 på alle forsikringsselskaber, som tegner arbejdsskadeforsikringer.  

 Arbejdsskadestyrelsen fastsætter i samarbejde med Finanstilsynet nærmere  

 regler for denne fordeling.
Udgifter ved pludselige løfteskader eller  

 erhvervssygdomme, der overgår sådan medhjælp, betales af Arbejdsmarkedets  

 Erhvervssygdomssikring.
Arbejdsskadestyrelsen træffer afgørelse om  

 branchetilhørsforhold under hensyn til arten af påvirkningerne, intensiteten  

 og den tidsmæssige udstrækning heraf.
Arbejdsmarkedets Erhvervssygdomssikring  

 henfører herefter udgifterne til en branche.« 8. § 6 affattes således:
» § 6. Ved ulykkestilfælde og skadelige påvirkninger betales  

 udgifterne af den sikringspligtige arbejdsgivers forsikringsselskab.
Ved  

 pludselige løfteskader og erhvervssygdomme betales udgifterne af  

 Arbejdsmarkedets Erhvervssygdomssikring, jf. § 57 A.
Arbejdsskadestyrelsen  

 træffer afgørelse om branchetilhørsforhold under hensyn til arten af  

 påvirkningerne, intensiteten og den tidsmæssige udstrækning heraf.  

 Arbejdsmarkedets Erhvervssygdomssikring henfører udgifterne til en branche.
 Stk. 2. Sikringspligtig arbejdsgiver for en skadelidt er den  

 arbejdsgiver, i hvis virksomhed eller tjeneste arbejdsskaden er indtrådt, jf.  

 dog stk. 3 og 4 samt § 5, stk. 2 og 6.
Stk. 3. Sikringspligtig arbejdsgiver for en skadelidt, der har  

 pådraget sig en pludselig løfteskade, er arbejdsgiveren i den virksomhed,  

 hvor den pludselige løfteskade opstår.
Det gælder dog ikke, hvis det  

 godtgøres, at den pludselige løfteskade skyldes arbejde i en anden  

 virksomhed.
Stk. 4. Sikringspligtig arbejdsgiver for en skadelidt, der har  

 pådraget sig en erhvervssygdom, er arbejdsgiveren i den virksomhed, i hvilken  

 den skadelidte senest før sygdommens påvisning har været udsat for skadelige  

 påvirkninger, der antages at have medført den pågældende sygdom.
Det gælder  

 dog ikke, hvis det godtgøres, at sygdommen skyldes arbejde i en anden  

 virksomhed.
Stk. 5. Kan en sikringspligtig arbejdsgiver efter stk. 3 og 4 ikke  

 med rimelig sandsynlighed udpeges, eller er virksomheden ophørt, henfører  

 Arbejdsskadestyrelsen skaden til en branche.
Arbejdsskadestyrelsens afgørelse  

 om branchetilhørsforhold træffes efter en konkret vurdering af, i hvilken  

 branche skadelidte især har været udsat for de påvirkninger, der antages at  

 have medført den pludselige løfteskade eller den pågældende sygdom.
Ved  

 vurderingen indgår arten af påvirkningerne, intensiteten og den tidsmæssige  

 udstrækning heraf.« 9. I § 7, stk. 1, og to steder i § 7, stk. 2, ændres  

 »forsikringspligtig« til: »sikringspligtig«.
 10. I § 7, stk. 2, og § 16, stk. 3, ændres  

 »forsikringspligt« til: »sikringspligt«.
 11. § 8 ophæves.
 12. I § 9 a, stk. 4, ændres »forsikringsmæssig«  

 til: »sikringsmæssig«.
 13. I § 12, stk. 1, ændres »Forsikringsdækningen«  

 til: »Sikringsdækningen«.
 14. I § 14, § 16, stk. 4, § 41, stk. 5, og § 63, stk.  

 3, ændres »§ 8« til: »§ 5, stk. 3«.
 15. I § 16, stk. 1, ændres »forsikringspligtige«  

 til: »sikringspligtige«.
 16. § 16, stk. 2, affattes således:
»Stk. 2. Anmeldelsespligten efter stk. 1 omfatter  

 ulykkestilfælde, skadelige påvirkninger og pludselige løfteskader.« 17. I § 16, stk. 3, ændres »§ 5, stk. 3« til:  

 »§ 5, stk. 6«.
 18. I § 16, stk. 4, ændres »tegnet forsikring for sig  

 selv« til: »sikret sin egen person«.
 19. § 17 affattes således:
 » § 17. Arbejdsgiveren anmelder sager omfattet af § 16, stk.  

 2, til det forsikringsselskab, hvor arbejdsgiveren har tegnet forsikring, jf.  

 § 45.
Stk. 2 . Arbejdsgiveren anmelder arbejdsskader til  

 Arbejdsskadestyrelsen, når 1) arbejdsgiveren har undladt at opfylde sin sikringspligt, jf. § 5, stk.  

 4, eller 2) arbejdsgiveren ikke har sikringspligt, jf. § 5, stk. 5 og 6.
Stk. 3 . Skadetilfælde omfattet af § 3, nr. 4, anmeldes til  

 Arbejdsskadestyrelsen.« 20. I § 19, stk. 1, indsættes efter  

 »forsikringsselskaber«: », Arbejdsmarkedets  

 Erhvervssygdomssikring«.
 21. § 19, stk. 2, affattes således:
»Stk. 2. Chefen for Arbejdsskadestyrelsen fastsætter regler  

 for, hvilke oplysninger anmeldelsen skal indeholde, og hvorledes anmeldelse  

 skal ske.
Det skal af bestemmelserne fremgå, hvilke anmeldelser  

 forsikringsselskabet og Arbejdsmarkedets Erhvervssygdomssikring skal sende  

 til Arbejdsskadestyrelsen, hvilke anmeldelser Arbejdsmarkedets  

 Erhvervssygdomssikring skal sende til forsikringsselskabet, og hvilke  

 anmeldelser forsikringsselskabet skal sende til Arbejdsmarkedets  

 Erhvervssygdomssikring.« 22. I § 19, stk. 4, indsættes efter  

 »Forsikringsselskabet«: »og Arbejdsmarkedets  

 Erhvervssygdomssikring«.
 23. § 22, stk. 2, affattes således:
»Stk. 2. Skadelidte har ret til at få betalt rejseudgifter  

 ved lægebehandling m.v., jf. stk. 1, når lægebehandlingen m.v. sker efter  

 Arbejdsskadestyrelsens anmodning.
Skadelidte har endvidere ret til at få  

 erstatning for dokumenteret tabt arbejdsfortjeneste ved behandling m.v., jf.  

 stk. 1, 2. og 3. pkt., hvis fraværet er af mindst 2 timers varighed.
Som  

 grundlag for beregningen kan højst anvendes den timefortjeneste, der svarer  

 til den i § 41, stk. 3, nævnte årsløn.
I sager om ulykkestilfælde og  

 skadelige påvirkninger betales udgifterne af forsikringsselskabet.
I sager om  

 pludselige løfteskader og erhvervssygdomme betales udgifterne af  

 Arbejdsmarkedets Erhvervssygdomssikring.« 24. § 22, stk. 4, affattes således:
»Stk. 4. Betingelsen om, at der skal foreligge en anmodning  

 fra Arbejdsskadestyrelsen eller Den Sociale Ankestyrelse, for at  

 forsikringsselskabet eller Arbejdsmarkedets Erhvervssygdomssikring betaler  

 udgifterne efter stk. 2 og 3, kan fraviges i de tilfælde, hvor  

 Arbejdsskadestyrelsen eller Den Sociale Ankestyrelse finder oplysningerne  

 nødvendige.
I sager om ulykkestilfælde, skadelige påvirkninger og pludselige  

 løfteskader skal forsikringsselskabet og Arbejdsmarkedets  

 Erhvervssygdomssikring alene betale udgifter, der er opstået eller afholdt  

 efter skadens indtræden eller opståen.
I sager om erhvervssygdomme skal  

 Arbejdsmarkedets Erhvervssygdomssikring alene betale udgifter, der er opstået  

 eller afholdt efter, at skaden er anmeldt, jf. § 11, stk. 2.«.
 25. I § 34, stk. 2, indsættes to steder efter  

 »forsikringsselskabet«: », Arbejdsmarkedets  

 Erhvervssygdomssikring«.
26. I § 37, stk. 1 og 2, og i § 40, stk. 1,  

 ændres »lov om social bistand« til: »lov om aktiv  

 socialpolitik.« 27 . I § 39, stk. 3, 2. pkt., § 40, stk. 1, 1. pkt., og  

§ 44, stk. 3, indsættes efter »forsikringsselskabet«:  

 »eller Arbejdsmarkedets Erhvervssygdomssikring«.
 28 . I § 40, stk. 2, indsættes to steder efter  

 »arbejdsskadeforsikringsselskabet«: »eller Arbejdsmarkedets  

 Erhvervssygdomssikring«.
 29. Kapitel 8 affattes således:
»Kapitel 8 Arbejdsgivernes sikringspligt Tegning af forsikring § 45. Sikringspligtige arbejdsgivere, jf. § 5, skal overføre deres  

 risiko for ulykkestilfælde og skadelige påvirkninger til et  

 forsikringsselskab, der tegner arbejdsulykkesforsikring efter denne lov.
§ 46. En arbejdsgiver, der har undladt at tegne pligtig forsikring  

 efter loven eller at holde sådan forsikring i kraft, skal betale et beløb  

 svarende til den præmie, der skulle have været betalt til et  

 forsikringsselskab.
Arbejdsskadestyrelsen træffer afgørelse om beløbets  

 størrelse.
Beløbet skal betales til Arbejdsskadestyrelsen og godskrives alle  

 forsikringsselskaber, som tegner arbejdsulykkesforsikring, efter regler  

 fastsat af Arbejdsskadestyrelsen i samarbejde med Finanstilsynet.
 Stk. 2. Beløb svarende til ubetalte præmier, jf. stk. 1, kan med  

 tillæg af omkostninger inddrives af Kongeriget Danmarks Hypotekbank og  

 Finansforvaltning (Hypotekbanken). Skyldige beløb kan inddrives ved  

 udpantning, og Hypotekbanken kan inddrive skyldige beløb ved indeholdelse i  

 løn m.v. hos den pågældende efter reglerne om inddrivelse af personlige  

 skatter i kildeskatteloven.
Stk. 3. Socialministeren kan fastsætte nærmere regler om  

 fremgangsmåden i forbindelse med lønindeholdelsen, herunder om straf af bøde  

 for overtrædelse af reglerne.
Bestemmelsen i § 67, stk. 4, finder tilsvarende  

 anvendelse.
 Stk. 4. Hypotekbanken kan indhente de oplysninger hos  

 skattemyndigheder og andre offentlige myndigheder om den pågældende, som er  

 nødvendige for at varetage inddrivelsen af skyldige beløb efter stk. 1,  

 herunder oplysninger om indkomst- og formueforhold.
 § 47. Foreligger der et ulykkestilfælde eller en skadelig  

 påvirkning, og har arbejdsgiveren undladt at opfylde sin sikringspligt ved at  

 tegne forsikring, betaler Arbejdsskadestyrelsen forskudsvis de udgifter, der  

 er nævnt i § 19, stk. 3 og 4, § 22, § 25 og § 53 A.
 Stk. 2. Arbejdsgiveren skal refundere Arbejdsskadestyrelsen de  

 udbetalte beløb, jf. stk. 1, medmindre styrelsen skønner, at der har  

 foreligget sådanne undskyldende omstændigheder for arbejdsgiveren, at den  

 pågældende helt eller delvis bør fritages for betaling.
 Stk. 3. Arbejdsskadestyrelsen kan, i det omfang det skønnes  

 rimeligt, eftergive arbejdsgiveren beløbet.
 Stk. 4. De beløb, som Arbejdsskadestyrelsen har udbetalt efter  

 stk. 1, fordeles efter reglerne i § 5, stk. 6, 2. og 3. pkt., med fradrag af  

 eventuelt refunderet beløb efter stk. 2 på alle forsikringsselskaber, som  

 tegner arbejdsulykkesforsikring.
 Stk. 5. Er den virksomhed, hvor ulykkestilfældet eller den  

 skadelige påvirkning er indtruffet, ophørt, og er det ikke muligt at udpege  

 et forsikringsselskab, finder reglerne i stk. 1 og 4 tilsvarende anvendelse.
 Stk. 6. Reglerne i § 46, stk. 2 - 4, finder tilsvarende anvendelse  

 for refusionskrav efter stk. 2 og renter heraf efter § 53 B.
 § 48. Når et forsikringsselskab har overtaget en sikringspligtig  

 arbejdsgivers risiko, jf. § 45, hæfter selskabet, selv om det ved  

 forsikringsaftalen er gået ud fra urigtige forudsætninger om  

 forsikringsansvarets art og omfang.
§ 49. Tages en bestand af arbejdsulykkesforsikringer under  

 administration efter § 251, stk. 2, i lov om forsikringsvirksomhed i  

 Arbejdsskadestyrelsen, skal alle skader, der anmeldes til  

 forsikringsselskabet efter datoen for forsikringsselskabets ophør, sendes til  

 Arbejdsskadestyrelsen.
Samtidig overdrages til Arbejdsskadestyrelsen de  

 kapitaler, som selskabet har reserveret i henhold til lov om  

 forsikringsvirksomhed, og som vedrører selskabets bestand af forsikringer  

 efter loven på ophørstidspunktet.
Stk. 2. De udgifter, der følger af forsikringsbestandens  

 administration, betales forskudsvis af Arbejdsskadestyrelsen og fordeles  

 efter reglerne i § 5, stk. 6, 2. og 3. pkt., for hvert kalenderår på alle  

 forsikringsselskaber, som tegner arbejdsulykkesforsikring.
De overdragne  

 kapitaler fordeles efter samme regler.
Tilslutning til Arbejdsmarkedets Erhvervssygdomssikring § 50. Sikringspligtige arbejdsgivere, jf. § 5, skal betale bidrag  

 til Arbejdsmarkedets Erhvervssygdomssikring, jf. § 57 A.
 Stk. 2. Når Arbejdsmarkedets Erhvervssygdomssikring har overtaget  

 en sikringspligtig arbejdsgivers risiko, hæfter Arbejdsmarkedets  

 Erhvervssygdomssikring, selv om den ved fastsættelsen af arbejdsgiverens  

 bidrag er gået ud fra urigtige forudsætninger om risikoens art og omfang.
Stk. 3. Arbejdsgiveren, forsikringsselskabet og offentlige  

 myndigheder skal efter anmodning give Arbejdsmarkedets Erhvervssygdomssikring  

 oplysninger af betydning for fastsættelse af bidrag efter loven.
Pligten til  

 at udlevere oplysninger til Arbejdsmarkedets Erhvervssygdomssikring gælder  

 ikke, i det omfang der efter anden lovgivning er fastsat en særlig  

 tavshedspligt.
 Stk. 4. Til brug ved bidragsopkrævning og behandling af  

 anmeldelser af erhvervssygdomme og pludselige løfteskader har  

 Arbejdsmarkedets Erhvervssygdomssikring elektronisk adgang til  

 stamoplysninger i Arbejdsmarkedets Tillægspensions arbejdsgiver- og  

 personregistre, til oplysninger om arbejdsgivernes indbetalte ATP-bidrag i  

 Arbejdsmarkedets Tillægspensions opkrævningsregister samt til  

 arbejdsgiverrelationer og indbetalte ATP-bidrag på personniveau i  

 Arbejdsmarkedets Tillægspensions lønmodtagerregister.
§ 51. Bestyrelsen for Arbejdsmarkedets Erhvervssygdomssikring  

 fastsætter de nærmere regler om betaling af bidrag, herunder om frist for  

 betalingen.
Det kan ved disse regler bestemmes, at Arbejdsmarkedets  

 Erhvervssygdomssikring opkræver et ekspeditionsgebyr ved påkrav på grund af  

 manglende betaling og kan give henstand med betaling samt eftergive bidrag,  

 renter og ekspeditionsgebyr.
 Stk. 2. Sker betaling af bidrag ikke rettidigt, skal  

 arbejdsgiveren fra forfaldsdagen betale renter af bidraget med den rentesats,  

 der til enhver tid er fastsat i medfør af § 5 i lov om renter ved forsinket  

 betaling m.v.
 Stk. 3. Arbejdsmarkedets Erhvervssygdomssikring har udpantningsret  

 for bidrag, renter og ekspeditionsgebyr.
 Stk. 4. Krav, der tilkommer Arbejdsmarkedets  

 Erhvervssygdomssikring i medfør af dette kapitel, forældes efter reglerne i  

 lov nr. 274 af 22. december 1908 om forældelse af visse fordringer.
 Stk. 5. Arbejdsmarkedets Erhvervssygdomssikring kan indhente de  

 oplysninger hos skattemyndigheder og andre offentlige myndigheder om den  

 pågældende arbejdsgiver, som er nødvendige for at varetage inddrivelsen af  

 skyldige bidrag, renter og ekspeditionsgebyr, herunder oplysninger om  

 indkomst- og formueforhold.
 § 52 . Foreligger der en pludselig løfteskade eller en  

 erhvervssygdom, og har arbejdsgiveren ikke betalt bidrag, betaler  

 Arbejdsmarkedets Erhvervssygdomssikring forskudsvis de udgifter, der er nævnt  

 i § 19, stk. 3 og 4, § 22, § 25 og § 53 A.
 Stk. 2. Arbejdsgiveren skal refundere Arbejdsmarkedets  

 Erhvervssygdomssikring de udbetalte beløb, jf. stk. 1, medmindre  

 Arbejdsskadestyrelsen finder, at der har foreligget sådanne undskyldende  

 omstændigheder for arbejdsgiveren, at den pågældende helt eller delvis bør  

 fritages for betaling.
 Stk. 3. Arbejdsskadestyrelsen kan, i det omfang det skønnes  

 rimeligt, eftergive arbejdsgiveren beløbet.
 Stk. 4. De beløb, som Arbejdsmarkedets Erhvervssygdomssikring har  

 udbetalt efter stk. 1, fordeles med fradrag af eventuelt refunderet beløb  

 efter stk. 2 efter reglerne i § 5, stk. 6, 4.-6. pkt.
 Stk. 5. Arbejdsmarkedets Erhvervssygdomssikring kan hos  

 arbejdsgiveren opkræve et beløb svarende til det bidrag, der efter den 1.  

 januar 1999 skulle have været indbetalt til ordningen.
 Stk. 6. Arbejdsmarkedets Erhvervssygdomssikring har udpantningsret  

 for refusionskrav efter stk. 2, renter heraf efter § 53 B samt for  

 refusionskrav efter stk. 5 og renter heraf efter § 51, stk. 2. Reglen i § 51,  

 stk. 5, finder tilsvarende anvendelse.
Fastsættelse af det samlede bidrag til Arbejdsmarkedets  

 Erhvervssygdomssikring § 53. De sikringspligtige arbejdsgivere dækker udgifterne  

 forbundet med lovens sikring mod følger af erhvervssygdomme og pludselige  

 løfteskader gennem indbetaling af bidrag til Arbejdsmarkedets  

 Erhvervssygdomssikring.
 Stk. 2. Bestyrelsen for Arbejdsmarkedets Erhvervssygdomssikring  

 fastsætter størrelsen af bidragene ud fra arbejdsgiverens tilhørsforhold til  

 en branche, arbejdsgiverens beregnede antal fuldtidsansatte og de forventede  

 udgifter vedrørende den pågældende arbejdsgiver.
 Stk. 3. Bestyrelsen for Arbejdsmarkedets Erhvervssygdomssikring er  

 forpligtet til at fastsætte bidragene således, at der, ud over hvad der er  

 nødvendigt til dækning af de sikringsmæssige risici efter loven, kun  

 opkræves, hvad der er nødvendigt til en forsvarlig administration.  

 Finanstilsynet kan fastsætte nærmere regler for denne beregning.
 Stk. 4. Arbejdsmarkedets Erhvervssygdomssikring opkræver endelig  

 som en del af bidraget afgifter m.v., i det omfang dette er fastsat i denne  

 lov eller i anden lovgivning.
Fælles bestemmelser om betaling for administration, forrentning og  

 udpantning § 53 A.
Forsikringsselskaber, der tegner forsikring mod følgerne  

 af ulykkestilfælde og skadelige påvirkninger, Arbejdsmarkedets  

 Erhvervssygdomssikring, kommuner, der ikke har tegnet forsikring, jf. § 5,  

 stk. 5, og institutioner, der er omfattet af statens adgang til  

 selvforsikring, jf. § 5, stk. 5, skal betale for Arbejdsskadestyrelsens og  

 Den Sociale Ankestyrelses administration af de forhold, der er omfattet af  

 loven, og som vedrører de pågældende.
Socialministeren fastsætter regler for  

 betalingen og opkrævningen heraf.
Stk. 2. Betaling for forhold, der er omfattet af loven, og som  

 vedrører institutioner, der er omfattet af statens adgang til selvforsikring,  

 jf. § 5, stk. 5, påhviler det enkelte ministerområde.
Vedkommende minister  

 kan fordele udgifterne på de enkelte institutioner.
 Stk. 3. Chefen for Arbejdsskadestyrelsen kan pålægge de  

 forsikringsselskaber m.v., der er nævnt i stk. 1, og Arbejdsmarkedets  

 Erhvervssygdomssikring at tilvejebringe statistiske oplysninger og lignende.
§ 53 B.
De beløb, der forskudsvis er udlagt af  

 Arbejdsskadestyrelsen efter § 5, stk. 6, og § 47, stk. 1 og 5, eller af  

 Arbejdsmarkedets Erhvervssygdomssikring efter § 52, forrentes med en årlig  

 rente, der svarer til gennemsnittet af den af Nationalbanken opgjorte dag til  

 dag-pengemarkedsrente.
De nærmere regler for beregning af renten fastsættes  

 af chefen for Arbejdsskadestyrelsen.
Stk. 2. Forsikringsselskaberne har udpantningsret for præmier,  

 påløbne renter og andre omkostninger i mangel af rettidig betaling af  

 præmie.« 30. § 55, stk. 1 og 2, ophæves, og i stedet  

 indsættes:
»Arbejdsskadestyrelsens afgørelser efter § 54 kan indbringes for Den  

 Sociale Ankestyrelse af 1) skadelidte eller dennes efterladte, 2) forsikringsselskabet i sager om ulykker og skadelige påvirkninger, 3) Arbejdsmarkedets Erhvervssygdomssikring i sager om pludselige  

 løfteskader og erhvervssygdomme og 4) arbejdsgiveren, for så vidt angår afgørelser om anerkendelse af  

 arbejdsskader, jf. § 23.
 Stk. 2. Arbejdsskadestyrelsens afgørelser om  

 branchetilhørsforhold, jf. § 5, stk. 6, og § 6, stk. 1 og 5, kan indbringes  

 for Den Sociale Ankestyrelse af Arbejdsmarkedets Erhvervssygdomssikring.
Stk. 3. Klage efter stk. 1 og 2 skal indgives inden 4 uger efter,  

 at klageren har modtaget afgørelsen.
For skadelidte eller efterladte, der på  

 afgørelsens tidspunkt opholder sig på Færøerne eller i det øvrige Europa uden  

 for Danmark, er fristen dog 6 uger.
Opholder skadelidte eller de efterladte  

 sig uden for Europa, er fristen 3 måneder.« Stk. 3-6 bliver herefter stk. 4-7.
 31. § 55, stk. 5, der bliver stk. 6, affattes således:
»Stk. 6. I det omfang arbejdsgiveren, forsikringsselskabet  

 eller Arbejdsmarkedets Erhvervssygdomssikring indbringer  

 Arbejdsskadestyrelsens afgørelse for Ankestyrelsen, har klagen opsættende  

 virkning.« 32. Efter § 55 indsættes:
» § 55 A.
Klager over afgørelser truffet af Arbejdsmarkedets  

 Erhvervssygdomssikring efter denne lov kan inden fire uger efter meddelelsen  

 af afgørelsen indbringes for et ankenævn.
Ankenævnet består af en formand,  

 der beskikkes af socialministeren og skal have bestået juridisk,  

 nationaløkonomisk eller anden dermed ligestillet eksamen, og følgende  

 udpegede medlemmer:
 1) Et medlem udpeget af Landsorganisationen i Danmark.
 2) Et medlem udpeget af Funktionærernes og Tjenestemændenes Fællesråd og  

 Akademikernes Centralorganisation i fællesskab.
 3) Et medlem udpeget af Dansk Arbejdsgiverforening.
 4) Et medlem udpeget af Kommunernes Landsforening, Amtsrådsforeningen i  

 Danmark, Københavns og Frederiksberg Kommuner samt Finansministeriet i  

 fællesskab.
 Stk. 2. Ankenævnet fastsætter selv sin forretningsorden.
Stk. 3. Ankenævnets udgifter betales af Arbejdsmarkedets  

 Erhvervssygdomssikring.
Klageren betaler 500 kr. for ankenævnets behandling.  

 Beløbet betales tilbage til klageren, hvis denne får helt eller delvis  

 medhold.
 33. § 56 affattes således:
 » § 56. Rådet for Dansk Forsikring og Pension har ankeadgang  

 som nævnt i § 55 i sager om ulykkestilfælde, som af Arbejdsskadestyrelsen  

 henføres under § 5, stk. 6, og § 47.
 34. I § 57 ændres »§ 47« til: »§ 46«,  

 og »§ 48, stk. 5« ændres til: »§ 47, stk. 6«.
 35. Efter § 57 indsættes:
»Kapitel 9 A Arbejdsmarkedets Erhvervssygdomssikring § 57 A.
Arbejdsmarkedets Erhvervssygdomssikring er en selvejende  

 institution.
Stk. 2. Arbejdsmarkedets Erhvervssygdomssikring har til opgave at 1) beregne og opkræve bidrag til at finansiere udgifter ved pludselige  

 løfteskader og erhvervssygdomme og 2) udbetale erstatning m.v. til skadelidte eller efterladte.
Stk. 3. Arbejdsmarkedets Erhvervssygdomssikring ledes af en  

 bestyrelse, der består af en formand og 20 andre medlemmer.
Heraf udpeges 1) 4 medlemmer af Dansk Arbejdsgiverforening, 2) 1 medlem af Sammenslutningen af Landbrugets Arbejdsgiverforeninger, 3) 1 medlem af finansministeren, 4) 2 medlemmer af Kommunernes Landsforening, Amtsrådsforeningen i Danmark,  

 Københavns og Frederiksberg Kommuner i fællesskab, 5) 1 medlem af Finanssektorens Arbejdsgiverforening, 6) 1 medlem af Ledernes Hovedorganisation, 7) 7 medlemmer af Landsorganisationen i Danmark, 8) 2 medlemmer af Funktionærernes og Tjenestemændenes Fællesråd og 9) 1 medlem af Akademikernes Centralorganisation.
 Udpegning af medlemmer sker efter reglerne i lov om ligestilling mellem  

 mænd og kvinder ved besættelse af visse bestyrelsesposter i den statslige  

 forvaltning.
Stk. 4 . Bestyrelsen udpeger selv sin formand, som ikke må have  

 tilknytning til en arbejdsgiver- eller arbejdstagerorganisation.
Formandens  

 stemme er udslagsgivende i tilfælde af stemmelighed.
Stk. 5. Bestyrelsens formand og øvrige medlemmer udpeges for 4 år  

 ad gangen.
Genvalg kan finde sted.
Ingen kan udpeges til bestyrelsen efter  

 det fyldte 67. år.
Et medlem af bestyrelsen kan ikke samtidig være medlem af  

 Erhvervssygdomsudvalget, jf. § 58.
 Stk. 6. Hvis de i stk. 3 nævnte udpegningsberettigede ikke afgiver  

 indstilling i overensstemmelse med reglerne for udpegning i stk. 3 og 5, kan  

 socialministeren beslutte, at bestyrelsen kan fungere uden de pågældende  

 medlemmer.
Stk. 7. Bestyrelsen er ansvarlig for Arbejdsmarkedets  

 Erhvervssygdomssikrings administration.
Bestyrelsen overlader  

 administrationen, jf. stk. 2, til Arbejdsmarkedets Tillægspension.
Aktuarmæssige forhold § 57 B.
Arbejdsmarkedets Erhvervssygdomssikring skal have ansat en  

 af Finanstilsynet godkendt ansvarshavende aktuar til udførelse af de  

 nødvendige beregningstekniske funktioner, herunder til fastsættelse af det  

 samlede bidragsniveau samt til undersøgelser.
 Stk. 2. Søger Arbejdsmarkedets Erhvervssygdomssikring  

 Finanstilsynets godkendelse af en ny ansvarshavende aktuar, skal anmodningen  

 herom være ledsaget af en angivelse af årsagen til skiftet.
 Stk. 3. Finanstilsynet kan fastsætte nærmere bestemmelser om de i  

 stk. 1 og 2 nævnte forhold.
§ 57 C.
Den ansvarshavende aktuar skal påse, at Arbejdsmarkedets  

 Erhvervssygdomssikring overholder sin sikringsplan, herunder at  

 hensættelserne er opgjort således, at de under hensyntagen til, hvad der med  

 rimelighed kan forudses, er tilstrækkelige.
Den ansvarshavende aktuar har ret  

 til af direktøren at forlange alle oplysninger, som er nødvendige for  

 udøvelsen af hvervet.
Stk. 2. Den ansvarshavende aktuar kan forlange, at bestyrelsen  

 indkaldes.
Den ansvarshavende aktuar har ret til at være til stede og udtale  

 sig ved bestyrelsens møder, medmindre bestyrelsen i den enkelte sag træffer  

 anden bestemmelse.
Den ansvarshavende aktuar, der ikke er enig i bestyrelsens  

 beslutning, har ret til at få sin mening indført i bestyrelsesprotokollen.
Stk. 3. Finanstilsynet kan kræve de oplysninger af den  

 ansvarshavende aktuar, som er nødvendige til bedømmelse af Arbejdsmarkedets  

 Erhvervssygdomssikrings økonomiske stilling.
Den ansvarshavende aktuar skal  

 omgående indberette til Finanstilsynet om enhver tilsidesættelse af de i stk.  

 1 nævnte forhold.
 Stk. 4. Den ansvarshavende aktuar skal årligt indsende en  

 beretning til Finanstilsynet, herunder en redegørelse for hensættelserne i  

 Arbejdsmarkedets Erhvervssygdomssikring.
 Stk. 5. Finanstilsynet kan fastsætte nærmere bestemmelser om de i  

 stk. 1-4 nævnte forhold.
Årsregnskab og revision § 57 D.
For hvert regnskabsår udarbejder bestyrelse og direktør i  

 overensstemmelse med lovgivningens og vedtægternes bestemmelser herom et  

 årsregnskab bestående af balance, resultatopgørelse, noter og femårsoversigt.  

 Der udarbejdes endvidere årsberetning.
Disse dele udgør en helhed.
Stk. 2. Årsregnskab og årsberetning samt et eventuelt  

 koncernregnskab underskrives af direktøren og bestyrelsen.
Mener direktøren  

 eller et bestyrelsesmedlem, at årsregnskabet eller årsberetningen ikke bør  

 godkendes, eller har vedkommende andre indvendinger mod disse eller mod et  

 eventuelt koncernregnskab, som vedkommende ønsker at gøre Socialministeriet  

 bekendt med, skal vedkommende gøre rede herfor i sin påtegning.
Stk. 3. Regnskabsåret følger kalenderåret.
Dette krav er tillige  

 gældende for eventuelle datterselskaber.
 Stk. 4. Senest 10 dage efter bestyrelsens godkendelse af  

 årsregnskabet, dog senest 6 måneder efter regnskabsårets udløb, indsendes det  

 reviderede og godkendte årsregnskab samt udskrift af revisionsprotokollen  

 vedrørende årsregnskabets revision til Socialministeriet og Finanstilsynet.
 Stk. 5. Opfylder årsregnskabet ikke lovgivningens forskrifter  

 eller vedtægterne for Arbejdsmarkedets Erhvervssygdomssikring, kan  

 Finanstilsynet kræve regnskabet ændret og forelagt til fornyet behandling hos  

 bestyrelsen.
 § 57 E. Årsregnskabet skal opstilles på en overskuelig måde og  

 skal give et retvisende billede af Arbejdsmarkedets Erhvervssygdomssikrings  

 aktiver og passiver, den økonomiske stilling og resultat.
 Stk. 2. Finanstilsynet fastsætter regler for udarbejdelsen af  

 årsregnskabet, herunder regler om opgørelse og værdiansættelse af  

 hensættelserne.
 Stk. 3. Finanstilsynet kan fastsætte regler for udarbejdelse af  

 koncernregnskab.
 Stk. 4. Finanstilsynet kan forlange årsregnskabsposterne samt  

 yderligere specifikationer hertil udfærdiget på særlige skemaer til brug for  

 bedømmelse af Arbejdsmarkedets Erhvervssygdomssikrings økonomiske stilling og  

 udarbejdelse af tilsynets årlige beretning.
 Stk. 5. Finanstilsynet kan forlange de skemaer, der er nævnt i  

 stk. 4, suppleret med redegørelser om enkeltforhold underskrevet af  

 Arbejdsmarkedets Erhvervssygdomssikrings direktør, bestyrelse eller  

 ansvarshavende aktuar.
 Stk. 6. De skemaer og redegørelser, der er nævnt i stk. 4 og 5,  

 indsendes efter regler fastsat af Finanstilsynet.
§ 57 F.
Arbejdsmarkedets Erhvervssygdomssikrings årsregnskab skal  

 revideres af mindst 2 revisorer, hvoraf mindst een revisor skal være  

 statsautoriseret.
Bestyrelsen udnævner revisorerne for tre år ad gangen, men  

 kan til enhver tid trække udnævnelsen tilbage.
 Stk. 2. Lovgivningens bestemmelser om revision samt om inhabilitet  

 for revisorer gælder også for revisorer, der ikke er statsautoriserede eller  

 registrerede.
 Stk. 3. Ved revisorskifte skal Arbejdsmarkedets  

 Erhvervssygdomssikring og revisor give Finanstilsynet en redegørelse, hvis  

 skiftet skyldes særlige forhold.
 Stk. 4. Efter at revisionen er afsluttet, skal revisorerne ved  

 påtegning på regnskabet bekræfte, at de har revideret dette og det eventuelle  

 koncernregnskab.
Stk. 5. Revisorerne skal til brug for bestyrelsen føre en  

 revisionsprotokol, der forelægges på ethvert bestyrelsesmøde.
Enhver  

 protokoltilførsel underskrives af samtlige bestyrelsesmedlemmer.
 Stk. 6. Findes en revisor åbenbart uegnet til sit hverv, kan  

 socialministeren afskedige den pågældende og i den afgåedes sted udpege en  

 revisor, der fungerer, indtil nyt valg kan foretages.
§ 57 G.
Revisorerne har altid ret til at deltage i  

 bestyrelsesmøder under behandlingen af sager, der har betydning for  

 revisionen eller for aflæggelsen af regnskabet.
 Stk. 2. Revisorerne har pligt til at deltage i bestyrelsens  

 behandling af de pågældende sager, såfremt det ønskes af blot eet  

 bestyrelsesmedlem.
 Stk. 3. Finanstilsynet kan udfærdige nærmere forskrifter om  

 revisionens gennemførelse.
 Stk. 4. Finanstilsynet kan pålægge revisionen at give oplysninger  

 om Arbejdsmarkedets Erhvervssygdomssikrings forhold.
Investeringsregler § 57 H.
Arbejdsmarkedets Erhvervssygdomssikring skal til enhver  

 tid have aktiver omfattet af § 57 I til en samlet værdi, der mindst modsvarer  

 størrelsen af de samlede hensættelser.
Det påhviler ledelsen at sikre, at  

 disse aktiver inden for de begrænsninger, der er fastlagt i §§ 57 I og 57 J,  

 er udvalgt således, at de i forhold til arten af Arbejdsmarkedets  

 Erhvervssygdomssikrings forpligtigelser med hensyn til sikkerhed, afkast og  

 likviditet er af en sådan art og sammensætning, at de er egnede til at  

 fyldestgøre de sikrede, herunder at der ikke foreligger en uforholdsmæssig  

 stor afhængighed af en bestemt kategori af aktiver, et bestemt  

 investeringsmarked eller en bestemt investering.
Ved midlernes placering skal  

 herved tilstræbes en betryggende sikkerhed, en opretholdelse af midlernes  

 realværdi samt højest mulig forrentning.
 Stk. 2. Aktivernes værdi opgøres til brug for bestemmelserne i  

 dette kapitel efter følgende regler:
 1) Aktivernes værdi opgøres og reguleres løbende i overensstemmelse med de  

 principper, der finder anvendelse ved aflæggelse af årsregnskab.
 2) Der skal foretages fradrag for en eventuel behæftet del, og udlån kan  

 kun indgå til en værdi, der fremkommer efter fradrag af modregnelige  

 forpligtelser over for låntager.
 3) Har Arbejdsmarkedets Erhvervssygdomssikring indgået finansielle  

 kontrakter, der reducerer risikoen for, at aktiverne ikke kan dække  

 forpligtelserne, medregnes værdien af sådanne kontrakter i aktivernes værdi.
 4) Tilgodehavende, uforfaldne renter af værdipapirer omfattet af § 57 I,  

 stk. 1, nr. 1-4, 6 og 7, medregnes i værdipapirernes værdi.
§ 57 I.
Arbejdsmarkedets Erhvervssygdomssikrings midler skal være  

 anbragt i følgende kategorier af aktiver:
1) Obligationer eller gældsbreve udstedt af eller garanteret af regeringer  

 eller regionale myndigheder i zone A, jf. bilag A, 2) børsnoterede obligationer udstedt af internationale organisationer, der  

 som medlem har mindst et af medlemslandene i Den Europæiske Union, 3) realkreditobligationer efter realkreditlovens § 1, stk. 4, samt andre  

 obligationer udstedt her i landet eller i lande omfattet af zone A, og som  

 frembyder tilsvarende sikkerhed, 4) tilgodehavender, eksklusive tilgodehavender, der er efterstillet andre  

 kreditorer, hos kreditinstitutter under offentligt tilsyn i lande omfattet af  

 zone A bortset fra kreditinstitutter omfattet af nr. 3 samt lån garanteret af  

 kreditinstitutter eller forsikringsselskaber under tilsyn i lande omfattet af  

 zone A, 5) grunde og bygninger, hvis værdi er uafhængig af en særlig  

 erhvervsudnyttelse, 6) lån sikret ved tinglyst panteret i grunde og bygninger som omfattet af  

 nr. 5 for et beløb op til to tredjedele af den seneste ejendomsvurdering, 7) andele og beviser i investeringsinstitutter omfattet af Rådets direktiv  

 85/611/EØF, 8) andre obligationer og lån noteret på en fondsbørs i lande omfattet af  

 zone A, 9) aktier og andre kapitalandele noteret på en fondsbørs i lande omfattet  

 af zone A, 10) grunde og bygninger, der ikke er omfattet af nr. 5, samt lån sikret  

 ved tinglyst panteret i grunde og bygninger, der ikke er omfattet af nr. 6, 11) kapitalandele og andre værdipapirer, der er noteret på en fondsbørs i  

 lande uden for zone A, fra udstedere, der er hjemmehørende i lande uden for  

 zone A, 12) unoterede kapitalandele samt andre udlån og værdipapirer, som ikke er  

 omfattet af nr. 1-11.
 Stk. 2. Hvis Arbejdsmarkedets Erhvervssygdomssikring har et  

 datterselskab, hvis aktivitet er begrænset til at foretage og forvalte  

 investeringer omfattet af stk. 1, kan datterselskabets aktiver inden for  

 værdien af kapitalandelene i og eventuelle lån til datterselskabet behandles  

 som aktiver efter stk. 1. Er datterselskabet ikke helejet, indgår dets  

 aktiver til en forholdsmæssig værdi svarende til den ejede andel af  

 egenkapitalen.
Stk. 3. Arbejdsmarkedets Erhvervssygdomssikrings anbringelse af  

 midler i en enkelt virksomhed må ikke medføre, at Arbejdsmarkedets  

 Erhvervssygdomssikring alene eller sammen med Arbejdsmarkedets Tillægspension  

 eller Lønmodtagernes Dyrtidsfond eller datterselskaber, som de ejer, kan  

 udøve bestemmende indflydelse på virksomheden.
Dette gælder dog ikke  

 anbringelse af midler i datterselskaber, som Arbejdsmarkedets  

 Erhvervssygdomssikring ejer, og hvis midler anbringes efter de regler, der  

 gælder for Arbejdsmarkedets Erhvervssygdomssikring selv.
 Stk. 4. Højst 35 pct. af Arbejdsmarkedets Erhvervssygdomssikrings  

 aktiver må udgøres af aktiver omfattet af stk. 1, nr. 7-12, jf. dog § 57 J,  

 stk. 7 og 9.
 Stk. 5. Højst 10 pct. af Arbejdsmarkedets Erhvervssygdomssikrings  

 aktiver må udgøres af aktiver omfattet af stk. 1, nr. 11.
 Stk. 6. Højst 2 pct. af Arbejdsmarkedets Erhvervssygdomssikrings  

 aktiver må udgøres af udlån omfattet af stk. 1, nr. 12, og per debitor højst  

 1 pct.
 Stk. 7. Højst 10 pct. af Arbejdsmarkedets Erhvervssygdomssikrings  

 aktiver må udgøres af aktiver omfattet af stk. 1, nr. 12.
§ 57 J.
Der må ikke blandt Arbejdsmarkedets  

 Erhvervssygdomssikrings aktiver indgå elementer, der repræsenterer en risiko  

 på en enkelt virksomhed, hvis værdi sammenlagt udgør mere end 2 pct. af  

 Arbejdsmarkedets Erhvervssygdomssikrings samlede aktiver.
I de tilfælde, hvor  

 den pågældende virksomhed er hjemmehørende og børsnoteret i et land omfattet  

 af zone A, jf. bilag A, og virksomhedens egenkapital overstiger 250 mio. kr.,  

 udgør den i 1. pkt. fastsatte grænse 3 pct.
 Stk. 2. Stk. 1 gælder tilsvarende i forhold til virksomheder,  

 mellem hvilke der består en sådan forbindelse, at de udgør en samlet risiko  

 for Arbejdsmarkedets Erhvervssygdomssikring.
 Stk. 3. For grunde og bygninger omfattet af § 57 I, stk. 1, nr. 5,  

 og lån omfattet af § 57 I, stk. 1, nr. 6, finder stk. 1 og 2 tilsvarende  

 anvendelse med den forskel, at grænsen udgør 5 pct.
 Stk. 4. Hvis Arbejdsmarkedets Erhvervssygdomssikring har  

 investeret i eller ydet lån til et selskab, hvis aktiviteter alene omfatter  

 investeringer efter § 57 I, stk. 1, nr. 5, finder den i stk. 3 anførte grænse  

 anvendelse på Arbejdsmarkedets Erhvervssygdomssikrings samlede engagement med  

 selskabet.
 Stk. 5. For aktiver omfattet af § 57 I, stk. 1, nr. 3, udgør den i  

 stk. 1 fastsatte grænse 40 pct.
Stk. 6. For risici på kreditinstitutter under offentligt tilsyn i  

 lande omfattet af zone A, bortset fra kreditinstitutter omfattet af § 57 I,  

 stk. 1, nr. 3, og på forsikringsselskaber under offentligt tilsyn i lande  

 omfattet af zone A udgør den i stk. 1 fastsatte grænse 10 pct.
For aktiver,  

 der ikke er omfattet af § 57 I, stk. 1, nr. 4, må der højst foretages  

 placeringer i overensstemmelse med de grænser, der er fastsat i stk. 1.
Stk. 7. For andele og beviser i et enkelt investeringsinstitut som  

 anført under § 57 I, stk. 1, nr. 7, udgør den i stk. 1 fastsatte grænse 10  

 pct.
Denne begrænsning finder dog ikke anvendelse, når det pågældende  

 investeringsinstitut efter sine vedtægter alene kan investere i aktiver  

 omfattet af § 57 I, stk. 1, nr. 1-3. I sådanne tilfælde kan investeringen  

 tillige i forhold til bestemmelsen i § 57 I, stk. 3, henføres til § 57 I,  

 stk. 1, nr. 1-3.
 Stk. 8. Stk. 1 og 2 finder ikke anvendelse på aktiver omfattet af  

 § 57 I, stk. 1, nr. 1 og 2.
 Stk. 9. Stk. 1, 2 og 4 finder ikke anvendelse på investeringer i  

 datterselskaber, der omfattes af § 57 I, stk. 2, samt på investeringer i  

 selskaber, hvis aktivitet efter deres vedtægter er begrænset til at foretage  

 investeringer i aktiver omfattet af § 57 I, stk. 1, nr. 1-3. I sidstnævnte  

 tilfælde kan investeringen i forhold til bestemmelserne i § 57 I, stk. 3 og  

 6, henføres til § 57 I, stk. 1, nr. 1-3.
 Stk. 10. Bestyrelsen fastsætter nærmere bestemmelser om  

 Arbejdsmarkedets Erhvervssygdomssikrings valutakurs- og  

 renterisikoeksponering.
Tilsyn § 57 K.
Finder Finanstilsynet på baggrund af en aktuarmæssig  

 opgørelse ikke, at Arbejdsmarkedets Erhvervssygdomssikring på det  

 foreliggende grundlag fuldt ud vil kunne fyldestgøre sine forpligtelser,  

 afgiver Finanstilsynet efter at have forhandlet med Arbejdsmarkedets  

 Erhvervssygdomssikring indberetning herom til socialministeren.
§ 57 L.
Finanstilsynet fører tilsyn med Arbejdsmarkedets  

 Erhvervssygdomssikrings anbringelse af midlerne efter §§ 57 H-57 J.
 Stk. 2. Finanstilsynet kan give Arbejdsmarkedets  

 Erhvervssygdomssikring påbud om inden en fastsat frist at foretage de  

 foranstaltninger, som Finanstilsynet skønner nødvendige med henblik på, at  

 anbringelsen af midlerne sker i overensstemmelse med §§ 57 H-57 J.
§ 57 M.
Finanstilsynet er berettiget til at afkræve  

 Arbejdsmarkedets Erhvervssygdomssikring enhver oplysning, som Finanstilsynet  

 anser for nødvendig for dets virksomhed.
Finanstilsynet skal til enhver tid  

 have adgang til at gøre sig bekendt med institutionens bøger, regnskaber og  

 hele virksomhed.
§ 57 N.
Finanstilsynet afgiver en årlig beretning om tilsynet med  

 Arbejdsmarkedets Erhvervssygdomssikring til socialministeren.
§ 57 O.
Til dækning af udgifterne ved Finanstilsynets tilsyn med  

 Arbejdsmarkedets Erhvervssygdomssikring fastsætter Finanstilsynet et gebyr,  

 der udredes af Arbejdsmarkedets Erhvervssygdomssikring.
§ 57 P.
Afgørelser truffet af Finanstilsynet i henhold til denne  

 lov kan indbringes for Erhvervsankenævnet senest 4 uger efter, at afgørelsen  

 er meddelt Arbejdsmarkedets Erhvervssygdomssikring.
Som part i forholdet til  

 Finanstilsynet anses alene Arbejdsmarkedets Erhvervssygdomssikring.« 36. § 59, 2. pkt., affattes således:
»Skadelidtes eller dennes efterladtes krav mod den  

 erstatningsansvarlige nedsættes, i det omfang der er betalt eller er pligt  

 til at betale ydelser til de pågældende efter denne lov.« 37. § 60 affattes således:
» § 60. Aftaler mellem sikringspligtige og sikrede er  

 ugyldige, når de går ud på eller fører til, at bestemmelser i loven ikke skal  

 gælde, eller at den sikrede skal udrede en forsikringspræmie til et  

 forsikringsselskab eller et bidrag til Arbejdsmarkedets  

 Erhvervssygdomssikring, som efter loven påhviler arbejdsgiveren, eller at  

 pligtige ydelser ikke skal beregnes efter loven.
Ligeledes er aftaler om  

 tilbageholdelse i løn i anledning af sikring efter loven ugyldige.« 38. § 63, stk. 1, affattes således:
»Når en skade er indtruffet som følge af sikrede personers forsøg på  

 redning af menneskeliv, jf. § 3, nr. 3, godtgøres vedkommende  

 forsikringsselskabs eller Arbejdsmarkedets Erhvervssygdomssikrings ydelser af  

 statskassen.« 39. § 64 affattes således:
» § 64. Ved skader, der er en følge af udøvelse af borgerlige  

 eller kommunale ombud, udreder staten og kommunerne ydelser efter loven ved  

 ulykkestilfælde og skadelige påvirkninger.
Arbejdsmarkedets  

 Erhvervssygdomssikring udreder ydelserne efter loven for sådanne skader ved  

 pludselige løfteskader og erhvervssygdomme.« 40. § 65 affattes således:
» § 65. Arbejdsskadestyrelsens tjenestemænd og dermed  

 ligestillede, herunder de til Arbejdsskadestyrelsen knyttede læger, må ikke  

 være ansat i eller tage del i ledelsen af et forsikringsselskab, som tegner  

 arbejdsulykkesforsikring mod følger af ulykkestilfælde eller skadelige  

 påvirkninger, eller i Arbejdsmarkedets Erhvervssygdomssikring.« 41. § 67 affattes således:
 »§ 67. En sikringspligtig arbejdsgiver, der undlader at tegne  

 forsikring eller tilslutte sig Arbejdsmarkedets Erhvervssygdomssikring,  

 straffes med bøde.
 Stk. 2. En sikringspligtig arbejdsgiver, der undlader at holde  

 forsikringen i kraft eller betale bidrag til Arbejdsmarkedets  

 Erhvervssygdomssikring, straffes med bøde.
 Stk. 3. En sikringspligtig arbejdsgiver, der ikke rettidigt  

 anmelder en indtruffet arbejdsskade eller ikke medvirker ved sagsoplysningen  

 af anmeldt arbejdsskade, jf. kapitel 3, straffes med bøde.
Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 I lov om forsikringsvirksomhed, jf. lovbekendtgørelse nr. 746 af 6. august  

 1996, som ændret ved § 1 i lov nr. 475 af 10. juni 1997, foretages følgende  

 ændringer:
 1. Efter § 168 b indsættes:
» § 168 c.
Et forsikringsselskab, der driver  

 arbejdsulykkesforsikring, kan ikke opløses, medmindre det forinden har  

 overført hele sin arbejdsulykkesforsikringsbestand til et andet selskab i  

 overensstemmelse med de i § 157 fastsatte regler eller dets  

 arbejdsulykkesforsikringsbestand er taget under administration af  

 Arbejdsskadestyrelsen i henhold til § 49 i lov om sikring mod følger af  

 arbejdsskade.« 2. Kapitel 23 A ophæves.
 3. I § 251, stk. 2, indsættes som 2. pkt.:
»Såfremt selskabet driver arbejdsulykkesforsikringsvirksomhed, kan  

 Finanstilsynet tilbagekalde selskabets koncession til at drive  

 arbejdsulykkesforsikringsvirksomhed, hvorefter forsikringsbestanden tages  

 under administration af Arbejdsskadestyrelsen i henhold til § 49 i lov om  

 sikring mod følger af arbejdsskade.« Overgangsregler § 3 Stk. 1. Loven træder i kraft den 1. januar 1999, jf. dog stk. 2 og  

 3.
 Stk. 2. § 1, nr. 26, træder i kraft den 1. juli 1998.
Stk. 3. § 1, nr. 35, træder i kraft dagen efter bekendtgørelsen i  

 Lovtidende.
Bestyrelsen for Arbejdsmarkedets Erhvervssygdomssikring kan i  

 1998 beregne arbejdsgivernes bidrag for 1999 og iværksætte opkrævningen af  

 dette bidrag.
Stk. 4. Loven finder anvendelse på 1) ulykkestilfælde og skadelige påvirkninger, jf. § 9, nr. 1 og 2, i lov  

 om sikring mod følger af arbejdsskade, der indtræder på ikrafttrædelsesdagen  

 eller senere, og 2) pludselige løfteskader og erhvervssygdomme, jf. § 9, nr. 3 og 4, i lov  

 om sikring mod følger af arbejdsskade, der anmeldes på ikrafttrædelsesdagen  

 eller senere.
Stk. 5. Vil et forsikringsselskab overdrage sin bestand af  

 erhvervssygdomsforsikringer til Arbejdsmarkedets Erhvervssygdomssikring,  

 således at selskabet derved befries for ansvar over for forsikringstagerne og  

 de sikrede, skal det ansøge om Finanstilsynets tilladelse dertil.
Ansøgningen  

 om overdragelsen skal ledsages af den overenskomst, der er afsluttet mellem  

 forsikringsselskabet og Arbejdsmarkedets Erhvervssygdomssikring, og af  

 sådanne oplysninger, som Finanstilsynet finder nødvendige for at kunne  

 bedømme, om overdragelsen er forsvarlig over for forsikringstagerne og de  

 sikrede.
Stk. 6. Medmindre Finanstilsynet på det foreliggende grundlag  

 finder, at tilladelse til overdragelsen bør nægtes, skal Finanstilsynet  

 offentliggøre en redegørelse for den påtænkte overdragelse i Statstidende og  

 i dagblade.
Redegørelsen skal indeholde en opfordring til de  

 forsikringstagere, hvis forsikringer agtes overdraget, til senest 3 måneder  

 efter offentliggørelsen at afgive skriftlig meddelelse til Finanstilsynet,  

 såfremt de har indsigelser mod overdragelsen.
Selskabet skal samtidig til de  

 forsikringstagere, hvis adresse er selskabet bekendt, sende en meddelelse om  

 overdragelsen samt tilsynets redegørelse.
Stk. 7. Efter udløbet af den i stk. 6 omhandlede frist træffer  

 Finanstilsynet under hensyntagen til de fremsatte indsigelser beslutning om,  

 hvorvidt forsikringsbestanden kan overdrages i overensstemmelse med det  

 fremsatte forslag.
Overdragelsen kan ikke påberåbes som grundlag for at hæve  

 forsikringsaftalen.
 Stk. 8. Ansøgning om overdragelser efter stk. 5 skal ske inden 1.  

 juli 1999 og med regnskabsmæssig virkning fra 1. januar 1999. Finanstilsynet  

 kan tillade, at ansøgningen om overdragelse sker på et senere tidspunkt, dog  

 senest den 1. juli 2000.
 Stk. 9. Vil en arbejdsgiver, der efter §§ 45 og 74 i lov om  

 forsikring mod følger af arbejdsskade, jf. lovbekendtgørelse nr. 789 af 28.  

 august 1996, ikke har tegnet forsikring, overdrage sin forpligtelse som følge  

 af pludselige løfteskader og erhvervssygdomme anmeldt før 1. januar 1999 til  

 Arbejdsmarkedets Erhvervssygdomssikring, skal arbejdsgiveren ansøge om  

 Finanstilsynets tilladelse dertil.
 Stk. 10. Forpligtelser i sager om pludselige løfteskader og  

 erhvervssygdomme, der er anmeldt før 1. januar 1999 og er omfattet af § 5,  

 stk. 3, § 6, stk. 3, eller § 48 i lov om forsikring mod følger af  

 arbejdsskade, jf. lovbekendtgørelse nr. 789 af 28. august 1996, overføres den  

 1. januar 1999 til Arbejdsmarkedets Erhvervssygdomssikring.
§ 4 Stk. 1. De hidtidige bestemmelser i § 210 c, stk. 2, og § 210 g,  

 stk. 1, 2. pkt., og stk. 2, i lov om forsikringsvirksomhed, jf.  

 lovbekendtgørelse nr. 746 af 6. august 1996, finder anvendelse, indtil de  

 endelige opgørelser for regnskabsåret 1998 foreligger.
 Stk. 2. Har en sikringspligtig arbejdsgiver forud for lovens  

 fremsættelse indgået en aftale med et forsikringsselskab om  

 erhvervssygdomsdækning i en periode efter 1. januar 1999, og har der ikke  

 været mulighed for at opsige aftalen, fastsætter bestyrelsen for  

 Arbejdsmarkedets Erhvervssygdomssikring, at arbejdsgiverens bidragspligt  

 bortfalder for denne periode.
§ 5 Loven gælder ikke for Færøerne og Grønland, men kan ved kongelig anordning  

 helt eller delvis sættes i kraft for Grønland med de afvigelser, som de  

 særlige grønlandske forhold tilsiger.
Bilag A Følgende lande er omfattet af zone A Medlemsstaterne i EU/EØS og alle andre lande, der er fulde medlemmer af  

 Organisationen for Økonomisk Samarbejde og Udvikling (OECD) samt  

 Saudi-Arabien.
