Ved noteveksling i Nairobi den 17. juni og 22. juli 1981 er der indgået en  

 overenskomst mellem Danmark og Kenya, ifølge hvilken den danske regering yder  

 et beløb på 7.800.000 kroner til distriktscentre for ernærings- og  

 sundhedslære for mødre med børn (Family Life Training Centres). Beløbet vil  

 blive anvendt til opførelse og udrustning af to nye centre samt udbygning og  

 istandsættelse af eksisterende centre.
Den danske støtte vil endvidere  

 omfatte bistand til planlægning og gennemførelse af et uddannelsesprogram for  

 centrenes personale.
 I forbindelse med programmets gennemførelse vil der blive udsendt to  

 danske eksperter for en to-årig periode.
 Overenskomsten har gyldighed i to år fra den 1. juli 1981.
