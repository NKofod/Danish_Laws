 3.  

 DE KOMMUNALE OPGAVER (KOMMUNALFULDMAGTEN)  





  

 Om en amtskommunes (eller København og Frederiksberg Kommuners) adgang  

 til at indkøbe hoftebeskyttere og tilbyde disse gratis til visse grupper af  

 plejehjemsbeboere  




  

 Udtalt, at ministeriet på baggrund af udtalelser fra Sundhedsstyrelsen  

 fandt at kunne lægge til grund, at Københavns Kommunes ordning med uddeling  

 af  

 hoftebeskyttere til visse grupper af plejehjemsbeboere havde et  

 sygdomsforebyggende formål, og at hoftebeskyttere kunne medvirke til at  

 forebygge lårbenhalsbrud hos ældre mennesker.
Generelt  

 udtalt, at hverken § 27 a eller § 27 e i sygesikringsloven udgør nogen  

  

 selvstændig hjemmel  

  

 for en amtskommune  

 (samt Københavns og Frederiksberg Kommuner) til at uddele gratis  

 hoftebeskyttere til grupper af plejehjemsbeboere.
De nævnte bestemmelser  

 regulerer alene amtskommuners pligt til at udarbejde planer for de  

 kompetenceområder, som amtskommunerne på andet grundlag har i medfør af  

 lovgivningen.
 Bestemmelsen  

 i sygesikringslovens § 27 e bygger imidlertid på en  

  

 forudsætning  

  

 om, at amtskommuner (samt Københavns og Frederiksberg  

 Kommuner) har som opgave at medvirke til forebyggelse og sundhedsfremme.
 Endvidere  

 udtalt, at en bedømmelse af en amtskommunes adgang til at fremme  

 sygdomsforebyggende formål må tage udgangspunkt i den kompetence hertil, der  

 ved gennemførelsen af sygesikringslovens §§ 27 a og 27 e tilkom  

 amtskommunerne.
 Efter  

 ministeriets opfattelse varetog den omhandlede ordning det  

 sygdomsforebyggende  

 formål, som har hjemmel i den lovmæssige forudsætning, der ligger bag  

 bestemmelserne i sygesikringslovens kapitel 6 a.
 Spørgsmålet  

 var herefter, om ordningen var udformet i overensstemmelse med de retlige  

 krav  

 hertil, der kan udledes af kommunalfuldmagtsreglerne og almindelige  

 forvaltningsretlige saglighedskrav.
Generelt  

 udtalt, at efter kommunalfuldmagtsreglerne antages en kommunes adgang til  

 uden  

 lovhjemmel at gennemføre foranstaltninger blandt andet at være begrænset af,  

 hvad der traditionelt er betegnet som et almennyttekriterium.
Dette kriterium  

 indebærer, at en kommune som udgangspunkt kun kan gennemføre  

 foranstaltninger,  

 der kommer en bredere kreds af kommunens borgere til gode.
Det er bl.a. en  

 følge heraf, en kommune ikke uden lovhjemmel kan tildele ydelser til  

 enkeltpersoner  

 eller grupper heraf, der er afgrænset efter økonomiske eller andre sociale  

 kriterier.
 Hvor en  

 kommune lovligt kan støtte en bestemt aktivitet eller gruppe af personer, er  

 det endvidere en betingelse for støttens lovlighed, at afgrænsningen af de  

 ydelsesberettigede  

 aktiviteter og persongrupper sker efter kriterier, der er saglige i forhold  

 til  

 det kommunale formål med tildelingen.
 I den  

 foreliggende sag fandt ministeriet anledning til at vurdere, hvorvidt  

 Københavns Kommunes afgrænsning af, hvilke grupper der kunne modtage ydelsen,  

 måtte anses for saglig, idet det var oplyst, at alene plejehjemsbeboere havde  

 ret til gratis hoftebeskyttere, uanset om andre ældre måtte have et  

 tilsvarende  

 behov herfor.
Det  

 fremgik endvidere af sagens oplysninger, at Københavns Kommune ydede  

 rådgivning  

 i daghjem, beskyttede boliger og aflastningspladser tilknyttet plejehjemmene,  

 og at beboerne de pågældende steder tillige kunne få tilbudt gratis  

 hoftebeskyttere.
Ordningen med tildeling af hoftebeskyttere til netop  

 plejehjemsbeboere  

 var endvidere udtryk for en forsøgsordning, og det var på længere sigt  

 hensigten, at kommunens tilbud i fremtiden skulle omfatte alle borgere over  

 65  

 år i kommunen.
 Endelig  

 fremgik det af sagens oplysninger, at årsagen til, at Københavns Kommune  

 havde  

 valgt foreløbigt at begrænse ordningen til plejehjemsbeboere navnlig var, at  

 plejehjemsbeboere er i højrisikogruppe i forhold til lårbenshalsbrud.  

 Ministeriet bemærkede også, at Sundhedsstyrelsen havde oplyst, at  

 hoftebeskyttere bør udleveres af sundhedspersonale, der samtidig yder en  

 udførlig instruktion i anvendelsen, og at hoftebrud næsten udelukkende  

 forekommer blandt ældre over 65 år.
 Ud fra  

 en samlet vurdering af ovennævnte hensyn fandt Indenrigs- og  

 Sundhedsministeriet herefter ikke, at Københavns Kommunes forsøgsordning med  

 tildeling af gratis hoftebeskyttere til plejehjemsbeboere måtte antages at  

 være  

 udtryk for en usaglig forskelsbehandling og dermed i strid med den  

 almindelige  

 forvaltningsretlige lighedsgrundsætning.
Udtalelse afgivet af Indenrigs- og Sundhedsministeriet om en  

 antskommunes (eller København og Frederiksberg Kommuners) adgang til at  

 indkøbe  

 hoftebeskyttere og tilbyde disse gratis til visse grupper af  

 plejehjemsbeboere Københavns  

 Borgerrepræsentation  

  

 Rådhuset  

  

 1599 København V Ved brev af 1. september  

 1999 anmodede Indenrigsministeriet (nu Indenrigs- og Sundhedsministeriet)  

 Københavns Kommune om en redegørelse for, på hvilket retligt grundlag  

 kommunen  

 indkøbte hoftebeskyttere og tilbød disse gratis til visse grupper af  

 plejehjemsbeboere.
Københavns Kommune besvarede ministeriets forespørgsel ved  

 brev af 13. oktober 1999, hvori det blev angivet, at de pågældende  

 aktiviteter  

 blev udøvet med hjemmel i kommunalfuldmagten.
Endvidere afgav Københavns  

 Kommune ved brev af 20. marts 2002 en supplerende udtalelse, hvori det  

 anføres,  

 at aktiviteterne er hjemlet i sygesikringslovens § 27a og §§ 27 d-e.
 Indenrigs- og  

 Sundhedsministeriet har nu afsluttet behandlingen af sagen, og det er  

 ministeriets  

 opfattelse, at den i sagen omhandlede ordning, hvorefter Københavns Kommune  

 uddeler gratis hoftebeskyttere til beboere på plejehjem, er lovlig.
 I det følgende er der  

 nærmere redegjort for sagens baggrund og Indenrigs- og Sundhedsministeriets  

 vurdering af sagen.
Sagens baggrund Folketingets Socialudvalg  

 stillede den 27. april 1999 socialministeren et spørgsmål om, hvilke  

 muligheder  

 kommunerne efter den gældende lovgivning havde for at give individuelle  

 tilskud  

 til hoftebeskyttere.
Udvalget ønskede også en vurdering af kommunernes adgang  

 til at give generelle tilskud, herunder forsøgsordninger med generelle  

 tilskud,  

 til hoftebeskyttere.
I den anledning anmodede Socialministeriet  

 Sundhedsministeriet om et bidrag til besvarelse af spørgsmålet, hvorefter  

 Sundhedsministeriet  

 ved brev af 7. maj 1999 oplyste følgende:
"Til spørgsmål 1 om  

 tilskud til hoftebeskyttere kan oplyses, at der ikke er mulighed for at lade  

 hoftebeskyttere gå ind under sygesikringsloven." Socialministeren besvarede  

 herefter den 11. maj 1999 spørgsmålet fra Folketingets Socialudvalg således:
 "Hoftebeskyttere må  

 efter Socialministeriets opfattelse anses for en forebyggende foranstaltning,  

 og vil som udgangspunkt derfor ikke kunne bevilges som hjælpemiddel efter  

 servicelovens § 97. Kun hvis brug af hoftebeskyttere konkret anses for at  

 kunne  

 afhjælpe en lidelse, vil der kunne ydes tilskud efter servicelovens § 97.
 Kommunalbestyrelsen har i  

 dag mulighed for at give pensionister, hvis økonomiske forhold er særlig  

 vanskelige, et personligt tillæg efter § 17 i lov om social pension.  

 Afgørelse  

 herom skal træffes efter en konkret, individuel vurdering af pensionistens  

 samlede økonomiske forhold.
 Ligeledes kan kommunen efter  

 § 81 i lov om aktiv socialpolitik yde hjælp til rimeligt begrundede  

 enkeltudgifter til personer, der har været ude for ændringer i sine forhold  

 (social begivenhed) og hvis egen afholdelse af udgiften vil vanskeliggøre  

 pågældendes eller familiens muligheder for at klare sig selv i fremtiden.
 Der er ikke efter  

 sociallovgivningen mulighed for at yde generelle tilskud til køb af  

 hoftebeskyttere og heller ikke mulighed for at etablere en eventuel  

 forsøgsordning med et generelt tilskud.
Vedrørende  

 tilskudsmuligheder i Sundhedsministeriets regelsæt henvises til vedlagte brev  

 fra Sundhedsministeriet." Ved brev af 25. maj 1999 bad  

 Folketingets Socialudvalg socialministeren om at oplyse, hvilken lovgivning  

 der  

 gav Københavns Kommune hjemmel til at indkøbe hoftebeskyttere og tilbyde  

 disse  

 gratis til deres ældre borgere, jf. spørgsmål nr. 170 (Alm. del - bilag 609).  

 Til brug for besvarelsen af spørgsmålet indhentede Socialministeriet en  

 udtalelse fra Københavns Kommune, som i et notat af 23. juni 1999 udtalte  

 følgende:
"Det er udgangspunktet  

 for Københavns Kommunes Sundhedsforvaltning, at kommunen har en forpligtelse  

 til at stille forebyggende tilbud til rådighed, der har en værdi for  

 kommunens  

 ældre borgere.
Formålet med forebyggelse er bl.a. at skabe bedre forhold for  

 kommunens borgere og herunder hindre sociale begivenheders indtræden og at  

 søge  

 det kommunale udgiftsniveau reduceret.
Disse hensyn er endvidere generelt  

 kendetegnende for socialreformen, hvor der lægges vægt på den forebyggende  

 dimension.
 Lovhjemmelen for Københavns  

 Kommunes tilbud om gratis hoftebeskyttere findes derfor i kommunalfuldmagten.
 Den konkrete begrundelse  

 for, at Københavns Kommunes Sundhedsforvaltning tilbyder gratis  

 hoftebeskyttere, skal ses på baggrund af en sundhedsfaglig vurdering samt  

 forudgående undersøgelser, der har vist, at hoftebeskyttere har en markant  

 forebyggende effekt.
 Københavns Kommune har  

 vurderet, at det er afgørende for brugen af hoftebeskyttere, at tilbudet om  

 hoftebeskyttere er gratis for kommunens borgere.
Københavns Kommune vil følge  

 ordningen tæt, og planlægger at gennemføre en evaluering af ordningen med  

 henblik på at undersøge, om kommunens forventninger er nået." Socialministeren afgav  

 herefter den 25. august 1999 et foreløbigt svar til Folketingets Socialudvalg  

 på det ovennævnte spørgsmål, hvori ministeriet oplyste, at man havde anmodet  

 Indenrigsministeriet om en udtalelse om, hvorvidt kommunalfuldmagten  

 indeholdt  

 hjemmel til Københavns Kommunes aktiviteter.
I anledning af  

 Socialministeriets henvendelse til Indenrigsministeriet anmodede sidstnævnte  

 Københavns Kommune om en udtalelse.
Københavns Kommune besvarede  

 Indenrigsministeriets forespørgsel ved brev af 13. oktober 1999, hvori  

 kommunen  

 udtalte følgende:
 "Hjemmelen for  

 Københavns Kommunes tilbud om gratis hoftebeskyttere findes i  

 kommunalfuldmagten, som giver kommunerne mulighed for at påtage sig opgaver  

 uden udtrykkelig lovhjemmel, blot disse ikke er i strid med gældende lov, og  

 sker under iagttagelse af den administrative niveaudeling for  

 opgavevaretagelsen.
Forebyggende indsatser er en  

 del af de kommunale opgaver.
Formålet med forebyggelse er bl.a. at skabe  

 bedre  

 forhold for kommunens borgere og hindre sociale begivenheders indtræden samt  

 reducere det kommunale ressourceforbrug.
Tilbudet om at tilbyde  

 gratis hoftebeskyttere til kommunens ældre borgere gives på baggrund af  

 resultaterne fra et 4-årigt interventionsprojekt for at forebygge fald blandt  

 ældre i København.
Projektet bestod bl.a. af en afprøvning af hoftebeskyttere  

 hos et antal relevante beboere på 8 plejehjem i kommunen.
Hovedkonklusionen  

 ved  

 projektperiodens udløb var, at hoftebeskyttere er yderst velegnede som et led  

 i  

 en forebyggelsesindsats for at undgå risikoen for lårbenshalsbrud.
 Københavns Kommune har  

 vurderet, at det er afgørende for brugen af hoftebeskyttere, at tilbudet om  

 hoftebeskyttere er gratis for kommunens borgere.
 Københavns Kommune følger  

 ordningen tæt og planlægger at evaluere ordningen i år 2000 med henblik på at  

 undersøge, om kommunens forventninger er nået. ...
 Sundhedsforvaltningens  

 kriterier for tildeling af hoftebeskyttere er udelukkende af sundhedsfaglig  

 karakter og tager ikke hensyn til sociale eller økonomiske forhold.
 Tilbudet om gratis  

 hoftebeskyttere omfatter borgere, der bor på plejehjem, og kriterierne er  

 følgende:
 1. Tidligere  

 lårbenshalsbrud.
 2. Andre former for brud  

 inden for de sidste år.
 3. Gentagne fald.
 4. Osteoporose, parkinson,  

 følger efter apopleksi og sukkersyge.
 5. Almen skrøbelighed.
Disse kriterier dækker den  

 gruppe ældre mennesker, der er i højrisiko for fald med brud på lårbenshalsen  

 til følge.
Kriterierne relaterer sig fortrinsvis til forekomst af tidligere  

 faldulykker og til udvalgte diagnoser med høj risiko for fald og  

 lårbenshalsbrud,  

 men rummer også mulighed for et samlet fagligt skøn over aktuelle tilstand af  

 skrøbelighed som grundlag for tilbudet.
Tildelingen foregår  

 fortrinsvis af sygeplejersker og/eller fysioterapeuter.
Såfremt der ikke er  

 en  

 sygeplejerske eller fysioterapeut til stede, da foretages tildelingen af  

 plejehjemsassistenter eller social- og sundhedsassistenter.
Findes kriterierne opfyldt,  

 tilbydes beboeren en prøveperiode med hoftebeskyttere på en uge.
Herved  

 sikres  

 det, at beboeren får det bedst mulige beslutningsgrundlag, og at der ikke  

 bevilges flere hoftebeskyttere, end der reelt vil blive brugt.
Det er endvidere en  

 forudsætning, at hoftebeskytterne skal bæres minimum 8 timer i døgnet.  

 Ordningen følges tæt og evalueres primo 2000. Det estimeres, at antallet af  

 brugere af ordningen, når den er fuldt implementeret, vil ligge på 10-20% af  

 samtlige beboere." Indenrigs- og  

 Sundhedsministeriet fremsendte herefter ved brev af 26. november 1999  

 Københavns Kommunes udtalelse til Socialministeriet, idet ministeriet  

 anmodede  

 Socialministeriet om en udtalelse om, hvorvidt den ordning, som var skitseret  

 i  

 udtalelsen, havde hjemmel i § 65 i lov om social service eller anden  

 lovgivning  

 under Socialministeriets område.
I benægtende fald ønskede  

 Indenrigsministeriet  

 en vurdering af, om Socialministeriets lovgivning var til hinder for den  

 omhandlede ordning.
 Socialministeriet udtalte  

 ved brev af 28. januar 2000 blandt andet følgende over for Indenrigs- og  

 Sundhedsministeriet:
"Socialministeriet kan  

 oplyse, at der i servicelovens § 65 er hjemmel til, at kommunerne kan  

 iværksætte eller give tilskud til generelle tilbud med aktiverende og  

 forebyggende sigte.
Det er kommunalbestyrelsen, der afhængigt af kommunale  

 forhold træffer beslutning om målgruppen for tilbudene.
Tilbudene kan fx  

 omfatte en bestemt aldersgruppe.
Tilbudene skal omfatte aktivitetsprægede  

 tilbud, der har til formål at øge og bevare brugernes muligheder for at klare  

 sig selv.
 Træffer kommunen beslutning  

 om målgruppen for tilbudene, skal tilbudene omfatte alle inden for  

 målgruppen.  

 Er personkredsen aldersbestemt, skal tilbudene således stilles til rådighed  

 generelt for alle kommunens borgere, der opfylder alderskriteriet.
Det følger af ordlyden i §  

 65, at kommunerne kan iværksætte eller give tilskud til generelle tilbud til  

 bestemte persongrupper.
I og med at der er tale om generelle tilbud, omfatter  

 §  

 65 ikke tilbud, der forudsætter visitation. ...
Ifølge oplysningerne fra  

 Københavns Kommune retter tilbudet om gratis hoftebeskyttere sig mod borgere,  

 der er visiteret til plejehjem og som derudover opfylder en række mere  

 specifikke kriterier.
Kriterierne relaterer sig primært til forekomst af  

 tidligere faldulykker, diagnoser m.v., men rummer tillige mulighed for et  

 samlet fagligt skøn over aktuel tilstand af skrøbelighed som grundlag for  

 tilbudet.
Tildelingen må således formodes at ske efter en individuel, konkret  

 vurdering af hver enkelt plejehjemsbeboer.
 Københavns Kommunes tilbud  

 om gratis hoftebeskyttere til ovennævnte afgrænsede personkreds kan under  

 henvisning til ovennævnte efter Socialministeriets opfattelse ikke ske med  

 hjemmel i servicelovens § 65.
 I relation til servicelovens  

 bestemmelser om hjælpemidler m.v. kan det oplyses, at hoftebeskyttere efter  

 Socialministeriets opfattelse anses for en forebyggende foranstaltning og  

 derfor som udgangspunkt ikke kan bevilges som hjælpemiddel efter  

 servicelovens  

 § 97. Således som Københavns Kommune praktiserer tildeling af  

 hoftebeskyttere,  

 kan det efter Socialministeriets opfattelse ikke ske med hjemmel i  

 servicelovens § 97. Der henvises i øvrigt til Socialministeriets svar til  

 Folketingets Socialudvalg den 11. maj 1999. ...
Hvis kommunen ønsker at  

 friholde en plejehjemsbeboer for udgiften til en hoftebeskytter, er der efter  

 §  

 17 i lov om social pension mulighed for at yde økonomisk støtte i form af  

 personligt tillæg efter en nærmere konkret, individuel vurdering af  

 ansøgerens  

 samlede økonomiske forhold." På Indenrigs- og  

 Sundhedsministeriets forespørgsler herom udtalte Socialministeriet endvidere  

 ved brev af 22. november 2001, at Socialministeriets lovgivning var udtryk  

 for  

 en udtømmende regulering af kommuners mulighed for at tildele hoftebeskyttere  

 til plejehjemsbeboere.
Socialministeriet bemærkede i den forbindelse, at  

 generelle forebyggende foranstaltninger af den omhandlede karakter ikke efter  

 ministeriets opfattelse hørte hjemme i den sociale lovgivning.
Det blev  

 samtidigt præciseret, at Socialministeriet ikke hermed havde taget stilling  

 til, om ordningen havde hjemmel i anden lovgivning.
På baggrund af  

 Socialministeriets udtalelse anmodede Indenrigs- og Sundhedsministeriet ved  

 brev af 26. november 2001 Københavns Borgerrepræsentation om at oplyse, om  

 kommunen fortsat indkøbte hoftebeskyttere og tilbød disse gratis til  

 plejehjemsbeboere.
I givet fald ønskede ministeriet en beskrivelse af, med  

 hvilken hjemmel kommunen varetog denne opgave.
Indenrigs- og  

 Sundhedsministeriet henviste i den forbindelse til, at Socialministeriet som  

 nævnt  

 havde givet udtryk for den vurdering, at dette ministeriums lovgivning var  

 udtryk for en udtømmende regulering af kommunernes mulighed for at tildele  

 hoftebeskyttere til plejehjemsbeboere.
 Københavns Kommune besvarede  

 Indenrigs- og Sundhedsministeriets forespørgsel ved brev af 20. marts 2002,  

 hvori kommunen bl.a. anførte følgende:
 "Københavns Kommune er  

 i henhold til lov om offentlig sygesikring § 27 a, om kommunernes og  

 amtskommunernes indsats vedrørende bl.a. forebyggelse og sundhedsfremme samt  

 §  

 27 d-e om planlægningen og tilrettelæggelsen af arbejdet med forebyggende og  

 sundhedsfremmende  

 foranstaltninger i øvrigt, forpligtet til at udarbejde det  

 planlægningsmæssige  

 grundlag herfor.
For Københavns Kommune  

 findes udmøntningen i den sundhedsplan, Borgerrepræsentationen fik forelagt  

 4.  

 oktober 2001 "Sundhedsplan for Københavns Kommune 1998-2001". Af  

 denne fremgår, at Københavns Kommunes planlægning og tilrettelæggelse af  

 forebyggende og sundhedsfremmende foranstaltninger sker med baggrund dels i  

 Sundhedsplanen og dels i arbejdet med Folkesundhedsplanen.
Indsatsområderne i  

 disse planer er, på området for ældre, konkret udmøntet i arbejdet omkring  

 Sund  

 By-planen. ...
 De overordnede målsætninger  

 for Folkesundhedsarbejdet er blandt andet udtrykt i målsætningen om, at  

 borgeren har ret til behandling, og på samme måde bør borgeren også have ret  

 til en forebyggende indsats, hvor der er en dokumenteret effekt - altså ret  

 til  

 at modtage de forebyggende tilbud, der virker.
Det er således Københavns  

 Kommunes opfattelse, at kommunen har en forpligtelse til at stille  

 forebyggende  

 tilbud til rådighed, som veldokumenteret påviser at være af forebyggende  

 indsats.
I forhold til den konkrete sag om hoftebeskyttere, foreligger der  

 forskningsresultater,  

 der dokumenterer at hoftebeskyttere effektivt forebygger lårbenshalsbrud hos  

 ældre mennesker og som således har værdi såvel for kommunens ældre borgere  

 såvel samfundsøkonomisk.
Konkret har Sund By-planen  

 betydet, at der på ulykkesområdet er sat målrettede aktiviteter i gang, der  

 har  

 reduceret antallet af faldulykker blandt de ældre.
Indsatsen i forhold til de  

 ældres faldulykker er et eksempel på en tværsektoriel indsats, som er  

 lykkedes.  

 Indsatsen er rettet mod hjemmepleje, plejehjem, hospitaler, praktiserende  

 læger  

 og borgerne.
Den forebyggende indsats med  

 tilbud om gratis hoftebeskyttere ønskes på sigt at omfatte alle borgere over  

 65  

 år i kommunen, der er i risiko for lårbenhalsbrud.
Da plejehjemsbeboere er i  

 højrisikogruppe i forhold til lårbenhalsbrud, valgte man at implementere  

 ordningen først på plejehjemmene.
 Tilbudet har herefter været  

 afprøvet i hjemmeplejens regi, men grundet den igangværende omstillingsproces  

 har det ikke været muligt at organisere en optimal administration af  

 ordningen.
 I dag gives der rådgivning i  

 daghjem, beskyttede boliger og aflastningspladser tilknyttet plejehjemmene,  

 samt forsøgsvis fra kommunens 6 træningscentre.
 Der arbejdes endvidere på at  

 etablere en form for åben rådgivning for ældre borgere, hvor de blandt andet  

 kan modtage tilbud om gratis hoftebeskyttere.
 Københavns Kommune kan  

 derfor oplyse, at man indkøber og tildeler hoftebeskyttere gratis til  

 plejehjemsbeboere, som led i de forebyggende og sundhedsfremmende  

 foranstaltninger, som kommunen i henhold til lov om offentlig sygesikring er  

 forpligtet til at udmønte.
Københavns Kommune skal dog  

 bemærke, at man finder det uhensigtsmæssigt, hvis lovgivningen på det sociale  

 område hindrer udmøntningen af lovgivningen på det sundhedsmæssige område og  

 dermed umuliggør en målrettet og udviklende forebyggende indsats." Indenrigs- og Sundhedsministeriets udtalelse 1.  

 Indledning og disposition Indenrigs- og  

 Sundhedsministeriet fører tilsyn med, at Københavns Kommune overholder  

 lovgivningen, jf. §§ 47 og 61 i lov om kommunernes styrelse  

 (lovbekendtgørelse  

 nr. 629 af 29. juni 2001).
 De kommunale  

 tilsynsmyndigheder kan ikke tage stilling til, om kommunernes dispositioner  

 er  

 rimelige eller hensigtsmæssige, eller til spørgsmål vedrørende skønsudøvelse,  

 så længe skønnet udøves inden for de rammer, der er fastsat i lovgivningen.  

 Tilsynet kan heller ikke tage stilling til, om en kommune har iagttaget god  

 forvaltningsskik.
 I det følgende skal  

 ministeriet først redegøre for hoftebeskytteres formål og funktion, jf.  

 nedenfor under pkt. 2. På baggrund heraf vurderes under pkt. 3, om den  

 omhandlede ordning med tildeling af hoftebeskyttere til visse  

 plejehjemsbeboere  

 efter ministeriets opfattelse kan antages at have hjemmel i serviceloven.  

 Dernæst skal ministeriet tage stilling til, om ordningen har hjemmel i  

 sygesikringsloven sammenholdt med de uskrevne grundsætninger om kommuners  

 opgavevaretagelse (kommunalfuldmagtsreglerne), jf. herom nedenfor under pkt.  

 4.
2.  

 Hoftebeskytteres formål og funktion Spørgsmålet om  

 hoftebeskytteres formål og funktion er nærmere behandlet af Sundhedsstyrelsen  

 i  

 forbindelse med folketingsbehandlingen af L 219 - forslag til lov om ændring  

 af  

 lov om social service (tilskud til hoftebeskyttere). Således udtalte  

 styrelsen  

 i et brev af 15. april 1999 til Socialministeriet bl.a. følgende herom:
 "Hoftebeskyttere synes  

 at beskytte effektivt mod lårbenshalsbrud, når de anvendes, idet der i en  

 række  

 undersøgelser kun er beskrevet ganske få hoftebrud blandt ældre, der anvendte  

 hoftebeskyttere i forbindelse med fald. ...
Hoftebeskyttere til mænd og  

 kvinder på plejehjem har i flere undersøgelser kunnet reducere risikoen for  

 hoftebrud med mere end 50 pct.
Forekomsten af både knogleskørhed og fald  

 blandt  

 ældre i plejeboliger er så høj, at hoftebeskyttere kunne være et relevant  

 tilbud til langt de fleste af disse ældre. ...
Så vidt styrelsen er  

 bekendt, foreligger der kun et enkelt (dansk) klinisk kontrolleret studie  

 vedr.  

 hoftebeskyttere til hjemmeboende ældre.
Undersøgelsen kunne ikke dokumentere  

 en  

 effekt af hoftebeskyttere på forekomsten af hoftebrud.
Pga. utilstrækkeligt  

 antal deltagere i undersøgelsen kan man dog ikke konkludere, at  

 hoftebeskyttere  

 ikke vil have en effekt overfor udvalgte grupper af hjemmeboende ældre, fx  

 ældre med dokumenteret faldtendens og ældre, der tidligere har haft  

 osteoporotiske knoglebrud.
Men der foreligger ikke dokumentation herfor.
Sammenfattende kan siges, at  

 ældre, der anvender hoftebeskyttere, får en god beskyttelse mod  

 lårbenhalsbrud.  

 Skal der ydes tilskud til hoftebeskyttere, forekommer det hensigtsmæssigt at  

 udarbejde en nærmere beskrivelse af målgruppen.
I modsat fald risikerer man,  

 at  

 hoftebeskyttere vil blive anskaffet til/af mange, som reelt ikke vil anvende  

 dem." I et brev af 17. maj 1999  

 udtalte Sundhedsstyrelsen endvidere, at hoftebeskyttere bør udleveres af  

 sundhedspersonale, der samtidig yder en udførlig instruktion i anvendelsen.  

 Det  

 var styrelsens vurdering, at ca. en tredjedel af hoftebruddene i Danmark  

 skete  

 hos ældre i plejeboliger.
Endelig pegede styrelsen på, at der alene var  

 dokumentation for en forebyggende effekt overfor netop denne gruppe af ældre.
 Sundhedsstyrelsen har  

 herudover oplyst, at hoftebrud næsten udelukkende forekommer blandt ældre  

 over  

 65 år og i særlig grad blandt ældre over 80 år.
3. Forholdet  

 til serviceloven 3.1  

  

 . § 65, stk. 1, i  

 lov om social service, jf lovbekendtgørelse nr. 944 af 16. oktober 2000 med  

 senere ændringer (herefter serviceloven) har følgende ordlyd:
"§ 65  

  

 . Kommunen kan iværksætte eller give tilskud til  

 generelle tilbud med aktiverende og forebyggende sigte.
Kommunen fastsætter  

 retningslinier for, hvilke persongrupper der kan benytte tilbuddene." I det tilgrundliggende  

 lovforslags bemærkninger anføres bl.a. følgende (Folketingstidende 1996-97,  

 tillæg A, side 4974):
 "Det er vedkommende  

 kommune, der ud fra lokale forhold beslutter, om i hvilket omfang den vil  

 udnytte muligheden for sådanne ikke-visiterede tilbud.
I stedet for at videreføre  

 omsorgstilbud specielt til pensionister, foreslås indført en generel hjemmel  

 for kommunen til at kunne iværksætte eller yde tilskud til generelle tilbud  

 med  

 aktiverende og forebyggende sigte.
Det er derfor kommunen, der fastsætter  

 målgruppen for tilbuddene, Dette betyder, at kommunen kan forbeholde  

 tilbudene  

 til fx en bestemt aldersgruppe. ..
Tilbuddene omfatter  

 aktivitetsprægede tilbud.
Som eksempler kan nævnes besøgsordninger,  

 aktiviteter  

 i form af klubarbejde, undervisning, foredrag, studiekredse, ergoterapi og  

 gymnastik eller eventuelt blot udlåne lokaler." Indenrigs- og  

 Sundhedsministeriet finder ligesom Socialministeriet, at Københavns Kommunes  

 dækning  

 af hoftebeskyttere til plejehjemsbeboere ikke kan antages at have hjemmel i  

 servicelovens § 65. Ministeriet har i den forbindelse lagt vægt på, at  

 hoftebeskyttere tildeles på baggrund af - og forudsætter - visitation på  

 baggrund af en individuel vurdering af hver enkelt plejehjemsbeboers behov.  

 Det  

 er også indgået i vurderingen, at hoftebeskytterne alene tilbydes  

 plejehjemsbeboere, og således ikke alle de beboere i kommunen, der opfylder  

 det  

 af kommunen fastsatte alderskriterium.
 3.2.  

  

 Servicelovens §  

 97, stk. 1, fastsætter følgende:
"§ 97.  

  

 Kommunen yder støtte til hjælpemidler til personer med  

 varigt nedsat fysisk eller psykisk funktionsevne, når hjælpemidlet 1) i væsentlig grad kan  

 afhjælpe de varige følger af den nedsatte funktionsevne, 2) i væsentlig grad kan  

 lette den daglige tilværelse i hjemmet eller 3) er nødvendigt for, at den  

 pågældende kan udøve et erhverv." I bemærkningerne til det  

 tilgrundliggende lovforslag anføres bl.a. følgende om bestemmelsens  

 anvendelsesområde (Folketingstidende 1996-97, tillæg A, side 499):
"I overensstemmelse med  

 Kompensationsudvalgets anbefalinger skelnes i lovforslaget mellem egentlige  

 hjælpemidler og forbrugsgoder.
Forslaget vedrører således kun egentlige  

 hjælpemidler, dvs. produkter alene fremstillet med henblik på at afhjælpe et  

 specifikt  

 handicap." Indenrigs- og  

 Sundhedsministeriet er enigt med Socialministeriet i, at uddelingen af gratis  

 hoftebeskyttere ikke kan antages at have hjemmel i servicelovens § 97. Det  

 hænger sammen med, at hoftebeskyttere som nævnt ovenfor under pkt. 2 må anses  

 at have et forebyggende formål og således ikke i almindelighed kan antages at  

 udgøre et hjælpemiddel, der i større grad kompenserer eller afhjælper en  

 allerede nedsat funktionsevne hos den pågældende og derved letter  

 vedkommendes  

 daglige tilværelse.
Kun hvis brug af hoftebeskyttere konkret anses for at  

 kunne  

 afhjælpe en lidelse, vil der kunne ydes tilskud efter servicelovens § 97.
Det tilføjes, at det i  

 lovgivningsmagtens drøftelser af spørgsmålet om, hvorvidt der burde indføres  

 en  

 bestemmelse i serviceloven, som giver berørte borgere et retskrav på tilskud  

 til hoftebeskyttere, er lagt til grund, at bestemmelsen i servicelovens § 97  

 ikke omfatter forebyggende hjælpemidler, herunder hoftebeskyttere.
Der  

 henvises  

 til Folketingstidende 1998-99, tillæg A, side 5276 f.
4. Forholdet  

 til sygesikringsloven og kommunalfuldmagtsreglerne 4.1.  

  

 Lov om offentlig  

 sygesikring, jf. lovbekendtgørelse nr. 509 af 1. juli 1998, som senest ændret  

 ved lov nr. 145 af 25. marts 2002, indeholder blandt andet følgende  

 bestemmelser:
"Kapitel 6 a Planlægning og samarbejde § 27a.  

  

 Bestemmelserne i dette kapitel omfatter kommunernes indsats  

 vedrørende ...
For amtskommunernes  

 vedkommende omfatter kapitlet amtskommunernes indsats vedrørende -  

 	  

    

 offentlig sygesikring -  

 	  

    

 sundhedsvæsenet -  

 	  

    

 svangerskabshygiejne  

 og fødselshjælp -  

 	  

    

 tilbud om gratis  

 vaccination mod visse sygdomme -  

 	  

    

 lægeundersøgelse af  

 børn -  

 	  

    

 orebyggelse og  

 sundhedsfremme og -  

 	  

    

 sundhedsberedskab.
 Stk. 2.  

  

 Reglerne i dette kapitel vedrørende amtskommunale opgaver  

 gælder tilsvarende for Københavns og Frederiksberg Kommuner, jf. dog § 13 i  

 lov  

 om Hovedstadens Sygehusfællesskab....
 § 27e  

  

 . For hver amtskommune skal foreligge en plan for  

 tilrettelæggelsen af amtskommunens virksomhed på sundhedsområdet, der  

 omfatter  

 ...
3) amtskommunens  

 forebyggende og sundhedsfremmende foranstaltninger i øvrigt" I de almindelige  

 bemærkninger til det lovforslag, der ligger til grund for indføjelsen af  

 kapitel 6 a i sygesikringsloven, er blandt andet anført følgende  

 (Folketingstidende 1992-93, Tillæg A, sp. 1359 ff.):
 "Lovforslagets  

 planlægnings- og samarbejdsbestemmelser har først og fremmest til formål at  

 tilvejebringe et fælles grundlag for tilrettelæggelsen af de tilbud, som  

 sundhedsvæsenet stiller til rådighed for den enkelte, og at skabe en  

 sammenhængende tilrettelæggelse og prioritering inden for sundhedsvæsenet.
Det nuværende sektoropdelte  

 planlægnings- og samarbejdssystemer foreslås afskaffet.
Disse foreslås  

 erstattet af nogle fælles samarbejds- og dialogprocedurer, som bedre  

 tilgodeser  

 behovet for et velfungerende samarbejde mellem sundhedsvæsenet og de  

 tilgrænsende dele af socialvæsenet, f.eks. om indsatsen på ældreområdet,  

 distriktspsykiatrien, en styrket forebyggende indsats og udlægning af opgaver  

 fra sygehusvæsenet til den primære sundhedssektor.
 Efter lovforslaget skal  

 amtskommunernes og kommunernes samarbejde og planlægningsvirksomhed omfatte  

 forebyggelsesindsatsen ...
 I forhold til den nuværende  

 lovgivning indeholder lovforslaget tre større ændringer i forbindelse med  

 planlægning om samarbejde på sundhedsområdet:
1) For det første foreslås  

 det, at der i hver amtskommune skal foreligge en sammenhængende plan for  

 sundhedsvæsenets betjening af borgerne.
Planen skal omfatte ....  

 amtskommunens  

 forebyggende foranstaltninger." Endvidere anføres i lovforslagets specielle bemærkninger  

 (Folketingstidende 1992-93, tillæg A, sp. 1372 ff) bl.a. følgende overordnede  

 betragtninger om det nye kapitel 6 a i sygesikringsloven:
"Bestemmelserne i  

 lovforslagets § 2, nr. 2, [de nugældende §§ 27a - 27 g i sygesikringsloven]  

 udgør et nyt kapitel i sygesikringsloven.
Bestemmelserne udgør tilsammen det  

 fælles regelgrundlag for en samlet planlægning af kommunernes og  

 amtskommunernes varetagelse af deres opgaver på sundhedsområdet. ...
Hertil kommer, at der med  

 lovforslaget bliver en generel bestemmelse, der sikrer, at det forebyggende  

 og  

 sundhedsfremmende arbejde indgår i arbejdet på lige fod med behandlings- og  

 plejeopgaver." Særligt om den bestemmelse, der nu udgør  

 sygesikringslovens § 27 a, anføres følgende (Folketingstidende 1992-93,  

 tillæg  

 A, sp. 1374):
"Bestemmelsen i den  

 foreslåede § 27 a opregner de opgaveområder, der skal indgå i de kommunale  

 redegørelser efter forslagets § 27 d og de amtskommunale planer efter §§ 27 e  

 -  

 27 h." Om § 27 e anføres endvidere bl.a. følgende  

 (Folketingstidende 1992-93, tillæg A, sp. 1377 ff):
 "Bestemmelsen  

 fastsætter, at der i hver amtskommune skal foreligge en sundhedsplan, der  

 skal  

 behandles på et møde i amtsrådet i hver valgperiode. ...
 Bestemmelsen om en sammenhængende  

 planlægning ændrer ikke den nuværende opgave- og kompetencefordeling mellem  

 amter og kommuner og mellem de kommunale myndigheder og praksissektoren. ...
 Bestemmelsen i stk. 1  

 fastsætter de overordnede indholdsmæssige rammer for en sundhedsplan. ...
 I forhold til den nuværende  

 lovgivnings krav til planlægningen på sundhedsområdet indebærer lovforslaget  

 tre egentlige ændringer.
For det første foreslås, at  

 amtskommunen skal redegøre for planens forudsætninger, herunder  

 sundhedstilstanden i amtskommunen.
Hovedsigtet med denne bestemmelse er at  

 udvide sundhedsplanlægningens område fra sygdomsbehandling m.v. til også at  

 rette sig mod forebyggelse og sundhedsfremme.
Sundhedsplanlægningen vil kunne  

 medvirke til en mere aktiv og målrettet forebyggende indsats fra kommuner,  

 amtskommuner m.v. ved at give den grundlæggende beskrivelse af  

 sundhedstilstanden hos amtskommunens befolkning.
 For det andet foreslås, at  

 amtsrådet i planen skal  

  

 redegøre  

  

 for  

 amtskommunens forebyggende og sundhedsfremmende foranstaltninger.
Allerede i dag yder kommuner  

 og amtskommuner en væsentlig indsats på forebyggelsesområdet både i form af  

  

 selvstændige forebyggelsesaktiviteter  

  

 som led i løsningen af deres opgaver inden for de enkelte sektorer. ... De  

 amtskommunale sundhedsplaners behandling af forebyggelsesområdet vil sammen  

 med  

 de kommunale redegørelser, jf. § 27 d, kunne danne grundlag for samarbejde om  

 et styrket forebyggende arbejde på det lokale plan.
I forbindelse med  

 behandlingen af de kommunale redegørelser og de amtskommunale sundhedsplaner  

 vil den enkelte kommunalbestyrelse og det enkelte amtsråd få lejlighed til  

 nærmere at overveje og drøfte kommunens og amtskommunens tilrettelæggelse af  

 det forebyggende arbejde ud fra lokale behov og forhold." 4.2.  

  

 Efter Indenrigs-  

 og Sundhedsministeriets opfattelse indeholder hverken § 27 a eller § 27 e i  

 sygesikringsloven nogen  

  

 selvstændig  

 hjemmel  

  

 for en amtskommune (samt Københavns og Frederiksberg Kommuner) til  

 at uddele gratis hoftebeskyttere til grupper af plejehjemsbeboere.
De nævnte  

 bestemmelser  

 regulerer alene kommuner og amtskommuners pligt til at udarbejde planer for  

 de  

 kompetenceområder, som kommunerne og amtskommunerne på andet grundlag har i  

 medfør af lovgivningen.
Det bemærkes herved for det  

 første, at bestemmelserne i sygesikringslovens § 27 a og § 27 e ikke efter  

 deres ordlyd i sig selv giver amtskommunerne (samt Københavns og  

 Frederiksberg  

 Kommuner) hjemmel til at foretage forebyggende foranstaltninger, herunder i  

 form af at stille goder gratis til rådighed for borgerne.
Herved adskiller  

 bestemmelserne sig fra f.eks. lovens kapitel 2 om sygesikringens ydelser og  

 kapitel 3 om befordringsgodtgørelse.
Det bemærkes også, at det  

 ikke i det tilgrundliggende lovforslags bemærkninger til bestemmelserne  

 angives, at disse skulle indeholde nogen selvstændig hjemmel til at give  

 borgerne ydelser, herunder i form af gratis hoftebeskyttere.
Tværtimod  

 udtales  

 det i bemærkningerne til loven § 27 e, at de i bestemmelserne omhandlede  

 planer  

 skal "redegøre for" de forebyggende og sundhedsfremmende  

 foranstaltninger, som vedkommende amtskommune (Københavns Kommune) påtænker  

 at  

 foretage.
For så vidt angår § 27 a bemærkes, at denne efter de  

 tilgrundliggende  

 forarbejder blot har til formål at fastlægge, hvilke opgaveområder der skal  

 indgå i planerne.
 At bestemmelserne ikke udgør  

 et selvstændigt hjemmelsgrundlag for de berørte myndigheders adgang til at  

 iværksætte forebyggende foranstaltninger, illustreres også af, at hovedparten  

 af de øvrige opgaver, som bestemmelsen fastsætter, at planen skal indeholde,  

 er  

 reguleret andetsteds i enten sygesikringsloven selv eller den øvrige  

 sundhedslovgivning.
 4.3.  

  

 Indenrigs- og  

 Sundhedsministeriet finder imidlertid samtidig, at bestemmelsen i  

 sygesikringslovens § 27 e bygger på en  

  

 forudsætning  

  

 om, at amtskommuner (samt Københavns og Frederiksberg Kommuner) har som  

 opgave  

 at medvirke til forebyggelse og sundhedsfremme.
 Som anført i  

 Socialministeriets brev af 22. november 2001 til Indenrigs- og  

 Sundhedsministeriet er det nærliggende at antage, at de ovenfor under pkt. 3  

 omtalte  

 bestemmelser i serviceloven indeholder en udtømmende regulering af en kommune  

 og amtskommunes adgang til at yde tilskud til bl.a. aktiverende og  

 genoprettende aktiviteter og hjælpemidler m.v.
Det kan imidlertid ikke  

 efter ministeriets opfattelse antages, at reglerne i serviceloven har gjort  

 op  

 med en kommunes eller amtskommunes adgang til at støtte aktiviteter  

 vedrørende  

 sygdomsforebyggelse.
Dette følger allerede af, at reguleringen heraf ikke er  

 omfattet af den socialretlige lovgivning, herunder serviceloven, men derimod  

 af  

 de sundhedsretlige love.
Indenrigs- og Sundhedsministeriet har forstået  

 Socialministeriets udtalelse af 22. november 2001 således, at  

 Socialministeriet  

 ikke er uenigt i denne retsopfattelse.
 Efter Indenrigs- og  

 Sundhedsministeriets opfattelse må det antages, at en bedømmelse af  

 Københavns  

 Kommunes adgang til at fremme sygdomsforebyggende formål må tage udgangspunkt  

 i  

 den kompetence hertil, der ved gennemførelsen af sygesikringslovens §§ 27 a  

 og  

 27 e tilkom amtskommunerne.
 Dette indebærer, at den  

 omhandlede ordning må anses for lovlig i det omfang, den iagttager de  

 uskrevne  

 grundsætninger om kommuners opgavevaretagelse (kommunalfuldmagtsreglerne) og  

 almindelige offentligretlige grundsætninger om saglig forvaltning, jf. herom  

 nærmere  

 nedenfor under pkt. 4.4.
Det bemærkes i den  

 forbindelse, at der ikke siden gennemførelsen af de nævnte bestemmelser i  

 sygesikringsloven kan antages at være sket ændringer i amtskommunernes  

 generelle adgang til at fremme sygdomsforebyggelse, herunder navnlig i  

 relation  

 til adgangen til at tilbyde gratis hoftebeskyttere.
Opmærksomheden henledes  

 særligt på, at spørgsmålet om en kommunes adgang og pligt til at stille  

 gratis  

 hoftebeskyttere til rådighed for de relevante grupper af borgere i kommunen  

 siden gennemførelsen af sygesikringslovens kapitel 6 a  

    

 har været drøftet af lovgivningsmagten i  

 forbindelse med behandlingen af en række lov- og beslutningsforslag, der ikke  

 blev vedtaget.
Drøftelserne i forbindelse med disse lov- og  

 beslutningsforslag  

 kaster endvidere ikke efter Indenrigs- og Sundhedsministeriets opfattelse lys  

 over rækkevidden af en kommunes adgang efter den nævnte lovmæssige  

 forudsætning  

 i sygesikringslovens § 6 a sammenholdt med kommunalfuldmagtsreglerne til at  

 uddele gratis hoftebeskyttere efter kommunens egen beslutning herom.
Der  

 henvises til folketingstidende 1997-98, 1. samling, tillæg A, side 1100 ff,  

 og  

 forhandlingerne, side 1143 ff, folketingstidende 1997-98, 2. samling,  

 forhandlingerne, side 1404 ff, folketingstidende 1998-99, tillæg A, side  

 5275,  

 og forhandlingerne, side 5883 og side 5885-5890, folketingstidende 2001-2, 1.  

 samling, tillæg A, s. 1247 ff, samt til beslutningsforslag B 96 i nærværende  

 samling, der blev førstebehandlet 2. maj 2002 (endnu ikke optrykt i  

 folketingstidende).
4.4.  

  

 Københavns  

 Kommunes ordning med uddeling af hoftebeskyttere til visse grupper af  

 plejehjemsbeboere har et sygdomsforebyggende formål.
Endvidere må det på  

 baggrund af de ovenfor under pkt. 2 nævnte oplysninger fra Sundhedsstyrelsen  

 lægges til grund, at hoftebeskyttere kan medvirke til at forebygge  

 lårbenhalsbrud hos ældre mennesker.
Ordningen vedrører desuden ikke de  

 ydelsestyper, der udtømmende er reguleret i Socialministeriets lovgivning.
 Det er derfor Indenrigs- og  

 Sundhedsministeriets opfattelse, at ordningen varetager det  

 sygdomsforebyggende  

 formål, som har hjemmel i den lovmæssige forudsætning, der ligger bag  

 bestemmelserne i sygesikringslovens kapitel 6 a.
 Spørgsmålet er herefter, om  

 ordningen er i udformet i overensstemmelse med de retlige krav hertil, der  

 kan  

 udledes af kommunalfuldmagten og almindelige forvaltningsretlige  

 saglighedskrav.
Efter  

 kommunalfuldmagtsreglerne antages en kommunes adgang til uden lovhjemmel at  

 gennemføre foranstaltninger blandet andet at være begrænset af, hvad der  

 traditionelt er betegnet som et almennyttekriterium.
Dette kriterium  

 indebærer,  

 at en kommune som udgangspunkt kun kan gennemføre foranstaltninger, der  

 kommer  

 en bredere kreds af kommunens borgere til gode.
Det er bl.a. en følge heraf,  

 en  

 kommune ikke uden lovhjemmel kan tildele ydelser til enkeltpersoner eller  

 grupper heraf, der er afgrænset efter økonomiske eller andre sociale  

 kriterier,  

 jf. herved Jens Garde og Jørgen Mathiassen, Kommunalret, 1991, side 16 og 21.
Hvor en kommune lovlig kan  

 støtte en bestemt aktivitet eller gruppe af personer, er det endvidere en  

 betingelse for støttens lovlighed, at afgrænsningen af de ydelsesberettigede  

 aktiviteter og persongrupper sker efter kriterier, der er saglige i forhold  

 til  

 det kommunale formål med tildelingen.
Der henvises herved til Bent  

 Christensen,  

 Forvaltningsret, Opgaver, hjemmel, organisation, 1997, side 185 f og - med  

 særlig henblik på sygdomsforebyggende ydelser - til Erik Harder, Dansk  

 Kommunalforvaltning II, Opgaver, 2. udg., 1987, side 129 f, der anfører  

 følgende:
"Kommunernes adgang til  

 at tage initiativer til foranstaltninger på det forebyggende sundhedsområde  

 kan  

 ud fra de foranstående eksempler og udviklingen på sundhedsområdet ikke anses  

 for undergivet begrænsninger, men det er en betingelse for lovligheden af nye  

 foranstaltninger, at der fastsættes bestemte kriterier for adgangen, og disse  

 kriterier må være begrundet i relevante sundhedsmæssige hensyn.
I så fald kan  

 en foranstaltning være afgrænset til at omfatte bestemte aldersgrupper, der  

 er  

 særligt truede, f.eks. kvinder i en vis aldersgruppe, uanset at et sådant  

 kriterium ikke ville kunne accepteres som grundlag for en afgrænsning ved en  

 foranstaltning med socialt formål.
Afgørende for lovligheden vil det  

 endvidere  

 være, at der gives forskrifter for, hvorledes det faglige skøn udøves,  

 herunder  

 at der kan føres tilsyn fra kommunalbestyrelsens side med ordningens  

 administration." I den foreliggende sag kan  

 der efter Indenrigs- og Sundhedsministeriets opfattelse rejses spørgsmål om,  

 hvorvidt Københavns Kommunes afgrænsning af, hvilke grupper der kan modtage  

 ydelsen, må anses for saglig.
Det hænger sammen med, at kun plejehjemsbeboere  

 efter det oplyste har ret til gratis hoftebeskyttere, uanset om andre ældre  

 måtte have et tilsvarende behov herfor.
Dog fremgår det også af sagens  

 oplysninger, at Københavns Kommune yder rådgivning i daghjem, beskyttede  

 boliger og aflastningspladser tilknyttet plejehjemmene, og at beboerne de  

 pågældende steder tillige kan få tilbudt gratis hoftebeskyttere.
 Indenrigs- og  

 Sundhedsministeriet har imidlertid noteret sig, at Københavns Kommune  

    

 har oplyst, at ordningen med tildeling af  

 hoftebeskyttere til netop plejehjemsbeboere er udtryk for en forsøgsordning,  

 og  

 at det på længere sigt er hensigten, at kommunens tilbud i fremtiden skal  

 omfatte alle borgere over 65 år i kommunen.
Det fremgår endvidere af  

 sagens oplysninger, at årsagen til, at Københavns Kommunen har valgt  

 foreløbigt  

 at begrænse ordningen til plejehjemsbeboere, navnlig er, at plejehjemsbeboere  

 efter kommunens opfattelse er i højrisikogruppe i forhold til  

 lårbenshalsbrud;  

 en vurdering, der bekræftes af Sundhedsstyrelsens ovenfor under pkt. 2  

 angivne  

 oplysninger om, at ca. en tredjedel af hoftebruddene sker hos ældre i  

 plejeboliger, og at der alene er dokumentation for en forebyggende effekt  

 overfor denne gruppe af ældre.
Det bemærkes også, at Sundhedsstyrelsen har  

 oplyst, at hoftebeskyttere bør udleveres af sundhedspersonale, der samtidig  

 yder en udførlig instruktion i anvendelsen, og at hoftebrud næsten  

 udelukkende  

 forekommer blandt ældre over 65 år.
 Ud fra en samlet vurdering  

 af ovennævnte hensyn finder Indenrigs- og Sundhedsministeriet herefter ikke,  

 at  

 Københavns Kommunes forsøgsordning med tildeling af gratis hoftebeskyttere  

 til  

 plejehjemsbeboere må antages at være udtryk for en usaglig forskelsbehandling  

 og dermed i strid med den almindelige forvaltningsretlige  

 lighedsgrundsætning.
 Indenrigs- og  

 Sundhedsministeriet foretager herefter ikke videre i sagen.
 Kopi af dette brev er sendt  

 til orientering til Frederiksberg Kommune og Socialministeriet.
