Bekendtgørelse om medicintilskud til  

 dosisdispenserede lægemidler I medfør af §7d, stk.10 i lov om offentlig sygesikring, jf.  

 lovbekendtgørelse nr. 509 af 1. juli 1998, som senest ændret ved  

 lov nr. 495 af 7. juni 2001, fastsættes:
 § 1. Apotekerne skal anvende  

 beregningsgrundlagspriser per enhed ved beregning af medicintilskud til  

 dosisdispenserede lægemidler og dertil hørende indberetning til  

 CTR, jf. sygesikringslovens § 7 d, stk. 10.  

 Beregningsgrundlagspriserne per enhed offentliggøres i  

 Specialitetstaksten.
 Stk. 2. For lægemidler, der ikke er optaget i  

 Specialitetstaksten med en pris, beregnes medicintilskud ud fra den af  

 apoteket fastsatte pris per enhed.
§ 2. Ved dosisdispensering af et lægemiddel,  

 hvortil Lægemiddelstyrelsen har bevilget forhøjet tilskud, jf.  

 sygesikringslovens § 7 d, stk. 11, beregnes medicintilskud ud fra  

 registerprisen per enhed, selv om den overstiger beregningsgrundlagsprisen  

 per enhed.
Registerprisen per enhed offentliggøres i  

 Specialitetstaksten.
 § 3. Hvis dosisdispensering er foreskrevet af en  

 læge og omfatter mindst ét tilskudsberettiget lægemiddel,  

 ydes der sygesikringstilskud til dosisekspeditionsgebyr og dosispakningsgebyr  

 med den aktuelle tilskudssats for patienten.
 § 4. Lægemiddelstyrelsen kan i særlige  

 tilfælde dispensere fra bestemmelserne i denne  

 bekendtgørelse.
 § 5. Bekendtgørelse træder i kraft den 1. oktober  

 2001.
