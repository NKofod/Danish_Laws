 I medfør af § 149, stk. 10, og § 151, stk. 1, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Ministeriet for Offentlige  

 Arbejder, jf. bekendtgørelse nr. 446 af 1. oktober 1972, følgende:
1. Referencedokumenter 1.1 BL 6-80, teorikrav I/teoripensum for privatflyvercertifikat, seneste  

 udgave, for tiden 1. udgave af 1. oktober 1978.
 1.2 BL 6-101, lokalflyvningstilladelse, svæveplan, seneste udgave, for  

 tiden 1. udgave af 1. februar 1984.
 1.3 BL 7-1, lufttrafikregler, seneste udgave, for tiden 3. udgave af 21.  

 november 1985.
 1.4 BL 7-16, særligt følsomme naturområder, seneste udgave, for tiden 2.  

 udgave af 21. november 1985.
2. Definition Dragefly (Hangglider).
Et bemandet, ikke-motordrevet luftfartøj, som er tungere end luft, og som  

 under flyvning alene bæres oppe af aerodynamiske reaktioner på faste  

 bæreflader.
Luftfartøjet skal endvidere kunne startes og landes ved hjælp af  

 førerens egen muskelkraft, og dets egenvægt må ikke overstige 50 kg.
3. Gyldighedsområde Denne BL gælder for flyvning med dragefly inden for dansk område.
4. Generelt 4.1 Flyvning må ikke foregå i erhvervsmæssigt øjemed.
 4.2 Der skal være tegnet ansvarsforsikring i overensstemmelse med  

 luftfartslovens § 130.
5. Vilkår for flyvning i højder under 150 m (500 FT)  

 over jorden eller vandet 5.1 Flyvning er underkastet luftfartslovens regler af privatretligt og  

 strafferetligt indhold.
 5.2 Der må kun være en person ombord under flyvning, medmindre flyvningen  

 foregår som led i uddannelsen af en af de ombordværende til drageflyver.
 5.3 Flyvning over de følsomme naturområder, der er nævnt i BL 7-16, i  

 højder under 150 meter (500 FT) er ikke tilladt.
 5.4 Flyvning over tæt bebyggede områder, herunder sommerhusområder,  

 beboede campingpladser, samt områder, hvor et større antal mennesker er  

 samlet i fri luft, er ikke tilladt.
 5.5 Flyvning til og fra en offentlig eller militær flyveplads eller  

 nærmere end 5 km fra en sådan plads skal foregå efter retningslinier, der er  

 godkendt af Statens Luftfartsvæsen henholdsvis Flyvertaktisk Kommando.
 5.5.1 Hvis der foreligger retningslinier for beflyvning af flyvepladsen,  

 skal der tillige foreligge tilladelse til aktuel flyvning fra  

 flyvepladsledelsen.
 5.6 Start af et dragefly fra et andet luftfartøj kræver Statens  

 Luftfartsvæsens tilladelse i hvert enkelt tilfælde.
6. Supplerende vilkår for flyvning i højder på og over  

 150 m (500 FT) over jorden eller vandet 6.1 Luftfartsloven og de ministerielle bekendtgørelser og BL'er, der er  

 udfærdiget i medfør af luftfartsloven, gælder med de ændringer, der følger af  

 bestemmelserne i pkt. 5.2 - pkt. 5.6 og pkt. 6 i denne BL.
 6.1.1 Lovens regler om registrering, mærkning, nationalitet, luftdygtighed  

 og bemanding gælder ikke.
 6.2 Flyvning er kun tilladt i tiden mellem solopgang og solnedgang.
6.3 Føreren af et dragefly skal have bestået den prøve i love og  

 bestemmelser, der er fastsat af Statens Luftfartsvæsen for A-certifikat, jf.  

 BL 6-80, eller lokalflyvningstilladel~ se/svæveplan, jf.
BL 6-101.
6.4 Føreren af et dragefly skal under flyvning medføre en højdemåler, som  

 kan vise drageflyets højde over jorden eller vandet med en nøjagtighed på +/-  

 100 FT.
Højdemåleren skal kunne aflæses af føreren under flyvning.
6.5 Flyvning indenfor kontrolzoner og terminalområder skal foregå i  

 overensstemmelse med klarering fra den pågældende flyvekontrolenhed.
Flyvning  

 indenfor trafikinformationszoner, trafikinformationsområder og trafikzoner må  

 kun finde sted efter forud truffet aftale med den pågældende  

 lufttrafiktjensteenhed og i overensstemmelse med de af enheden meddelte  

 betingelser.
6.6 Der må kun udføres VFR-flyvning.
Bestemmelserne i BL 7-1, kap. 4,  

 visuelflyveregler, skal overholdes.
 6.7 Flyvning uden for kontrolleret luftrum må kun finde sted, når  

 flyvesigtbarheden er mindst 5 km.
 6.8 Flyvning i en større højde end 900 m (3000 FT MSL) er ikke tilladt.
7. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
8. Klageadgang Statens Luftfartsvæsens afgørelser efter bestemmelserne i denne BL kan  

 påklages til Ministeriet for Offentlige Arbejder.
9. Straf Overtrædelse af bestemmelserne i denne BL straffes i henhold til  

 luftfartslovens § 149, stk. 10, med bøde eller hæfte.
10. Ikrafttræden 10.1 Denne BL træder i kraft den 1. juni 1986.
 10.2 Samtidig ophæves BL 5-22, 1. udgave af 1. februar 1975.
