 I henhold til kgl. resolution af 11. januar 1966 har Danmark den 20.  

 januar 1966 i Strasbourg uden forbehold af ratifikation undertegnet den 5.  

 protokol til den europæiske konvention til beskytelse af menneskerettigheder  

 og grundlæggende frihedsrettigheder, jfr. udenrigsministeriets  

 bekendtgørelser nr. 20 af 11. juni 1953 og nr. 38 af 29. april 1971.  

 Lovtidende C.
 Protokollens ordlyd er som følger:
Protokol nr. 5 til konventionen til beskyttelse af menneskerettigheder og grundlæggende  

 frihedsrettigheder om ændringer i konventionens artikler 22 og 40 De underskrivende regeringer, der er medlemmer af Europarådet, som finder,  

 at der er opstået visse ulemper ved anvendelsen af bestemmelserne i  

 artiklerne 22 og 40 i konventionen om beskyttelse af menneskerettigheder og  

 grundlæggende frihedsrettigheder, undertegnet i Rom den 4. november 1950 (i  

 det følgende omtalt som »konventionen«) vedrørende længden af  

 funktionstiden for medlemmerne af den europæiske menneskerettighedskommission  

 (i det følgende omtalt som »kommissionen«) og den europæiske  

 menneskerettighedsdomstol (i det følgende omtalt som »domstolen«), som finder det ønskeligt i videst muligt omfang at sikre valg hvert tredje  

 år af halvdelen af kommissionens medlemmer og af en tredjedel af domstolens  

 medlemmer, som derfor finder det ønskeligt at ændre visse bestemmelser i  

 konventionen, er blevet enige om følgende:
Artikel 1 I artikel 22 i konventionen skal følgende to stykker indføjes efter stk.  

 2:
 3. For i videst muligt omfang at sikre, at  

 medlemskabet for halvdelen at kommissionens medlemmer fornys hvert tredje år,  

 kan Ministerudvalget før et forestående valg bestemme, at funktionstiden for  

 et eller flere af de medlemmer, som skal vælges, skal være en anden end seks  

 år, dog ikke over ni og ikke under tre år.
4. Når det drejer sig om funktionstiden for mere end  

 et medlem, og Ministerudvalget anvender bestemmelsen i foregående stykke,  

 skal generalsekretæren umiddelbart efter valget foredele de enkelte  

 funktionsperioder ved lodtrækning.' Artikel 2 I artikel 22 i konventionen skal det tidligere stk. 3 og 4 være  

 henholdsvis stk. 5 og 6.
Artikel 3 I artikel 40 i konventionen skal følgende to stykker indføjes efter stk.  

 2:
 3. For i videst muligt omfang at sikre, at  

 medlemskabet for en tredjedel af domstolens medlemmer fornys hvert tredje år,  

 kan Den rådgivende forsamling før et forestående valg bestemme, at  

 funktionstiden for et eller flere af de medlemmer, som skal vælges, skal være  

 en anden end ni år, dog ikke over tolv og ikke under seks år.
4. Når det drejer sig om funktionstiden for mere end  

 et medlem, og Den rådgivende Forsamling anvender bestemmelsen i foregående  

 stykke, skal generalsekretæren umiddelbart efter valget fordele de enkelte  

 funktionsperioder ved lodtrækning.' Artikel 4 I artikel 40 i konventionen skal det tidligere stk. 3 og 4 være  

 henholdsvis stk. 5 og 6.
Artikel 5 1. Denne protokol er åben for undertegnelse af de af  

 Europarådets medlemmer, der har undertegnet konventionen; de kan blive  

 deltagere ved:
 Ratifikations- eller godkendelsesinstrumenterne skal deponeres hos  

 Europarådets generalsekretær.
 2. Denne protokol træder i kraft, så snart alle parter  

 i konventionen har tilsluttet sig protokollen i henhold til denne artikels  

 stk. 1.
 3. Europarådets generalsekretær skal underrette rådets  

 medlemmer om:
 Til bekræftelse heraf har undertegnede, som er behørigt befuldmægtigede  

 dertil, underskrevet denne protokol.
Udfærdiget i Strasbourg den 20. januar 1966 på engelsk og fransk, således  

 at begge tekster har samme gyldighed, i eet enkelt eksemplar, som skal  

 forblive deponeret i Europarådets arkiv.
Generalsekretæren skal tilstille  

 enhver stat, som har undertegnet protokollen, bekræftede genparter.
 Protokollen trådte i medfør af artikel 5, stk. 2, i kraft den 20. december  

 1971 mellem samtlige de af Europarådets medlemsstater, der er deltagere i  

 konventionen, nemlig: Belgien, Cypern, Danmark, Irland, Island, Italien,  

 Luxembourg, Malta, Nederlandene, Norge, Storbritannien, Sverige, Tyrkiet,  

 Forbundsrepublikken Tyskland og Østrig.
 Udenrigsministeriet, den 22. marts 1972.
K.B.
Andersen.
