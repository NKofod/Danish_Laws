Betænkning afgivet af Skatteudvalget den 1. december 2004 Betænkning over Forslag  

 til lov om ændring af momsloven (Justering af momsreglerne for indførsel af visse  

 magasiner, tidsskrifter m.v.) [af  

 skatteministeren (Kristian Jensen)] 1. Udvalgsarbejdet Lovforslaget blev fremsat den 7. oktober 2004 og var til 1.  

 behandling den 21. oktober 2004. Lovforslaget blev efter 1. behandling  

 henvist  

 til behandling i Skatteudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og skatteministeren sendte den 30. juni 2004 dette udkast til  

 udvalget,  

 jf. alm. del - bilag 570 og 678 (folketingsåret 2003-04). Den 10. september  

 2004 sendte skatteministeren de indkomne høringssvar til udvalget.
De  

 indkomne  

 høringssvar samt Skatteministeriets kommentarer hertil er kort gengivet i et  

 skema i lovforslagets bemærkninger.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Grafisk Arbejdsgiverforening og De Grafiske Fags  

 Leverandørforening af 1927. Skatteministeren har over for udvalget  

 kommenteret  

 de skriftlige henvendelser.
Deputationer Endvidere har Grafisk Arbejdsgiverforening mundtligt over for  

 udvalget redegjort for deres holdning til lovforslaget.
Spørgsmål Udvalget har stillet 5 spørgsmål til skatteministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i  

 udvalget (V, DF, KF og KD) indstiller lovforslaget til  

  

 vedtagelse uændret.
 Et  

  

 mindretal  

  

 i  

 udvalget (S, SF, RV og EL) vil stemme hverken for eller i mod lovforslaget  

 ved  

 3. behandling.
Socialdemokratiets, Socialistisk Folkepartis og Enhedslistens  

 medlemmer af udvalget noterer sig, at der ved § 20-spørgsmål nr.
S 3383 af  

 21.  

 maj 2003 og igen ved § 20-spørgsmål nr.
S 31 af 7. oktober 2004 er blevet sat  

 fokus på, hvorledes der gennem en udnyttelse af eksisterende EU-regler for  

 momsfritagelse af erhvervsmæssige småforsendelser fra steder uden for EU kan  

 ske en omgåelse af de danske momsregler.
Da der er tale om en trafik, der i  

 de  

 senere år har fået et betydeligt omfang, er det positivt, at regeringen nu  

 vil  

 søge at lukke dette hul i momsreglerne.
Imidlertid er forslaget udformet således, at det ikke lukker  

 momshullet.
Det flytter bare problemet.
Men hvad værre er, så skaber det en  

 helt uholdbar konkurrenceforvridning mellem de grafiske virksomheder, der får  

 trykt deres publikationer i et EU-land, og dem, der foretager trykning i et  

 ikke-EU-land.
Forslaget, som det er udformet, vil således øge tilskyndelsen  

 for  

 danske grafiske virksomheder til at flytte væsentlige dele af deres  

 aktiviteter  

 til ikke-EU-lande som f.eks.
Norge, Schweiz og Rusland.
Det sker ved, at de  

 virksomheder,  

 der i dag trykker deres blade i Danmark eller et andet EU-land, og som hidtil  

 har benyttet omgåelsesmulighederne i de eksisterende momsregler, den såkaldte  

 Ålandsmodel, efter de meldinger, der er kommet fra den grafiske branche, må  

 påregnes at ville imødegå et bortfald af den hidtidige momsfritagelse gennem  

 en  

 udflytning til et ikke-EU-land.
Desuden må det påregnes, at de virksomheder,  

 hvis blade hidtil er blevet trykt og distribueret i Danmark, i stor  

 udstrækning  

 også vil flytte trykningen til et ikke-EU-land for at imødegå denne  

 konkurrenceforvridning.
Dette incitament til udflytning af produktionen til  

 et  

 ikke-EU-land forstærkes yderligere af, at der for tiden er stor ledig  

 kapacitet  

 i den grafiske branche i Europa og andre steder, ligesom udnyttelse af den  

 moderne teknologi gør en udflytning ganske enkel.
Lovforslaget udgør derfor en alvorlig trussel mod danske  

 arbejdspladser i den grafiske branche  umiddelbart i en størrelsesorden  

 på ca.  

 300 arbejdspladser.
Det er ikke acceptabelt.
 Da ministeren i sine svar til udvalget ikke på overbevisende  

 måde har kunnet imødegå disse argumenter, kan Socialdemokratiet, Socialistisk  

 Folkeparti og Enhedslisten ikke medvirke til lovfor-  

  

 slagets gennemførelse.
 Vi mener, at regeringen i stedet må arbejde på en generel  

 ændring af EUs momsregler, således at der indføres et generelt princip  

 om, at  

 momsbelægningen sker i forbrugslandet, uanset hvor produktet eller ydelsen  

 leveres fra, således som det også er sket på andre områder af  

 grænseoverskridende  

 aktiviteter.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Lars Christian Lilleholt (V)   

 Peter Christensen (V)   

 Freddy Dam (V)  

  

  nfmd.    

  

 Svend Aage Jensby (V)   

 Mikkel Dencker (DF)   

 Colette L.
Brix (DF)   

 Charlotte Dyremose (KF)   

 Else Theill Sørensen (KF)   

 Jann Sjursen (KD)   

 Erik Mortensen (S)   

 Henrik Sass Larsen (S)   

 Jacob Buksti (S)   

 Jens Peter Vernersen (S)  

  

  fmd.  

  

 Sophie Hæstorp Andersen (S)   

 Morten Homann (SF)   

 Margrethe Vestager (RV)   

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UGF) 3 * Heraf  

 1 medlem valgt på Færøerne Bilag 1 Oversigt over bilag vedrørende L 32 Bilagsnr.
Titel 1 Høringssvar og høringsnotat, fra skatteministeren 3 Tidsplan for udvalgets behandling af lovforslaget 2 Henvendelse af 30/9-04 fra Grafisk Arbejdsgiverforening 4 Henvendelse af 4/11-04 fra De Grafiske Fags  

 Leverandørforening af 1927 5 Kommentar til henvendelse af 30/9-04 fra Grafisk  

 Arbejdsgiverforening, fra skatteministeren 6 Talepapir fra Grafisk Arbejdsgiverforenings foretræde den  

 10/11-04.
7 Kommentar til henvendelsen af 4/11-04 fra De Grafiske  

 Fags Leverandørforening af 1927, fra skatteministeren 8 1. udkast til betænkning 9 2. udkast til betænkning Oversigt over spørgsmål og svar vedrørende L 32 Spm.nr.
