Nr BSF 61 Forslag til folketingsbeslutning om det udvidede arbejdsmarked Fremsat af Lilli Gyldenkilde (SF) Tommy Dinesen (SF) Aage Frandsen (SF)  

 Gade (SF) Hanne Thanning Jacobsen (SF) den 23. februar 1993 Folketinget pålægger regeringen senest den 1. maj 1993 at fremsætte lovforslag om afsættelse af i alt 350 mio. kr. i en forsøgsperiode på 3 år til en videreudvikling af det udvidede arbejdsmarked.
Bemærkninger til forslaget Mange eksisterende arbejdsprojekter med deltagelse af arbejdsløse,  

 førtidspensionister og andre brugere af det sociale system fungerer i dag i  

 en grænseflade mellem det private og det offentlige arbejdsmarked på en sådan  

 måde, at der udvikles en form for produktion i projekterne.
Der er ofte tale om alternativ, men nyttig produktion, som måske ikke  

 umiddelbart er rentabel på almindelig markedsøkonomiske vilkår.
Det kan  

 f.eks. være inden for områderne kultur, miljø, omsorg m.v.
Det er vigtigt, at  

 dette arbejdsmarked udvikles med henblik på, at det får karakter af varige  

 arbejdspladser.
 Forslaget bygger på de samme grundideer og principper som de sociale  

 udviklingsmidler (SUM).
Derfor er der ingen konkretisering af projekter her i forslaget.
Der skal  

 selvfølgelig udarbejdes nærmere kriterier, som arbejdsministeren skal bevilge  

 på grundlag af.
 Beslutningsforslaget skal ses i sammenhæng med en række forslag, SF  

 fremsætter med henblik på:
- at forøge uddannelsesindsatsen - at nedbringe arbejdsløsheden - at give arbejdsfrihed - at give de arbejdsløse frihedsgrader til om muligt at beskæftige sig  

 selv, uden at dette medfører fratagelse af dagpenge eller bistandshjælp - at afsætte midler til at udvide arbejdsmarkedet.
Der må ud over den traditionelle politik afsættes midler til at opdyrke  

 feltet mellem det offentlige og private arbejdsmarked.
Således som det blandt  

 andet er gjort mellem det offentlige sundhedssystem og det private  

 erhvervsliv og mellem det offentlige støttesystem til miljøområdet og det  

 private erhvervsliv.
 Der er opgaver, der ikke udføres i dag, fordi det ikke er rentabelt  

 hverken i offentlig eller privat regi.
 Forslagsstillerne forestiller sig, at en beløbspulje som foreslået kan  

 medvirke positivt til at fremdrage disse områder.
