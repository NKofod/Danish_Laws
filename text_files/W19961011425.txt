Tilførsel af aktiver Reference: FUL § 15 c LV 1996 S.D.3.1.2.
Sagens omstændigheder var følgende Et selskab M A/S ønskede at tilføre aktiver  

 vedrørende selskabets entreprenørafdeling til datterselskabet D  

 1 A/S.
Samtidigt ønskedes selskabets stål- og metalafdeling  

 tilført D 2 A/S.
Som bilag 1 var vedlagt en opstilling over de tilførte aktiver og  

 passiver.
Af opstillingen fremgik, at D 2 A/S fik en gæld til  

 koncernselskabet I A/S på kr. 7.425.000. Gælden blev dog ved  

 tilførslen indfriet af moderselskabet M A/S, der herefter havde  

 tilgodehavendet på D 2 A/S.
D 2 A/S's gæld til moderselskabet var  

 på tidspunktet for Ligningsrådets behandling helt nedbragt, idet  

 der var indgået betaling på selskabets tilgodehavender  

 hidrørende fra salg og tjenesteydelser.
Mellemværendet med  

 moderselskabet skulle i øvrigt fungere som en form for kassekredit for  

 datterselskabet.
Der tilførtes aktiver til D 2 A/S for ca. 16,2 mio. kr.
Selskabets  

 egenkapital var på 2.145.000 kr.
Som bilag var tillige vedlagt et  

 tilbud fra en bank om at stille en driftskredit på 7 mio. kr. til  

 rådighed for det modtagende selskab.
Såvel den lokale skatteforvaltning som den pågældende  

 told- og skatteregion indstillede, at tilladelsen blev givet.
Der var herved  

 henset til, at de tilførte aktiviteter hver især udgjorde en  

 gren af en virksomhed.
Der var videre henvist til, at tilførselsdatoen  

 var skæringsdagen for de modtagende selskaber samt at moderselskabet  

 udelukkende blev vederlagt med aktier i de modtagende selskaber.
Told- og Skattestyrelsen indstillede ligeledes, at ansøgningen blev  

 imødekommet.
I den forbindelse bemærkedes, at styrelsen ikke  

 fandt, at gælden pr. balancedatoen på kr. 7.425.000 til  

 moderselskabet gav anledning til en anden bedømmelse af sagen.
Der var  

 herved henset til, at beløbet ikke stod i misforhold til selskabets  

 økonomiske forhold i øvrigt.
 Ligningsrådet gav tilladelsen uden fastsættelse af  

 vilkår.
