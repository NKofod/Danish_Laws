Bekendtgørelse om oplysninger i  

 investeringsforeningers og specialforeningers prospekter1) I medfør af § 44, stk. 2, og § 86, stk. 6, i  

 lov om investeringsforeninger og specialforeninger, jf.  

 lovbekendtgørelse nr. 158 af 7. marts 2001, fastsættes:
§ 1. En investeringsforenings prospekt skal  

 indeholde de i §§ 2-5 nævnte oplysninger.
En specialforenings  

 prospekt skal indeholde de i §§ 2-6 nævnte oplysninger.
 Stk. 2. Er foreningen opdelt i afdelinger, skal prospektet,  

 foruden de fælles oplysninger for foreningen, tillige indeholde  

 oplysninger for hver enkelt afdeling opdelt på en overskuelig  

 måde.
Stk. 3. Foreningen kan i stedet udarbejde et særskilt  

 prospekt for hver enkelt afdeling.
I så fald skal hvert prospekt  

 indeholde samtlige de i §§ 2-5, og for specialforeninger tillige de i  

 § 6, nævnte oplysninger.
 § 2. Bestyrelsesmedlemmerne skal underskrive  

 prospektet samt erklære, at oplysningerne deri dem bekendt er rigtige  

 og ikke som følge af udeladelser har forvansket det billede,  

 prospektet skal give.
Stk. 2. Såfremt det ikke er muligt at indhente alle  

 bestyrelsesmedlemmers underskrifter, skal prospektet som minimum underskrives  

 af bestyrelsesformanden samt et flertal af bestyrelsesmedlemmerne.
De  

 bestyrelsesmedlemmer, der ikke har underskrevet prospektet, skal senest  

 på det førstkommende bestyrelsesmøde underskrive  

 dette.
 § 3. Prospektets oplysninger om foreningen og  

 dennes forhold skal mindst omfatte:
1)	foreningens og eventuelt afdelingens navn, adresse og  

 registreringsnummer i henholdsvis Finanstilsynet og Erhvervs- og  

 Selskabsstyrelsen, 2)	datoen for foreningens og eventuelt afdelingens stiftelse, 3)	datoen for prospektets offentliggørelse, 4)	at foreningen eller eventuelt afdelingen søges godkendt af  

 Finanstilsynet, såfremt en sådan godkendelse endnu ikke  

 foreligger, 5)	hvem foreningen retter henvendelse til, jf. § 1, nr. 1, og  

 § 2, stk. 1, nr. 1, i lov om investeringsforeninger og  

 specialforeninger, herunder en profil af det typiske medlem, som foreningen  

 eller afdelingen henvender sig til, 6)	bestyrelsesmedlemmernes navne og deres hovedbeskæftigelse ved  

 angivelse af deres stilling, ansættelsessted og ansættelses-  

 eller bopælsadresse, 7)	navnet på foreningens direktør (direktører)  

 eller navnet på foreningens administrationsselskab og navnet på  

 dettes direktør (direktører), 8)	revisors (revisorernes) navn (navne) samt revisionsfirmaets  

 (revisionsfirmaernes) navn (navne) og adresse (adresser), 9)	navn og adresse på foreningens depotselskab samt oplysning om  

 indholdet af aftalen med depotselskabet.
Oplysningerne skal omfatte en  

 beskrivelse af ydelsen, prisen for ydelsen samt aftalens  

 opsigelsesvarsel, 10)	navne og adresser på virksomheder, som foreningen har  

 indgået aftale med om rådgivning samt angivelse af disses  

 hovedvirksomhed samt oplysning om, hvorvidt rådgiver er foreningens  

 depotselskab eller er et selskab, som er koncernforbundet med depotselskabet  

 eller administrationsselskabet.
Såfremt rådgiver er foreningens  

 depotselskab eller er et selskab, som er koncernforbundet med depotselskabet  

 eller administrationsselskabet, skal indholdet af aftalen oplyses.  

 Oplysningerne skal omfatte en beskrivelse af ydelsen, prisen for ydelsen samt  

 aftalens opsigelsesvarsel, 11)	hvorvidt foreningen har indgået aftale om  

 markedsføring og formidling af foreningens andele med foreningens  

 depotselskab eller et selskab, som er koncernforbundet med depotselskabet  

 eller administrationsselskabet.
Såfremt dette er tilfældet, skal  

 indholdet af aftalen oplyses.
Oplysningerne skal omfatte en beskrivelse af  

 ydelsen, prisen for ydelsen samt aftalens opsigelsesvarsel, 12)	at regnskabet aflægges i henhold til den gældende  

 bekendtgørelse om investeringsforeningers og specialforeningers  

 regnskaber, 13)	foreningens eller afdelingens hidtidige udbytte angivet i kr. pr.  

 foreningsandel samt i procent for de sidste 5 år, 14)	foreningens eller afdelingens hidtidige resultat pr. 100 kr. s  

 foreningsandel for de sidste 5 år samt en advarsel mod at drage  

 slutninger heraf om det kommende resultat, 15)	foreningens eller afdelingens hidtidige samlede  

 administrationsomkostninger angivet i procent af gennemsnitsformuen  

 (omkostningsprocenten) for de sidste 5 år, 16)	foreningens eller afdelingens formue i henhold til det seneste  

 årsregnskab eller den seneste halvårlige  

 formueopgørelse, 17)	størrelsen, eller den budgetterede størrelse, af  

 vederlaget til bestyrelsen, direktionen eller administrationsselskabet og  

 Finanstilsynet specificeret på de enkelte poster.
Ved  

 ajourføring tillige oplysning om størrelsen af vederlagene i  

 det seneste årsregnskab specificeret på de enkelte poster, 18)	vedtægternes bestemmelse om foreningens eller afdelingens  

 fradrag af administrationsomkostninger såfremt foreningen eller  

 afdelingen investerer i andele i foreninger, der har samme ledelse eller  

 administrationsselskab eller på anden måde er  

 nærtstående med foreningen, jf. lov om investeringsforeninger og  

 specialforeninger § 61, stk. 2, og § 67, 19)	hvor foreningens eller afdelingens årsregnskab og  

 halvårlige formueopgørelse udleveres, 20)	hvorvidt foreningen eller afdelingen er bevisudstedende eller  

 kontoførende, 21)	hvorvidt foreningen eller afdelingen udsteder fysiske beviser,  

 eller hvorvidt beviserne udstedes gennem og registreres i en  

 værdipapircentral, når foreningen eller afdelingen er  

 bevisudstedende, 22)	hvorvidt foreningen eller afdelingen er udloddende eller  

 akkumulerende, 23)	de skatte- og afgiftsregler, der gælder for foreningen eller  

 afdelingen, samt en generel beskrivelse af, hvorledes foreningens eller  

 afdelingens afkast beskattes hos forskellige medlemstyper, 24)	vedtægternes bestemmelse om foreningens eller afdelingens  

 administrationsomkostninger, jf. lov om investeringsforeninger og  

 specialforeninger § 10, stk. 1, nr. 19, 25)	vedtægternes bestemmelse om medlemmernes stemmeret, jf. lov  

 om investeringsforeninger og specialforeninger § 10, stk. 1, nr.  

 7, 26)	under hvilke forhold generalforsamlingen kan beslutte at  

 opløse foreningen eller afdelingen, og 27)	hvordan et medlem kan flytte fra én forening eller afdeling  

 til en anden, og hvilke omkostninger der er forbundet hermed.
 § 4. Prospektets oplysninger om foreningsandelene  

 skal mindst omfatte oplysninger om:
1)	hvor foreningsandelene kan erhverves og en eventuel  

 emissionsperiode, herunder hvorvidt foreningen eller afdelingen har  

 løbende emission uden fastsat højeste beløb, 2)	hvorledes emissionsprisen fastsættes, herunder hvor stor en  

 del af emissionsprisen der skønnes at gå til omkostninger ved  

 foreningens eller afdelingens køb af værdipapirer,  

 administration, depotselskab, formidling, markedsføring samt  

 medlemmets kurtageudgifter m.v. specificeret på de enkelte poster, 3)	betaling for og fristen for udlevering eller registrering i  

 Værdipapircentralen A/S af  

 foreningsandelene, 4)	størrelsen af foreningens eller afdelingens formue ved  

 emissionens begyndelse angivet i mio. kr. eller oplysning om, at der er  

 stillet en ubetinget garanti i henhold til § 7 i lov om  

 investeringsforeninger og specialforeninger.
Ved ajourføring kan disse  

 oplysninger undlades, 5)	foreningsandelenes størrelse og minimumsindskud,  

 såfremt minimumsindskuddet afviger fra foreningsandelenes  

 størrelse, 6)	navnet på den (de) fondsbørs (fondsbørser), som  

 foreningsandelene noteres eller vil søge optagelse til notering  

 på, såfremt notering ønskes, eller det (de) regulerede  

 marked (markeder), hvorpå foreningsandelene omsættes eller vil  

 søge optagelse på, 7)	foreningsandelenes eventuelle fondskoder, 8)	hvor foreningsandelene kan noteres på navn, når  

 foreningen eller afdelingen er bevisudstedende, 9)	medlemmernes indløsningsret, herunder i hvilke tilfælde  

 indløsning kan udsættes, jf. lov om investeringsforeninger og  

 specialforeninger § 31, stk. 3, og for specialforeninger om der  

 gælder indskrænkninger i indløsningsretten, 10)	reglerne om fastsættelse af indløsningsprisen, 11)	offentliggørelse af emissions- og indløsningsprisen  

 eller den indre værdi, jf. lov om investeringsforeninger og  

 specialforeninger § 46, samt oplysning om, hvor offentliggørelse  

 finder sted, 12)	hvorvidt der gælder indskrænkninger i medlemmernes ret  

 til videresalg af foreningsandelene, 13)	hvor ofte foreningen eller afdelingen udbetaler udbytte, herunder  

 hvorvidt foreningen eller afdelingen indeholder skat af eventuelle udbytter  

 til medlemmerne, 14)	hvorvidt foreningen eller afdelingen kan eller skal udstede  

 foreningsandele uden ret til udbytte indtil den ordinære  

 generalforsamling, herunder hvorledes emissions- og indløsningsprisen  

 for sådanne foreningsandele fastsættes, og 15)	hvilke faciliteter der er til rådighed med henblik på  

 udbetalinger til medlemmerne eller indløsning af foreningsandelene  

 samt formidling af oplysninger om foreningen eller afdelingen.
Hvis  

 foreningsandelene markedsføres i en anden medlemsstat af Den  

 Europæiske Union eller lande, som Fællesskabet har indgået  

 en aftale med, skal de ovenfor nævnte oplysninger gives for så  

 vidt angår denne medlemsstat, og det prospekt, der  

 offentliggøres dér, skal indeholde disse oplysninger.
 § 5. Prospektets oplysninger om foreningens eller  

 afdelingens investeringspolitik skal mindst omfatte oplysninger om:
1)	at foreningens eller afdelingens midler skal anbringes i  

 overensstemmelse med reglerne i kapitel 9 henholdsvis 10 i lov om  

 investeringsforeninger og specialforeninger, 2)	hvilke markeder foreningens eller afdelingens midler placeres  

 på.
Markedet skal angives ved dets officielle navn.
Såfremt der  

 er tale om et marked, der er beliggende i et EU- eller EØS-land, eller  

 der er medlem af Federation Internationale des Bourses de Valeurs (FIBV),  

 eller der er Full Members eller Associate Members af Federation of European  

 Securities Exchanges (FESE), kan denne oplysning erstatte angivelsen af  

 navnet på de enkelte markeder, 3)	foreningens eller afdelingens investeringsmål og  

 investeringspolitik, herunder en redegørelse for hvilke  

 værdipapirer foreningens eller afdelingens midler anbringes i.
Denne  

 redegørelse skal blandt andet indeholde oplysninger om eventuelle  

 benchmark og eventuelle andre elementer, der indgår i  

 investeringspolitikken, og i hvilke geografiske områder, industrielle  

 sektorer og virksomhedsstørrelser foreningens eller afdelingens midler  

 anbringes i.
Såfremt værdipapirerne udvælges på  

 baggrund af deres kreditmæssige rating, skal de  

 investeringsrestriktioner, foreningen eller afdelingen har i forhold til  

 ratingen, ligeledes beskrives i redegørelsen.
Redegørelsen kan  

 fremgå af et bilag, der skal vedlægges som en bestanddel af  

 prospektet. § 2 finder tillige anvendelse for bilaget, 4)	de seneste fem års performance for benchmark, hvis et  

 sådant anvendes, samt foreningens eller afdelingens performance til  

 sammenligning, 5)	hvorvidt foreningen eller afdelingen vil anvende finansielle  

 instrumenter.
Endvidere skal det oplyses, hvorledes finansielle instrumenter  

 vil blive anvendt, samt hvilken eventuel indvirkning anvendelsen af  

 finansielle instrumenter har på risikoprofilen, 6)	de risici, der er forbundet med foreningens eller afdelingens  

 påtænkte eller allerede foretagne investeringer, herunder om der  

 må forventes store udsving i nettoværdien af foreningens eller  

 afdelingens formue som følge af porteføljens  

 sammensætning eller de anvendte styringsteknikker, og 7)	om de foranstaltninger foreningen eller afdelingen har truffet for  

 at fastholde sin risikoprofil.
 § 6. Udover det i §§ 2-5 nævnte skal en  

 specialforenings prospekt indeholde oplysninger om, hvorvidt den er en  

 placeringsforening, en pengemarkedsforening, en investeringsinstitutforening  

 eller en erhvervsudviklingsforening.
 Stk. 2. Endvidere skal erhvervsudviklingsforeningers  

 prospekter omfatte oplysninger om:
1)	principper for værdiansættelse af unoterede aktier og  

 anparter samt for op- og nedskrivninger af disse, 2)	at foreningens eller afdelingens investeringer i kapitalandele i  

 unoterede selskaber generelt er mere risikofyldte end investering i  

 børsnoterede værdipapirer, 3)	vedtægternes bestemmelse om, at foreningen eller afdelingen  

 ikke er åben for emission, og at intet medlem kan kræve sig  

 indløst, og 4)	eventuelle generalforsamlingsbeslutninger om emission og/eller  

 indløsning i henhold til lov om investeringsforeninger og  

 specialforeninger § 2, stk. 6.
 § 7. Foreningens vedtægter skal  

 vedlægges prospektet som en bestanddel af dette.
§ 8. Som supplement til prospektet kan foreningen  

 eller afdelingen udarbejde et forenklet prospekt.
Det forenklede prospekt  

 skal struktureres og affattes på en sådan måde, at det er  

 let forståeligt. § 2 finder tillige anvendelse for det forenklede  

 prospekt.
 Stk. 2. Det forenklede prospekt skal i summarisk form mindst  

 indeholde de oplysninger, som er nævnt i § 3, nr. 1, 2, 3, 5, 7,  

 8, 14, 17, 23, 27, § 4, nr. 1, 2, 3, 9, 10, 11, 12, 13, 15, § 5,  

 nr. 3, 6, og § 6.
 Stk. 3. Endvidere skal det forenklede prospekt indeholde de  

 oplysninger, som er nævnt i § 3, nr. 9, dog ikke indholdet af  

 aftalen bortset fra prisen for ydelsen.
 Stk. 4. Endelig skal det forenklede prospekt indeholde  

 oplysninger om prisen for de ydelser, der er omfattet af § 3, nr. 10 og  

 11.
 Stk. 5. Foreningens eller afdelingens prospekt kan ikke  

 erstattes af det forenklede prospekt.
 § 9. Senest dagen efter offentliggørelsen  

 skal foreningen til Finanstilsynet indsende det underskrevne prospekt og det  

 underskrevne forenklede prospekt, såfremt et sådant  

 udarbejdes.
Stk. 2. Foreningen skal løbende ajourføre de  

 væsentligste dele af prospektet og det forenklede prospekt,  

 såfremt et sådant udarbejdes.
Senest dagen efter  

 offentliggørelsen skal foreningen til Finanstilsynet indsende det  

 ajourførte prospekt og det ajourførte forenklede prospekt,  

 såfremt et sådant udarbejdes.
 § 10. Overtrædelse af §§ 1-7 og  

 § 9 straffes med bøde.
 § 11. Bekendtgørelsen træder i kraft  

 den 1. juli 2002. Samtidig ophæves Finanstilsynets  

 bekendtgørelse nr. 1052 af 17. december 1997 om oplysninger i  

 investeringsforeningers og specialforeningers prospekter.
 Stk. 2. De ved bekendtgørelsens ikrafttræden  

 eksisterende prospekter skal inden den 1. januar 2003 bringes i  

 overensstemmelse med denne bekendtgørelse.
Finanstilsynet, den 6. maj 2002 Henrik Bjerre-Nielsen /Marianne Knudsen 1)   Bekendtgørelsen indeholder  

 bestemmelser, der gennemfører Rådets direktiv nr.  

 85/611/EØF af 20. december 1985 om samordning af love og  

 administrative bestemmelser om visse institutter for kollektiv investering i  

 værdipapirer (investeringsinstitutter), EF-Tidende 1985 L 375, s.  

 3.
