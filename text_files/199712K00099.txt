Nr LSF 99 Forslag til Lov om visse hovedlandevejsstrækninger (ændrede  

 klassificeringer i forlængelse af vejaftalen m.m.) Fremsat af trafikministeren (Bjørn Westh) den 20. november 1997 Vedtaget ved tredjebehandling den 29. januar 1998 Lov nr. 72 af 04/02/1998 § 1. Trafikministeren bemyndiges til at opretholde følgende  

 vejstrækninger som hovedlandeveje:
 1) Hovedlandevej 410, Vestre Ringvej i Viborg.
 2) Hovedlandevej 113, Lillerød-Helsinge, for så vidt angår strækningen fra  

 skæringen med hovedlandevej 104, Favrholm-Karlebo Overdrev (Overdrevsvejen),  

 til skæringen med hovedlandevej 106, Hillerød-Frederiksværk (Herredsvej).
 § 2. Trafikministeren bemyndiges til at nedlægge følgende  

 vejstrækninger som hovedlandeveje:
 1) Hovedlandevej 128 vest om Næstved fra hovedlandevej 126, Slagelse -  

 Næstved, til hovedlandevej 127, Næstved - Vordingborg (Næstved Omfartsvej 1.  

 etape).
 2) Ny hovedlandevej øst om Faaborg (Faaborg Omfartsvej).
 3) Ny hovedlandevej mellem landevej 505, Randers - Hobro, og hovedlandevej  

 462, Randers - Hadsund (Ringboulevarden i Randers).
4) Hovedlandevej 301, Esbjerg - Kolding, for så vidt angår strækningerne a) fra forlagt hovedlandevej 362 til eksisterende hovedlandevej 362  

 Kalvslund - Grindsted ved Holsted, b) fra hovedlandevej 361, Andst-Ribe, til motorvejstilslutningen ved  

 Lejrskov, c) fra hovedlandevej 332, Varde-Ribe, til hovedlandevej 337,  

 Korskro-Grindsted.
 5) Hovedlandevej 436, Nørresundby - Sæby, fra skæringen med M 80 til  

 hovedlandevej 464's indmunding i hovedlandevej 436 sydvest for Sæby.
 6) Hovedlandevej 348, Vejle - Viborg, for så vidt angår strækningen mellem  

 ny hovedlandevej (Omfartsvej Viborg Syd) og hovedlandevej 417 i Viborg.
 7) Hovedlandevej 411, Viborg-Støvring, for så vidt angår strækningen  

 mellem hovedlandevej 417 og hovedlandevej 416 i Viborg.
 8) Hovedlandevej 416, Randers-Viborg, for så vidt angår strækningen mellem  

 hovedlandevej 410 og hovedlandevej 411 i Viborg.
 § 3 . Loven træder i kraft dagen efter bekendtgørelsen i  

 Lovtidende og har virkning fra den 1. januar 1998.
 § 4 . § 1, nr. 1, i lov nr. 312 af 18. juni 1969 om visse  

 hovedlandevejsstrækninger, som ændret ved § 4 i lov nr. 295 af 8. juni 1978,  

 affattes således:
 »1. En hovedlandevej fra Farum vest om Hillerød til landevej 527,  

 Isterød-Æbelholt Kloster (Isterødvejen).«.
 § 5. Følgende lovbestemmelser ophæves:
 1) § 2, nr. 3, i lov nr. 237 af 14. juni 1965 om projektering m.v.  

 af en nord- sydgående motorvej i Jylland med forskellige tilsluttede  

 vejforbindelser som senest ændret ved § 5 i lov nr. 748 af 7. december 1988.
 2) § 1, nr. 2, og § 2 i lov nr. 252 af 8. juni 1967 om visse  

 hovedlandevejsstrækninger som ændret ved § 3 i lov nr. 211 af 25. maj 1983.
3) § 2 i lov nr. 454 af 1. juni 1994 om visse  

 hovedlandevejsstrækninger (omfartsvej ved Næstved, Assentoft-Sdr.
Borup og  

 omfartsvej ved Faaborg).
Oprindeligt fremsat forslag § 1. Trafikministeren bemyndiges til at opretholde følgende  

 vejstrækninger som hovedlandeveje:
 1) Hovedlandevej 410, Vestre Ringvej i Viborg.
 2) Hovedlandevej 113, Lillerød-Helsinge, for så vidt angår strækningen fra  

 skæringen med hovedlandevej 104, Favrholm-Karlebo Overdrev (Overdrevsvejen),  

 til skæringen med hovedlandevej 106, Hillerød-Frederiksværk (Herredsvej).
 § 2. Trafikministeren bemyndiges til at nedlægge følgende  

 vejstrækninger som hovedlandeveje:
 1) Hovedlandevej 128 vest om Næstved fra hovedlandevej 126, Slagelse -  

 Næstved, til hovedlandevej 127, Næstved - Vordingborg (Næstved Omfartsvej 1.  

 etape).
 2) Ny hovedlandevej øst om Faaborg (Faaborg Omfartsvej).
 3) Ny hovedlandevej mellem landevej 505, Randers - Hobro, og hovedlandevej  

 462, Randers - Hadsund (Ringboulevarden i Randers).
4) Hovedlandevej 301, Esbjerg - Kolding, for så vidt angår strækningerne a) fra forlagt hovedlandevej 362 til eksisterende hovedlandevej 362  

 Kalvslund - Grindsted ved Holsted, b) fra hovedlandevej 361, Andst-Ribe, til motorvejstilslutningen ved  

 Lejrskov, c) fra hovedlandevej 332, Varde-Ribe, til hovedlandevej 337,  

 Korskro-Grindsted.
 5) Hovedlandevej 436, Nørresundby - Sæby, fra skæringen med M 80 til  

 hovedlandevej 464's indmunding i hovedlandevej 436 sydvest for Sæby.
 6) Hovedlandevej 348, Vejle - Viborg, for så vidt angår strækningen mellem  

 ny hovedlandevej (Omfartsvej Viborg Syd) og hovedlandevej 417 i Viborg.
 7) Hovedlandevej 411, Viborg-Støvring, for så vidt angår strækningen  

 mellem hovedlandevej 417 og hovedlandevej 416 i Viborg.
 8) Hovedlandevej 416, Randers-Viborg, for så vidt angår strækningen mellem  

 hovedlandevej 410 og hovedlandevej 411 i Viborg.
 § 3  . Loven træder i kraft dagen efter bekendtgørelsen i  

 Lovtidende og har virkning fra den 1. januar 1998.
 § 4  . § 1, nr. 1, i lov nr. 312 af 18. juni 1969 om visse  

 hovedlandevejsstrækninger affattes således:
 »1. En hovedlandevej fra Farum vest om Hillerød til landevej 527,  

 Isterød-Æbelholt Kloster (Isterødvejen).«.
 § 5. Følgende lovbestemmelser ophæves:
 1) § 2, nr. 3, i lov nr. 237 af 14. juni 1965 om projektering m.v. af en  

 nord- sydgående motorvej i Jylland med forskellige tilsluttede  

 vejforbindelser som ændret ved § 5 i lov nr. 748 af 7. december 1988.
 2) § 1, nr. 2, og § 2 i lov nr. 252 af 8. juni 1967 om visse  

 hovedlandevejsstrækninger som ændret ved § 3 i lov nr. 211 af 25. maj 1983.
3) § 2 i lov nr. 454 af 1. juni 1994 om visse hovedlandevejsstrækninger  

 (omfartsvej ved Næstved, Assentoft-Sdr.
Borup og omfartsvej ved Faaborg).
Bemærkninger til lovforslaget Almindelige bemærkninger 1. Indledning Ved lov nr. 466 af 10. juni 1997 om ændring af lov om offentlige veje, lov  

 om private fællesveje, lov om grundejerbidrag til offentlige veje samt lov om  

 vintervedligeholdelse og renholdelse af veje er foretaget en udmøntning af  

 den aftale, regeringen indgik i juni 1996 med Amtsrådsforeningen om en  

 omfordeling af det offentlige vejnet mellem staten, amterne og nogle enkelte  

 primærkommuner.
 Bilag 1 til loven indeholder en angivelse af de hovedlandevejsstrækninger,  

 der nedklassificeres ved lovens ikrafttræden den 1. januar 1998.
I forbindelse med forberedelserne til overførslen af de nedklassificerede  

 hovedlandevejsstrækninger til amter og kommuner er der konstateret behov for  

 nogle mindre justeringer vedrørende det overførte vejnet.
Justeringerne er  

 primært en følge af nyanlæg på hovedlandevejsnettet, hvoraf nogle først  

 færdiggøres efter den 1. januar 1998. Det er i forbindelse med vejaftalen  

 forudsat, at staten færdiggør igangværende anlæg på det nuværende  

 hovedlandevejsnet som planlagt, og at anlæggene, i det omfang de er  

 beliggende på det fremtidige landevejsnet, overføres til amterne, efterhånden  

 som de er færdige.
 I henhold til lov om offentlige veje jf. lovbekendtgørelse nr. 711 af 11.  

 september 1997, § 14, stk. 1, bestemmes det ved lov, hvilke offentlige veje  

 der skal være hovedlandeveje, og hvilke nye hovedlandeveje der skal anlægges.  

 Nedlæggelse af offentlige veje som hovedlandeveje sker ligeledes ved lov.
 Med lovforslaget bemyndiges trafikministeren til at gennemføre de  

 justeringer i hovedlandevejsnettets klassificering, der som følge af nyanlæg  

 er nødvendige for at sikre sammenhæng i hovedlandevejsnettet og  

 landevejsnettet efter 1. januar 1998.
Med henblik på udbygning af hovedlandevejsnettet er gennem årene givet  

 trafikministeren en række anlægs- og projekteringsbemyndigelser, hvoraf nogle  

 af forskellige årsager endnu ikke er fuldt udnyttede.
Der er tale om  

 bemyndigelser, som for fleres vedkommende er af ældre dato.
Nogle af  

 bemyndigelserne vedrører vejanlæg, som efter den gennemførte vejlovsændring  

 ikke længere vedrører statsvejnettet, og derfor ikke naturligt kan siges at  

 være en statsopgave eller som af andre grunde ikke længere indgår i den  

 statslige vejplanlægning.
Da der således ikke er grundlag for at opretholde  

 disse bemyndigelser, foreslås de ophævet.
Herved imødekommes samtidig en del  

 af den kritik, der har været fremført fra forskellige sider vedrørende  

 planlagte vejanlægs negative indflydelse på de berørte lodsejeres muligheder  

 for at disponere over deres ejendomme.
Ophævelsen af bemyndigelserne  

 indebærer bl.a., at amter og kommuner ikke behøver at tage hensyn til de  

 pågældende vejanlæg i den fremtidige region- og kommuneplanlægning.
Omvendt  

 er der ikke noget til hinder for, at et amt eller en kommune kan opretholde  

 vejanlæggene i deres planlægning som landeveje eller kommuneveje.
2. Økonomiske konsekvenser Som led i vejaftalen er aftalt en samlet årlig kompensation til amter og  

 kommuner for overtagelse af statsvejstrækninger på 315 mio. kr., hvoraf 275  

 mio. kr. vedrører drift, mens 40 mio. kr. vedrører anlæg.
Der er enighed  

 mellem Trafikministeriet og Amtsrådsforeningen om, at der ikke foretages  

 regulering af den aftalte kompensation som følge af de mindre justeringer af  

 hovedlandevejsnettet, der sker med nærværende lovforslag og som ikke berører  

 kommunerne.
3. Miljø- og erhvervsøkonomiske konsekvenser Forslaget har ikke miljø-eller erhvervsøkonomiske konsekvenser.
4. Forholdet til EU Forslaget indeholder ikke EU-retlige aspekter.
5. Høring Lovforslaget er sendt til høring hos:
 Amtsrådsforeningen i Danmark, Kommunernes Landsforening, Viborg Amt,  

 Frederiksborg Amt, Storstrøms Amt, Fyns Amt, Århus Amt, Ribe Amt, Vejle Amt,  

 Nordjyllands Amt, Københavns Amt og Roskilde Amt.
 Bemærkninger til lovforslagets enkelte bestemmelser.
Til § 1 Til nr. 1 Efter vejaftalen skal rute 26, Århus-Hanstholm, forblive statsvej gennem  

 Viborg Amt.
Rute 26 forløber i dag gennem det centrale Viborg ad  

 hovedlandevej (hldv.) 348, Vejlevej, hldv. 411, Ringvejen og hldv. 416,  

 Nordre Ringvej.
Disse vejstrækninger er derfor ved vejlovsændringen  

 opretholdt som hovedlandeveje, mens de øvrige hovedlandevejsstrækninger  

 omkring Viborg nedklassificeres ved lovens ikrafttræden.
 Vejdirektoratet anlægger i øjeblikket i henhold til lov nr. 441 af 14.  

 juni 1995 en ny hovedlandevej (Viborg Syd), der sammen med hldv. 410, Vestre  

 Ringvej, skal fungere som omfartsvej for rute 26 trafikken gennem Viborg.  

 Viborg Syd forventes åbnet for trafik i 1999.
Vejdirektoratet og Viborg Kommune arbejder samtidig med et projekt for  

 ombygning af Vestre Ringvej og de omliggende kommuneveje, som vil gøre Vestre  

 Ringvej mere egnet til at betjene den gennemgående trafik.
Når Viborg Syd er  

 åbnet, og Vestre Ringvej er ombygget, er det hensigten at omlægge rute 26  

 hertil.
De hovedlandevejsstrækninger, som rute 26 i dag forløber ad gennem  

 det centrale Viborg, vil herefter kunne nedklassificeres.
Med henblik på  

 denne senere omlægning af rute 26 gennem Viborg er det efter drøftelse med  

 Viborg Amt, fundet hensigtsmæssigt at foreslå en bemyndigelse til  

 trafikministeren til at opretholde Vestre Ringvej som hovedlandevej.
Samtidig  

 foreslås, jf. forslagets § 2, nr. 6 - 8, at trafikministeren bemyndiges til  

 efter omlægningen at nedklassificere de hovedlandevejsstrækninger i Viborg,  

 der ikke længere indgår i rute 26. Der henvises til bilag 1.
Til nr. 2 Den 5. september 1997 åbnedes en ny motortrafikvej mellem Hillerød og  

 Helsinge i forlængelse af den eksisterende motorvej/motortrafikvej  

 København-Hillerød.
 De sydligste 2,5 km af den nye motortrafikvej fra Herredsvej til landevej  

 527, Isterødvejen, er anlagt som hovedlandevej i henhold til anlægslov fra  

 1969 (lov nr. 312 af 18. juni 1969), mens strækningen nord for Isterødvejen  

 efter aftale med Frederiksborg Amt er anlagt af amtet som landevej.
Ved udmøntningen af vejaftalen er der sket en nedklassificering af  

 delstrækningen af Hillerødmotorvejen fra skæringen med hovedlandevej 104,  

 Overdrevsvejen, til Herredsvej.
Dette indebærer, at der opstår et hul i  

 hovedlandevejsnettet.
Det foreslås derfor, at trafikministeren bemyndiges til  

 at opretholde den nævnte strækning af Hillerødmotorvejen som hovedlandevej  

 med henblik på at sikre sammenhæng i hovedlandevejsnettet.
Der henvises til  

 bilag 2.
Til § 2 Til nr. 1 I henhold til anlægslov fra 1994 (lov nr. 454 af 1. juni 1994) er anlagt  

 en ny hovedlandevej vest om Næstved (Næstved Omfartsvej, 1. etape), som blev  

 åbnet for trafik den 12. september 1997. Anlægsloven bemyndiger  

 trafikministeren til i forbindelse med omfartsvejens åbning at optage en del  

 af Industrivej samt en del af Østre Ringvej som hovedlandeveje for at skabe  

 sammenhæng i hovedlandevejsnettet.
Ved vejlovsændringen som følge af  

 vejaftalen nedklassificeres samtlige hovedlandeveje i Næstvedområdet, men da  

 omfartsvejen ved lovens udarbejdelse endnu ikke var færdig, er den ikke  

 udtrykkeligt nævnt i bilaget blandt de hovedlandeveje, der nedklassificeres.  

 Der foreslås derfor en bemyndigelse til trafikministeren til at  

 nedklassificere omfartsvejen inklusive de dele af Industrivej og Østre  

 Ringvej, der er optaget som hovedlandeveje i forbindelse med omfartsvejens  

 åbning.
Omfartsvejen vil blive klassificeret som landevej under bestyrelse af  

 Storstrøms Amt.
Der henvises til bilag 1.
Til nr. 2 I henhold til anlægslov fra 1994 (lov nr. 454 af 1. juni 1994) anlægger  

 staten en ny hovedlandevej øst om Faaborg (Faaborg Omfartsvej). Omfartsvejen  

 forventes åbnet i 1999. Det er aftalt, at Vejdirektoratet færdiggør  

 omfartsvejen, hvorefter vejen overdrages til Fyns Amt.
Da omfartsvejen ikke  

 udtrykkeligt er nævnt i bilaget til vejlovsændringen blandt de  

 hovedlandeveje, der skal nedklassificeres, foreslås en bemyndigelse til  

 trafikministeren til at nedklassificere omfartsvejen, når den er  

 færdiganlagt.
Der henvises til bilag 2.
Til nr. 3 I henhold til anlægslov fra 1995 (lov nr. 318 af 17. maj 1995) anlægges en  

 ny hovedlandevej gennem Randers (Ringboulevarden). Vejen forventes åbnet i  

 1998. Anlægsloven bemyndiger samtidig trafikministeren til at optage landevej  

 532, Vester Boulevard, som hovedlandevej i forlængelse af Ringboulevarden.  

 Endvidere er trafikministeren bemyndiget til at nedlægge den delstrækning af  

 hldv. 462, Randers-Hadsund, som Ringboulevarden skal erstatte.
Som følge af  

 vejaftalen nedklassificeres hldv. 462 i sin helhed den 1. januar 1998 til  

 landevej.
Da Ringboulevarden ikke er nævnt i bilaget til vejlovsændringen  

 blandt de hovedlandeveje, der skal nedklassificeres, foreslås en bemyndigelse  

 til trafikministeren til at nedklassificere vejen, når den er færdiganlagt.  

 Vejen forudsættes ved færdiggørelsen klassificeret som landevej.
Der henvises  

 til bilag 2.
Til nr. 4 Lov nr. 392 af 7. juni 1989 giver trafikministeren bemyndigelse til at  

 anlægge en ny hovedlandevej som motorvej mellem Esbjerg og Kolding, samt tre  

 andre vejanlæg i tilslutning til motorvejen, herunder en forlægning af hldv.  

 362, Kalvslund-Grindsted, ved Holsted.
Loven bemyndiger samtidig ministeren  

 til at nedlægge de delstrækninger af hldv. 301, Esbjerg-Kolding, som  

 motorvejen skal erstatte, og som ved anlægslovens vedtagelse var forudsat  

 ikke længere at skulle indgå i hovedlandevejsnettet, når motorvejen er  

 færdig.
 I forbindelse med åbningen af motorvejsstrækningen Holsted-Vejen i 1996 er  

 den afløste del af hldv. 301 nedklassificeret bortset fra en ca. 1 km lang  

 strækning ved Holsted, der binder den forlagte og den hidtidige hldv. 362  

 sammen.
 Som følge af vejaftalen nedklassificeres hldv. 362 den 1. januar 1998.  

 Nedklassificeringen omfatter imidlertid ikke ovennævnte delstrækning af hldv.  

 301 mellem de to dele af hldv. 362. Der foreslås derfor en bemyndigelse til  

 trafikministeren til at nedklassificere denne delstrækning af hldv. 301  

 samtidig med hldv. 362.
 De øvrige delstrækninger af hldv. 301, der efter anlægsloven for  

 motorvejen Esbjerg-Kolding forbliver hovedlandeveje, er strækningen fra  

 indmundingen af hldv. 361, Ribe-Andst, til den nye motorvejstilslutning ved  

 Lejrskov samt strækningen mellem hldv. 332, Varde-Ribe, og hldv. 337,  

 Korskro-Grindsted, ved Korskroen.
Som følge af vejaftalen nedklassificeres hldv. 361 den 1. januar 1998 til  

 landevej.
Det samme gælder hldv. 332 og hldv. 337. Der er herefter ikke af  

 hensyn til sammenhængen i hovedlandevejsnettet grundlag for at opretholde de  

 nævnte delstrækninger af hldv. 301 som hovedlandeveje, og der foreslås derfor  

 en bemyndigelse til trafikministeren til at nedklassificere disse  

 strækninger.
Der henvises til bilag 3.
Til nr. 5 Lov nr. 280 af 2. maj 1990 giver trafikministeren bemyndigelse til at  

 anlægge en ny hovedlandevej som motorvej fra Nørresundby til Frederikshavn.  

 Loven bemyndiger samtidig ministeren til at nedlægge hldv. 436,  

 Nørresundby-Sæby, som motorvejen skal erstatte, bortset fra en ca. 2 km lang  

 strækning sydvest for Sæby, der forbinder motorvejen med hldv. 464. I  

 forbindelse med åbningen af motorvejsstrækningen Sæby-Frederikshavn i 1996 er  

 en del af hldv. 436 nedklassificeret til kommunevej.
Som følge af vejaftalen nedklassificeres hldv. 464 den 1. januar 1998 til  

 landevej.
Der er herefter ikke af hensyn til sammenhængen i  

 hovedlandevejsnettet grundlag for at opretholde delstrækningen af hldv. 436  

 mellem motorvejen og hldv. 464 som hovedlandevej.
Der foreslås derfor en  

 bemyndigelse til trafikministeren til at nedklassificere denne strækning.
Der  

 henvises til bilag 1.
Til nr. 6 - 8 Der henvises til bemærkningerne til § 1 nr. 1.
Til § 3 Da loven skal ses i sammenhæng med den omfordeling af det offentlige  

 vejnet mellem staten, amterne og nogle enkelte primærkommuner, der sker med  

 virkning fra den 1. januar 1998, foreslås det, at loven får virkning fra  

 dette tidspunkt.
Til § 4 Lov nr. 312 af 18. juni 1969 indeholder en bemyndigelse for  

 trafikministeren til at anlægge en hovedlandevej som motorvej fra Farum vest  

 om Hillerød til området ved Hemmingstrup.
Motorvejen var forudsat anlagt som  

 en videreføring af den under bygning værende motorvej til Farum og skulle  

 først og fremmest tjene som direkte forbindelse mellem København og Hillerød.  

 Fra motorvejens afslutning ved Hemmingstrup forudsattes skabt forbindelse  

 videre mod Rågeleje og Gilleleje.
Efter en etapevis udbygning fra Farum nåede motorvejen i 1981 frem til  

 Herredsvejen vest for Hillerød.
Strækningen fra Allerød til Hillerød er dog  

 alene anlagt som bred motortrafikvej forberedt for en senere udbygning til  

 motorvej.
 Som følge af vejlovens ikrafttræden i 1972 og efter færdiggørelsen af  

 landevej 527, Isterødvejen, indtog Trafikministeriet det synspunkt, at det  

 alene måtte være statens opgave at videreføre vejen frem til Isterødvejen.
 På grundlag af en rapport fra 1988 blev der opnået principiel enighed  

 mellem staten, Frederiksborg Amt og de berørte kommuner om en løsning,  

 hvorefter Hillerødmotorvejen skulle forlænges som 2-sporet motortrafikvej fra  

 Herredsvejen til landevej 515 ved Helsinge og herfra videreføres som en  

 smallere 2-sporet vej frem til landevej 503 nord for Helsinge (Helsingørvej).
 Det blev samtidig aftalt, at strækningen fra Herredsvejen til Isterødvejen  

 skulle anlægges af staten som hovedlandevej, mens strækningen nord for  

 Isterødvejen skulle anlægges af amtet som landevej.
Forlængelsen til Helsinge er nu gennemført og åbnet i september 1997. Da  

 det gennemførte projekt erstatter anlægslovprojektet, og da der har været  

 enighed om, at staten alene skal være vejbestyrelse for strækningen frem til  

 Isterødvejen, foreslås det, at anlægsbemyndigelsen ændres, så den alene  

 omfatter strækningen frem til Isterødvejen.
Der henvises til bilag 2.
Til § 5 Til nr. 1 Lov nr. 237 af 14. juni 1965 indeholder en bemyndigelse for  

 trafikministeren til at projektere en hovedlandevej som motorvej fra Den  

 Jyske Motorvej ved Lisbjerg (Søften) til motorvejen Skødstrup-Løgten.  

 Strækningen mellem Den Jyske Motorvej og Lisbjerg er i dag anlagt som 4  

 sporet tilslutningsvej til motorvejen.
På grundlag af Vejdirektoratets  

 rapport »Djurslands forbindelser til Den Jyske Motorvej, juni 1992«  

 er Lisbjerg-Skødstrup motorvejen udset til at skulle udgøre det såkaldte  

 sydlige hængsel i vejforbindelserne til Djursland.
Vejaftalen indebærer, at samtlige nuværende hovedlandeveje øst for Den  

 Jyske Motorvej mod Djursland nedklassificeres.
Der er herefter ikke grundlag  

 for at opretholde projekteringsbemyndigelsen for trafikministeren til  

 Lisbjerg-Skødstrup motorvejen.
Bemyndigelsen foreslås derfor ophævet.
Anlæg af vejen indgår nu i Århus Amts vejplaner.
Trafikministeren har  

 derfor efter henvendelse fra amtet accepteret, at amtet kan iværksætte de  

 nødvendige miljøundersøgelser (VVM) af vejanlægget.
Der henvises til bilag 4.
Til nr. 2 Lov nr. 252 af 8. juni 1967 indeholder en bemyndigelse for  

 trafikministeren til at projektere en hovedlandevej som motorvej fra  

 Helsingørmotorvejen ved Brønsholm vest om Farum, Tåstrup og Kildebrønde til  

 forbindelse med Holbækmotorvejen og Køgebugtmotorvejen, benævnt Motorring 5  

 (M5).
M5 indgik i den statslige vejplanlægning som overordnet vejforbindelse i  

 den planlagte nord- sydgående transportkorridor, som var en del af  

 Regionalplan 1973 for Hovedstadsregionen.
Den indgik også i Vejdirektoratets  

 »Skitse til Vejplan for perioden 1975 - 90« fra 1974, hvor det var  

 forudsat, at vejen skulle påbegyndes og udbygges trinvis, men på grund af  

 ændrede økonomiske og trafikale forudsætninger, bl.a. som følge af  

 energikrisen, er vejanlægget ikke gennemført i den tidligere forudsatte  

 planperiode.
I Regionalplan 1989 for Københavns Amt er motorvejsprojektet M5  

 erstattet af en ny vejforbindelse »Tværvej« fra Høje Tåstrup til  

 Allerød.
Tværvej er forudsat etableret delvis i traceet for M5, dels i nyt  

 trace, og dels ved benyttelse af eksisterende veje.
Vejdirektoratet  

 udarbejdede i 1993 en rapport til belysning af en sådan tværvejsforbindelse  

 indeholdende to hovedprojektforslag.
Rapporten dannede grundlag for et  

 anlægslovforslag for 1. etape af Tværvej mellem Sydvej og Holbækmotorvejen i  

 Høje Tåstrup, der blev vedtaget i 1995 (lov nr. 441 af 14. juni 1995). Vejen  

 er nu under anlæg og forventes færdig i 1999.
 Efter vejaftalen færdiggøres vejen af Vejdirektoratet og overdrages  

 herefter til Københavns Amt med status som landevej.
Da projektet for Motorringvej 5 således ikke længere indgår i den  

 statslige vejplanlægning, forslås projekteringsbemyndigelsen til anlægget  

 ophævet.
Der henvises til bilag 4.
 Loven indeholder desuden med en mindre ændring i 1983 en bemyndigelse for  

 trafikministeren til at projektere en ny hovedlandevej fra  

 Helsingørmotorvejens nuværende afslutning ved Mørdrupvej til færgeterminalen  

 i Helsingør, benævnt Færgevejen.
Til sikring af vejanlæggets gennemførelse er pålagt byggelinier på flere  

 ejendomme.
Byggeliniepålægget har betydet, at staten har måttet overtage  

 nogle af ejendommene efter vejlovgivningens bestemmelser herom.
Kongevejen fra motorvejsslutningen er i dag Helsingørs mest trafikerede  

 vej og den vigtigste regionale og nationale vejforbindelse i området.
Den er  

 hovedadgang til byen og bycentret og via Flynderborgvej også til  

 Sverigesfærgerne.
De to veje udgør statsvejen hldv. 109. Vejen vil også efter  

 vejaftalens ikrafttræden den 1. januar 1998 være statsvej.
Trafikministeren besluttede i efteråret 1993, at der skulle foretages en  

 vurdering af behovet for at opretholde projektforslaget for Færgevej.
Når en  

 opgivelse af projektet kan overvejes, skyldes det dels beslutningen om anlæg  

 af en fast forbindelse mellem København og Malmø, dels hensynet til de  

 lodsejere, hvis ejendomme i en årrække har været belagt med byggelinier,  

 eller som i øvrigt er påvirket i deres dispositionsmuligheder som følge af  

 den i region- og kommuneplanlægningen foretagne arealreservation til vejen.
Vejdirektoratet afsluttede i december 1994 undersøgelsen af behov og  

 muligheder for en ny Færgevej med en rapport, som blev sendt i høring hos  

 Frederiksborg Amt og Helsingør Kommune.
I rapporten er beskrevet forskellige  

 vejnetsscenarier henholdsvis med og uden en ny Færgevej, som er vurderet i  

 forhold til trafikken i 1994 og i forhold til trafikken fremskrevet til år  

 2005.
Det konkluderes i rapporten, at en ny Færgevej vil kunne aflaste  

 Kongevejen for hovedparten af færgetrafikken og noget af den lokale trafik,  

 men at Kongevejen fortsat vil være den mest trafikerede vej i kommunen.
Af de  

 ca. 18.000 biler, der daglig kører på Kongevejen i dag, udgør færgetrafikken  

 kun ca. 4.000 biler.
Frederiksborg Amt anbefalede i sit høringssvar, at arealreservationen til  

 Færgevejen opretholdes.
Amtet begrundede dette med, at de trafikale forhold  

 ikke p.t. kan vurderes.
Helsingør Kommune tilkendegav, at kommunen ikke  

 ønskede at tage stilling til spørgsmålet om opretholdelse af reservationen  

 til Færgevej, før der var gennemført en supplerende undersøgelse vedrørende  

 forholdene på Kongevejen/Flynderborgvej.
 På baggrund af udtalelsen fra Helsingør Kommune blev det herefter  

 besluttet, at der skulle gennemføres den af kommunen ønskede supplerende  

 undersøgelse.
 Den supplerende undersøgelse er beskrevet i rapporten Kongevejen og  

 Flynderborgvej i Helsingør, Vejdirektoratet 1996.
I rapporten anføres, at der er stor usikkerhed om trafikkens fremtidige  

 udvikling på Kongevejen.
Det skyldes, at vejen benyttes af både lokal,  

 regional og international trafik.
Nye trafikskabende aktiviteter i Helsingør  

 by som f.eks. det nye butikscenter på Sttrups Plads vil således kunne få  

 væsentlig betydning for trafikudviklingen.
Færgetrafikken udgør i dag ca. 25 pct. af den samlede døgntrafik på  

 Kongevejen, og den følger sin egen vækstrate.
Den er meget følsom overfor  

 udbudet og prisniveauet for andre forbindelser mellem Sjælland og Sverige.  

 Vejdirektoratet har i tidligere benyttede prognoser regnet med, at antallet  

 af overførte køretøjer mellem Helsingør og Helsingborg falder med ca. 30  

 pct., når den faste Øresundsforbindelse tages i brug. Øresundskonsortiet  

 regner i sine prognoser med et væsentligt større fald.
Det er  

 Øresundskonsortiets forventning, at færgeoverfarten Helsingør-Helsingborg  

 fortrinsvis vil blive benyttet til lokal trafik mellem det Nordsjællandske  

 område og Sverige, mens den øvrige trafik helt overvejende vil benytte den  

 faste forbindelse.
 I rapporten om Kongevejen og Flynderborgvej er skitseret to modeller til  

 forbedring af disse veje svarende til følgende to hovedstrategier:
Model 1: Primært forbedring af trafiksikkerheden men også  

 forbedringer af kapaciteten omkring de mest belastede kryds samt en bedre  

 styring af trafikken, så der opnås en mere glidende trafikafvikling.
Udgift  

 20 - 30 mio. kr.
Model 2: Udbygning af den samlede kapacitet på strækningen mellem  

 Klostermosevej og Flynderborgvej med videst mulig hensyntagen til sikkerhed  

 og miljø. Løsningen forudsætter betydelige arealerhvervelser.
Udgift 50 - 60  

 mio. kr.
 Vælges model 1 fås hvad der kan kaldes en miljøtilpasset trafikløsning.  

 Vælges model 2 fås et markant nyt vejanlæg med et bedre serviceniveau og  

 muligheder for et bedre trafikmiljø.
 Det vurderes, at der, uanset om det måtte vælges at bygge en ny færgevej,  

 fortsat vil være et stort behov for ændringer af Kongevejen for at opnå bedre  

 trafiksikkerhed og bedre tilpasning af vejen til omgivelserne.
 I forbindelse med den af Vejdirektoratet gennemførte høring over rapporten  

 om Kongevejen og Flynderborgvej blev Frederiksborg Amt og Helsingør Kommune  

 anmodet om bemærkninger til dels rapportens forslag til forbedringer af  

 Kongevejen dels spørgsmålet om opretholdelse af Færgevejsreservationen.
Helsingør Kommune har i sit høringssvar anført, at kommunen ønsker  

 arealreservationer og byggelinier for Færgevejsforbindelsen ophævet, og at  

 kommunen ønsker Model 1 for Kongevejen/Flynderborgvej gennemført hurtigst  

 muligt.
Det er af kommunen oplyst, at det er et enigt byråd, der står bag  

 kommunens udtalelse.
 Kommunen ser af hensyn til bl.a. beboerne i bebyggelsen Vapnagård, der  

 støder op til færgevejsarealet, gerne, at færgevejskorridoren bortset fra  

 landbrugsarealerne og et areal udlagt til erhverv langs Kongevejen bevares  

 som offentligt grønt område fri for bebyggelse.
 Frederiksborg Amt har i sit høringssvar oplyst, at amtet først vil tage  

 stilling i sagen i forbindelse med den endelige godkendelse af amtets  

 regionplanforslag.
 Vejdirektoratet har anbefalet, at arealreservationen til Færgevej  

 opretholdes, og at man for at afhjælpe problemerne på Kongevejen gennemfører  

 Model 1, som beskrevet i rapporten om Kongevejen og Flynderborgvej, så snart  

 der er bevillingsmæssig mulighed herfor.
Vejdirektoratet har begrundet sin indstilling med, at  

 Helsingør-Helsingborg overfarten også efter åbningen af den faste forbindelse  

 København-Malmø må forventes at være en vigtig forbindelse til det  

 overordnede vejnet i Europa.
Vejdirektoratet peger samtidig på, at der på den  

 svenske side allerede er etableret gode vejforbindelser til overfarten i  

 Helsingborg.
Endvidere anføres, at Kongevejen med en årsdøgnstrafik på 18.000  

 biler allerede er stærkt belastet, og at der på længere sigt må forventes en  

 fortsat stigning i trafikken bl.a. som følge af etableringen af nye  

 trafikskabende aktiviteter i den centrale del af Helsingør.
 Det er Trafikministeriets vurdering, at der efter beslutningen om anlæg af  

 en fast forbindelse mellem København og Malmø og i lyset af  

 Øresundskonsortiets forventninger til den fremtidige trafikudvikling i  

 Øresundsregionen, ikke er en sådan klar national interesse i at bevare  

 muligheden for at etablere en ny Færgevej i Helsingør, at man bør  

 tilsidesætte et enigt byråds indstilling.
Det foreslås derfor, at anlægget opgives, og at projekteringsbemyndigelsen  

 ophæves.
Der henvises til bilag 4.
Ophævelsen af projekteringsbemyndigelsen må naturligt føre til, at de  

 pålagte byggelinier aflyses, og at staten afhænder de ejendomme og arealer,  

 der tidligere er erhvervet med henblik på anlægget af Færgevej.
Provenuet ved  

 salget af arealerne vil eventuelt kunne anvendes til forbedringer på  

 Kongevejen.
 Såfremt projekteringsbemyndigelsen opretholdes, må staten overtage  

 yderligere mindst en større ejendom i færgevejskorridoren.
Til nr. 3 Lov nr. 454 af 1. juni 1994 bemyndiger trafikministeren til at anlægge 1.  

 etape af en omfartsvej ved Næstved samt en forlægning af hldv. 415,  

 Randers-Grenå, syd om Assentoft (Assentoft Omfartsvej). Disse vejanlæg er nu  

 gennemført.
Loven bemyndiger desuden trafikministeren til at projektere de  

 resterende etaper af Næstved Omfartsvej (etape 2 - 4) samt en ny  

 hovedlandevej i forlængelse af omfartsvejen ved Assentoft til Den Jyske  

 Motorvej ved Sdr.
Borup.
Sidstnævnte vejanlæg er i forening med den allerede  

 etablerede omfartsvej udset til at skulle udgøre det såkaldte nordlige  

 hængsel i vejforbindelserne til Djursland.
Som følge af vejaftalen vil det ikke længere være en statsopgave at  

 gennemføre de resterende etaper af Næstved Omfartsvej samt vejen fra  

 Assentoft til Den Jyske Motorvej.
Projekteringsbemyndigelsen til anlæggene  

 foreslås derfor ophævet.
Der henvises til bilagene 1 og 2.
Skriftlig fremsættelse (20. november 1997) Trafikministeren (Bjørn Westh):
 Hermed tillader jeg mig for Folketinget at fremsætte:
 Forslag til lov om visse hovedlandevejsstrækninger. (Ændrede  

 klassificeringer i forlængelse af vejaftalen m.m.).
(Lovforslag nr.
L 99).
 Lovforslaget er delvis en opfølgning på lov nr. 466 af 10. juni 1997 om  

 ændring af lov om offentlige veje m.fl., hvorved en del af  

 hovedlandevejsnettet overføres til amterne den 1. januar 1998. (Vejaftalen).
Lovforslaget giver bemyndigelse til at gennemføre nogle mindre justeringer  

 i den del af hovedlandevejsnettet, der overføres til amterne.
Justeringerne  

 er en følge af nyanlæg og er nødvendige for at sikre sammenhæng i  

 hovedlandevejsnettet og landevejsnettet efter den 1. januar 1998. Der er  

 enighed med Amtsrådsforeningen om, at justeringerne ikke medfører nogen  

 ændringer i den aftalte økonomiske kompensation til amterne.
Med lovforslaget ophæves desuden en række anlægs- og  

 projekteringsbemyndigelser, som af forskellige årsager endnu ikke er fuldt  

 udnyttede.
En del af bemyndigelserne er af ældre dato og vedrører vejanlæg,  

 der efter den gennemførte vejlovsændring ikke længere kan anses for at være  

 en statsopgave, eller som af andre grunde ikke længere indgår i den statslige  

 vejplanlægning.
 Jeg vil fremsende de høringssvar, der knytter sig til lovforslaget, til  

 Trafikudvalget, når de foreligger.
 Idet jeg i øvrigt henviser til bemærkningerne til lovforslaget, skal jeg  

 anbefale det til Tingets velvillige behandling.
