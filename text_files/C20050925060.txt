 Vejledning om bekendtgørelse nr. 145 af 9. marts 2005 om åben  

 uddannelse og tilskud til arbejdsmarkedsuddannelser m.v.
Indledning Formålet med vejledningen er at præcisere  

 rammerne for udbud, markedsføring og gennemførelse  

 af arbejdsmarkedsuddannelser (amu) og  

 enkeltfag optaget i fælles kompetencebeskrivelser (FKB). Vejledningen er en  

 vejledning til åu-bekendtgørelsen, der regulerer de nærmere bestemmelser om  

 tilskud til både enkeltfag og amu.
Vejledningen er med et par mindre ændringer i  

 kapitel 2 eksempler under  

  

 gennemførelse  

  

 en  

 videreførelse af vejledning nr. 9174 af 25. april 2005 med opfølgning på den  

 seneste bekendtgørelse nr. 145 af 9. marts 2005 og på en tidligere vejledning  

 af 21. september 2004 om udbud og markedsføring . Vejledningen afgør, hvornår  

 der er tale om offentlig finansieret efteruddannelse, som kan udløse  

 statstilskud til drift og forsørgelse.
Vejledningen fra 21. september 2004  

 har  

 ikke været optaget i Retsinformation.
Med reformen fra 2004 blev enkeltfag og amu  

 sat i nye rammer.
På baggrund af analyser af voksnes behov for grundlæggende  

 erhvervsrettet arbejdsmarkedsrelevant kompetence udarbejdes der nu Fælles  

 Kompetencebeskrivelser, som sammenfatter behovet for efteruddannelse både i  

 forhold til enkeltfag og arbejdsmarkedsuddannelser.
Den samlede beskrivelse af behov fortages  

 under hensyn til at undgå dobbeltudvikling, men formålet med  

 arbejdsmarkedsuddannelserne er ikke grundlæggende ændret.
Amu reguleres som  

 hidtil efter regler, som sætter nærmere betingelser for, hvornår en  

 uddannelse  

 er en del af amu-konceptet og dermed kan give tilskud.
Til disse betingelser  

 hører, at der ikke må være tale om virksomhedsintern undervisning, ligesom  

 konkurrenceforvridning skal undgås og som noget nyt, at der skal være åben og  

 fri adgang for alle på arbejdsmarkedsuddannelserne ligesom i enkeltfagene.  

 Udviklingen af indholdet af de enkelte amu - mål har fortsat til formål at  

 opfylde behov hos personer med en uddannelse til og med  

 erhvervsuddannelsesniveau og markedsføringen skal være i overensstemmelse  

 hermed.
Enkeltfagene er en faglig afgrænset del af en  

 uddannelse, hvortil der er knyttet en prøve eller eksamen - her fra de  

 grundlæggende erhvervsrettede uddannelser - og de skal markedsføres i  

 overensstemmelse med deres formål.
Udviklingen følger af udviklingen i de  

 grundlæggende erhvervsrettede uddannelser.
 Disse elementer bestemmer rammerne for  

 markedsføring, udbud og gennemførelse af enkeltfag og  

 arbejdsmarkedsuddannelser.
 Vejledningen består af  

 2 kapitler.
 I kapitel 1 beskrives regelsættet og  

 forståelsen heraf i forhold til følgende aktiviteter:
  

 	  

 udbud,   

 	  

 markedsføring,   

 	  

 gennemførelse og   

 	  

 institutionsansvar.
 Der kan naturligvis godt være tale om,  

 at definitionen af en problemstillings placering vil kunne diskuteres, men  

 det  

 er så vidt muligt undladt at lave gentagelser med udgangspunkt i den  

 umiddelbart relevante placering.
 I kapitel 2 er der lavet en  

 eksempelsamling beskrevet i de samme 4 kategorier.
Kapitel 1 Regler Love og  

 bekendtgørelser Udbud, markedsføring og gennemførelse af amu  

 og enkeltfag optaget i fælles kompetencebeskrivelser (FKB) skal ske inden for  

 de rammer, som udgøres af:
   

 	  

 Bekendtgørelse  

 nr. 956 af 28. november 2003 af lov om åben  

 uddannelse (erhvervsrettet voksenuddannelse) m.v.
   

 	  

 Lov nr. 446 af 10.  

 juni 2003 om arbejdsmarkedsuddannelser m.v.
   

 	  

 Bekendtgørelse nr. 145  

 af 9. marts 2005 om  

 åben uddannelse og  

 tilskud til arbejdsmarkedsuddannelser m.v.
   

 	  

 Bekendtgørelse nr. 802  

 af 22. september 2003 om fælles kompetencebeskrivelser for erhvervsrettet  

 voksen- og efteruddannelse og om arbejdsmarkedsuddannelser.
Udbud Det er en grundforudsætning for udbud af  

 amu/enkeltfag i FKB og en betingelse for tilskud, at reglerne for  

 amu/enkeltfag  

 herunder om udbuddet, markedsføringen, gennemførelsen og kvalitetssikringen  

 overholdes og er i overensstemmelse med lovgivningens intentioner.
 Det indebærer f.eks., at hver enkelt amu og  

 enkeltfag skal gennemføres i overensstemmelse med den godkendte  

 målformulering,  

 og at der skal udleveres uddannelsesbevis til deltagere, der har nået det  

 godkendte mål.
 Dette gælder, både når en amu/et enkeltfag i  

 FKB gennemføres som enkeltstående amu/enkeltfag, og når flere amu/enkeltfag  

 sammensættes med henblik på at tilgodese lokale uddannelsesbehov, som der er  

 mulighed for efter lovgivningen, jf. nedenfor i dette kapitel om  

 markedsføring.
 Institutionens bedømmelsen af, om deltageren  

 har nået målet, foretages for arbejdsmarkedsuddannelser på baggrund af  

 bestemmelserne i bekendtgørelsen om fælles kompetencebeskrivelser for  

 erhvervsrettet voksen- og efteruddannelse og om arbejdsmarkedsuddannelser  

 og for enkeltfag i FKB på baggrund af  

 bekendtgørelsen for den grunduddannelse, enkeltfaget stammer fra.
Skolen kan afkorte  

  

 enkeltfag  

 for hold  

 under betingelse af en offentlig annoncering.
Afkortning af enkeltfag kræver  

 oplysning herom, før aktivitetens start på institutionens hjemmeside.
Der  

 skal  

 informeres om aktivitetens længde, og de forudsætninger hos deltagerne  

 afkortningen kræver.
Skolen kan afkorte den vejledende maksimale  

 varighed af en  

  

 arbejdsmarkedsuddannelse  

 på baggrund af en vurdering af  

 den enkelte deltagers forudsætninger.
Afkortning af varighed forudsætter, at  

 deltageren når uddannelsens mål på kortere tid end den angivne maksimale  

 varighed.
Der kan ikke på samme måde som på åben uddannelse afkortes for  

 annoncerede  

 hold.
Det udelukker ikke en afkortning for alle på et amu-hold, hvis det  

 efter  

 konkret vurdering af de tilmeldte skønnes, at de enkelte deltagere og dermed  

 også alle deltagerne opfylder betingelserne for afkortning.
 Alle arbejdsmarkedsuddannelser/enkeltfag i  

 FKB skal evalueres ved hjælp af AMU-kvalitet, og resultaterne skal lægges på  

 skolens hjemmeside.
 Nærmere betingelser for samarbejde med  

 private uddannelsesudbydere er omfattet af en vejledning om udlicitering.
Markedsføring Efter § 11 i bekendtgørelse nr. 802 af 22.  

 september 2003 om fælles kompetencebeskrivelser for erhvervsrettet voksen- og  

 efteruddannelse og om arbejdsmarkedsuddannelser, og efter § 5 i  

 bekendtgørelse  

 nr. 145 af  

 9. marts  

 2005 om åben uddannelse og tilskud til  

 arbejdsmarkedsuddannelser m.v. skal markedsføringen af  

 arbejdsmarkedsuddannelser og enkeltfag ske i forhold til den enkelte  

 godkendte  

 uddannelsesaktivitets mål og i forhold til de målgrupper amu/enkeltfaget er  

 udviklet til.
 Det er således hver enkelt amu/enkeltfags mål  

 for sig, der er rammen for markedsføringen og anvendelsen af uddannelsen.  

 Markedsføringen må ikke gennem valg af ord, billeder eller medium sigte mod  

 anvendelse i en ikke-arbejdsmarkedsmæssig sammenhæng eller i øvrigt være  

 egnet  

 til at vildlede om amu/enkeltfagets mål og indhold.
Arbejdsmarkedsuddannelsernes målgruppe for  

 udvikling er ikke længere identisk med adgangen til uddannelserne, og det er  

 derfor afgørende, at markedsføringen er i overensstemmelse med den udvikling,  

 der ligger bag uddannelsen.
Der vil derfor f.eks. ikke kunne finde  

 markedsføring af amu sted, som er rettet alene mod personer med en  

 videregående  

 uddannelse.
Det vil ikke være i overensstemmelse med markedsføring i forhold  

 til uddannelsens mål.
Ifølge bemærkningerne til lov om  

 arbejdsmarkedsuddannelser m.v. skal uddannelserne også markedsføres relevant  

 i  

 forhold til hensigten om en erhvervsrettet indsats.
Det betyder, at en  

 markedsføring ikke må ske i forhold til anden aktivitet, som ligger uden for  

 lovens rammer.
Det kan f.eks. være uddannelse af personlighedsudviklende  

 karakter eller uddannelse vedrørende fritidsaktiviteter herunder uddannelse  

 tilrettelagt for ikke erhvervsaktive.
I tilknytning hertil  

 skal det præciseres,   

 	  

 at amu/enkeltfag ikke  

 må  

  

 markedsføres  

 som en integreret del af et sammensat  

 uddannelseskoncept, hvor institutionens salg af indtægtsdækket virksomhed  

 indgår og/ eller anden aktivitet, som ikke er tilskudsberettiget.
Der vil  

 fortsat kunne afholdes aktiviteter både med tilskud og som IDV, men de må  

 ikke  

 udbydes samlet eller som forudsætning for hinanden.
   

 	  

 at markedsføringen  

 skal ske på en sådan måde, at det for virksomheder og deltagere er åbenbart,  

 at  

 man kan deltage i en tilskudsberettiget amu/enkeltfag uden forudsætning om  

 tilkøb af andre ydelser, som ikke er tilskudsberettigede.
Med den seneste amu-lov blev der lagt vægt på  

 at forbedre lokale muligheder for at sammensætte efterspurgte  

 efteruddannelsesforløb, men det skal være inden for reglerne og de rammer,  

 der  

 fastsættes for efteruddannelsesindsatsen.
Der er tale om efteruddannelse med  

 statstilskud og en samlet markedsføring med flere uddannelser eller  

 aktiviteter  

 vil  

  

 altid  

 skulle omhandle amu/enkeltfag optaget i en  

 fælles kompetencebeskrivelse, som er tydeligt  

 identificeret.
 Inden for en skoles godkendte  

 udbudsportefølje kan skolen således sammensætte flere amu og/eller enkeltfag  

 fra en FKB i et samlet kursusforløb, men det skal være muligt at identificere  

 hver enkelt amu/enkeltfag, der indgår, ligesom det skal være muligt at tage  

 hver enkelt af disse enten på institutionen, der har sammensat forløbet,  

 eller  

 hos en anden godkendt lokal udbyder eller samarbejdspart.
Hvis skolen skønner, at der er behov herfor,  

 kan skolen give den sammensatte amu/enkeltfags aktivitet en fælles  

 overskrift,  

 men de enkelte amu/enkeltfag skal samtidig markedsføres med den godkendte  

 titel.
Den fælles overskrift skal være loyal over for hensigten med  

 AMU-konceptet.
 Når skolen udbyder og markedsfører amu/  

 enkeltfag i FKB enkeltvis, skal den godkendte titel anvendes.
Gennemførelse Gennemførelse  

 af amu og enkeltfag og andre uddannelsesaktiviteter Hensynet til den erhvervsrettede offentlige  

 finansierede indsats indebærer som nævnt oven for, at  

 arbejdsmarkedsuddannelser/enkeltfag i FKB ikke må markedsføres som et samlet  

 koncept i kombination med indtægtsdækket virksomhed.
Derimod må amu/enkeltfag  

 og  

 IDV gerne gennemføres/afholdes i forlængelse af hinanden, når hver del  

 gennemføres som en selvstændig del.
Det indebærer, at amu/enkeltfagene skal  

 fremstå med en klar identitet og afgrænset fra IDV-aktiviteten, f.eks.  

 således  

 at arbejdsmarkedsuddannelsen afholdes om formiddagen og IDV-aktiviteten om  

 eftermiddagen.
For sådanne kombinationsforløb gælder, at forløbet skal  

 gennemføres således,   

 	  

 at de enkelte  

 amu/enkeltfag i FKB, som indgår i forløbet gennemføres, bedømmes og  

 kvalitetssikres i overensstemmelse med gældende regler,   

 	  

 at det fremgår klart,  

 hvilken amu/enkeltfag der ydes VEU-godtgørelse til,   

 	  

 at forløbet  

 tilrettelægges således, at virksomheder og deltagere har mulighed for at  

 fravælge den del af forløbet, der er indtægtsdækket virksomhed og   

 	  

 at prisen på hver  

 enkelt ydelse fremgår tydeligt af fakturaen.
Virksomhedshold Ovenstående bestemmelser under afsnittet om  

 gennemførelse gælder både for amu/enkeltfag i FKB, der gennemføres for hold  

 med  

 deltagere fra én enkelt virksomhed, og for amu/enkeltfag i FKB, der  

 gennemføres  

 for blandede hold.
Arbejdsmarkedsuddannelser og enkeltfag i FKB  

 skal udbydes åbent.
Er der sket åbent udbud, kan der dannes hold, som alene  

 består af deltagere fra én virksomhed.
Der må blot ikke ske ubegrundet  

 udelukkelse af personer, som ikke er fra virksomheden.
D.v.s., at der ikke må  

 laves aftaler, som i praksis indebærer, at personer uden for en given  

 virksomhed reelt aldrig ville blive optaget.
Tomme pladser skal besættes fra  

 evt. ventelister, og der er ikke hjemmel til at sælge de tomme pladser for at  

 undgå evt. aflysninger.
Afvikling af  

 de  

 tilskudsberettigede uddannelser skal ske i overensstemmelse med reglerne om  

 f.eks. adgang for alle, og institutionerne kan derfor ikke lave aftaler, som  

 forpligter  

 til afholdelse på andre  

 betingelser, jf. nedenfor i afsnittet om institutionsansvar.
Hvis en virksomhed ønsker at yde økonomisk  

 tilskud - f.eks. i form af  

 betaling af  

 forplejning  i tilknytning til en tilskudsberettiget aktivitet, kan der  

 ikke  

 knyttes vilkår til tilskuddet.
Tilskuddet må ikke være betaling for en del  

 af  

 markedsføringen og gennemførelsen af  

 uddannelseskonceptet, jf. nedenfor i eksemplerne.
 Der skal altid være almindelig adgang til uddannelserne  

 også ved virksomhedsforlagt undervisning, og deltagere fra andre virksomheder  

 skal ikke betale mere for kurset end den sædvanlige -lovpligtige -  

 deltagerbetaling, jf. nedenfor i afsnittet om  

 gennemførelse.
Institutionsansvar Institutionerne har en række  

 forvaltningsmæssige forpligtelser i forhold til retten til at oppebære  

 tilskud.  

 Institutionerne skal derfor bevare deres muligheder efter reglerne til f.eks  

 at  

 optage elever, stille krav til lærerne, sammensætte hold, aflyse og afvikle  

 uddannelserne.
Institutionerne kan således ikke binde sig  

 til en virksomheds konkrete gennemførelsesønsker, hvis det kommer i strid med  

 reglerne og indebærer mulighed for erstatningsansvar i et kontraktforhold for  

 manglende eller ændret gennemførelse.
Aftaler, der begrænser institutionerne  

 på  

 den omhandlede eller tilsvarende måde, vil være i strid med regelgrundlaget.  

 Der er tale om et offentligretligt reguleret  

 system, der begrænser adgangen til at aftale vilkårene.
Aftalerne må  

 ikke række ud over lovgivningens rammer.
Kapitel 2 Eksempler Eksemplerne er en række præciseringer af grundlaget i love og  

 bekendtgørelser bl.a. på baggrund af de  

 hidtidige erfaringer med udbud af arbejdsmarkedsuddannelser og enkeltfag  

 optaget i FKB.
Eksemplerne må ikke opfattes som udtømmende i forhold til  

 forståelsen af regelgrundlaget på det erhvervsrettede voksen- og  

 efteruddannelsesområde, men er alene fortolkningsbidrag:
Udbud   

 	  

 Det er ikke i  

 overensstemmelse med reglerne at lade virksomheder betale for tomme pladser.  

 Pladserne skal være åbne og så vidt muligt fyldes op, og skolerne må ikke  

 afskrives sig retten til at bestemme, om en uddannelse med statstilskud skal  

 afholdes eller ej.
  

 	  

 Der må ikke lægges  

 afmeldegebyr på uddannelserne.
Den eneste tilladte betaling er  

 deltagerbetalingen efter reglerne herom.
  

 	  

 Arbejdsmarkedsuddannelser  

 kan kun afkortes efter konkret vurdering af de(n) enkelte, uanset om det er  

 afkortning for en enkelt person eller hele hold.
Arbejdsmarkedsuddannelserne  

 kan derfor ikke annonceres som afkortede uddannelser.
   

 	  

 Der skal udleveres  

 uddannelsesbevis efter reglerne.
Markedsføring   

 	  

 Uddannelsen/uddannelsesaktiviteten  

 skal være indberettet til VIDAR, og de krævede oplysninger efter § 14 stk.1  

 nr.  

 7 a  j skal ligge på institutionens hjemmeside, senest 8 dage inden  

 aktiviteten starter.
Dette krav kan fraviges, når der er tale om  

 amu/enkeltfag,  

 som igangsættes meget pludseligt og tæt op til startdato, men annonceringen  

 skal have fundet sted senest dagen inden start.
  

 	  

 Amu/enkeltfag optaget  

 i en FKB skal markedsføres særskilt og må ikke være en del af et samlet  

 koncept, der også indeholder produkter eller ydelser, der sælges som  

 indtægtsdækket virksomhed.
Til produkter og ydelser hører såvel anden  

 uddannelse som f.eks. undervisningsmaterialer, uddannelsesplanlægning for  

 virksomhederne, særlige tests, betaling af dobbeltlærer og betaling af leje.  

 Det betyder ikke, at der ikke uafhængigt af markedsføringen og afviklingen af  

 de tilskudsberettigede uddannelser kan ske salg af f.eks.  

 uddannelsesplanlægning eller undervisningsmateriale, jf. nedenfor under  

 institutionsansvar.
   

 	  

 Uddannelsesplanlægning  

 kan kun tilbydes som et IDV produkt adskilt fra de tilskudsberettigede  

 amu/enkeltfag og må ikke være en forudsætning for institutionens  

 optag/visitation af elever.
  

 	  

 Kompetenceafklaring  

 omfattet af reglerne for individuel kompetenceafklaring til amu (IKA) eller  

 individuel kompetencevurdering (IKV) til en grundlæggende voksenuddannelse  

 (GVU) kan ikke tilbydes mod betaling som led i en uddannelsesplanlægning  

 eller  

 som led i gennemførelse af et uddannelsesforløb med amu og enkeltfag.
IKA og  

 IKV tilbydes som selvstændige forløb med tilskud og kan sættes sammen med  

 efterfølgende forløb med tilskud.
   

 	  

 Det er tilladt at  

 sammensætte og markedsføre en uddannelse af flere amu-uddannelser og  

 enkeltfag  

 optaget i en FKB.
   

 	  

 De enkelte  

 amu/enkeltfag skal altid markedsføres med den godkendte titel, også når man  

 har  

 en titel på et sammensat forløb.
Gennemførelse   

 	  

 Der kan ikke ske  

 virksomhedstilpasning af amu/enkeltfagene mod betaling.
Uddannelserne og  

 uddannelsesaktiviteterne skal gennemføres i overensstemmelse med hele målet  

  

 eller  

 som IDV.
   

 	  

 Der må ikke kræves  

 betaling for optag /visitation til amu/enkeltfag, cfr. ovenfor under udbud om  

 betaling for uddannelsesplanlægning.
   

 	  

 Der må ikke kræves  

 betaling for den pædagogiske tilrettelæggelse af amu/enkeltfag.
   

 	  

 Der må ikke kræves  

 betaling for dobbeltlærerdækning.
   

 	  

 Der må ikke kræves  

 betaling for undervisningsmateriale, som anvendes indenfor en  

 arbejdsmarkedsuddannelse.
  

 	  

 Der må ikke som led i  

 undervisningen ske produktion med afsætning for øje.
Det indebærer, at  

 uddannelsesformålet også her som i øvrigt skal være det bærende, og at  

 hensigten, hvis retten til at få tilskud til undervisningen skal  

 bevares, aldrig må blive hensynet til  

 produktion og omsætning.
Produktion og salg af evt. frembragte varer efter  

 endt  

 undervisning med klart uddannelsesformål må ikke ske i strid med  

 konkurrencelovens regler.
   

 	  

 Der  

 udbetales ikke bygningstaxameter til  

 undervisning på virksomheden, heller ikke når virksomheden lejer lokaler uden  

 for virksomheden.
   

 	  

 En institution kan  

 ikke få tilskud til undervisning af ansatte i det firma, der varetager  

 undervisningen på grundlag af udlicitering.
   

 	  

 Hvis en uddannelse  

 gennemføres på en virksomhed eller i lokaler, som virksomheden stiller til  

 rådighed/lejer d.v.s. som virksomhedsforlagt undervisning, skal læreren  

 ligesom  

 ved anden undervisning være ansat af den institution, der er godkendt til at  

 udbyde uddannelsen og opfylde de almindelige regler for ansættelsesforholdet.  

 Der kan dog ikke anvendes lærere, som samtidig er ansat på en virksomhed,  

 hvor  

 alle eller et ikke uvæsentligt antal af deltagerne i undervisningen er ansat.  

 Hvis det findes påkrævet, at virksomhedens ansatte deltager i undervisningen  

 kan det ske ved, at den ansatte indgår i undervisningen sammen med  

 institutionens normale underviser men ikke  

 mod betaling.
  

 	  

 Som en undtagelse fra  

 reglen om, at underviseren ikke må være ansat samme sted som de ansatte ved  

 undervisning på en virksomhed gælder det, at undervisningen kan gennemføres  

 med  

 virksomhedens ansatte, hvor det ville være umuligt eller forbundet med  

 væsentlige vanskeligheder eller betænkelighed at erstatte en lærer, der er  

 ansat i virksomheden med en anden uden denne tilknytning.
Undtagelsen må  

 forventes  

 kun at kunne anvendes i begrænset omfang.
  

 	  

 Den konkrete  

 undervisning tilrettelægges fagligt og pædagogisk i overensstemmelse med  

 uddannelsens mål, således at uddannelsen fremstår som relevant for de  

 aktuelle  

 deltagere.
Det er tilladt at anvende virksomhedscases.
  

 	  

 Det er tilladt, at  

 gennemføre først en uddannelse - evt. en uddannelse sammensat af flere  

 optaget  

 i en FKB  og lade denne uddannelse efterfølge af indtægtsdækket  

 virksomhed  

 forudsat, der er en klar afgrænsning af de uddannelser, der gennemføres, og  

 tilkøb af IDV ikke er gjort til en forudsætning for gennemførelse af de  

 tilskudsberettigede dele.
Det indebærer, at hvis gennemførelsen af  

 tilskudsberettiget uddannelse ønskes suppleret med gennemførelse af en særlig  

 test som f.eks. pc- kørekort, skal det ske som IDV.
Amu/enkeltfagets  

 gennemførelse må ikke på noget punkt gøres afhængig heraf, jf. også ovenfor i  

 indledningen om markedsføring.
  

 	  

 Det er tilladt at en  

 virksomhed yder bidrag til f.eks. en frokost eller flere under en  

 amu/enkeltfag, forudsat at det klart fremgår, at betalingen alene omfatter  

 forplejningen.
Institutionen kan forvalte forplejningen på virksomhedens  

 vegne.
Institutionsansvar   

 	  

 Der må ikke indgå  

 aftaler, som indebærer, at en uddannelsesinstitution forpligtes i forhold til  

 f.eks. aflysning, lærerkræfters kvalifikationer eller uddannelsens afvikling  

 i  

 strid med love og regler.
Det indebærer, at institutionerne ikke kan  

 fraskrive  

 sig ansvar eller påtage sig ansvar som kommer i strid med intentioner og  

 regelgrundlag og som måtte have til hensigt at forpligte dem til at betale  

 for  

 manglende opfyldelse.
  

 	  

 Uddannelsesinstitutionen  

 må ikke sælge undervisningsmaterialer udviklet med statslige midler inden for  

 uddannelsens indhold.
Der vil uafhængigt af undervisningen og på sædvanlig  

 vis  

 kunne forhandles undervisningsmaterialer til købspris.
