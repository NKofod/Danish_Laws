A.
Indledende bemærkninger 1. Ved lov nr. 360 af 10. juni 1987 om ændring af  

 selskabsskatteloven, ligningsloven og lov om særlig indkomstskat m.v. er der  

 sket ændringer i reglerne om udstedelse af medarbejderaktier m.v. efter  

 ligningslovens § 7 A.
 Dette cirkulære, der afløser cirkulære nr. 47 af 25. februar 1977 om  

 medarbejderaktieordninger efter ligningslovens § 7 A samt cirkulære nr. 79 af  

 30. maj 1958 vedrørende lov om særlig indkomstskat, pkt. 22-25, indeholder en  

 redegørelse for de vilkår for udstedelse af medarbejderaktier m.v. og  

 medarbejderobligationer, som efter praksis og de nugældende regler, jf.  

 bekendtgørelse om medarbejderaktieordninger m.v., kan godkendes ved  

 skattefritagelse efter ligningslovens § 7 A og lov om særlig indkomstskat §  

 16.
2. Cirkulæret indeholder følgende afsnit: A.  

 Indledende bemærkninger.
B.
Reglerne for medarbejderaktieordninger m.v. i  

 hovedtræk.
C.
Medarbejderaktieordninger efter ligningslovens § 7 A.
D.  

 Fællesbestemmelser (betingelser) for medarbejderaktieordninger efter  

 ligningslovens § 7 A.
E.
Medarbejderobligationsordninger efter § 16 i lov om  

 særlig indkomstskat.
F.
Fællesbestemmelser for medarbejderaktier og  

 medarbejderobligationer.
G.
Anke- og klagemuligheder m.v.
B.
Reglerne for medarbejderaktieordninger m.v. i hovedtræk 3. Efter bestemmelsen i ligningslovens § 7 A, stk. 1,  

 kan et selskab på visse betingelser opnå godkendelse af  

 medarbejderaktieordninger, hvorefter de ansatte kan få ret til tegning af  

 aktier til favørkurs, uden at de ved erhvervelsen bliver beskattet af værdien  

 af tegningsretten.
Disse regler er ikke ændret ved lov nr. 360 af 10. juni  

 1987.
 Efter bestemmelsen i ligningslovens § 7 A, stk. 2, kan et selskab nu opnå  

 godkendelse af en medarbejderaktieordning, hvorefter selskabet kan udlodde  

 udbytteandele eller lignende skattefrit til de ansatte i form af aktier for  

 en værdi af indtil 6.000 kr. pr. år pr. medarbejder.
Efter bestemmelsen i lov om særlig indkomstskat § 16 kan en arbejdsgiver  

 opnå godkendelse af en medarbejderobligationsordning, hvorefter  

 arbejdsgiveren kan udlodde udbytteandele eller lignende i form af  

 obligationer, der ikke er indkomstskattepligtige hos medarbejderen.  

 Arbejdsgiveren skal dog betale en afgift på 50 pct. af den del af  

 udlodningen, der overstiger 200 kr. pr. år pr. medarbejder.
I disse regler er  

 alene sket den ændring ved lov nr. 360 af 10. juni 1987, at aktier ikke  

 længere er omfattet af ordningen.
 Det er i alle tilfælde Statsskattedirektoratet, som godkender ordningen.
C.
Medarbejderaktieordninger efter ligningslovens § 7 A 4. Efter reglerne i ligningslovens § 7 A, stk. 1 og  

 stk. 2, kan aktier i et selskab afhændes eller udloddes til selskabets  

 medarbejdere, uden at dette udløser beskatning hos medarbejderen.
Der er  

 nedenfor i pkt. 5-8 redegjort for reglerne for udstedelse af  

 medarbejderaktier til favørkurs efter § 7 A, stk. 1. I pkt. 9-14 er der  

 redegjort for reglerne for vederlagsfri medarbejderaktier efter § 7 A, stk.  

 2. De fælles bestemmelser for de to medarbejderaktieordninger er beskrevet i  

 pkt. 15-19.
 I det omfang, der for medarbejderobligationsordninger efter § 16 i lov om  

 særlig indkomstskat gælder samme regler som for medarbejderaktieordninger,  

 vil der i afsnittet herom (pkt. 20-26) være henvist til de relevante punkter  

 under medarbejderaktiereglerne.
 Om rådighedsindskrænkning for såvel medarbejderaktier som  

 medarbejderobligationer henvises dog til afsnit F, pkt. 27-28.
Medarbejderaktieordninger efter ligningslovens § 7 A, stk. 1 5. Efter reglerne i ligningslovens § 7 A, stk. 1, jf.  

 stk. 5, og § 1 i bekendtgørelse om medarbejderaktieordninger m.v., kan  

 Statsskattedirektoratet godkende en medarbejderaktieordning, hvorefter et  

 selskab giver de ansatte ret til at erhverve aktier eller andelsbeviser i  

 selskabet, uden at værdien af denne ret skal medregnes til de ansattes  

 skattepligtige indkomst.
Ordningen går ud på, at selskabet kan tilbyde aktier til medarbejderne til  

 favørkurs, uden at forskellen mellem denne favørkursværdi og aktiernes reelle  

 værdi bliver skattepligtig for medarbejderne.
Der kan både være tale om  

 nyudstedelse af aktier og salg af selskabets beholdning af egne aktier.
 Reglen gælder for aktieselskaber, anpartsselskaber og andelsselskaber.
 6. I overensstemmelse med praksis er det en  

 forudsætning for godkendelse af en medarbejderaktieordning efter § 7 A, stk.  

 1, at favørkursen ikke sættes lavere end til pari.
7. Efter § 7 A, stk. 6, er det en betingelse for  

 godkendelse af en medarbejderaktieordning efter § 7 A, stk. 1, at rådigheden  

 over aktierne indskrænkes i mindst 5 år.
Bestemmelserne herom er beskrevet i  

 afsnit F, pkt. 27-28.
8. Hvis et selskab giver sine medarbejdere tegningsret  

 til nyudstedte aktier efter § 7 A, stk. 1, har selskabet ikke nogen  

 fradragsret.
Hvis selskabet derimod giver sine medarbejdere ret til at  

 erhverve aktier af selskabets beholdning af egne aktier, kan selskabet efter  

 § 7 A, stk. 4, ved opgørelsen af sin skattepligtige indkomst fratrække  

 forskellen mellem aktiernes handelsværdi på afhændelsestidspunktet og den  

 kursværdi, som medarbejderne erhverver aktierne til.
Det tab, som selskabet  

 lider ved at afhænde beholdningsaktier til medarbejderne under aktiernes  

 handelsværdi, behandles således som en fradragsberettiget driftsudgift.
Til  

 gengæld finder de almindelige aktieavancebeskatningsregler anvendelse for  

 selskabet, jf. § 7 A, stk. 3, hvis det afhænder aktier af sin egen beholdning  

 til de ansatte.
Disse regler er nærmere beskrevet nedenfor i afsnit D, pkt.  

 17. Hvis medarbejderen efter båndlæggelsesperiodens udløb afhænder aktierne,  

 anvendes aktieavancebeskatningsloven ligeledes.
Medarbejderaktieordninger efter ligningslovens § 7 A, stk. 2 9. Efter reglerne i ligningslovens § 7 A, stk. 2, jf.  

 stk. 5, og § 1 i bekendtgørelse om medarbejderaktieordninger m.v., kan  

 Statsskattedirektoratet godkende en medarbejderaktieordning, hvorefter et  

 selskab kan udlodde udbytteandele eller lignende skattefrit til de ansatte i  

 form af aktier.
Der kan både være tale om nyudstedelse af aktier og  

 overdragelse af selskabets beholdning af egne aktier.
 Ved »udbytteandele eller lignende« forstås, at medarbejderen på  

 lignende måde som aktionæren får del i virksomhedens afkast.
 Reglen gælder for aktieselskaber og anpartsselskaber, men ikke for  

 andelsselskaber.
10. Selskabet kan højst skattefrit udlodde 6.000 kr.  

 årligt til hver ansat.
Hvis aktiernes værdi overstiger denne beløbsgrænse,  

 medregnes det overskydende beløb ved opgørelsen af medarbejderens personlige  

 indkomst.
I modsætning til de i ligningslovens § 7 A, stk. 1, nævnte tilfælde  

 omfatter skattefriheden aktiens fulde værdi.
Selskabet kan fratrække de udloddede udbytteandele ved opgørelsen af sin  

 skattepligtige indkomst.
Det gælder både udbytteandele, der udloddes inden  

 for den skattefri beløbsgrænse på 6.000 kr., og beløb, der udloddes udover  

 denne beløbsgrænse.
Fradragsretten gælder både ved nyudstedelse af aktier og  

 ved overdragelse af selskabets beholdning af egne aktier.
De  

 fradragsberettigede udlodninger skal i øvrigt behandles som almindelige  

 driftsomkostninger.
Ved afhændelse af selskabets beholdning af egne aktier gælder de  

 almindelige aktieavancebeskatningsregler for selskabet.
Disse regler er  

 nærmere beskrevet nedenfor i afsnit D, pkt. 17. Hvis medarbejderen efter  

 båndlæggelsesperiodens udløb afhænder aktierne, anvendes  

 aktieavancebeskatningslovens almindelige regler.
 11. Børsnoterede aktier ansættes til kursværdien  

 svarende til den på tidspunktet for udlodningen senest noterede køberkurs.  

 Til børsnoterede kurser henregnes de på Københavns Fondsbørs fastsatte  

 kurser.
Unoterede aktier ansættes til aktiernes handelsværdi.
Kan der ikke  

 fremskaffes oplysning om handelsværdien ud fra de omsætninger, der har fundet  

 sted, kan en kurs, udregnet efter de af Ligningsrådet fastsatte  

 retningslinjer for beregning af formueskattekurser, anvendes ved  

 værdiansættelsen.
Det samme gælder, hvis omsætningerne har fundet sted under  

 forhold, som bevirker, at den anvendte overtagelseskurs er uegnet som udtryk  

 for handelsværdien.
Denne kursberegning foretages i almindelighed på grundlag  

 af selskabets regnskab for det regnskabsår, der er udløbet nærmest forud for  

 tidspunktet for aktieerhvervelsen.
I særlige tilfælde må beregningen dog  

 foretages på grundlag af regnskabet for det regnskabsår, der udløber efter  

 dette tidspunkt, navnlig i tilfælde hvor udlodningen sker ganske kort tid  

 forud for regnskabsårets udløb.
Beregningen af kursen sker ved at anvende de  

 beregningsregler, herunder beregningsfaktorerne, som var kendt på dette  

 tidspunkt.
12. Ved værdiansættelsen tages der ikke hensyn til, at  

 aktiernes omsættelighed er begrænset, således at aktierne ved afståelse eller  

 aktionærens dødsfald tilbagesælges til selskabet eller tilbydes  

 medaktionærerne, eventuelt til en bestemt kurs.
Dette gælder, uanset om  

 begrænsningen af omsætteligheden er sket med hjemmel i selskabsskattelovens §  

 31, stk. 2, vedrørende betingelsen for at opretholde sambeskatningen imellem  

 moder- og datterselskaber ved datterselskabets udstedelse af  

 medarbejderaktier, eller begrænsningen har hjemmel i vedtægten og gælder for  

 alle selskabets øvrige aktier af samme klasse.
Ved værdiansættelsen tages der normalt heller ikke hensyn til, om aktierne  

 er majoritets- eller minoritetsaktier.
Der kan kun undtagelsesvis tages  

 hensyn til en forringelse af selskabets økonomiske forhold i perioden fra  

 udløbet af det regnskabsår, der skal anvendes ved kursberegningen, til  

 tidspunktet for udlodningen.
I tvivlstilfælde anvendes reglerne i kildeskattelovens § 16, stk. 3 og 4,  

 tilsvarende.
Indeholder ordningen ikke bestemmelser om beregningsgrundlaget  

 ved fastsættelsen af afregningskursen ved tilbagesalg til selskabet, anvendes  

 reglerne om udmeldelse af skønsmænd i aktieselskabslovens § 19, stk. 2, og  

 anpartsselskabslovens § 14 a, stk. 2.
 13. Det er en forudsætning for  

 Statsskattedirektoratets godkendelse af en medarbejderaktieordning efter § 7  

 A, stk. 2, at rådigheden over aktierne indskrænkes i mindst 7 år.
 Bestemmelserne herom er beskrevet i afsnit F, pkt. 27-28.
 14. Efter ligningslovens § 7 A, stk. 7, er det en  

 betingelse, at aktier, der udloddes efter § 7 A, stk. 2, har mindst samme  

 stemmeværdi, som de aktier i selskabet, der har størst stemmeværdi.
 Statsskattedirektoratet kan dog efter samme bestemmelse fravige  

 betingelsen om maksimal stemmeret for selskaber, der står i  

 koncernforbindelse med en fond, jf. aktieselskabslovens § 2, stk. 1 og 2. Det  

 er en betingelse for at fravige kravet om de udloddede medarbejderaktiers  

 maksimale stemmeret, at den pågældende fond anvender hele sit overskud til  

 erhvervsaktive investeringer eller alment velgørende formål, samt at  

 medarbejderaktiernes stemmeværdi i så fald svarer til højeste stemmeværdi på  

 de af selskabets aktier, der er i omsætning, jf. bekendtgørelse om  

 medarbejderaktieordninger m.v. § 2, stk. 6.
D.
Fællesbestemmelser (betingelser) for medarbejderaktieordninger Betingelser for godkendelse 15. For at et selskab kan opnå godkendelse af en  

 medarbejderaktieordning skal adgangen til at erhverve aktier stå åben for  

 alle ansatte i virksomheden, således at ingen gruppe af ansatte bliver  

 særligt favoriseret.
Begrænsninger, der er fastsat efter almene kriterier kan  

 dog anerkendes, jf. bekendtgørelse om medarbejderaktieordninger m.v. § 2,  

 stk. 1. Således kan adgangen til at erhverve aktier være betinget af, at  

 medarbejderen har været ansat i virksomheden eller til denne knyttede  

 virksomheder i en vis kortere tid - op til 3 år er godkendt - og  

 tegningsrettens omfang kan variere for forskellige grupper af ansatte.  

 Grupperne kan være opdelt efter tilknytningen til virksomheden  

 (moderselskab-datterselskab), efter arbejdets varighed (heltid-deltid), efter  

 anciennitet, efter aflønning eller efter en kombination af disse kriterier.  

 Selskabets bestyrelsesmedlemmer kan kun omfattes af en  

 medarbejderaktieordning, hvis de er medarbejdere i selskabet.
Som ansatte i et selskab medregnes også ansatte i dette selskabs datter-  

 og datterdatterselskaber, herunder disses udenlandske filialer.
En ordning  

 efter ligningslovens § 7 A, stk. 1 eller stk. 2, kan endvidere godkendes for  

 ansatte i danske datter- eller datterdatterselskaber og filialer af  

 udenlandske moderselskaber, således at disse kan tegne aktier eller modtage  

 udbytteandele i form af aktier i det udenlandske selskab på samme vilkår som  

 medarbejderne i det udenlandske selskab, såfremt ordningen i øvrigt opfylder  

 de almindelige regler herom.
Medarbejderen skal på erhvervelsestidspunktet være ansat i uopsagt  

 stilling i selskabet.
Undtagelse kan dog gøres for dem, der er ansat på  

 erhvervelsestidspunktet, men som på grund af alder er opsagt til  

 pensionering.
Ved godkendelsen påses det, at retten til at tegne aktier m.v. efter  

 ligningslovens § 7 A, stk. 1, eller til at få udloddet aktier efter lovens §  

 7 A, stk. 2, står i et rimeligt forhold til de enkelte medarbejderes  

 aflønning i selskabet.
Der må være fastsat et maksimumbeløb for den enkeltes  

 tegningsadgang.
I tilfælde af overtegning skal der ske reduktion efter  

 regler, der skal være fastsat på forhånd.
For det tilfælde, at medarbejderne ikke fuldt ud tegner den aktiepost, der  

 efter ligningslovens § 7 A, stk. 1, stilles til deres disposition, må der  

 være truffet bestemmelser om, hvorledes der skal forholdes med restbeløbet.  

 Det kan være bestemt, at aktiekapitalen alene skal udvides med de af  

 medarbejderne tegnede beløb, at medarbejderne i en supplerende  

 tegningsrunde kan tegne yderligere aktiebeløb, at restbeløbet kan  

 tegnes af de hidtidige aktionærer, eller evt. at beløbet kan tegnes af  

 en fond.
En sådan fond skal opfylde følgende betingelser, der er opstillet af  

 Industriministeriet:
a.
Fondens formål må udelukkende være at erhverve og efterhånden tilbyde  

 medarbejderne aktier til favørkurs, b. fondens formål må ikke kunne ændres, c. fondsbestyrelsen skal være uafhængig af selskabsledelsen, og selskabets  

 ledelse må hverken med hensyn til stemmer eller antal udgøre et flertal i  

 fondsbestyrelsen, og d. fonden må ikke besidde en større portefølje af aktier, end at denne kan  

 afvikles inden for det regnskabsår, hvor emissionen besluttes, samt det derpå  

 følgende regnskabsår.
Det er en ufravigelig betingelse for godkendelse, at medarbejderaktierne  

 skal have samme rettigheder som selskabets øvrige aktier af samme klasse,  

 f.eks. med hensyn til udbytte og stemmeret.
Et vilkår om tilbagesalgspligt  

 til selskabet, der alene gælder for medarbejderne, kan ikke anerkendes, jf.  

 dog nedenfor om aktier i sambeskattede selskaber.
 For udloddede medarbejderaktier gælder dog særlige regler om stemmeværdi,  

 jf. ligningslovens § 7 A, stk. 7. Herom henvises til afsnit C, pkt. 14.
 En samlet ordning efter ligningslovens § 7 A, stk. 1, og ligningslovens §  

 7 A, stk. 2, kan godkendes.
 Tilladelse efter § 7 A, stk. 1 og stk. 2, gives normalt kun for et år ad  

 gangen, jf. bekendtgørelse om medarbejderaktieordninger m.v. § 3.  

 Undtagelsesvis kan tilladelse dog gives med virkning for medarbejdernes  

 aktieerhvervelse i det år, aktieemissionen eller udlodningen er besluttet,  

 eller tilbud om køb er fremsat, og det derpå følgende regnskabsår.
 Der er ikke i § 7 A hjemmel til at udstede konvertible obligationer.
Oplysningspligt 16. Tilladelse til en medarbejderaktieordning er  

 betinget af, at selskaberne med hensyn til hver af de medarbejdere, der har  

 benyttet sig af adgangen til at tegne medarbejderaktier, samtidig med  

 indgivelsen af oplysninger om udbetalt løn m.v. meddeler nærmere underretning  

 herom, jf. bekendtgørelse om medarbejderaktieordninger m.v. § 4.  

 Underretningen skal omfatte: 1. Angivelse af medarbejderens navn,  

 personnummer, stilling, bopæl eller opholdssted, 2. oplysning om det tillagte  

 aktiebeløb tillige med oplysning om aktiernes handelsværdi på  

 erhvervelsestidspunktet samt for så vidt angår ordninger efter ligningslovens  

 § 7 A, stk. 1, til hvilken favørkurs aktierne er erhvervet, og 3. oplysning  

 om tidspunktet for aktieerhvervelsen og for båndlæggelsen af de tegnede  

 aktier.
Aktieavancebeskatningsregler, ligningslovens § 7 A, stk. 3 17. Hvis et selskab som led i en  

 medarbejderaktieordning afhænder eller udlodder aktier af selskabets  

 beholdning af egne aktier til de ansatte, anses aktierne i skattemæssig  

 henseende for afstået til aktiernes handelsværdi på afståelsestidspunktet,  

 således at avance eller tab behandles efter reglerne i lov om beskatning af  

 fortjeneste ved afståelse af aktier m.v., jf. ligningslovens § 7 A, stk. 3.  

 Avance eller tab opgøres da som forskellen mellem aktiernes handelsværdi på  

 afhændelsestidspunktet og anskaffelsessummen.
Omvendt kan selskabet, når det  

 afhænder aktier m.v. af dets egen beholdning til de ansatte, som driftsudgift  

 fratrække forskellen mellem handelsværdien og den værdi, til hvilken aktierne  

 overdrages medarbejderen, jf. ligningslovens § 7 A, stk. 4.
Sambeskatnings- og koncernregler 18. Efter den tidligere gældende regel i  

 selskabsskattelovens § 31 kunne danske selskaber kun få tilladelse til  

 sambeskatning, hvis samtlige aktier i datterselskaberne ejedes af  

 moderselskabet eller af de datterselskaber, der er inddraget under  

 sambeskatningen, eller af disse i forening.
Denne regel var til hinder for, at medarbejdere i et sambeskattet  

 datterselskab kunne tegne aktier i det selskab, hvori de var ansat, hvis  

 sambeskatningen med moderselskabet ønskedes opretholdt.
Medarbejderne i  

 datterselskabet kunne derimod godt tegne aktier i moderselskabet, uden at  

 adgangen til sambeskatning bortfaldt.
 Efter den nugældende bestemmelse i selskabsskattelovens § 31, stk. 2, kan  

 selskaberne nu opnå tilladelse til sambeskatning, selv om datterselskabet  

 udsteder medarbejderaktier, der er omfattet af ligningslovens § 7 A, til sine  

 ansatte.
Sambeskatning kan dog kun opnås, hvis selskabet har betinget udstedelsen  

 af medarbejderaktier af, at aktierne ved afståelse eller ved medarbejderens  

 død skal tilbagesælges til selskabet.
Aktierne må således ikke være frit  

 omsættelige, hvilket skal fremgå af aktiebrevet.
Selskabet har en modsvarende  

 pligt til at tilbagekøbe aktierne.
 Når betingelsen, om at aktierne kun må tilbagesælges til selskabet, er  

 opfyldt, kan sambeskatning opnås, uanset hvor stor en andel af  

 aktiekapitalen, medarbejderaktierne udgør.
Medarbejderaktier, der efter den pålagte tilbagesalgsforpligtelse sælges  

 til selskabet, er ikke omfattet af ligningslovens § 16 B, stk. 1, men af  

 aktieavancebeskatningsloven.
Dette gælder dog ikke, hvis  

 medarbejderaktionæren tillige er hovedaktionær i selskabet efter § 4, stk. 2  

 og 3, i lov om beskatning af fortjeneste ved afståelse af aktier m.v.
For  

 hovedaktionæren, der sælger medarbejderaktier, er afståelsessummen således  

 omfattet af ligningslovens § 16 B, stk. 1, med adgang til eventuel  

 dispensation efter samme bestemmelses stk. 6.
Revisorattestation 19. Det er en betingelse for at meddele tilladelse til  

 en medarbejderaktieordning efter stk. 1 og 2, at ansøgningen er forsynet med  

 attestation fra selskabets revisor om rigtigheden af de afgivne oplysninger,  

 jf. ligningslovens § 7 A, stk. 8.
E.
Medarbejderobligationsordninger efter § 16 i lov om særlig indkomstskat 20. Efter reglerne i § 16 i lov om særlig  

 indkomstskat, jf. bekendtgørelse nr. 524 af 11. oktober 1984 om henlæggelse  

 af visse beføjelser til Statsskattedirektoratet, amtsskatteinspektoraterne,  

 sømandsskattekontoret og de kommunale skattemyndigheder § 1, nr. 7, kan  

 Statsskattedirektoratet godkende en medarbejderobligationsordning, hvorefter  

 en arbejdsgiver udlodder udbytteandele eller lignende i form af obligationer,  

 der ikke er indkomstskattepligtige hos medarbejderen.
 Reglerne kan anvendes både af arbejdsgivere, der driver virksomheden i  

 selskabsform, og af arbejdsgivere i personligt ejede virksomheder.
 21. Hvis værdien af de udloddede obligationer  

 overstiger et årligt beløb på 200 kr. til hver medarbejder, skal  

 arbejdsgiveren betale en afgift på 50 pct. af det beløb, hvormed  

 obligationernes værdi overstiger 200 kr.
 Virksomheden kan både fratrække værdien af de udloddede obligationer og en  

 eventuel afgift ved opgørelsen af sin skattepligtige indkomst som en  

 driftsomkostning.
Både ved beregningen af afgiften og ved afgørelsen af, hvilket beløb  

 arbejdsgiveren kan fradrage ved opgørelsen af sin skattepligtige indkomst, må  

 kursværdien af de udstedte obligationer lægges til grund.
Er kursen for en  

 medarbejderobligation under 100, kan arbejdsgiveren ved senere indfrielse af  

 obligationen til dens pålydende værdi ikke fradrage forskellen mellem  

 obligationens pålydende og kursværdien ved udstedelsen.
Hvis arbejdsgiveren  

 er næringsskattepligtig af handel med obligationer, og obligationen ikke  

 opfylder de mindsterentekrav, der er fastsat i kursgevinstloven, kan  

 arbejdsgiveren dog fratrække denne forskel.
Det samme gælder ved afdragsvis  

 indfrielse.
 22. For at opnå godkendelse af en  

 medarbejderobligationsordning skal adgangen til at erhverve obligationer stå  

 åben for alle ansatte i virksomheden, således at ingen gruppe af ansatte  

 bliver særligt favoriseret.
 Begrænsninger fastsat efter almene kriterier kan anerkendes, jf. ovenfor  

 under afsnit D, pkt. 15, vedrørende medarbejderaktier.
 Til ansatte i selskaber kan også medregnes ansatte i datterselskaber og  

 datterdatterselskaber, jf. ovenfor under afsnit D, pkt. 15, vedrørende  

 medarbejderaktier.
23. Med ansøgningen må følge udkast til de pågældende  

 obligationer samt oplysning om, til hvem obligationerne agtes udstedt,  

 personnummer, adresse og stilling i virksomheden samt størrelsen af det  

 obligationsbeløb, som agtes tillagt hver af de på fortegnelsen opførte  

 personer.
Endvidere må der indsendes oplysning om aflønningen i det sidst  

 forløbne regnskabsår for de på fortegnelsen opførte personer, og så vidt  

 muligt om tidspunktet for de pågældendes ansættelse i virksomheden.
24. Det er en forudsætning for  

 Statsskattedirektoratets godkendelse af en medarbejderobligationsordning, at  

 rådigheden over obligationerne indskrænkes i mindst 5 år.
Bestemmelserne  

 herom er beskrevet i afsnit F, pkt. 27-28.
 25. Kursfastsættelsen af obligationerne foretages på  

 grundlag af en teknisk beregning af nutidsværdien af alle forventede  

 fremtidige afkast.
 Beregningen foretages med udgangspunkt i den gennemsnitlige, effektive  

 obligationsrente for enhedsprioritetsobligationer, som på tidspunktet for  

 obligationsudstedelsen opfylder mindsterenten efter § 7, stk. 3, i  

 kursgevinstloven, jf. lovbekendtgørelse nr. 627 af 29. september 1987.
Kursen bestemmes som 100 gange forholdet mellem den beregnede nutidsværdi  

 og fordringens pålydende.
Kursen afrundes nedad til nærmeste med 5 delelige  

 kurs.
 For obligationer, hvor forrentningsvilkårene ikke på forhånd er kendt,  

 f.eks. fordi renteafkastet fastsættes på grundlag af virksomhedens  

 udbytteprocent, foretages kursansættelsen på basis af de forventninger, der  

 kan udledes af foreliggende budgetter.
 26. De mindsterentekrav, der er fastsat i  

 kursgevinstloven, gælder også for medarbejderobligationer, der er udstedt  

 efter den 2. oktober 1985.
 Opfylder obligationen ikke mindsterentekravet, skal en eventuel gevinst  

 beskattes efter reglerne i kursgevinstloven.
F.
Fællesbestemmelser for medarbejderaktier og medarbejderobligationer Indskrænkning i rådigheden over medarbejderaktier og  

 medarbejderobligationer 27. Det er en betingelse for at godkende en  

 medarbejderaktieordning eller medarbejderobligationsordning, at aktierne  

 eller obligationerne er båndlagt i et pengeinstitut eller et andet  

 kontoførende institut efter loven om Værdipapircentralen i en årrække.
Ved båndlæggelse forstås i denne forbindelse, at medarbejderen ikke må  

 overdrage, pantsætte eller på anden måde - for eksempel ved optionsaftale -  

 råde over værdipapirerne.
Der kan ligeledes ikke foretages udlæg i  

 værdipapirerne, heller ikke med respekt af båndlæggelsen.
Medarbejderaktier efter ligningslovens § 7 A, stk. 1, og  

 medarbejderobligationer efter § 16 i lov om særlig indkomstskat skal være  

 båndlagt i 5 år.
Medarbejderaktier efter ligningslovens § 7 A, stk. 2, skal  

 være båndlagt i 7 år.
 Værdipapirerne skal være båndlagt i et pengeinstitut eller et andet  

 kontoførende institut efter loven om Værdipapircentralen i de nævnte  

 årrækker, som regnes fra og med udløbet af det kalenderår, hvori  

 værdipapirerne erhverves.
 Båndlæggelsen omfatter udover selve aktierne eller obligationerne også  

 fondsaktier, provenu ved salg af tegningsret og nytegnede aktier, når disse  

 erhvervelser vedrører de båndlagte aktier.
Båndlæggelsen omfatter ikke udbytte og renter, som skal udbetales til  

 medarbejderen i båndlæggelsesperioden.
Udbytte og renter er  

 indkomstskattepligtige hos medarbejderen efter de almindelige regler herom.
Ved udvidelse af et selskabs aktiekapital kan tegnings- og aktieretter  

 knyttet til båndlagte medarbejderaktier, som er erhvervet i forskellige år,  

 udnyttes ved sammenlægning af retterne, dog således at den 5-årige  

 båndlæggelse af de herved erhvervede aktier regnes fra den sidst stedfundne  

 båndlæggelse.
Ligeledes kan tegningsretter knyttet til frie aktier benyttes  

 til supplering af tegningsretter fra den enkelte medarbejderaktieemission  

 under forudsætning af, at den herved erhvervede aktiepost båndlægges indtil  

 udløbet af den båndlæggelsesperiode, der gælder for selve medarbejderaktien.  

 Derimod kan et provenu, som en medarbejderaktionær har erhvervet ved salg af  

 de til hans medarbejderaktier knyttede tegningsretter, ikke anvendes inden  

 for båndlæggelsesperioden til nytegning af aktier i forbindelse med ny  

 aktieudvidelse i selskabet.
Provenuet kan heller ikke anvendes til nytegning  

 af aktier i forbindelse med en aktieudvidelse, hvorfra provenuet stammer,  

 uanset om det er hensigten at lade båndlæggelsen omfatte de således nytegnede  

 aktier.
Provenuet er som foran anført båndlagt i båndlæggelsesperioden.
Hvis medarbejderen dør eller efter reglerne i lov nr. 217 af 16. maj 1984  

 om social pension bliver berettiget til at modtage højeste eller mellemste  

 førtidspension i båndlæggelsesperioden, skal båndlæggelsen hæves.
Dette krav  

 kan dog fraviges, hvis der i en medarbejderaktieordning indgår en  

 puljeordning, hvor medarbejderne ejer et antal aktier i fællesskab, og hvor  

 puljen i sin helhed er båndlagt i hele bindingsperioden, uanset en eller  

 flere medarbejderes død eller alvorlige invalidering i dette tidsrum.
I så  

 fald udbetales de båndlagte midler til medarbejderen eller dennes bo efter  

 båndlæggelsesperiodens udløb.
 28. Der gælder ikke særlige regler ved afståelse af  

 medarbejderaktier efter båndlæggelsesperiodens udløb eller ved frigivelse  

 forinden som følge af medarbejderens død eller alvorlige invaliditet.  

 Aktieavancebeskatningslovens almindelige regler finder således anvendelse ved  

 afståelse af medarbejderaktier.
Dette gælder også fortjeneste ved salg af tegningsret knyttet til en  

 båndlagt medarbejderaktie, idet fortjenesten som en del af provenuet dog  

 omfattes af båndlæggelsen.
Anskaffelsestidspunktet for den båndlagte  

 medarbejderaktie (moderaktie) er tegningsdagen for denne aktie.
For så vidt  

 angår ordninger efter ligningslovens § 7 A, stk. 2, anses udlodningsdagen som  

 anskaffelsestidspunktet.
Medfører salget af tegningsretten herefter, at  

 avancen skal beskattes, kan den hertil svarende skat afholdes af de kontante  

 midler, der måtte være omfattet af den pågældende båndlæggelse.
En medarbejder kan afstå aktieretter, der knytter sig til båndlagte  

 medarbejderaktier.
En tilladelse hertil omfatter alene aktieretter, der ikke  

 kan udnyttes umiddelbart til opnåelse af en fondsaktie.
Båndlæggelsen  

 omfatter det provenu, der opnås ved salg af de pågældende aktieretter.
Hvis  

 salget medfører beskatning, kan skatten afholdes af de således båndlagte  

 kontante midler efter samme regler, som gælder ved salg af tegningsretter.
Hvis en aktionær ejer aktier med samme rettigheder, men erhvervet på  

 forskellige tidspunkter, anses efter aktieavancebeskatningslovens § 5, stk.  

 2, de først erhvervede aktier for de først afståede.
Selv om den ældste aktie  

 er båndlagt som led i en medarbejderaktieordning, således at den ikke kan  

 afstås, er det alligevel anskaffelsessummen og anskaffelsestidspunktet for  

 denne aktie, som lægges til grund ved afgørelsen af, om der skal ske  

 beskatning efter aktieavancebeskatningslovens § 2, stk. 1 (3-årsreglen), og i  

 bekræftende fald også ved opgørelsen af fortjeneste eller tab.
Praktiske krav 29. Bortset fra de særlige regler om medarbejderaktier  

 og medarbejderobligationer i ligningslovens § 7 A og § 16 B, lov om særlig  

 indkomstskat § 16 og selskabsskattelovens § 31 er medarbejderaktier og  

 -obligationer omfattet af skattelovgivningens almindelige regler.
Det betyder  

 bl.a., at medarbejderne er indkomstskattepligtige af enhver form for afkast  

 og forrentning af obligationerne og aktierne m.v.
Det betyder også, at  

 medarbejderne er formueskattepligtige af de nævnte værdipapirer.
 Hvis en medarbejderaktieordning eller medarbejderobligationsordning ikke  

 opfylder betingelserne, bortfalder de særlige skattebegunstigelser.
 Indbetaling af afgiften vedrørende en medarbejderobligationsordning sker  

 til Statsskattedirektoratet.
Fordelingen af afgiften vedrørende en medarbejderobligationsordning mellem  

 staten og vedkommende kommuner foretages af Statsskattedirektoratets  

 regnskabs- og opkrævningsafdeling.
Fordelingen foretages således, at den  

 kommunale andel tildeles den pågældende arbejdstagers skattekommune for  

 vedkommende indkomstår, og Statsskattedirektoratet foretager på dette  

 grundlag den fulde fordeling til kommunerne.
G.
Anke- og klagemyndigheder m.v.
 30. Statsskattedirektoratet er bemyndiget til som 1.  

 instans at godkende medarbejderaktieordninger efter ligningslovens § 7 A,  

 stk. 1 og 2, jf. bekendtgørelse om medarbejderaktieordninger m.v. § 1, og til  

 at godkende medarbejderobligationsordninger efter lov om særlig indkomstskat  

 § 16, jf. bekendtgørelse nr. 524 af 11. oktober 1984 om henlæggelse af visse  

 beføjelser til Statsskattedirektoratet, amtsskatteinspektoraterne,  

 sømandsskattekontoret og de kommunale skattemyndigheder § 1, nr. 7.
 Statsskattedirektoratets afgørelse efter ovennævnte lovbestemmelser kan  

 indbringes for skatteministeren, jf. bekendtgørelse om  

 medarbejderaktieordninger m.v. § 5 og bekendtgørelse nr. 524 af 11. oktober  

 1984 om henlæggelse af visse beføjelser til Statsskattedirektoratet,  

 amtsskatteinspektoraterne, sømandsskattekontoret og de kommunale  

 skattemyndigheder § 5, stk. 3.
 31. Cirkulære nr. 47 af 25. februar 1977 om  

 medarbejderaktieordninger efter ligningslovens § 7 A ophæves.
 Endvidere ophæves cirkulære nr. 79 af 30. maj 1958 vedrørende lov om  

 særlig indkomstskat m.v. pkt. 22-25, cirkulære nr. 74 af 27. april 1978 om  

 afgift i henhold til lov om særlig indkomstskat § 16, nr. 1 og 2, samt  

 cirkulære nr. 165 af 31. juli 1972 om ændring af lov om særlig indkomstskat  

 punkt III.
