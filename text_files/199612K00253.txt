Nr LSF 253 Forslag til Lov om ændring af lov om afgift af visse  

 flyrejser(Passagerafgift på indenrigsfly) Fremsat af skatteministeren (Carsten Koch) den 6. maj 1997 Vedtaget ved tredjebehandling den 30. maj 1997 Lov nr. 449 af 10/06/1997 § 1 I lov om afgift af visse flyrejser, jf. lovbekendtgørelse nr. 619 af 30.  

 juni 1994, foretages følgende ændringer:
 1. I § 1 udgår »til udlandet«.
 2. § 2, stk. 1, affattes således:
»Afgiften udgør 75 kr. pr. passager, der fra dansk lufthavn rejser  

 som passager i et luftfartøj, der er godkendt til mere end 10 passagersæder,  

 eller som har største tilladte startvægt på over 5.700 kg.« 3. § 2, stk. 2, nr. 1, affattes således:
 »1) transit- og transferpassagerer, såfremt rejsen står i direkte  

 forbindelse med anden flyrejse,».
 4. I § 10, stk. 4, ændres »udrejsen« til:  

 »afrejsen«.
 5. I § 10, stk. 5, ændres »udrejsende« til:  

 »afrejsende«.
 6. § 12, stk. 4, affattes således:
»Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Loven træder i kraft den 1. januar 1998.
Oprindeligt fremsat forslag § 1 I lov om afgift af visse flyrejser, jf. lovbekendtgørelse nr. 619 af 30.  

 juni 1994, foretages følgende ændringer:
 1. I § 1 udgår: »til udlandet«.
 2. § 2, stk. 1, affattes således:
 »Afgiften udgør 75 kr. pr. passager, der fra dansk lufthavn rejser  

 som passager i et luftfartøj, der er godkendt til mere end 10 passagersæder,  

 eller som har største tilladte startvægt på over 5.700 kg.«.
 3. § 2, stk. 2, nr. 1, affattes således:
 »1) transit-og transferpassagerer, såfremt rejsen står i direkte  

 forbindelse med anden flyrejse,».
 4. I § 10, stk. 4, ændres »udrejsen« til:  

 »afrejsen«.
 5. I § 10, stk. 5, ændres »udrejsende« til:  

 »afrejsende«.
 6. § 12, stk. 4, affattes således:
 »Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
§ 2 Loven træder i kraft den 1. januar 1998.
Bemærkninger til lovforslaget Kommissionen har i skrivelse nr.
SG(96) D/11605 af 23. december 1996  

 påpeget, at den gældende lov om afgift af visse flyrejser er i strid med  

 traktatens bestemmelser om fri udveksling af tjenesteydelser og  

 unionsborgernes fri bevægelighed, fordi den nuværende afgift ikke pålægges  

 passagerer på indenlandske flyrejser.
Den gældende afgift er en følge af charterafgiften, som blev indført i  

 1977. Formålet med charterafgiften var dels at beskatte det forbrug, der var  

 forbundet med turistrejser til udlandet og dels at opnå valutabesparelser.
I  

 slutningen af firserne opstod der imidlertid administrative og kontrolmæssige  

 problemer med charterafgiften, og som følge deraf blev den i 1991 afløst af  

 lov om afgift af visse flyrejser.
For at bringe den gældende afgiftsordning i overensstemmelse med EU-retten  

 foreslås det, at indenrigspassagerer bliver omfattet af afgiftspligten.
Det  

 har tidligere af energi- og miljøpolitiske grunde været overvejet at  

 afgiftsbelægge flybrændstof, som anvendes på indenrigsflyruter, men på grund  

 af de gældende EU-regler har dette ikke været muligt.
Imidlertid kan man  

 betragte en passagerafgift som en erstatning for en brændstofafgift, mens man  

 afventer behandlingen af Kommissionens forslag om ændring af EU's mineralolie  

 direktiv, som evt. vil muliggøre en brændstofafgift.
Der foreslås endvidere en forhøjelse af afgiftssatsen med henblik på en  

 styrkelse af statsfinanserne.
Afgiftssatsen har været uændret siden lov om  

 afgift af visse flyrejser trådte i kraft den 1. september 1991 og har således  

 ikke fulgt den generelle udvikling i forbrugerpriserne.
Ifølge forslaget  

 forhøjes afgiften med 10 kr. og udgør derefter 75 kr. pr. afrejsende  

 passager.
Dermed skal luftbefordreren i henhold til forslaget svare en afgift på 75  

 kr. pr. afrejsende passager, således at en returbillet mellem f.eks.
Billund  

 - København belastes med 150 kr.
Tilsvarende belastes en returbillet mellem  

 f.eks.
København - Bruxelles med 75 kr.
Derved opnås en afgiftsmæssig  

 ligestilling af flyrejsende på udenrigs- og indenrigsruter, som tager højde  

 for den afgift, der evt. opkræves ved afrejsen fra en udenlandsk lufthavn,  

 hvilket er i overensstemmelse med EU-retten.
Provenumæssige konsekvenser Med dette forslag lægges der en afgift på indenrigsflyvning i Danmark på  

 samme måde, som der i forvejen er en afgift på flyrejser til udlandet.
Afgiften er 75 kr. pr. afrejse.
Rejsende i transit- og transfer opfattes  

 dog kun som foretagende en afrejse, og de betaler således kun afgiften en  

 gang.
Samtidig forhøjes afgiften på flyrejser til udlandet med 10 kr. pr.  

 afrejse, hvormed afgiften ligeledes bliver på 75 kr. pr. afrejse.
Ved uændrede passagermængder foretages ca. 4 mill. afgiftspligtige afgange  

 til udlandet og skønsmæssigt ca. 2,1 mill. afgiftspligtige afgange til  

 indenrigsdestinationer.
Uden mængdereaktioner bliver provenugevinsten således  

 ca. 200 mill. kr. fordelt med ca. 40 mill. kr. fra udlandsrejser og ca. 160  

 mill. kr. fra indenrigsrejser.
Det vil imidlertid ikke være realistisk at benytte uændrede  

 passagermængder ved provenuskønnet.
For det første åbner DSB for  

 passagertransport under Storebælt fra juni 1997. Dermed får  

 indenrigsflyvningen en forøget konkurrence, som må forventes at reducere  

 passagertallene i det mindste på nogle lufthavne.
For det andet medfører afgiften på indenrigsflyvning en forhøjelse af  

 billetpriserne.
Afhængigt af destination og billetform vil forhøjelsen af  

 billetpriserne udgøre 10-30 pct. i forhold til de nuværende priser.
En del af  

 afgiften vil dog sandsynligvis blive båret af flyselskaberne, da man ellers  

 risikerer at miste markedsandele.
Begge de ovenstående faktorer vil reducere det umiddelbare provenu baseret  

 på uændret adfærd.
Det er imidlertid vanskeligt at skønne over  

 adfærdsreaktionerne som følge af den større konkurrence og de højere priser.  

 En stor del af de rejsende på indenrigsflyvningerne er endvidere  

 forretningsrejsende, hvis efterspørgsel vil være mindre følsom overfor de  

 ændrede forhold.
Alt i alt kan det under hensyn til en adfærdsmæssig tilpasning til de  

 fornyede konkurrence- og prisforhold antages, at der vil være en  

 provenugevinst på i størrelsesordenen ca. 150 mill. kr. årligt, hvoraf de ca.  

 40 mill. kr. vil stamme fra udenrigsafrejser og de resterende ca. 110 mill.  

 kr. fra indenrigsafrejser.
I 1998 skønnes finansårseffekten at blive ca. 135  

 mill. kr.
Erhvervsøkonomiske konsekvenser Forhøjelsen af priserne vil skønsmæssigt medføre en reduktion i antallet  

 af flyrejsende på indenrigsruterne på 5-10 pct. af den nuværende  

 passagermængde.
Dette vil påvirke flyselskabernes omsætning, ligesom  

 aktiviteten i lufthavnene og de tilknyttede erhverv vil blive reduceret.
De  

 økonomiske effekter af reduktionen i passagermængderne er imidlertid  

 vanskelige at skønne.
 Flyselskaberne kan selv komme til at bære en del af passagerafgiften i det  

 omfang, man ikke kan vælte afgiften over på passagererne.
Det kan med usikkerhed antages, at ca. halvdelen af de rejsende på  

 indenrigsflyvningerne er erhvervsrejsende.
Dermed vil erhvervsbelastningen på  

 disse passagerer udgøre ca. 60 mill. kr.
Erhvervsbelastningen vil dog kunne  

 blive større i det omfang, flyselskaberne selv må bære en del af  

 afgiftsbyrden.
 Danske lufthavnes rolle som transitlufthavne for internationale passagerer  

 fra eksempelvis de nordiske lande vil ikke blive berørt pga. af reglerne om  

 fritagelse af transit- og transferpassagerer.
Miljømæssige konsekvenser Indførelsen af en passagerafgift på indenrigsflyvning vil medføre et skift  

 fra fly til tog og bil, da bil- og togtrafik vil blive relativt billigere end  

 flytrafik.
Dermed reduceres flytrafikken til fordel for mindre  

 miljøbelastende transportformer.
Reduktionen i miljøbelastningen kan bestå  

 både i færre afgange og i brugen af mindre fly.
Dette vil afhænge af, hvordan  

 flyselskaberne tilpasser sig til det mindre passagergrundlag.
Det er imidlertid vanskeligt at adskille effekterne af etableringen af de  

 faste forbindelser over Storebælt, der medfører en kraftig reduktion i  

 tidsomkostningerne ved tog- og biltrafikken, og effekterne af  

 passagerafgiften, der gør flytrafikken dyrere i forhold til tog og bil.
Det  

 skønnes her, at passagermængden vil blive reduceret med 5-10 pct. som følge  

 af afgiften.
Endelig er der tale om en passagerafgift, der er uafhængig af den faktiske  

 miljøbelastning.
Det ideelle havde været en energiafgift på  

 brændstofforbruget, der nøjagtigt ville have afspejlet miljøbelastningen.
 Derfor vil miljøgevinsten alt i alt være positiv omend relativt beskeden  

 som følge af dette forslag.
Forholdet til EU-retten EU-Kommissionen har med skrivelse nr.
SG(96) D/11605 af 23. december 1996  

 indledt traktatkrænkelsesprocedure imod den danske regering i henhold til  

 traktatens artikel 169. Baggrunden herfor er, at Kommissionen mener, at lov  

 om afgift af visse flyrejser, jf. lovbekendtgørelse nr. 619 af 30. juni 1994,  

 er i strid dels med EF-traktatens bestemmelser om fri udveksling af  

 tjenesteydelser og Rådets forordning 2408/92/EØF, dels med traktatens artikel  

 8 A, fordi den gældende afgift ikke pålægges passagerer på indenlandske  

 flyrejser.
 Efter Skatteministeriets opfattelse vil ændringen af lov om afgift af  

 visse flyrejser bringe afgiftsordningen i overenstemmelse med EU-retten,  

 fordi ændringen indebærer, at man opnår en afgiftsmæssig ligestilling af  

 passagerer på indenrigs- og udenrigsflyrejser.
Administrative konsekvenser Lovforslaget skønnes at medføre engangsudgifter for ToldaSkat på i alt  

 150.000 kr. hovedsagelig til edb fordelt med 50.000 kr. i 1997 og 100.000 kr.  

 i 1998.
Bemærkninger til lovforslagets enkelte bestemmelser Til § 1 Til nr. 1 og 2 Det foreslås, at alle passagerer, der rejser fra en dansk lufthavn,  

 omfattes af afgiftspligten, og at afgiften forhøjes til 75 kr.
Det indebærer,  

 at en indenrigs- og udenrigsreturbillet ifølge forslaget belastes med hhv.  

 150 kr. og 75 kr.
Til nr. 3 Afgiftsfritagelsen for transit- og transferpassagerer bibeholdes.  

 Ændringen præciserer, at transit- og transferpassagerer, der rejser på  

 indenrigs- og udenrigsruter, samt på en kombination af disse, er omfattet af  

 fritagelsen.
Til nr. 4 og 5 Ændringerne er en konsekvens af nr. 1.
Til nr. 6 Ændringen er en konsekvens af lov om ændring af straffeloven, jf. lov nr.  

 474 af 12. juni 1996.
Til § 2 Det foreslås, at loven træder i kraft den 1. januar 1998.
Skriftlig fremsættelse Skatteministeren (Carsten Koch):
 Hermed tillader jeg mig at fremsætte:
 Forslag til lov om ændring af lov om afgift af visse flyrejser.  

 (Passagerafgift på indenrigsfly).
(Lovforslag nr.
L 253).
Formålet med lovforslaget er dels at løse et EU-retligt problem og dels at  

 styrke statsfinanserne.
Herudover kan afgiften ses som en erstatning for den  

 miljømæssigt helt ideelle brændstofafgift, som indtil videre forhindres af  

 bestemmelserne i EU's miniraloliedirektiv, og lovforslaget skal således ses i  

 sammenhæng med de øvrige initiativer på trafikområdet.
I henhold til den gældende lov om afgift af visse flyrejser svares der en  

 afgift til statskassen på 65 kr. pr. afrejsende passager, som rejser fra en  

 dansk til en udenlandsk lufthavn.
Det er luftbefordreren som svarer afgiften.
Kommissionen har i åbningsskrivelse nr.
SG(96) D/11605 af 23. december  

 1996 påpeget, at den gældende afgiftsordning er i strid med traktatens  

 bestemmelser om fri udveksling af tjenesteydelser og unionsborgernes fri  

 bevægelighed, fordi den nuværende afgift ikke pålægges passagerer på  

 indenlandske flyrejser.
 For at bringe den gældende afgiftsordning i overensstemmelse med EU-retten  

 foreslås det, at indenrigspassagerer bliver omfattet af afgiftspligten.  

 Samtidig foreslås det, at afgiftssatsen som et led i den finanspolitiske  

 stramning forhøjes til 75 kr. pr. afrejsende passager.
 Dermed skal der i følge forslaget svares en afgift på 75 kr. pr.  

 afrejsende passager til statskassen, således at en indenrigs- og  

 udenrigsreturbillet belastes med hhv. 150 kr. og 75 kr.
Det skønnes, at forslaget vil reducere antallet af flyrejsende på  

 indenrigsruterne med 5-10 pct. af den nuværende passagermængde.
Dette vil  

 påvirke flyselskabernes omsætning, ligesom aktiviteten i lufthavnene og de  

 tilknyttede erhverv vil blive reduceret.
Når der tages højde for reduktionen i passagerantallet som følge af  

 lovforslaget og åbningen af Storebæltsforbindelsen, skønnes forslaget, at  

 indebære en provenugevinst på ca. 150 mill. kr. årligt.
Finansårseffekten for  

 1998 forventes at blive ca. 135 mill. kr.
 Det foreslås at loven træder i kraft den 1. januar 1998.
 Det vurderes at lovforslaget vil bringe lov om afgift af visse flyrejser i  

 overensstemmelse med EU-retten.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om afgift af visse flyrejser, jf. lovbekendtgørelse nr. 619 af 30.  

 juni 1994, foretages følgende ændringer:
 1. I § 1 udgår: »til udlandet«.
 § 1. Efter bestemmelserne i denne lov svares en afgift til  

 statskassen af passagerers flyrejser fra dansk lufthavn til udlandet.
 2. § 2, stk. 1 , affattes således:
 »Afgiften udgør 75 kr. pr. passager, der fra dansk lufthavn rejser  

 som passager i et luftfartøj, der er godkendt til mere end 10 passagersæder,  

 eller som har største tilladte startvægt på over 5.700 kg.«.
 3. § 2, stk. 2, nr. 1 , affattes således:
 »1) transit-og transferpassagerer, såfremt rejsen står i direkte  

 forbindelse med anden flyrejse,».
 § 2. Afgiften udgør 65 kr. pr. passager, der fra dansk lufthavn  

 rejser til udlandet som passager i et luftfartøj, der er godkendt til mere  

 end 10 passagersæder, eller som har største tilladte startvægt på over 5.700  

 kg.
 Stk. 2. Der svares ikke afgift af:
1) transit- og transferpassagerer, såfremt rejsen står i direkte  

 forbindelse med flyrejse fra udland, 2)-3) - - - 4. I § 10, stk. 4, ændres »udrejsen« til:  

 »afrejsen«.
 5. I § 10, stk. 5, ændres »udrejsende« til:  

 »afrejsende«.
§ 10. - - - Stk. 2-3. - - - Stk. 4. Den lufthavn, hvorfra udrejsen finder sted, skal på  

 begæring meddele de statslige told- og skattemyndigheder oplysning om  

 passagerantal efter § 2.
 Stk. 5. De statslige told- og skattemyndigheder er berettiget til  

 at foretage eftersyn af regnskaber m.v. hos de i stk. 4 omhandlede lufthavne  

 og de i lufthavnene etablerede handlingselskaber, der foretager registrering  

 af udrejsende passagerer.
 6. § 12, stk. 4, affattes således:
 »Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.«.
§ 12. - - - Stk. 2-3. - - - Stk. 4. Forovertrædelser, der begås af selskaber, foreninger,  

 selvejende institutioner, fonde eller lignende, kan der pålægges den  

 juridiske person som sådan bødeansvar.
Er overtrædelsen begået af en kommune  

 elller et kommunalt fællesskab, jf. § 60 i lov om kommunernes styrelse, kan  

 der pålægges kommunen eller det kommunale fællesskab som sådant bødeansvar.
