Sambeskatning, klage over afslag Reference: SEL § 31, LV 1995 S.D.5., TS-cirk. 1995-9 Et moderselskab M og dets datterselskab D havde sidste  

 frist for indlevering af selvangivelserne den 1. juli 1995.
 Selvangivelserne for M og D og den tilhørende  

 ansøgning om sambeskatning blev den 29. juni 1995 af selskabernes  

 revisor sendt til M stilet personligt til A, således at selskabet kunne  

 nå at videresende selvangivelser og ansøgning til  

 ligningsmyndigheden inden udløbet af fristen for rettidig indgivelse  

 af selvangivelse for det omhandlede skatteår.
Som følge af at A havde ferie blev selvangivelserne  

 og den medfølgende ansøgning om sambeskatning ikke umiddelbart  

 videresendt til ligningsmyndigheden.
Post stilet til A blev ikke blev  

 åbnet under A's ferie.
Selvangivelserne med tilhørende  

 ansøgning blev derfor først videresendt, da A kom tilbage til  

 kontoret.
Selvangivelserne og ansøgningen indgik derfor først  

 til ligningsmyndigheden den 18. juli 1995.
 I medfør af TS-cirk. 1995-9, pkt. 1.4., skal  

 ansøgning om sambeskatning fra et givet skatteår og  

 selvangivelser for det pågældende skatteår indgives senest  

 inden udløbet af fristen for rettidig selvangivelse.
Ligningsmyndigheden kunne ikke imødekomme  

 ansøgeren for skatteåret 1995/96, fordi ansøgningen om  

 sambeskatning ikke er indgået rettidigt til kommunen.
Herefter  

 påklagede ansøgeren afgørelsen til  

 Ligningsrådet.
 Ligningsrådet fandt ikke at kunne imødekomme  

 anmodningen, da selvangivelserne og anmodningen om sambeskatning ikke er  

 indsendt rettidigt.
