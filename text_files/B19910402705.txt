Forord Gasreglementets afsnit C-1 er fastsat i henhold til §§15, 17 og 19 stk. 2  

 i lov nr. 250 af 8. juni 1978 om gasinstallationer og installationer i  

 forbindelse med vand- og afløbsledninger.
 Afsnit C-1 omfatter bestemmelser om overensstemmelsesvurdering af  

 gasmateriel, herunder bestemmelser der gennemfører Rådets direktiv nr.  

 90/396, EF-tidende L196, side 15.
 Afsnit C-1 indgår i regelkomplekset i Gasreglementet under afsnit C, der  

 indeholder:
C-1 Bestemmelser om overensstemmelsesvurdering, salg, markedsføring og ibrugtagning af gasmateriel.
C-2 Bestemmelser om konstruktion, funktion og mærkning af gasmateriel.
 C-3 Bestemmelser om typeafprøvning.
 C-4 Bestemmelser om typeoverensstemmelse ved stikprøvekontrol.
 C-5 Bestemmelser om typeoverensstemmelse ved anvendt  

 kvalitetsstyringssystem for produktion og slutkontrol.
 C-6 Bestemmelser om typeoverensstemmelse ved anvendt  

 kvalitetsstyringssystem for slutkontrol.
 C-7 Bestemmelser om verifikation.
 C-8 Bestemmelser om enhedsverifikation.
 C-9 Bestemmelser om markedskontrol.
 C-10 Bestemmelser om gasleverandører.
Boligministeriet Den 20. juni 1991 INDHOLDSFORTEGNELSE 1. Gyldighedsområde 2. CE-overensstemmelsesvurdering 3. DG-overensstemmelsesvurdering 4. Salg, markedsføring og ibrugtagning af gasmateriel 5. Straffe, ikrafttrædelses- og overgangsbestemmelser 1. GYLDIGHEDSOMRÅDE OG TERMINOLOGI 1.1. Gyldighedsområde Reglementet indeholder bestemmelser, der gennemfører Rådets direktiv nr.  

 90/396, EF-tidende L 196, s. 15.
 1.1.2. Bestemmelserne gælder for alt gasmateriel i  

 forbrugerinstallationer, fra og med tilslutning til hovedledning eller  

 F-gasbeholder (tank eller flaske), dog kun for gasmateriel med maksimalt  

 tilladeligt driftstryk mindre end eller lig 16 bar.
 1.1.3. For så vidt angår gasforbrugende apparater omfattet af  

 EF-direktivet 90/396/EØF skal dette direktiv følges.
 DGP er i henhold til direktivets artikel 9 udpeget som dansk bemyndiget  

 organ.
 1.1.4. Bestemmelser om konstruktion, funktion og mærkning af gasmateriel  

 fremgår af Gasreglementets afsnit C-2.
 1.1.5. Bestemmelser om overensstemmelsesvurderingens enkelte elementer  

 fremgår af Gasreglementets afsnit C-3 til C-8.
1.2. Terminologi Fabrikant Herved forstås fabrikanter eller importører, som markedsfører gasmateriel,  

 der er verificeret for overensstemmelse med bestemmelser i nærværende  

 reglement.
Gasmateriel Herved forstås dels komponenter i gasinstallationer med gasteknisk  

 funktion og dels komponenter beregnet til opbygningen af gasinstallationer.
 Den gastekniske funktion omfatter dels regulering og styring af gasmængden  

 og dels forbrændingstekniske forhold i forbindelse med gasbrænderarrangement  

 og deres montering i forbrændingskamre.
Gasforbrugende apparat Herved forstås gasmateriel, hvori varme udvikles ved forbrænding af gas.
Delkomponent Herved forstås sikkerheds-, kontrol- og justeringsanordninger, der er  

 beregnet til indbygning i et gasforbrugende apparat eller til montering med  

 henblik på at udgøre et gasapparat.
Overensstemmelsesvurdering (overensstemmelsesattestering) Herved forstås den procedure, hvorved det sikres, at gasmateriel ved  

 konstruktion og ved produktion opfylder de tekniske bestemmelser for  

 gasmateriellet.
Typeafprøvning Herved forstås den procedure, hvorved det konstateres og attesteres, at  

 gasmateriel, som er repræsentativt for den planlagte produktion, opfylder  

 kravene i Gasreglementets afsnit C-3.
Erklæring om typeoverensstemmelse Herved forstås den procedure, hvorved fabrikanten erklærer, at de  

 pågældende apparater er i overensstemmelse med den type, som er beskrevet i  

 typeafprøvningsattesten og opfylder kravene til produktionskontrol i  

 Gasreglementets afsnit C-4, C-5 eller C-6.
Verifikation Herved forstås den procedure, hvorved det kontrolleres og attesteres, at  

 apparaterne er i overensstemmelse med den type, som er beskrevet i  

 typeprøvningsattesten og som opfylder kravene til produktionskontrol i  

 Gasreglementets afsnit C-7.
Enhedsverifikation Herved forstås den procedure, hvorved det kontrolleres og attesteres, at  

 et apparat opfylder kravene i Gasreglementets afsnit C-8.
2. CE-OVERENSTEMMELSESVURDERING 2.1. For gasforbrugende apparater, der anvendes til madlavning,  

 opvarmning, produktion af varmt vand, køling, belysning eller vask, og som  

 har en vandtemperatur, der ikke overstiger 105grader C, skal  

 overensstemmelsesvurdering foregå i henhold til EF-direktiv 90/396/EØF.
 Gasblæseluftbrændere og dertil hørende varmevekslere (kedler, ovne) anses  

 hver for sig og samlet at være et gasforbrugende apparat.
 Der henvises til oversigten i bilag 1.
 2.2. For delkomponenter med sikkerhedsteknisk funktion til de i pkt. 2.1.  

 omhandlede gasforbrugende apparater, der markedsføres særskilt til brug for  

 fagfolk og til indbygning i et apparat, skal overensstemmelsesattesteringen  

 foregå i henhold til EF-direktiv 90/396/EØF.
 Der henvises til oversigten i bilag 2.
 2.3. Vurdering af seriefremstillede gasforbrugende apparater samt de  

 tilhørende delkomponenter skal i overensstemmelse med direktiv 90/396/EØF ske  

 inden markedsføringen ved:
 en EF-verifikation af produktionen.
 Der henvises til bilag II, pkt. 2-5 i direktivet.
 2.4. Fremstilles et apparat som en enkelt enhed eller i et mindre antal,  

 kan fabrikanten vælge EF-enhedsverifikation, jfr. bilag II, pkt. 6 i  

 direktivet.
 2.5. Gasforbrugende apparater, der bliver overensstemmelsesattesteret i  

 henhold til direktiv 90/396/EØF, skal forsynes med EF-godkendelsesmærkat,  

 påført de i henhold til direktivet krævede informationer, jfr. bilag III,  

 pkt. 2.
 Der må ikke på apparaterne anbringes mærker, der kan forveksles med  

 EF-mærket.
 2.6. Delkomponenter, jfr. pkt. 2.2., der bliver  

 overensstemmelsesattesteret i henhold til direktiv 90/396/EØF, skal ledsages  

 af en attest for overensstemmelse.
 2.7. Når apparater falder ind under andre EF-direktiver, skal det sikres,  

 at alle væsentlige krav i disse direktiver er opfyldt.
3. DG-OVERENSSTEMMELSESVURDERING 3.1. For gasmateriel med gasteknisk funktion, der indgår i  

 forbrugerinstallationer, samt for gasforbrugende apparater og øvrige  

 gasbrændersystemer, der ikke er omfattet af pkt. 2.1., skal  

 overensstemmelsesvurdering foregå i henhold til nærværende reglement.
 Der henvises til oversigten i bilag 3.
 3.2. For delkomponenter ud over de i pkt. 2.2. nævnte og de under pkt.  

 2.1. omhandlede gasforbrugende apparater gælder, at  

 overensstemmelsesvurdering foregår i forbindelse med selve apparaternes  

 overensstemmelsesvurdering.
 3.3. Attestering af seriefremstillet gasmateriel skal ske ved:
og konstruktion, DG-verifikation af produktionen.
 3.4. For enkelteksemplarer af gasmateriel eller ved små styktal sker  

 attestering ved:
 3.5. Seriefremstillet gasmateriel og gasforbrugende apparater, der bliver  

 DG-overensstemmelsesvurderet, skal, for så vidt de ikke bliver vurderet som  

 led i en samlet projektgodkendelse, forsynes med DG-godkendelsesmærke og nr.
 Der må ikke på gasmateriel anbringes mærker, der kan forveksles med  

 DG-mærket.
4. SALG, MARKEDSFØRING OG ANVENDELSE AF GASMATERIEL 4.1. Gasmateriel, der er omfattet af de i pkt. 2 og 3 omhandlede  

 bestemmelser om overensstemmelsesvurdering, må kun markedsføres og ibrugtages  

 såfremt:
- gasmateriellet er beregnet til de danske gaskvaliteter og gastryk som  

 anført i Gasreglementets afsnit C-2, - gasmateriellet kan indreguleres og installeres i overensstemmelse med  

 bestemmelser i Gasreglementets afsnit A og B, - overensstemmelsesvurdering for materiellet er dokumenteret gennemført, - materiellet er forsynet med krævede godkendelsesmærkater, og - materiellet leveres med en dansksproget installations- og  

 brugsvejledning.
 4.2. Brugt gasmateriel kan fortsat bruges i den hidtidige installation.
 Salg eller udlevering af brugt gasmateriel, der ikke fortsat vil være  

 monteret i den hidtidige gasinstallation, må kun finde sted under følgende  

 vilkår:
at gasmateriellet har tidligere været godkendt af DGP til den  

 pågældende gaskvalitet, at de gasforbrugende apparaters sikkerhedsudrustning opfylder  

 kravene i Gasreglementets afsnit C-2 med de i dette reglement angivne  

 overgangsbestemmelser, at DGP har ikke som følge af indvundne driftserfaringer udstedt  

 forbud imod nyinstallering, og at gasmateriellets konstruktion og funktion i øvrigt kan godkendes  

 af gasleverandøren i forbindelse med nyinstallation efter bestemmelserne i  

 Gasreglementet.
 4.3. Udstilling og annoncering af gasmateriel, der ikke er certificeret i  

 henhold til pkt. 2 og 3, må kun finde sted på en sådan måde, at det klart  

 fremgår, at gasmateriellet ikke umiddelbart må sælges eller markedsføres.
4.4. Konstaterer DGP, at gasmateriellet er forsynet med CE- eller DG-mærke  

 med urette, eller at attesten af delkomponenter er blevet udstedt med urette  

 i forbindelse med, at gasmateriellet ikke er i overensstemmelse med typeafprøvningsattesten, eller at gasmateriellet ikke opfylder kravene i Gasreglementets afsnit  

 C-2, eller at fabrikanten ikke overholder sine forpligtelser i henhold til kravene om produktionskontrol i Gasreglementets afsnit C-4, C-5, C-6 eller C-7, skal DGP træffe alle fornødne foranstaltninger til at trække retten til  

 anbringelse af mærkater eller attester tilbage.
 Er materiellet CE-mærket, skal DGP underrette de bemyndigede organer i  

 EF's medlemslande og indgive en rapport til den pågældende medlemsstat.
 Foranstaltninger meddeles gasleverandøren og bekendtgøres på en efter  

 sagens natur hensigtsmæssig måde.
 4.5. Konstaterer DGP, at gasmateriellet, som er forsynet med CE- eller  

 DG-mærke, ved normal anvendelse frembyder en sikkerhedsmæssig risiko, skal  

 DGP træffe alle fornødne foranstaltninger til at trække gasmateriellet  

 tilbage fra markedet, forbyde eller begrænse markedsføringen.
 Disse foranstaltninger meddeles gasleverandøren og bekendtgøres på en  

 efter sagens natur hensigtsmæssig måde.
 Er materiellet CE-mærket, skal DGP underrette EF-kommissionen om disse  

 foranstaltninger og anføre begrundelse for afgørelsen.
 4.6. Konstaterer DGP, at gasmateriel, der allerede er installeret hos  

 forbrugerne ved normal anvendelse frembyder en sikkerhedsmæssig risiko, skal  

 DGP tage alle fornødne foranstaltninger til at hindre anvendelse samt  

 foranledige gasmateriellet ændret.
 4.7. DGP kan forbyde salg, udlevering, installation og anvendelse af  

 gasmateriel, der ikke er omfattet af pkt. 2 og 3, såfremt dette er påkrævet  

 af sikkerhedsmæssige årsager.
5. STRAFFE-, IKRAFTTRÆDELSES- OG OVERGANGSBESTEMMELSER 5.1. Straffebestemmelser 5.1.1. Overtrædelse af bestemmelserne i dette Gasreglementets afsnit C-1  

 straffes med bøde.
 5.1.2. For overtrædelser, der begås af aktieselskaber, andelsselskaber  

 eller lignende, kan der pålægges selskabet som sådan en bødestraf, jfr. §19,  

 stk. 3 i lov nr. 250 af 8. juni 1978.
 5.1.3. Forældelsesfristen for straffeansvar er 10 år, jfr. §19, stk. 4 i  

 lov nr. 250 af 8. juni 1978.
5.2. Ikrafttrædelsesbestemmelser 5.2.1. Dette Gasreglementets afsnit C-1 træder i kraft den 1. januar 1992  

 med de modifikationer, der fremgår af afsnit 5.3.
 5.2.2. Fra samme dato ophæves Gasreglementets afsnit C af 1. januar 1983.
5.3. Overgangsbestemmelser 5.3.1. Indtil 31. december 1995 kan gasforbrugende apparater omfattet af  

 direktiv 90/396/EØF blive certificeret i henhold til kap. 3  

 »DG-overensstemmelsesvurdering«.
 5.3.2. Kravet i pkt. 3.3.b) om erklæring om DG-typeoverensstemmelse eller  

 DG-verifikation af produktionen træder først i kraft 1. juli 1992.
 5.3.3. Gasmateriel, der er markedsført før ikrafttrædelse af nærværende  

 bestemmelser, kan fortsat sælges og installeres, hvis materiellet er DG-type-  

 eller DGsystemgodkendt i henhold til Gasreglementets afsnit C - december  

 1983.
 5.3.4. Gasmateriel, der i perioden frem til 1995 bliver certificeret i  

 henhold til DG-overensstemmelsescertificering, skønt de er omfattet af  

 direktiv 90/296/EØF, kan fortsat sælges og ibrugtages.
GASFORBRUGENDE UDSTYR, OMFATTET AF DIREKTIV 90/396/EØF Materielgruppe:
 01 Campingudstyr, beregnet for engangsbeholdere bortset fra hobbysæt.
 03 Koge- og stegeudstyr til husholdningsbrug.
 04 Koge- og stegeudstyr til storkøkkenbrug, bortset fra bageri- og  

 røgeovne.
05 Gennemstrømningsvandvarmere, forrådsvandvarmere, gaskedler og  

 centralvarmekedler til gasfyring.
 06 Enkeltbrændere med blæser og armaturgruppe.
 09 Tørretumblere og vaskerimaskiner.
 10 Gasradiatorer og varmeovne.
11 Varmluftsovne og strålepaneler 12 Køleskabe og dybfrysere DELKOMPONENTER, OMFATTET AF DIREKTIV 90/396/EØF Materielgruppe:
 21 Armaturer:
- afspærringsindretninger - apparatregulatorer - apparathaner - kombinationsarmaturer - magnetventiler - filtre.
 22 Styre- og sikkerhedsautomatik:
- kontrolkasser med relæstyringer - elektroniske kontrolkasser - iltstyringssystemer - tæthedskontrolsystemer.
 23 Sikkerhedsorganer:
- pressostater - atmosfærekontrol - aftrækssikringer - tændsikringer.
GASMATERIEL OG GASFORBRUGENDE UDSTYR, OMFATTET AF NATIONAL ORDNING FOR OVERENSSTEMMELSESATTESTERING Materielgruppe:
