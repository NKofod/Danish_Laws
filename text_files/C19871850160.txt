Brugstariffen Indledning Bind 1 og 2 Kolonneafsnittet Pos (varekode) Varebeskrivelse Tarifmæssig told EFTA-told Bilag Mængdeenhed Varebestemmelser Varefortegnelse (vareindeks) Andre fortegnelser Notebilag Bind 3 og 4 Toldordningskoder Antidumpingtold og udligningstold (bilag 1) Toldsuspensioner (bilag 2) Landbrugsordninger (bilag 3) Toldpræferencer mv (bilag 4) Tarifering Indledning Tariferingsbestemmelser Positionsteksterne Afsnits- og kapitelbestemmelser »Almindelige tariferingsbestemmelser« Tariferingshjælpemidler Forklarende Bemærkninger Tariferinger TAB (Tariferingsafgørelser) Korrelationstabel Offentliggørelse Tariferingsvejledning Tariferingsafgørelser Ordliste Bilag Bilag 1 - Beregningsarter - told Bilag 2 - Blanket til tariferingsforespørgsler Distriktstoldkamrenes adresser og telefonnumre Vejledning Brugstariffen pr 1.1.1988 Denne vejledning er udgivet på baggrund af gennemførelsen af en ny  

 brugstarif pr 1.1.1988.
 Den nye brugstarif er baseret på en ny varenomenklatur (»Harmonized  

 System«) og en ny fælles EF-brugstarif (TARIC).
Vejledningen indeholder en gennemgang af Brugstariffen og dens opbygning i  

 en kolonnedel og en bilagsdel.
Den omtaler, hvorledes Brugstariffen skal  

 anvendes ved ind- og udførsel af varer.
 Vejledningen indeholder endvidere en omtale af reglerne for tariferingen  

 af varer i Brugstariffen.
 Den orienterer om toldvæsenets tariferingsvejledning og om muligheden for  

 at få en bindende tariferingsafgørelse fra toldvæsenet.
Ordliste findes bagest i vejledningen.
Optagne ord er markeret med *.
Brugstariffen Brugstariffen er udarbejdet med hjemmel i toldlovens § 76, stk 4. Den  

 anvendes ved ind- og udførsel af varer og er grundlag for såvel  

 toldbehandlingen som udenrigshandelsstatistikken.
 Alle varer, der fortoldes eller udføres skal angives med et  

 positionsnummer (varekode).
 Positionsnummeret (varekoden) er en 9-cifret eller 11-cifret kode, der er  

 opbygget som vist i figur 1.
Ved fortoldning af T 2-varer* og ved udførsel skal de første 9 cifre  

 angives.
Ved fortoldning af T 1-varer (samt T2PT og T2ES-varer) skal samtlige  

 11 cifre angives.
I særlige tilfælde skal yderligere 4 cifre angives  

 (tillægskode). Se afsnittet om tillægskoder under bind 3.
 Grundlaget for Brugstariffens opstilling er Toldsamarbejdsrådets*  

 nomenklatur »Harmonized System« (HS)* og EF's kombinerede  

 nomenklatur (KN)* samt EF's integrerede tarif (TARIC)*.
 Fra HS* kommer opdelingen i afsnit, kapitler, 4-cifrede hovedpositioner og  

 6-cifrede underpositioner samt »Almindelige  

 tariferingsbestemmelser«.
EF's kombinerede nomenklatur* udgør en sammenbygning af toldopdelinger og  

 statistikopdelinger.
Fra KN* kommer de underpositioner, der er identificeret  

 med det 7. og 8. ciffer.
 Brugstariffens 9. ciffer omfatter yderligere danske statistikopdelinger*.  

 De er oprettet efter ønske fra danske erhvervsorganisationer og virksomheder  

 til brug ved indsamling af statistiske oplysninger om udenrigshandelen.
 TARIC* er EF's fælles brugstarif*, der foruden den kombinerede nomenklatur  

 indeholder alle vareopdelinger og toldsatser fra forordninger om  

 toldsuspensioner, toldpræferencer og andre toldforanstaltninger.
 Antallet af opdelinger i Brugstariffen er ca. 18.000, der har oprindelse  

 som vist i figur 2.
Brugstariffen består af 2 dele med i alt 4 bind.
Bind 1-2 indeholder selve  

 Brugstariffen (kolonnedelen), og bind 3-4 indeholder forskellige  

 toldordninger (bilag 1-4).
 Ændringer til Brugstariffen sker løbende ved udsendelse af rettelsesblade.  

 Der udsendes selvstændige serier af rettelsesblade til henholdsvis bind 1-2  

 og bind 3-4. En ajourført tarif udsendes en gang årligt pr. 1 januar.
ca. 18.000 positions- og underpositionstekster, herunder overskrifter ca. 14.000 11-cifrede positioner (TARIC) ca. 10.000 9-cifrede positioner (told og statistik) ca. 9.000 8-cifrede positioner (KN) ca. 5.000 6-cifrede positioner (HS) ca. 1.200 4-cifrede positioner (HS) ca. 1.000 tillægskoder (TARIC) Bind 1 og 2 Denne del af Brugstariffen anvendes både ved indførsel og ved udførsel af  

 varer.
 Bind 1 og 2 omfatter Brugstariffens kolonneafsnit samt vejledning,  

 varefortegnelse, andre fortegnelser og notebilag.
Kolonneafsnittet Dette afsnit er som vist i figur 3 opstillet med kolonner for:
Pos (varekode) Varebeskrivelse Tarifmæssig told EFTA-told Bilag Mængdeenhed Varebestemmelser Kolonnen er som vist i figur 3 delt i to.
Den første anvendes for T  

 2-fortoldninger og eksport (de første 9 cifre). Den anden anvendes sammen med  

 den første for T 1-fortoldninger (11 cifre).
 Eksempel, jf figur 4:
 Fortoldning af T 2-varer eller eksport:
 Derudover skal der i følgende tilfælde yderligere angives en 4-cifret  

 tillægskode:
- antidumpingtoldordninger* (bilag 1) - visse variable elementer* (bilag 3) - referencepriser for vin (bilag 3) Varebeskrivelse Varebeskrivelsen er teksten til hovedpositioner og underpositioner mv, jf.  

 figur 5.
 De 4-cifrede hovedpositioner er anført som overskrifter (med halvfede  

 typer).
 Første underopdeling er markeret med een indrykningsstreg foran teksten  

 (der er med halvfede typer), anden underopdeling med to streger, tredje  

 underopdeling med tre streger osv.
I nogle tilfælde afsluttes varebeskrivelsen med en notehenvisning, fx.  

 (4). Det betyder, at specielle betingelser skal være opfyldt, fx bevilling  

 fra toldvæsenet (»end use«-ordning)*, særlige certifikater eller  

 andet.
Noterne findes i notebilaget, der er optaget bagest i kolonnedelen.
Tarifmæssig told I kolonnen er anført den toldsats, der skal anvendes for varer, der  

 fortoldes fra tredjelande*. Er varen toldfri, er anført »O«.  

 Toldsatsen for en vare er som hovedregel uændret i forhold til satsen i 1987.
Denne toldsats kan bortfalde (toldfrihed) eller blive nedsat  

 (toldnedsættelse), hvis varerne er omfattet af adgangen til præference- eller  

 kontingenttoldbehandling.
Ordningerne er optaget i kolonnen EFTA-told og i  

 bilag 4.
 Varer fra EF-lande* med T 2-status er toldfri.
Portugal og Spanien blev medlem af EF den 1 januar 1986. Toldafviklingen  

 ifølge tiltrædelsesaftalen mellem de 2 lande og EF sker over en årrække.
De  

 aktuelle toldsatser er optaget i bilag 4.
En række varer er omfattet af EF's fælles markedsordninger for  

 landbrugsprodukter.
Toldsatsen for disse er erstattet af eller suppleret med  

 markeringen'I' eller »ve«.
Dette betyder, at de pågældende varer  

 kan være belagt med en importafgift, respektive et variabelt element.  

 Markeringerne har kun betydning ved import fra tredjelande.
 Landbrugsordningerne er nærmere beskrevet under afsnittet vedrørende bind  

 3-4.
EFTA-told EFTA-told vedrører varer, der er omfattet af adgangen til toldpræference  

 (toldfrihed eller toldnedsættelse) ved indførsel fra EFTA-landene*. Dette er  

 angivet med henholdsvis »O« eller den pågældende toldsats.
Hvis  

 toldsatsen er anført uden tilføjelse af en landemarkering, er præferencen  

 gældende for alle EFTA-lande; i modsat fald er præferencen begrænset til de  

 markerede lande.
 De anvendte markeringer er:
 AT (Østrig), CH (Schweiz), Fl (Finland), IS (Island), NO (Norge), SE  

 (Sverige).
 Hvis der ikke står noget i kolonnen, kan varerne ikke få toldpræference,  

 og der skal betales fuld told (tarifmæssig told).
 For enkelte varer er toldpræferencen begrænset af EF's  

 kontingentordninger*. I givet fald vil der efter landemarkeringen være  

 tilføjet en henvisning til det pågældende kontingentløbe-nr i bilag 4.
EFTA-præferencen omfatter kun selve tolden og ikke eventuel importafgift*,  

 variabelt element*, udligningsbeløb mv.
Hvis en vare er belagt med en  

 kombination af told og en af de nævnte afgifter, er der i forbindelse med  

 præferencetoldsatsen anført tilføjelse herom, fx »+ve«.
Bilag Kolonnen indeholder talmarkeringer (1-4), der henviser til Brugstariffens  

 bilag i bind 3 og 4. Antidumpingtold* fremgår af bilag 2, landbrugsordninger  

 af bilag 3 og toldpræference- og toldkontingentordninger af bilag 4.
Markering i kolonnen betyder, at der kan være særlige toldordninger for  

 nogle eller alle varer under brugstarifpositionen.
Det kan derfor være  

 nødvendigt med opslag i bind 3 eller 4 for at finde frem til en vares  

 toldsats, eventuelt gyldighed for denne.
Mængdeenhed I kolonnen er anført de mængdeenheder, der skal angives i  

 enhedsdokumentet.
Varernes mængde skal normalt angives i kg.
Derudover skal  

 der ofte angives en supplerende enhed, fx stk, par eller liter.
 Varebest.
I U T Kolonnen indeholder markering i form af bogstaver og tal for de særlige  

 bestemmelser, som af valutamæssige, sundhedsmæssige, sikkerhedsmæssige,  

 veterinære, plantepatologiske eller andre grunde er fastsat for nogle eller  

 alle varer af den art, der er omfattet af brugstarifpositionen.
Der findes  

 særskilte kolonner for indførsel (I), udførsel (U) og transitering (T).
 Markeringen er kun til brug for toldvæsenet, men viser dog, at der er  

 bestemmelser, man skal være opmærksom på i forbindelse med toldbehandlingen.
Oplysninger om de forskellige varebestemmelser kan fås hos de pågældende  

 myndigheder.
Hvilke myndigheder, det drejer sig om, kan fås oplyst hos  

 toldvæsenet.
Distriktstoldkamrenes adresser og telefonnumre findes bagest i  

 vejledningen.
Varefortegnelse (vareindeks) I Brugstariffens bind 1 er optaget en »Alfabetisk  

 Varefortegnelse«, baseret på »Harmonized System«* (6-cifrede  

 positioner).
 Varefortegnelsen kan alene betragtes som vejledende for tariferingen af  

 varer i Brugstariffen.
Andre fortegnelser Brugstariffens bind 1 indeholder også en landefortegnelse og en  

 fortegnelse over ind- og udførselssteder.
I landefortegnelsen er alle lande tildelt en 3-cifret kode efterfulgt af  

 pågældende lands betegnelse samt eventuelle bemærkninger.
Der er også  

 udarbejdet en fortegnelse, hvor landene er opført i alfabetisk orden.
 Landefortegnelsen bliver normalt ajourført eller videreført uændret med  

 virkning fra 1 januar.
I fortegnelsen over ind- og udførselssteder er anført koder, som skal  

 angives i enhedsdokumentet.
Fortegnelsen indeholder ind- og udførselssteder i  

 Danmark angivet med en 3-cifret kode.
Notebilag I Brugstariffens bind 1 og 2 findes en del notehenvisninger, fx (4). For  

 at lette ajourføringen af Brugstariffen er samtlige noter vedrørende bind 1  

 og 2 samlet i særskilte notebilag.
I notebilaget vil der være spring i  

 nummerrækken, hvilket skyldes, at der delvis er benyttet den nummerering, som  

 EF anvender.
Bind 3 og 4 Bind 3 og 4 indeholder bilag for antidumpingtold* (bilag 1),  

 toldsuspensioner* (bilag 2), landbrugsordninger (bilag 3) og toldpræference-  

 og toldkontingentordninger* (bilag 4).
Toldordningskoder I Brugstariffens bilag er øverst anført nogle 3-cifrede toldordningskoder.  

 Disse koder skal erstatte den verbale anmodning om en bestemt toldbehandling,  

 fx anmodning om EFTA-toldpræference.
Koderne skal anføres i rubrik 47 på enhedsdokumentet sammen med en  

 beregningsartkode, der normalt vil være »1«.
Ved anmodning om  

 EFTA-toldpræference skal således angives »1200«.
Der henvises i  

 øvrigt til vejledningen INDFØRSEL.
Antidumpingtold og udligningstold (bilag 1) Antidumpingtold og udligningstold pålægges nærmere angivne varer indført  

 fra bestemte lande, eventuelt begrænset med særlige bestemmelser for visse  

 virksomheder.
Disse former for told iværksættes af EF ved forordninger eller  

 henstillinger.
Der indledes med en midlertidig ordning, som normalt har en  

 gyldighedsperiode på 4 måneder, der dog kan forlænges med yderligere 2  

 måneder.
 Ved midlertidige ordninger betragtes toldbeløbet som depositum.
En midlertidig ordning vil almindeligvis blive efterfulgt af en definitiv  

 ordning.
Samtidig besluttes det, i hvilket omfang midlertidige toldbeløb skal  

 opkræves.
Iværksættelse af antidumpingtold sker ved annoncering i Statstidende med  

 oplysning om bl a vare- og landeområde, toldsats samt  

 ikrafftrædelsestidspunkt.
Det er fortoldningstidspunktet og ikke  

 godsregistreringsdatoen, der er afgørende for beregningen af antidumpingtold  

 og udligningstold.
 Fortegnelsen indeholder oplysninger om:
Pos (varekode) Tillægskode Varebeskrivelse Antidumpingtold/udligningstold Bemærkninger Pos (varekode) Angiver varernes 11-cifrede varekode i brugstariffens kolonnedel (bind 1  

 og 2).
Tillægskode Antidumpingordningerne er ikke fuldt integreret i brugstariffens  

 kolonnedel, når der er opdelinger for bestemte virksomheder og bestemte  

 varetyper.
Det er derfor i EF besluttet, at der - udover den 11- cifrede  

 varekode - skal anvendes en 4-cifret tillægskode for antidumpingordningerne.  

 Tillægskoderne er anført under den 11-cifrede varekode.
Varebeskrivelse Indeholder en beskrivelse af de varer, som er pålagt antidumpingtold eller  

 udligningstold.
Endvidere er anført undtagelser mv for bestemte virksomheder  

 eller varer.
Antidumpingtold/udligningstold I kolonnen er anført toldsatsen for varer, der er pålagt antidumpingtold  

 eller udligningstold.
Udover denne toldsats skal der opkræves almindelig  

 tarifmæssig told, som fremgår af brugstariffens bind 1 og 2.
Bemærkninger Kolonnen indeholder oplysninger om datoen for iværksættelsen af den  

 midlertidige ordning (M) og datoen for overgang til en definitiv ordning (D).  

 Der kan endvidere være henvisning til noter, som er optaget bagest i bilaget.
Angivelse af antidumpingtold/ udligningstold i enhedsdokumentet Antidumpingordninger iværksættes ofte til meget hurtig ikrafttræden.
Det  

 kan derfor ikke påregnes, at bilaget altid er ajourført.
Det er således  

 nødvendigt at holde sig orienteret om antidumpingforanstaltninger gennem  

 toldvæsenets annoncering i Statstidende.
 Angivelse af antidumpingtold/udligningstold i enhedsdokumentet skal ske på  

 følgende måde:
Rubrik 33: Der angives den 11-cifrede varekode + den 4-cifrede tillægskode Rubrik 47: På første linie angives den tarifmæssige told fra  

 brugstariffens bind 1 eller 2. Der anvendes kode 1001.
 På næste linie angives antidumpingtolden.
 Der anvendes en af følgende koder:
Toldsuspensioner (bilag 2) Fortegnelsen omfatter toldsuspensioner, der er fastsat i KN eller i  

 specielle Rådsforordninger, bortset fra toldsuspensioner for varer til visse  

 skibe og boreplatforme.
Disse er omfattet af »Bestemmelser«, Afsnit  

 1, punkt A, som findes i brugstariffens bind 1.
 Fortegnelsen indeholder oplysninger om:
Pos (varekode) Varebeskrivelse Suspensionstoldsats Gyldig fra Gyldig til Pos (varekode) Angiver varernes 11-cifrede varekode i brugstariffens kolonnedel (bind 1  

 og 2).
Varebeskrivelse Da toldsuspensionerne er integreret i brugstariffens kolonnedel, vil  

 varebeskrivelsen fremgå heraf.
Der vil derfor normalt være anført »Alle  

 varer« i bilaget.
For visse toldsuspensioner under kap 85 vil varebeskrivelsen dog være  

 anført i bilaget.
Det drejer sig om toldsuspensioner for visse elektroniske  

 komponenter, hvor varebeskrivelsen er meget omfattende.
En del toldsuspensioner er begrænset til varer med et nærmere angivet  

 anvendelsesformål (»end-use«). Dette er markeret med en  

 notehenvisning.
Noterne findes bagest i bilaget.
For at få toldsuspension for  

 disse varer, skal varemodtageren opfylde de betingelser, som er anført i  

 noterne.
Som regel skal der foreligge en bevilling fra toldvæsenet.
Suspensionstoldsats I kolonnen er anført den toldsats, som EF har fastsat ved  

 toldsuspensionen.
 Suspensionstoldsatsen er også anført som tarifmæssig told i bind 1 og 2,  

 hvorfra der i kolonnen »Bilag« henvises til bilag 2.
Gyldig fra Datoen, hvorfra toldsuspensionen træder i kraft.
 Det bemærkes, at datoen kun er anført for toldsuspensioner, der træder i  

 kraft fra og med 01.01.88.
Gyldig til Angiver toldsuspensionens udløbsdato.
Er der anført »indtil  

 videre«, betyder det, at toldsuspensionen er fastsat i KN, som gældende  

 indtil videre.
I modsætning hertil har de toldsuspensioner, som er fastsat  

 ved Rådsforordninger en begrænset gyldighedsperiode, som normalt er eet år  

 til udløb den 30.6 eller 31.12, men i visse tilfælde kun et kortere tidsrum.
 Det bemærkes, at hovedparten af toldsuspensionerne forlænges fra år til  

 år.
Angivelse af toldsuspensioner i enhedsdokumentet Rubrik 33: Der angives den 11-cifrede varekode Rubrik 47: »End-use«-varer: 1150 - Øvrige varer: 1001 Landbrugsordninger (bilag 3) Varer, som er omfattet af de fælles markedsordninger for  

 landbrugsprodukter, er belagt med enten told eller importafgift mv eller med  

 en kombination af told og importafgift.
 Brugstariffens kolonnedel indeholder følgende oplysninger:
a.
For varer, der er belagt med told, fx fisk, visse grøntsager og  

 frugter, er i toldsatskolonnen anført den gældende toldsats b.
For varer, der er belagt med importafgift mv, er i kolonnen anført et  

 »I«, der betyder »lmportafgifter«.
Disse afgifter  

 fastsættes af EF og ændres hyppigt - undertiden dagligt.
For visse varer må  

 importafgiften ikke overstige en fastsat maximumprocentsats, der fremgår af  

 toldsatskolonnen.
 Maximumsatserne skyldes GATT-bindinger.
c.
For varer, der er belagt med en kombination af told og importafgift, er  

 i toldsatskolonnen anført den gældende toldsats med tilføjelse af  

 »+I«.
d.
For visse varer kan der til tider opkræves udligningsafgifter eller  

 -beløb.
Dette er i toldsatskolonnen angivet ved markeringen (11) eller (16),  

 der henviser til notebilaget.
 For en række forarbejdede landbrugsvarer henhørende under kapitlerne 17-22  

 samt 29, 35 og 38, der er fremstillet på basis af råvarer, som er omfattet af  

 de fælles markedsordninger, er der fastsat nærmere regler vedrørende  

 toldforholdene.
Disse varer er belagt med en kombination af told (også kaldet fast  

 element) til beskyttelse af den industrielle fremstilling og et variabelt  

 element til udligning af forskelle mellem Fællesskabernes pris og  

 verdensmarkedsprisen for de råvarer, som er brugt ved fremstillingen.
Det  

 variable element fastsættes af EF for 3 måneder ad gangen.
For disse varer er i toldsatskolonnen anført den gældende toldsats med  

 tilføjelse af »+ve«.
Tilsvarende gælder i  

 kolonnen'»EFTA-to1d«, hvor den gældende EFTA-toldsats er tilføjet  

 »+ ve«.
 For nogle af varerne er fastsat en maximumsats for det variable element,  

 der i så fald ikke kan overstige en nærmere fastsat procentsats, eventuelt en  

 procentsats tillagt en tillægstold for sukker- eller melindholdet i varerne.
 Maximumsatsen er i toldsatskolonnen angivet ved procentsatsens størrelse  

 samt ved forkortelsen »tts« og »ttm« i de tilfælde, hvor  

 der i maximumsatserne indgår tillægstold for sukker, respektive mel.
Afgiftssatserne for importafgift, variabelt element mv offentliggøres i  

 EF-Tidende.
På grund af de hyppige ændringer er satserne ikke medtaget i  

 Brugstariffen.
Oplysninger om størrelsen af disse afgifter kan fås på  

 toldkamrene samt i Direktoratet for Markedsordningerne (EF-direktoratet).
Bilag 3 Bilaget indeholder oplysning om de tillægskoder, der skal anvendes for  

 varer omfattet af importafgifter og variabelt element.
 Bilaget er opbygget som skemaer, der angiver de bestanddele i varerne  

 (sukker, stivelse, mel mv), der er afgørende for afgiffsberegningen, og de  

 dertil hørende tillægskoder.
Angivelse i enhedsdokumentet Angivelse af importafgift, eventuelt i kombination med told, og variabelt  

 element mv skal ske på følgende måde:
 Rubrik 33: Der angives den 11-cifrede varekode og i visse tilfælde en  

 4-cifret tillægskode.
 Anvendelsen af tillægskoder fremgår af markeringen »3« i  

 kolonneafsnittets kolonne »Bilag«.
 Rubrik 47: Kombination af told og importafgift eller variabelt element  

 angives således:
- på første linje angives den tarifmæssige told med kode 1001 - på den næste linje angives:
- importafgift eller udligningsafgift med kode 1021 - variabelt element med kode 1051 Er der kun tale om importafgift, angives denne på første linje med kode  

 1021 Toldpræferencer mv (bilag 4) Bilaget indeholder vareområder og præferencetoldsatser ifølge de aftaler,  

 som EF har indgået med andre lande.
En præferencetoldsats er en sats, der er  

 lavere end den, der normalt skal betales for varer fra andre lande end  

 EF-lande.
 For Spanien og Portugal er der ikke tale om præferencetold, men om  

 toldnedtrapning i en overgangsperiode.
EFTA-told Bilaget indeholder ikke præferencetoldsatserne i aftalerne med  

 EFTA-landene.
Disse satser findes i kolonnedelen i rubrikken  

 »EFTA-told«.
Dog er toldkontingentordningerne for varer fra  

 EFTA-landene optaget i bilaget.
Betingelser Der er nogle betingelser, der skal være opfyldt, for at varerne kan  

 indføres til præferencetoldsatser.
De vigtigste betingelser er 1. Varerne skal have oprindelse i det aktuelle  

 aftaleland.
Dette skal bevises ved fremlæggelse af oprindelsesdokumentation.  

 Det kan fx være et EUR 1-certifikat (EFTA m fl) eller et Form A-certifikat  

 (U-landene).
2. Varerne skal som hovedregel være forsendt direkte  

 til EF fra oprindelseslandet.
Den direkte forsendelse skal bevises ved  

 fremlæggelse af fragtbrev, konossement osv.
3. Varemodtageren skal anmode om  

 præferencetoldbehandling.
Det gøres ved, at toldordningskoden for den  

 aktuelle aftale anføres i fortoldningsangivelsens rubrik 47. Koderne er vist  

 i bilag 1 i vejledningen.
Toldkontingent- og importloftordninger I nogle tilfælde er toldpræferencen begrænset mængdemæssigt ved  

 toldkontingent- eller importloftordninger.
Disse ordninger iværksættes på  

 baggrund af forordninger vedtaget af EF's ministerråd og offentliggøres i  

 EF-Tidende.
Når den fastsatte mængde under en to1dkontingentordning er nået,  

 genindføres tarifmæssig told, jf brugstariffens kolonnedel.
Når et fastsat  

 importloft er nået, kan tolden genindføres, hvis EF træffer afgørelse herom.
Genindførelse af told under en toldkontingentordning annonceres i  

 Statstidende.
Genindførsel af tolden under en importloftordning  

 offentliggøres af EF-Kommissionen i EF-Tidende og af toldvæsenet i  

 Statstidende.
 Toldkontingentordninger, hvor der er sket fordeling af mængderne til  

 medlemslandene, administreres nationalt af hvert enkelt medlemsland.  

 Toldkontingentordninger, hvor der kun er adgang til træk på en  

 fællesskabsreserve, samt importloftordningerne administreres af  

 EF-Kommissionen.
 Direktoratet for Toldvæsenet udsender en gang om måneden en oversigt over  

 kontingentordningernes udnyttelse bl a til hovederhvervsorganisationerne.  

 Endvidere udsendes jævnligt en fortegnelse over de toldkontingent- og  

 importloftordninger, hvor der er sket genindførelse af tolden.
De omtalte toldkontingentordninger er optaget i bilag 4 under de enkelte  

 aftaler.
Endvidere er der i bilaget optaget de toldkontingentordninger, som  

 er begrænsninger af andre toldnedsættelser end præference (GATT og Autonome  

 ordninger). Endelig er der også markeret ved de varer, der er underkastet  

 importloftordninger.
Underbilag Brugstariffens bilag 4 er opdelt i et antal underbilag (4.1-4.19), der for  

 hver afta1e indeholder oplysning om:
Pos (varekode), Oprindelsesland, Præferencetoldsats, Kontingentmængde, Kontingentløbe-nr og Noter.
 Underbilag 4.20 indeholder en oversigt over alle EF's  

 toldkontingentordninger og tilhørende brugstarifpositioner.
Pos (varekode) Angiver varernes position i Brugstariffens kolonnedel (bind 1 og 2).
Oprindelsesland Angiver det eller de lande, hvor varerne skal have oprindelse for at kunne  

 få toldpræference.
Der kan også være angivet en landegruppe efterfulgt af  

 nogle lande, som er undtaget fra præferencen.
 I de aftaler, hvor der kun deltager et land, er denne kolonne udeladt.
Præferencetoldsats Angiver den præference- eller kontingenttoldsats, der kan anvendes, når  

 betingelserne for præference- eller kontingenttoldbehandling er opfyldt.
I  

 forbindelse med denne sats kan være anført oplysning om landbrugsafgifter,  

 der skal opkræves udover eventuel told.
Der kan fx være anført  

 »TUB«, »evt U«, »I«, »ve« mv.
Kontingentmængde Angiver den mængde (kr, kg, stk mv), inden for hvilken den anførte  

 præference- eller kontingenttoldsats kan opnås.
Når der i denne kolonne er anført »R«, betyder det, at  

 kontingentet ikke er fordelt til medlemslandene.
Her sker al  

 kontingenttoldbehandling ved træk på fællesskabsreserven.
Anførsel af  

 »R« efter en mængde betyder, at der - udover den mængde, der er  

 tildelt Danmark - er mulighed for at trække yderligere mængder på  

 fællesskabsreserven, indtil den er opbrugt.
Anførsel af »ex« foran en kontingentmængde betyder, at flere  

 varekoder er omfattet af den pågældende mængde.
En samlet oversigt over  

 kontingentordningerne findes i underbilag 4.20.
Der er dog ordninger, der vedtages af EF med meget kort varsel.
De vil -  

 indtil rettelsesblade kan udsendes - kun være annonceret i Statstidende.
Det  

 sker ved deres iværksættelse.
Kontingentløbe-nr Angiver det 5-cifrede kontingentløbe-nr for den pågældende ordning.
 For at få kontingenttoldbehandling skal kontingentløbe-nummeret angives i  

 fortoldningsangivelsens rubrik 39.
Af hensyn til regnskabet med kontingentordningernes udnyttelse er det  

 vigtigt, at kontingentløbe-nummeret angives i fortoldningsangivelsen.
Hvis  

 nummeret ikke er angivet, og den pågældende mængde derfor ikke er talt med i  

 kontingentudnyttelsen, sker der efteropkrævning af tolden, hvis kontingentet  

 er opbrugt, når den manglende angivelse konstateres.
Noter Angiver nummeret på den note i noteoversigten, hvor der kan være fastsat  

 særlige betingelser for præference- eller kontingenttoldbehandling.
I denne kolonne findes også markeringen »loft« ud for de varer,  

 der er under importloftordninger.
For varer under importloftordninger har  

 importøren pligt til at holde sig orienteret om, hvornår tolden er  

 genindført.
Hvis der fejlagtigt er givet præferencetoldbehandling for en  

 vare, hvor tolden var genindført på fortoldningstidspunktet, vil der ske  

 efteropkrævning af tolden.
Vejledning om toldpræference mv Direktoratet har udarbejdet en vejledning TOLDPRÆFERENCE.
Her er reglerne  

 mere udførligt beskrevet.
Vejledningen kan fås ved hjemtoldkamret i  

 slutningen af 1987.
Tarifering Indledning Reglerne for tarifering findes i »Almindelige  

 tariferingsbestemmelser«.
 Ifølge reglernes punkt 1 skal tariferingen ske på grundlag af teksten til  

 positionerne samt bestemmelserne knyttet til afsnit og kapitler.
 Ved tarifering af varer i Brugstariffen gås frem på følgende måde:
 Først findes den 4-cifrede hovedposition ud fra relevante positionstekster  

 og bestemmelser.
Herefter gennemgås teksten til underopdelingerne.
Blandt underopdelinger  

 med een indrykningsstreg foran teksten findes den varebeskrivelse, der kan  

 omfatte den vare, der skal tariferes.
 Derefter gås frem på samme måde med de næste underopdelinger (med 2  

 indrykningsstreger foran teksten) osv.
 Denne fremgangsmåde anvendes indtil man har fundet frem til den 9-cifrede  

 eller 11-cifrede brugstarifposition, der skal anvendes for den pågældende  

 vare.
 Et eksempel:
 Tarifering af levende kalkuner med en vægt på 3 kg pr stk.
 Ved opslag i vareindekset findes en henvisning til pos 01.05.99, jf figur  

 6.
Under denne position findes 2 opdelinger med een indrykningsstreg:  

 »Af vægt 185 g og derunder« og »I andre tilfælde«.
Da der  

 er tale om kalkuner med en vægt på 3 kg, kan opdelingen »Af vægt 185 g  

 og derunder« udelukkes, og varen placeres under »I andre  

 tilfælde«.
Gå herefter videre til opdelinger med to indrykningsstreger, hvoraf der  

 findes 2: »Høns af arten Gallus domesticus« og »Andre  

 varer«.
Da kalkuner ikke er omfattet af den første opdeling, hører de  

 under »Andre varer«.
Denne gruppe er igen opdelt - 3  

 indrykningsstreger- i Ænder, Gæs, Kalkuner og Perlehøns.
 Da det var levende kalkuner, der skulle tariferes (3. opdeling) er den  

 rigtige brugstarifposition: Med T 1-status 0105.99.30.0 00. Med T 2-status  

 0105.99.30.0.
Tariferingsbestemmelser Tariferingen af varer styres af positionsteksterne, afsnits- og  

 kapitelbestemmelser samt »Almindelige tariferingsbestemmelser«.
Positionsteksterne En lang række positioner omfatter flere varegrupper.
I visse tilfælde er  

 disse varegrupper i varebeskrivelsen (hovedpositionsteksten) adskilt af et  

 semikolon.
Det forekommer især, når varegrupperne eller de tilladte  

 behandlinger er forskellige.
 Eksempel:
03.06 Krebsdyr...; krebsdyr med skal, kogt i vand.
 Ved anvendelse af sådanne positionstekster skal semikolon betragtes som en  

 skarp adskillelse af varegrupperne. »Krebsdyr med skal« må således  

 være kogt i vand, medens dette ikke er tilfældet for »Krebsdyr uden  

 skal«.
Afsnits- og kapitelbestemmelser Disse bestemmelser er integrerede dele af nomenklaturen og er juridisk  

 bindende.
De betegnes derfor ofte som »legale bestemmelser« for at  

 afgrænse dem fra fx forklarende bemærkninger.
De kan forekomme som  

 afgrænsningsbestemmelser eller definitionsbestemmelser.
Afgrænsningsbestemmelser indeholder undtagelser for varer, som ikke hører  

 under det pågældende afsnit eller kapitel.
De giver således prioritet til  

 visse afsnit eller kapitler, eller de fastslår tariferingen af varer, som kan  

 omfattes af flere posionstekster, fx bestemmelse 1 til kap 92.
 Definitionsbestemmelserne indeholder en nærmere beskrivelse (definition)  

 af en positions vareområde, fx bestemmelse 3 til kap 12.
»Almindelige tariferingsbestemmelser« De almindelige tariferingsbestemmelser (ATB) er ligeledes en integreret,  

 juridisk bindende del af nomenklaturen.
Bestemmelserne benyttes, såfremt en  

 vares tarifering ikke kan afgøres alene ved hjælp af positionsteksterne eller  

 afsnits- og kapitelbestemmelserne.
Det er især tilfældet for ukomplette eller  

 ufærdige varer (herunder vareemner), usamlede varer og blandede eller  

 sammensatte varer (herunder sæt til detailsalg).
 Bestemmelserne fastsætter endvidere regler om tariferingen af etuier,  

 æsker mv og emballagematerialer og pakningsgenstande.
 Tariferingen af varer i underpositioner sker efter samme regler.
Tariferings hjælpemidler Forklarende Bemærkninger Toldsamarbejdsrådet og EF-Kommissionen har hver for sig udgivet en  

 vejledning om tarifering af varer i form af »Forklarende  

 Bemærkninger« til henholdsvis HS-Nomenklaturen og Den kombinerede  

 Nomenklatur.
 Begge disse vejledninger samles i en dansk udgave, der udgives under  

 titlen »Forklarende Bemærkninger til Brugstariffen«.
 Heri findes en nærmere vejledning om, hvilke varer der er omfattet af  

 eller undtaget fra de enkelte afsnit, kapitler og positioner i Brugstariffen.  

 For at lette identifikationen af varer indeholder bemærkningerne i stort  

 omfang oplysninger om varernes udseende, fremstillingsmåde, anvendelse etc.
 Bemærkningerne kan ikke betragtes som lovtekst, men udelukkende som  

 retningsgivende for varers tarifering i Brugstariffen.
Tariferinger EF-Kommissionen har udgivet bogen »Tariferinger«.
Den indeholder  

 følgende om varers tarifering:
- Domme afsagt af EF-domstolen - Forordninger fra EF-Kommissionen - Tariferingsmeddelelser fra EF's nomenklaturudvalg.
TAB Direktoratet for Toldvæsenet har udgivet bogen »Tariferingsafgørelser  

 i henhold til Brugstariffen« (TAB). Den indeholder afgørelser og definitioner, der er retningsgivende for tariferingen.
Korrelationstabel I den foreløbige udgave af Brugstariffen - udsendt i august måned 1987 -  

 var indsat en korrelationstabel.
Den indeholder de i 1987 gældende  

 brugstarifpositioner (6-cifrede positioner) opstillet sammen med de  

 tilsvarende nye brugstarifpositioner (8-cifrede positioner).
Korrelationstabellen kan anvendes som vejledende ved overgangen fra den  

 ene brugstarif til den anden.
Den er ikke noget legalt grundlag for  

 tariferingen af varer.
Offentliggørelse mv De nævnte hjælpemidler kan - ligesom Brugstariffen - købes i boghandelen.  

 Det er muligt at oprette en abonnementsordning for levering af rettelser til  

 reglementerne.
Tariferingsvejledning Distriktstoldkamrene kan give mundtlig - også telefonisk - vejledning om  

 varers tarifering, såvel ved indførsel som ved udførsel.  

 Distriktstoldkamrenes adresser og telefonnumre findes bagest i vejledningen.
 Oplysningerne om tarifering kan være generelle, fx om reglerne for  

 tarifering af papir, tekstilvarer, maskiner, instrumenter mv.
 For tarifering af en konkret vare kræves en udtømmende beskrivelse af  

 varens art, sammensætning mv, og at dens tarifering er utvivlsom.
 Mundtligt givne oplysninger om varers tarifering er uforbindende for  

 toldvæsenet.
 I den forbindelse gøres opmærksom på, at det ved fortoldning af varer er  

 varemodtagerens ansvar, at fortoldningsangivelsen udfyldes korrekt, herunder  

 at den rigtige brugstarifposition angives.
 Ukorrekte angivelser kan medføre strafansvar og krav om efterbetaling af  

 for lidt betalte told- og afgiftsbeløb 3 år tilbage i tiden.
 Virksomheder, der er i tvivl om en konkret vares tarifering, bør derfor  

 indhente en bindende tariferingsafgørelse.
Tariferingsafgørelser Bindende tariferingsafgørelse meddeles skriftligt af det lokale  

 distriktstoldkammer. Ønskes en sådan, udfyldes en forespørgselsblanket (G  

 73), jf bilag 2, som kan fås på toldkamret.
Forespørgslen skal indeholde oplysning om varernes fremstilling,  

 sammensætning og anvendelse.
Hvis det er praktisk muligt, medsendes prøver af  

 varerne.
I videst muligt omfang vedlægges dokumentation for sammensætningen  

 (analyseattest med relevante oplysninger for tariferingen), faktura, brochure  

 mv.
 Det anføres, hvorfor der ønskes tariferingsafgørelse, fx om det drejer sig  

 om import eller eksport (fx import fra tredjelande, restitutionsudbetaling)  

 samt om der er tvivl om den korrekte tarifering.
Toldkamrets afgørelse angiver positionen i den gældende Brugstarif.  

 Afgørelsen kan derfor ikke benyttes efter ændringer af Brugstariffen, som  

 påvirker tariferingen af varer af den foreliggende art.
I øvrigt er  

 afgørelsen gældende i to år, medmindre den tilbagekaldes forinden.
Dette kan  

 forekomme i tilfælde, hvor tariferingspraksis ændres på det pågældende  

 område.
 Afgørelsen må dog aldrig benyttes, hvis der er sket ændringer af varens  

 beskaffenhed.
Er man ikke enig i toldkamrets afgørelse, kan den indbringes for  

 Direktoratet for Toldvæsenet.
Direktoratets afgørelse kan ifølge toldlovens  

 paragraf 116 indbringes for Toldankenævnet.
Vil De vide mere? Yderligere oplysninger om brugstariffen kan fås ved henvendelse til det  

 lokale distriktstoldkammer.
Se adresse- og telefonlisten bagest i  

 vejledningen.
Ordliste Antidumpingtold EF's ordninger om særlig told på nærmere angivne varer fra bestemte lande.  

 Antidumpingtold kan gennemføres, når varerne indføres til priser, der ligger  

 under de normale handelspriser på hjemmemarkedet, og importen skader  

 fællesskabsproduktionen.
 Se Brugstariffens bilag 1.
EF-lande Belgien, Danmark, Frankrig, Grækenland, Holland, Irland, Italien,  

 Luxembourg, Portugal, Spanien, UK og Vesttyskland.
Varerne vil normalt have T 2-status.
Varer fra Portugal og Spanien vil dog  

 have henholdsvis T2PT- og T2ES-status.
EFTA-lande Finland, Island, Norge, Schweiz, Sverige og Østrig.
 Varerne vil have T 1-status.
»End use«-ordninger EF's ordninger med toldlempelse (toldfrihed eller toldnedsættelse) for  

 varer, der indføres fra tredjelande til særlig anvendelse (»end  

 use«).
 »End use«-ordninger kræver i almindelighed bevilling fra  

 toldvæsenet, udstedt før indførsel af varerne finder sted.
 Se notebilaget i Brugstariffen.
HS - Harmonized System International varenomenklatur udgivet af Toldsamarbejdsrådet i Bruxelles.
 Træder i kraft den 1.1.1988.
 Anvendes som grundlag for told- og statistiknomenklaturer.
Importafgifter EF's ordninger med opkrævning af importafgifter ved indførsel af  

 landbrugsprodukter omfattet af de fælles markedsordninger.
 Se Brugstariffens bilag 3.
Importlofter EF's ordninger om toldfrihed eller toldnedsættelse inden for bestemte  

 lofter (mængder), fx i EF's præferenceordninger.
Når loftet er nået, kan den  

 normale told blive genindført.
 Se Brugstariffens bilag 4.
KN - EF's kombinerede nomenklatur EF's fælles toldtarif sammenbygget med EF's yderligere handelsstatistiske  

 vareopdelinger (tidligere NIMEXE), baseret på »Harmonized System«.
 Træder i kraft den 1.1.1988.
 Anvendes som grundlag for TARIC-EF-s integrerede tarif.
Statistikopdelinger EF's handelsstatistiske vareopdelinger angivet ved varekodens første 8  

 cifre.
Danner grundlag for offentliggørelse af EF's udenrigshandelsstatistik,  

 der udgives af EF's statistiske kontor (Eurostat).
Danske statistikopdelinger angivet ved varekodens første 9 cifre, idet  

 opdelingerne på 9. ciffer er oprettet efter anmodning fra danske  

 erhvervsorganisationer eller virksomheder.
De danske statistikopdelinger  

 danner grundlag for offentliggørelse af Danmarks udenrigshandelsstatistik  

 (Danmarks Statistik).
T 1-varer Varer, der ikke er i fri omsætning i EF, dvs varer fra tredjelande, der  

 ikke er fortoldet i EF.
T 2- varer Varer, der er i fri omsætning i EF, dvs varer, der enten er fremstillet i  

 eller er fortoldet i et andet EF-land.
TARIC - EF's integrerede tarif EF's fælles brugstarif.
Indeholder vareopdelinger og toldsatser fra EF's  

 kombinerede nomenklatur og fra forordninger om toldsuspensioner,  

 toldpræferencer og andre toldforanstaltninger.
 Træder i kraft den 1.1.1988.
Tiltrædelsesaftaler For tiden gælder tiltrædelsesaftaler med Portugal og Spanien om afvikling  

 af tolden mellem de 2 lande og EF (10 lande).
 Se Brugstariffens bilag 4.
Toldkontingenter EF's ordninger om toldfrihed eller toldnedsættelse inden for bestemte  

 kontingenter (mængder), fx i EF's præferenceordninger eller andre ordninger.  

 Når kontingentet er opbrugt, genindføres den normale told.
 Se Brugstariffens bilag 4.
Toldpræferencer EF's ordninger om toldfrihed eller toldnedsættelse for varer fra bestemte  

 tredjelande, fx udviklingslandene.
Toldsamarbejdsrådet International organisation for toldsamarbejde med sæde i Bruxelles.
Har 96  

 medlemslande.
 Behandler spørgsmål om toldsamarbejde, fx om varenomenklaturer, toldværdi,  

 toldprocedurer mv.
Toldsuspensioner EF's ordninger om midlertidig toldfrihed eller toldnedsættelse for råvarer  

 mv, fx for varer, der ikke produceres i tilstrækkelige mængder i EF.
 Se Brugstariffens bilag 2.
Tredjelande Lande, der ikke er medlem af De europæiske Fællesskaber.
 Varerne vil have T 1-status.
Variabelt element EF's ordning med opkrævning af afgifter (variabelt element) ved indførsel  

 af forarbejdede landbrugsvarer, fx chokolade og sukkervarer, brød mv.
 Se Brugstariffens bilag 3.
