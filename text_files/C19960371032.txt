 Forlængelse af en periode med uddannelsesgodtgørelse.
 Der kan ske forlængelse af en periode med uddannelsesgodtgørelse,  

 men den ledige har ikke krav herpå.
Med ændringen af lov om en aktiv arbejdsmarkedspolitik pr. 1. januar 1996  

 bortfaldt bestemmelsen om, at der kun kan bevilges uddannelsesgodtgørelse i 2  

 år.
Det er således kun den lediges dagpengeperiode, der sætter grænse for,  

 hvor lang en periode der kan bevilges uddannelsesgodtgørelse til.
 Ændringen af bestemmelsen medfører, at ledige, der er i gang med en  

 uddannelse med uddannelsesgodtgørelse, vil kunne få forlænget perioden med  

 uddannelsesgodtgørelse ud over de 2 år, der tidligere var maksimum.
 Bestemmelsen i aktivbekendtgørelsens § 94, stk. 4, omhandler kun nye  

 bevillinger og er således ikke til hinder for forlængelse af en allerede  

 givet bevilling.
 Den ledige har ikke krav på forlængelse af perioden, men  

 Arbejdsformidlingen kan på baggrund af retningslinier, fastsat af det  

 regionale arbejdsmarkedsråd, træffe beslutning herom.
 Når der sker forlængelse af en periode med uddannelsesgodtgørelse, er det  

 ikke et krav, at ansøgningen skal være indgivet til arbejdsløshedskassen, før  

 starten af den forlængede uddannelsesperiode.
 En forlængelsessituation kan sammenlignes med den situation, hvor en ledig  

 overgår fra uddannelsesorlov til uddannelsesgodtgørelse, jf. § 104 i  

 bekendtgørelse om en aktiv arbejdsmarkedsindsats.
 Da der i § 104 kun er et krav om, at ansøgningen skal være indgivet senest  

 en måned efter overgangen fra uddannelsesorlov til uddannelsesgodtgørelse,  

 finder styrelsen, at det i forbindelse med forlængelse af en periode med  

 uddannelsesgodtgørelse alene er kravet om, at ansøgningen skal være indgivet  

 senest en måned efter periodens start og inden uddannelsens afslutning, der  

 skal være overholdt, jf. bekendtgørelsens § 94.
 Det bemærkes, at muligheden for en forlængelse alene omfatter perioder på  

 uddannelse med uddannelsesgodtgørelse efter lov om en aktiv  

 arbejdsmarkedspolitik.
