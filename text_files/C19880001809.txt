1. På finansloven er afsat en investeringspulje med  

 henblik på at lånefinansiere investeringer til fremme af den effektive  

 ressourceanvendelse i statens institutioner og virksomheder.
Af puljen kan  

 endvidere udlånes beløb til statslige institutioners deltagelse i  

 samarbejdsprojekter med private virksomheder om kommercielle forsknings- og  

 udviklingsprojekter.
 2. lnvesteringspuljens midler vil fortrinsvis blive  

 anvendt til projekter, der indebærer anvendelse af ny teknologi  

 (teknologiprojekter), eller forsknings- og udviklingsprojekter på kommercielt  

 grundlag (samarbejdsprojekter). Træk på puljen kan anvendes til indkøb af  

 udstyr, gennemførelse af anlægsarbejder, konsulentbistand, uddannelse af  

 medarbejdere mv. for så vidt angår samarbejdsprojekter vil puljetræk kunne  

 anvendes til de udgiftsarter, der kan afholdes af en indtægtsdækket  

 virksomhed.
 Investeringspuljen kan anvendes af statens virksomheder og institutioner  

 samt selvejende institutioner, der modtager driftstilskud fra staten på  

 mindst halvdelen af driftsudgifterne.
 3. Teknologiprojekter, som ønskes finansieret helt  

 eller delvist gennem træk på investeringspuljen, skal have karakter af  

 investeringer og skal udvise en real, intern forrentning på mindst 7 pct.  

 p.a., jævnfør dog punkt 4.
 I bedømmelsen af den interne projektforrentning vil kunne indgå forventede  

 produkt- og servicekvalitetsforbedringer, uanset om disse ikke direkte kan  

 beløbsættes, samt direkte målelige, forventede driftsudgiftsbesparelser.
 4. Projekter, der har til formål at gennemføre en  

 foranalyse af mulighederne for en teknologisk modernisering inden for et  

 område (en »systematisk gennemgang«), kan ligeledes finansieres ved  

 træk på investeringspuljen og er ikke omfattet af kravet om en intern  

 projektforrentning på 7 pct. p.a.
5. Samarbejdsprojekter, som ønskes finansieret helt  

 eller delvist gennem træk på investeringspuljen, skal foregå i regie af  

 indtægtsdækket virksomhed.
Den samlede offentlige projektudgift skal  

 overstige 2 mill. kr.
6. Træk på investeringspuljen sker på vilkår, der i  

 princippet svarer til lån, jævnfør dog stk. 5. nedenfor vedrørende  

 foranalyser.
Lånevilkårene afhænger af institutionens bevillingsmæssige  

 stilling, som følger:
 Stk. 2.  Lån til statsvirksomheder tilbagebetales  

 forrentet med 7 pct. p.a. realt.
Lånet ydes gennem en regulering af virksomhedens nettotal.
Lånetræk kan,  

 hvis projektets installations- eller anlægsperiode tilsiger det, strække sig  

 over flere år.
Lånetrækket tilbagebetales som hovedregel efter annuitetsprincippet over  

 maksimalt 5 finansår begyndende året efter trækket eller - hvis trækket  

 fordeler sig over flere finansår - det sidste foretagne deltræk.
Der betales  

 således årligt en ydelse svarende til den årlige ydelse i en 5-årig annuitet  

 med renten 7 pct. p.a.
Ydelsen indbudgetteres i virksomhedens nettotal, idet  

 rentedelen optages på konto for forrentning på driftsbudgettet.
Ydelsen  

 opregnes fra år til år.
Den nærmere udformning af udbetalings- og afdragsprofilen,  

 afdragsperiodens længde og retningslinier for opregningen aftales med  

 Finansministeriet i forbindelse med projektbehandlingen.
Ekstraordinære  

 afdrag kan aftales efterfølgende, f.eks. i det tilfælde hvor uforbrugte  

 driftsbevillinger ønskes anvendt til formålet.
 De nævnte regler erstatter regler om forrentning af anlægsaktiver, for så  

 vidt angår aktiver eller dele af aktiver finansieret med midler fra  

 investeringspuljen.
 Stk. 3.  Lån til indtægtsdækket virksomhed  

 tilbagebetales forrentet med 7 pct. p.a. realt.
Lånet indbudgetteres i ministerområdets totalramme og udmøntes som en  

 forhøjelse af den indtægtsdækkede virksomheds udgiftsbudget.
Lånetræk kan,  

 hvis projektets installations- eller anlægsperiode tilsiger det, strække sig  

 over flere år.
 Lånetrækket tilbagebetales som hovedregel over maksimalt 5 finansår  

 begyndende året efter trækket eller - hvis trækket fordeler sig over flere  

 finansår - det sidst foretagne deltræk.
 For så vidt angår lånetræk til brug for udviklingsomkostninger som led i  

 samarbejdsprojekter skal dette tilbagebetales inden for projektperioden med  

 indtægter modtaget for ydelser, som den indtægtsdækkede virksomhed skal  

 levere som led i projektet.
Tilbagebetalingen sker som hovedregel gennem en regulering af  

 ministerområdets totalrammebelagte udgifter med et beløb svarende til den  

 årlige ydelse i en 5-årig annuitet med renten 7 pct. p.a.
Ydelsen udmøntes  

 som en reduktion af den indtægtsdækkede virksomheds udgiftsbudget eller/og en  

 forhøjelse af indtægtsbudgettet.
Ydelsen opregnes fra år til år.
 Vilkår aftales nærmere med Finansministeriet.
 Stk. 4.  Lånetræk til brug for andre formål  

 tilbagebetales uden renter.
Lånet ydes som en forhøjelse af budgetteringsrammen og en tilsvarende  

 forhøjelse af ministerområdets totalrammebelagte udgifter.
Lånetræk kan, hvis  

 projektets installations- eller anlægsperiode tilsiger det, strække sig over  

 flere år.
Lånet tilbagebetales som hovedregel over 5 finansår begyndende året efter  

 trækket eller - hvis trækket fordeler sig over flere finansår - det sidst  

 foretagne deltræk.
Tilbagebetalingen sker som hovedregel gennem en reduktion  

 af budgetteringsrammen og ministerområdets totalrammebelagte udgifter med et  

 beløb svarende til en femtedel af hovedstolen.
Ydelsen opregnes fra år til  

 år.
 Vilkår aftales nærmere med finansministeriet.
Stk. 5.  Foranalyser eller »systematiske  

 gennemgange« finansieres som udgangspunkt ved tilskud fra  

 investeringspuljen.
Tilskuddet skal ikke tilbagebetales.
Kun hvis foranalysen  

 resulterer i et egentligt projekt, tilbagebetales tilskuddet efter samme  

 retningslinier som projektlånetrækket.
7. Ansøgninger med forslag til projekter, som ønskes  

 finansieret med midler fra investeringspuljen, skal indeholde en  

 projektbeskrivelse, herunder en vurdering af projektets interne forrentning.  

 Dette krav kan dog fraviges for så vidt angår samarbejdsprojekter.  

 Ansøgningerne skal endvidere indeholde en realistisk og forpligtende plan for  

 gennemførelsen af projektet, således at de forventede økonomiske  

 konsekvenser, herunder en afbetalingsplan for investeringspuljetrækket, kan  

 indarbejdes i budgetoverslag.
Afhensyn til projektbeskrivelsens udformning  

 bør projektet allerede i en indledende fase drøftes med Finansministeriet.
 I forbindelse med projektbehandlingen aftales med Finansministeriet  

 hvilken procedure, der skal følges for at sikre en vurdering af projektets  

 resultater.
8. Ansøgning om finansiering af projekter vedrørende  

 anvendelse af edb og anskaffelse af edb-udstyr, herunder udstyr til  

 elektronisk tekstbehandling, til administrative, statistiske og  

 planlægningsmæssige opgaver (teknologiprojekter), og foranalyser til sådanne  

 projekter stiles til Finansministeriet, Administrations- og  

 Personaledepartementet.
Ansøgninger om finansiering af øvrige projekter og  

 foranalyser hertil stiles til Finansministeriet, Budgetdepartementet.
Administrations- og Personaledepartementet afholder udgifter til lånetræk  

 til brug for projekter vedrørende edb mv. til administrative, statistiske og  

 planlægningsmæssige opgaver på under 5 mill. kr. fra en tilskudskonto afsat  

 på Administrations- og Personaledepartementets budget uden yderligere  

 forelæggelse.
Forslag til bevilling til øvrige projekter fremsættes på  

 sædvanlig vis.
Forslagene kan således opføres på finanslovforslag eller  

 forelægges ved aktstykke for Finansudvalget.
 Cirkulæreskrivelse af 17. december 1984 om investeringspuljen ophæves med  

 virkning fra 1. marts 1988.
