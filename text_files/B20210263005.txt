Bekendtgørelse om undtagelse af PSO-udgifter fra delloftet for driftsudgifter I medfør af § 12 i budgetloven, lov nr. 547 af 18. juni 2012, fastsættes:
 § 1. Uanset § 9, stk. 2, i budgetloven omfatter det statslige delloft for driftsudgifter ikke udgifter, der er opført på følgende konti på finansloven:
 1) § 29.25.09. Tilskud til opgradering eller rensning af biogas.
 2) § 29.25.22. Tilskud vedrørende havvind.
 3) § 29.25.23. Tilskud vedrørende landvind.
 4) § 29.25.24. Tilskud vedrørende vind diverse.
 5) § 29.25.25. Tilskud vedrørende solceller.
 6) § 29.25.26. Tilskud vedrørende biomasse.
 7) § 29.25.27. Tilskud vedrørende biogas.
 8) § 29.25.28. Tilskud vedrørende teknologineutrale udbud.
 9) § 29.25.29. Tilskud vedrørende decentral kraftvarme.
 10) § 29.25.30. Tilskud vedrørende øvrige kategorier.
 11) § 29.25.31. ELFORSK.
 § 2. Bekendtgørelsen træder i kraft den 1. januar 2022.
 Stk. 2. Bekendtgørelse nr. 1525 af 8. december 2016 om undtagelse af PSO-udgifter fra delloftet for driftsudgifter ophæves.
