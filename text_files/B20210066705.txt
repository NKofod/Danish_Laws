Bekendtgørelse om ændring af bekendtgørelse om en midlertidig og målrettet lønkompensationsordning til virksomheder i økonomisk krise som følge af COVID-19 § 1 I bekendtgørelse nr. 461 af 18. marts 2021 om en midlertidig og målrettet lønkompensationsordning til virksomheder i økonomisk krise som følge af COVID-19 foretages følgende ændringer:
 1. I indledningen ændres »og akt nr. 142 af 21. januar 2021,« til: », akt nr. 142 af 21. januar 2021, akt nr. 165 af 25. februar 2021 og akt nr. 210 af 15. april 2021,«.
 2. I § 1, stk. 4, 1. pkt., og § 6, stk. 2, ændres »12. april« til: »30. juni«.
 3. § 1, stk. 4, 2. pkt., ophæves.
 4. I § 6, stk. 1, ændres »24. maj« til: »11. august«.
§ 2 Bekendtgørelsen træder i kraft den 18. april 2021.
