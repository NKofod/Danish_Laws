 I medfør af § 11 i lov om søfartsuddannelse, jfr. lovbekendtgørelse nr.  

 518 af 4. december 1985, fastsættes:
 § 1.  Indstilling til yachtskippereksaminerne,  

 eksamensafholdelse, eksamination og bedømmelse foretages efter de i  

 bekendtgørelse om generelle bestemmelser om eksaminer ved navigations- og  

 skipperskoler m.v. fastlagte regler, jvf. dog § 5.
 Stk. 2.  Den, der vil aflægge en yachtskippereksamen,  

 betaler forud et af direktøren for søfartsuddannelsen fastsat eksamensgebyr.
 § 2.  Til yachtskippereksamen af 3. grad undervises i:
1. Motorlære og brandbekæmpelse: De hyppigst anvendte  

 motorer og el-anlæg i mindre skibe og deres betjening.
Brandfare og  

 forholdsregler mod brands opståen.
Brandslukning.
Personer, der har bestået  

 duelighedsprøve i motorpasning for fritidssejlere, skal ikke eksamineres i  

 motorlære.
2. Navigation: Søkortets indhold og brug.
Kurssætning  

 og bestik.
Terrestriske stedlinier.
Stedsbestemmelse.
Brugen af  

 sejlhåndbøger.
Brugen af kompas, pejlapparater, lod og log.
Brugen af  

 tekniske navigeringsmidler som anvendes i fritidsfartøjer.
3. Søret: Certifikater for fritidsfartøjer.  

 Fritidsfartøjers forhold til skibstilsyn og toldvæsen.
Regler for bekæmpelse  

 af havenes forurening.
4. Søsikkerhed: Mindre fartøjers behandling under  

 forskellige vejrforhold.
Søredningstjenesten.
Redningsmidler, herunder  

 oppustelige redningsflåder, deres indretning, udstyr og anvendelse.  

 Overlevelse under ophold i vandet.
5. Søvejsregler m.m.: De internationale søvejsregler  

 og nødsignaler.
Særlige sejladsregler, herunder regler for sejlads m.m. i  

 visse danske farvande.
 Stk. 2.  Til yachtskippereksamen af 3. grad gives 5  

 karakterer:
Motorlære og brandbekæmpelse: 1 karakter.
Navigation: 2 karakterer, hvoraf  

 1 for en skriftlig opgave.
Søret: 1 karakter.
Søvejsregler m.m.: 1 karakter.
 § 3.  Til yachtskippereksamen af 2. grad undervises i:
1. Kommunikation: De internationale  

 etbogstavssignaler.
Morsesystemet.
Signalering med flag, lyd og lys.
2. Navigation: Som til yachtskippereksamen af 3. grad,  

 dog med en videregående behandling af tekniske navigeringsmidler.
Endvidere:  

 Sekstantens brug.
Astronomiske elementer og årbøger.
Breddebestemmelse ved  

 solen i meridianen.
Deviationsbestemmelse.
Skibsdagbogen.
Tidevande.
3. Sundhedslære: Menneskelegemets bygning.
Førstehjælp  

 ved ulykkestilfælde.
Medicinkiste nr. 3.
4. Sømandskab: Skibsskroget.
Tonnage, dybgang,  

 styrlastighed og stabilitet.
Kraftpåvirkning på stående og løbende rig.
 5. Søret: Bestemmelser fra sølovgivningen af praktisk  

 betydning for fritidssejlere.
 Stk. 2.  Til yachtskippereksamen af 2. grad gives 7  

 karakterer:
Kommunikation: 1 karakter.
Navigation: 3 karakterer, hvoraf 1 for  

 skriftlig opgave og 1 for brugen af nautiske instrumenter og tekniske  

 navigeringsmidler.
Sundhedslære: 1 karakter.
Sømandskab: 1 karakter.
Søret: 1  

 karakter.
 § 4.  Til yachtskippereksamen af 1. grad undervises i:
 1. Kommunikation: Den internationale signalbog.  

 Videreudvikling af det til yachtskippereksamen af 2. grad lærte.
2. Meteorologi: De almindelige meteorologiske  

 elementer.
Tempererede og tropiske cykloner.
Anvendelse af vejrkort.  

 Vejrforudsigelser.
3. Navigation: Deviationsbestemmelse og  

 stedliniebestemmelse ved himmellegemer i og uden for meridianen.  

 Storcirkelsejlads.
Pilot Charts.
Udvidet brug af sejlhåndbøger.
Videregående  

 behandling af tidevandet.
4. Sundhedslære: Lægeråd pr. radio.
Lægebog for  

 Søfarende som håndbog.
Skibsmedicinkiste nr. 4 eller 5.
 Stk. 2.  Til yachtskippereksamen af 1. grad gives 5  

 karakterer:
Kommunikation: 1 karakter.
Meteorologi: 1 karakter.
Navigation: 2  

 karakterer, hvoraf 1 for en skriftlig opgave.
Sundhedslære: 1 karakter.
§ 5.  Hvor ikke andet er bestemt i paragrafferne 2, 3  

 og 4, afholdes yachtskippereksaminerne som mundtlig eksamen.
Dog kan  

 direktøren for søfartsuddannelsen fastsætte nærmere bestemmelser om, at  

 eksaminerne i videre omfang afholdes som skriftlig eksamen.
De generelle  

 bestemmelser om minimumskarakterer for skriftlige opgaver finder ikke  

 anvendelse på sådanne eksaminer, der i henhold til direktørens bestemmelser  

 afholdes som skriftlige.
 § 6.  Bekendtgørelsen træder i kraft den 15. august  

 1986.
 Stk. 2.  Samtidig ophæves bekendtgørelse nr. 538 af 22.  

 oktober 1975 om duelighedsprøve for lystsejlere og om yachtskippereksaminer  

 samt bekendtgørelse nr. 90 af 14. marts 1978 om yachtskippereksaminer.
