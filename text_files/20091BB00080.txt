Fremsat den 10. december 2009 af Mette Gjerskov (S), Ole Vagn Christensen (S), Benny Engelbrecht (S), Torben Hansen (S), Ole Hækkerup (S) og Flemming Møller Mortensen (S) Forslag til folketingsbeslutning om en oplysningspulje om klimaet Folketinget pålægger regeringen at oprette en pulje på 20 mio. kr. til oplysning om klimaet.
Der afsættes i alt 20 mio. kr. til forslaget i årene 2010 og 2011.
Bemærkninger til forslaget Danmark skal være verdens første CO2-neutrale land.
Det kræver, at alle bidrager til at reducere udledningen af klimagasser: borgere, myndigheder, politikere og foreninger.
Danskerne vil gerne handle klimavenligt  de ved bare ikke altid hvordan.
Beslutningsforslaget skal derfor hjælpe danskerne til at handle baseret på fakta og give dem handlekraften tilbage.
Socialdemokratiet foreslår en oplysningsfond med 20 mio. kr. til uddeling i 2010 og 2011, så danskerne ikke glemmer klimaet, når Bella Centeret lukker dørene efter klimatopmødet i december 2009. Fonden skal give støtte til oplysning, kampagner, undervisningsmateriale og information om klimaet og klimaforandringerne, og modtagerne vil være både foreninger, organisationer, enkeltpersoner, virksomheder og kommuner.
Fonden skal blandt andet finansiere et korps af klimaguider, der vil kunne samarbejde med kommuner og borgere i forhold til de forandringer, vi skal indstille os på.
 Beslutningsforslaget er en del af Socialdemokratiets klimajobplan, der skal skabe tusindvis af klimajob med en investering på 4 mia. kr. i 2010 og 2011.
Skriftlig fremsættelse Mette Gjerskov (S):
 Forslag til folketingsbeslutning om en oplysningspulje om klimaet.
(Beslutningsforslag nr.
B 80).
