Bekendtgørelse om detailhandelsuddannelsen med specialer I medfør af § 4, stk. 2, og § 38, stk. 2, i lov om erhvervsuddannelser, jf. lovbekendtgørelse nr. 1868 af 28. september 2021, og § 4, stk. 1 og 2, og § 7, stk. 3, i lov om erhvervsfaglig studentereksamen i forbindelse med erhvervsuddannelse (eux) m.v., jf. lovbekendtgørelse nr.  537 af 2. maj 2022, og efter bestemmelse fra, samråd med og inddragelse af Det faglige Udvalg for Detailhandelsuddannelser, fastsættes efter bemyndigelse i henhold til § 1, nr. 12 og 13, i bekendtgørelse nr. 81 af 20. januar 2022 om delegation til Styrelsen for Undervisning og Kvalitet af adgangen til udstedelse af bekendtgørelser:
Formål og opdeling § 1. Som erhvervsuddannelse har detailhandelsuddannelsen med specialer som overordnet formål, at eleverne gennem skoleundervisning og oplæring opnår viden og færdigheder inden for følgende overordnede kompetenceområder:
 1) Generelle salgs- og driftsmæssige funktioner og arbejdsopgaver i detailhandelsvirksomheder.
 2) Specialiserede opgaver inden for detailhandelsvirksomheders koncept, salg, butik og produkt samt drift i forskellige arbejdsfunktioner, herunder convenience.
 3) Digital handel relateret til detailhandelsbranchen.
 4) Værdiskabende opgaveløsninger inden for detailhandelsvirksomheders koncept, salg, butik og produkt samt drift.
 Stk. 2. Eleven skal nå de uddannelsesmål, som er fastsat for det trin eller speciale, jf. stk. 3 og 4, som eleven har valgt.
 Stk. 3. Uddannelsen indeholder følgende trin (trin 1), der er indplaceret på niveau 4 i den danske kvalifikationsramme for livslang læring, i det i stk. 4, nr. 1, nævnte speciale:
 1) Salgsassistent, herunder salgsassistent med profil, jf. § 5, stk. 3, jf. § 5, stk. 4.
 2) Digital handel.
 3) Convenience, herunder convenience med profil, jf. § 5, stk. 3, jf. § 5, stk. 5.
 Stk. 4. Uddannelsen afsluttes med trin 1, jf. stk. 3, eller et af følgende trin og specialer, der er indplaceret i den danske kvalifikationsramme for livslang læring med det angivne niveau:
 1) Retail manager, trin 2, niveau 5.
 2) Dekoratør/visual merchandiser, niveau 4.
 3) Blomsterdekoratør, niveau 4.
 Stk. 5. Uddannelsens trin 2 kan gennemføres af elever, der har afsluttet trin 1, jf. stk. 3, nr. 1-3, eller det tidligere tilsvarende speciale.
Stk. 6. Uddannelsen kan gennemføres som eux-forløb, så eleven opnår generel studiekompetence, jf. dog § 56, stk. 8, i bekendtgørelse om erhvervsuddannelser.
Uddannelsen tilrettelagt som eux-forløb omfatter alle kompetencemål i uddannelsen.
Efter grundforløbet gennemføres det studiekompetencegivende forløb, der afsluttes forud for optagelse til skoleundervisning i hovedforløbet.
For en elev, der afbryder det studiekompetencegivende forløb, finder § 3, stk. 1, 2. pkt., ikke anvendelse.
Varighed § 2. Uddannelsen varer fra 3 til 5 år.
Uddannelsens varighed er inklusive grundforløbets 1. og 2. del, på hver 20 skoleuger, og hovedforløbet.
For elever med bevis for afsluttet htx, stx, hf eller eux varer grundforløbets 2. del 5 skoleuger, og grundforløbet omfatter de mål, der fremgår af § 3, stk. 2-3, samt grundfagene virksomhedsøkonomi på C-niveau og afsætning på C-niveau, jf. § 3, stk. 4, nr. 3 og 4. Elever med bevis for afsluttet hhx godskrives grundforløbets 2. del.
Stk. 2. Uddannelsens hovedforløb varer fra 2 til 3 år, dog kun 1 år for elever med en allerede opnået gymnasial eksamen.
Elever med en allerede opnået gymnasial eksamen, der senest den 1. august 2023 har indgået og påbegyndt en uddannelsesaftale, hvorefter hovedforløbet varer mere end 1 år, men dog højst 3 år, kan gennemføre uddannelsen i overensstemmelse hermed.
Stk. 3. For trin 1 salgsassistent, herunder salgsassistent med profil, udgør skoleundervisningen i hovedforløbet 7-13 skoleuger, inklusive fagprøve for elever, der afslutter uddannelsen på trinnet og 6-12 skoleuger for elever, der fortsætter til næste trin.
For trin 1 digital handel udgør skoleundervisningen i hovedforløbet 8-12 skoleuger, inklusive fagprøve for elever, der afslutter uddannelsen på trinnet og 7-11 skoleuger for elever, der fortsætter til næste trin.
For trin 1 convenience, herunder convenience med profil udgør skoleundervisningen i hovedforløbet 7-13 skoleuger, inklusive fagprøve for elever, der afslutter uddannelsen på trinnet og 6-12 skoleuger for elever, der fortsætter til næste trin.
På trin 1 skal skoleundervisningen i hovedforløbet fordeles på mindst to skoleperioder.
For specialet retail manager (trin 2) varer hovedforløbet yderligere 1 år, hvoraf skoleundervisningen udgør 7-11 skoleuger inklusive fagprøven fordelt på mindst to skoleperioder.
For specialet dekoratør/visual merchandiser udgør skoleundervisningen i hovedforløbet inklusive fagprøven 11-15 skoleuger fordelt på mindst to skoleperioder.
For specialet blomsterdekoratør udgør skoleundervisningen i hovedforløbet inklusive fagprøven 15 skoleuger fordelt på mindst to skoleperioder.
Stk. 4. Det studiekompetencegivende forløb, jf. § 1, stk. 6, varer 40 skoleuger.
Undervisningen i fagene i det studiekompetencegivende forløb skal afsluttes ved en gymnasial eksamenstermin.
Kompetencer forud for optagelse til skoleundervisning i hovedforløbet § 3. For at kunne blive optaget til skoleundervisningen i hovedforløbet skal eleven opfylde betingelserne i stk. 2-4. En elev i eux-forløb skal have erhvervet beviset for eux 1. del, jf. lov om erhvervsfaglig studentereksamen i forbindelse med erhvervsuddannelse (eux) m.v.
 Stk. 2. Eleven skal have følgende kompetencer med præstationsstandarden begynderniveau:
 1) Handelsregning: Eleven kan foretage forskellige pris-, omkostnings- og indtjeningskalkulationer.
 2) Salg og service: Eleven kan under vejledning planlægge og udføre almindeligt forekomne salgs- og serviceopgaver.
 3) Kommunikation: Eleven kan præsentere et produkt, et koncept eller lignende over for en forsamling, herunder tilpasse formidlingen til forskellige målgrupper, kommunikationsstrategier og kommunikationskanaler.
 4) Forretningsforståelse: Eleven kan redegøre for en virksomheds forretningsmodel, distributions- og forsyningskæde samt virksomhedens rolle og opgaver i samfundsøkonomien.
 5) Databehandling: Eleven kan under vejledning planlægge og gennemføre databehandling i forhold til almindeligt forekomne arbejdsprocesser relateret til salg, indkøb og logistik.
 Stk. 3. Eleven skal have følgende kompetencer med præstationsstandarden rutineret niveau:
 1) Handelsregning: Eleven kan med udgangspunkt i kalkulation, viden om økonomiske sammenhænge og grundlæggende forretningsforståelse redegøre for, om et tiltag, f.eks. et salgs- eller markedsføringstiltag, er rentabelt.
 2) Salg og service: Eleven kan forklare valget af metode og værktøjer til løsning af en konkret salgsopgave ud fra en viden om salgsprocessens faser, forskellige former for salg, salgskanaler, kundeservice, strategi og kundeadfærd.
 3) Kommunikation: Eleven kan selvstændigt og i samarbejde med andre planlægge og udføre afgrænsede formidlingsopgaver relateret til salg, indkøb og logistik.
 4) Forretningsforståelse: Eleven kan selvstændigt og i samarbejde med andre planlægge og udføre grundlæggende salgs-, indkøbs- eller logistikopgaver ud fra en helhedsforståelse af, hvordan en virksomhed arbejder og hvilke faktorer, som påvirker og skaber værdi for forretningen.
 5) Databehandling: Eleven kan indsamle og analysere data til brug for en afgrænset opgave ved hjælp af digitale værktøjer og forklare, hvordan virksomheden kan anvende data i løsningen af salgs-, indkøbs- og logistikopgaver.
 6) Optimering af arbejdsprocesser: Eleven kan selvstændigt og i samarbejde med andre udarbejde forslag til optimering af en kendt og afgrænset arbejdsproces ved anvendelse af gængse digitale programmer og værktøjer.
 Stk. 4. Eleven skal have gennemført følgende grundfag på følgende niveau med et karaktergennemsnit på mindst 2,0:
 1) Dansk på C-niveau.
 2) Engelsk på C-niveau.
 3) Virksomhedsøkonomi på C-niveau.
 4) Afsætning på C-niveau.
 5) Erhvervsinformatik på C-niveau.
Stk. 5. Elever, der har gennemført grundforløb i handelsuddannelsen med specialer, har adgang til detailhandelsuddannelsens hovedforløb, hvis handelsuddannelsen er påbegyndt den 1. august 2019 eller derefter.
Elever med bevis for eux 1. del, jf. § 3 a i lov om erhvervsfaglig studentereksamen i forbindelse med erhvervsuddannelse (eux) mv. for erhvervsuddannelsen til eventkoordinator, finansuddannelsen, handelsuddannelsen med specialer eller kontoruddannelsen med specialer har adgang til detailhandelsuddannelsens hovedforløb.
Kompetencer forud for optagelse på det studiekompetencegivende forløb og forløbets indhold § 4. For at kunne blive optaget på det studiekompetencegivende forløb skal eleven ud over at opfylde kravene i § 3, stk. 2-4, have gennemført følgende grundfag på følgende niveau:
 1) Dansk på C-niveau.
 2) Engelsk på C-niveau.
 3) Samfundsfag på C-niveau.
 4) Matematik på C-niveau.
 5) Virksomhedsøkonomi på C-niveau.
 6) Erhvervsinformatik på C-niveau.
 7) Organisation på C-niveau.
 8) Afsætning på C-niveau.
 Stk. 2. For elever, der opnår de i stk. 1 nævnte kompetencer i et grundforløb, skal fagene nævnt i bestemmelsens nr. 1-3 være gennemført i grundforløbets 1. del med varigheder på henholdsvis 2,5 uger, 3 uger og 2,5 uger og fagene nævnt i nr. 4-8 være gennemført i grundforløbets 2. del med varigheder på henholdsvis 5 uger, 2,5 uger, 2,5 uger, 3 uger og 2 uger.
 Stk. 3. Er der i § 3, stk. 4, fastsat karakterkrav for et eller flere fag, herunder krav om et gennemsnit, gælder disse krav tilsvarende for eux-elever på det niveau af grundfaget eller grundfagene, som eleven skal have for at kunne påbegynde det studiekompetencegivende forløb, jf. stk. 1.
 Stk. 4. Det studiekompetencegivende forløb i et eux-forløb indeholder følgende fag og niveauer:
 1) Dansk på A-niveau fra uddannelsen til merkantil studentereksamen, dog med undervisningstiden 185 timer.
 2) Engelsk på B-niveau, jf. læreplanen udviklet til brug for merkantile eux-forløb, dog med undervisningstiden 135 timer.
 3) Informatik på B-niveau, jf. læreplanen udviklet til brug for merkantile eux-forløb, dog med undervisningstiden 125 timer.
 4) Virksomhedsøkonomi på B-niveau, jf. læreplanen udviklet til brug for merkantile eux-forløb, dog med undervisningstiden 125 timer.
 5) Et af følgende fag:
 a) Erhvervsjura på C-niveau fra uddannelsen til merkantil studentereksamen med undervisningstiden 75 timer.
 b) 2. fremmedsprog på C-niveau fra enten bekendtgørelse om de gymnasiale uddannelser eller bekendtgørelse om grundfag, erhvervsfag, erhvervsrettet andetsprogsdansk og kombinationsfag i erhvervsuddannelserne og om adgangskurser til erhvervsuddannelserne, med undervisningstiden 75 timer.
 c) Innovation på C-niveau fra valgfagene i de gymnasiale uddannelser med undervisningstiden 75 timer.
 6) Erhvervsområdeprojekt, jf. læreplanen om erhvervsområdet udviklet til brug for merkantile eux-forløb, med undervisningstiden 20 timer og fordybelsestiden 30 timer svarende til 2 uger.
 7) Eleven skal som valgfag vælge mellem følgende muligheder inden for de af skolen tilbudte fag:
 a) To løft af niveau i et fag med undervisningstiden 250 timer.
 b) Et løft af niveau i hvert af de to fag, hver med undervisningstiden 125 timer.
 c) Et løft af niveau med uddannelsestiden 125 timer i et fag og to fag på C-niveau, hver med undervisningstiden 75 timer.
 Stk. 5. Skolen skal sikre, at undervisningen i fag på gymnasialt niveau så vidt muligt knyttes an til den konkrete elevgruppes erhvervsuddannelser, herunder at opgaver, projekter m.v. i rimeligt omfang giver mulighed for at inddrage viden, begreber og indhold fra den enkelte elevs uddannelse, jf. § 4 a i lov om erhvervsfaglig studentereksamen i forbindelse med erhvervsuddannelse (eux) m.v.
Stk. 6. Fordybelsestiden fordeles af skolen med passende inddragelse af de principper for fordeling af fordybelsestid, som fremgår af reglerne om de gymnasiale uddannelser.
Dele af fordybelsestiden kan afvikles i forbindelse med fag i grundforløbet.
Kompetencer i hovedforløbet § 5. Hovedforløbet har følgende kompetencemål:
 1) Eleven kan relatere udvalgte teorier til tilrettelæggelse, gennemførelse og evaluering af konkrete arbejdsopgaver fra oplæringen.
 2) Eleven kan løse butikkens opgaver i forbindelse med koncept og konceptstyring.
 3) Eleven kan gennemføre personligt salg, intern opfølgning af markedsføringsindsatsen, salgsoptimering og salg selvstændigt ved at tiltrække og fastholde kundegrupperne gennem planlægning og anvendelse af forskellige betjeningsformer, varepræsentationsteknikker, salgsfremmende aktiviteter og events, herunder også e-salg.
 4) Eleven kan løse butikkens opgaver i forbindelse med butik og produkt selvstændigt ved at planlægge og vedligeholde vareforsyningen på baggrund af varekundskab samt styre håndtering af varer fra producent og leverandør.
 5) Eleven kan medvirke ved vedligeholdelse og udvikling af butikkens varesortiment i udvalgte vareområder og sikre sortimentets bredde og variation.
 6) Eleven kan løse butikkens opgaver rutineret i forbindelse med deltagelse i butikkens interne kommunikation, samarbejde og teknologianvendelse.
 7) Eleven kan anvende informationer om butikkens koncept, salgsstatistikker og nøgletal i salgsarbejdet.
 8) Eleven kan løse butikkens opgaver i forbindelse med butikkens drift selvstændigt ved at beherske alle former for pengehåndtering i relation til kunder, kasseterminalbetjening, kasseopgørelse og afstemning, salgs- og betalingsbetingelser samt styre håndtering af emballager fra producent og leverandør.
 9) Eleven kan anvende viden om svindkontrol, praksis ved status samt budgetlægning og opfølgning.
 10) Eleven kan løse dekorationsopgaver på baggrund af viden om butikkens målgrupper, kundegrundlag og konkurrenter, butikkens brug af salgsdata og nøgletal samt praksis ved budgetlægning og -opfølgning og regnskab.
 11) Eleven kan løse dekorationsopgaver på baggrund af viden om butikkens varesortiment og udvalgte varegrupper samt praksis for kundebetjening og -vejledning, herunder serviceydelser og reklamationsbehandling.
 12) Eleven kan løse opgaver i forbindelse med butikkens visuelle salg og kommunikation selvstændigt.
 13) Eleven kan selvstændigt løse kreative dekorationsopgaver i forhold til butikkens koncept og profil, herunder budgettering og økonomisk opfølgning af visuelle opgaver.
 14) Eleven kan deltage i butikkens interne information, kommunikation og samarbejde.
 15) Eleven kan bruge værktøjer og hjælpemidler til dekoration og blomsterdekoration selvstændigt, korrekt og hensigtsmæssigt.
 16) Eleven kan løse opgaver på baggrund af viden om blomsterbutikkens koncept, salg, produkt og drift, herunder valg af leverandører, leverandøraftaler og indkøbssamarbejde samt kendskab til varesortiment og salgsstatistikker og nøgletal.
 17) Eleven kan deltage rutineret i kundebetjening og vejledning samt varepræsentation, herunder brug af salgsfremmende aktiviteter og indretning af salgslokalet med inventar.
 18) Eleven kan løse blomsterbutikkens opgaver i forbindelse med butik og produkt rutineret ved korrekt håndtering og behandling af snitblomster og varer samt indgå i varebestilling og sortimentssammensætning ved sæson og mærkedage.
 19) Eleven kan anvende informationer om blomsterbutikkens koncept og konceptstyring samt deltage i intern opfølgning af markedsførings- og reklameindsats.
 20) Eleven kan løse blomsterbutikkens opgaver i forbindelse med butikkens drift rutineret, herunder pengehåndtering i relation til kunder, kasseterminalbetjening, kasseopgørelse og -afstemning samt salgs- og betalingsbetingelser.
 21) Eleven kan passe planter på baggrund af viden om vækstfaktorer og -forhold.
 22) Eleven kan bearbejde materialer til blomsterbinderi og -dekoration håndværksmæssigt korrekt.
 23) Eleven kan selvstændigt løse butikkens blomsterbinderiopgaver, herunder temabestemte opgaver, pyntning af rum samt alle former for buketbinding, selvstændigt.
 24) Eleven kan udføre opgaver i relation til virksomhedens koncept, værdikæde og digitale forretningsforståelse.
 25) Eleven kan anvende og tilpasse virksomhedens digitale platform på baggrund af kundeindsigt og kundedata.
 26) Eleven kan foretage digitalt salg, kundekontakt- og kundeservice.
 27) Eleven kan udføre opgaver i relation til virksomhedens digitale forretningsgange.
 28) Eleven kan selvstændigt løse opgaver i forbindelse med fødevarehygiejne, egenkontrol og myndighedsbesøg.
 29) Eleven kan løse butikkens opgaver i forbindelse med butik og produkt selvstændigt, håndtere halvfabrikata /færdigprodukter til klargøring ved salg, samt indgå i varebestilling og sortimentssammensætning ved sæson, mærkedage og i løbet af dagen.
 30) Eleven kan yde kundeservice, herunder formidle viden om produkter, miljøhensyn, allergener, produktindhold og trends inden for fødevarer.
 31) Eleven kan rutineret planlægge virksomhedens opgaver i forbindelse med koncept og konceptstyring.
 32) Eleven udfører personligt salg, intern opfølgning af markedsføringsindsatsen, salgsoptimering og salg selvstændigt ved at tiltrække og fastholde kundegrupperne gennem planlægning og anvendelse af forskellige betjeningsformer, varepræsentationsteknikker, salgsfremmende aktiviteter og events, herunder også e-salg.
 33) Eleven kan planlægge virksomhedens opgaver i forbindelse med produkt selvstændigt ved at planlægge og vedligeholde vareforsyningen på baggrund af varekundskab samt styre håndtering af varer fra producent og leverandør.
 34) Eleven kan vedligeholde og udvikle virksomhedens varesortiment i udvalgte vareområder og sikre sortimentets bredde og variation.
 35) Eleven løser virksomhedens opgaver rutineret i forbindelse med deltagelse i virksomhedens interne kommunikation, samarbejde og teknologianvendelse.
 36) Eleven kan analysere og vurdere informationer om virksomhedens koncept, salgsstatistikker og nøgletal i salgsarbejdet.
 37) Eleven kan vurdere virksomhedens opgaver i forbindelse med virksomhedens drift selvstændigt ved at beherske alle former for pengehåndtering i relation til kunder, salgs- og betalingsbetingelser samt styre håndtering af emballager fra producent og leverandør.
 38) Eleven behersker viden om svindkontrol, praksis ved status samt budgetlægning og -opfølgning.
 39) Eleven påtager sig rollen som daglig leder i virksomheden og gennemfører ledelsesopgaver rutineret.
 40) Eleven anvender ledelsesværktøjer i forbindelse med drift af virksomheden.
 Stk. 2. Kompetencemålende i stk. 1 gælder som følger:
 1) Nr. 1 gælder for alle elever på hovedforløbet.
 2) Nr. 2-9 gælder for trin 1, salgsassistent, herunder salgsassistent med profil, og for trin 1, convenience, herunder convenience med profil.
 3) Nr. 10-15 gælder for specialet dekoratør/visual merchandiser.
 4) Nr. 14-23 gælder for specialet blomsterdekoratør.
 5) Nr. 24-27 gælder for trin 1, digital handel.
 6) Nr. 28-30, gælder for trin 1, convenience, herunder convenience med profil.
 7) Nr. 31-40, gælder for specialet retail manager (trin 2).
 Stk. 3. Valg af trin eller speciale, jf. § 1, stk. 3 og 4, træffes ved indgåelse af uddannelsesaftale med en virksomhed, hvis godkendelse svarer til trinnet eller specialet, jf. stk. 4-5.
 Stk. 4. For trin 1, salgsassistent, herunder salgsassistent med profil, jf. § 1, stk. 3, nr. 1, kan en elev vælge profil med tilhørende valgfrie specialefag ved indgåelse af uddannelsesaftale med en virksomhed, hvis godkendelse omfatter en af følgende profiler, jf. herved om skoleundervisningen § 26, stk. 3, jf. § 28, i lov om erhvervsuddannelser:
 1) Brancheprofiler:
 a) Brancheprofil dagligvarer.
 b) Brancheprofil tekstil.
 c) Brancheprofil tekstil, herretøj.
 d) Brancheprofil tekstil, dametøj.
 e) Brancheprofil byggemarked, værktøj og beslag.
 f) Brancheprofil boghandel.
 g) Brancheprofil forbrugerelektronik.
 h) Brancheprofil fotohandel.
 i) Brancheprofil guld, sølv og ure.
 j) Brancheprofil glas, porcelæn og gaveartikler.
 k) Brancheprofil legetøj og hobbyartikler.
 l) Brancheprofil materialhandel.
 m) Brancheprofil møbelhandel.
 n) Brancheprofil sport og fritid.
 o) Brancheprofil sko og læderartikler.
 p) Brancheprofil optik.
 q) Brancheprofil køkken og bad.
 2) Stormagasinprofil.
 3) Kapitalkædedriftsprofil.
 Stk. 5. For trin 1, convenience, herunder convenience med profil jf. § 1, stk. 3, nr. 5, kan en elev vælge profil med tilhørende valgfrie specialefag ved indgåelse af uddannelsesaftale med en virksomhed, hvis godkendelse omfatter en af følgende profiler, jf. herved om skoleundervisningen § 26, stk. 3, jf. § 28 i lov om erhvervsuddannelser:
 1) Convenience mad.
 2) Bageriudsalg.
 3) Coffee shop.
Godskrivning § 6. Kriterier for skolens vurdering af, om der er grundlag for obligatorisk godskrivning på baggrund af elevens erhvervserfaring og tidligere uddannelse, er fastsat i bilag 1. Godskrivning skal i øvrigt ske efter reglerne i bekendtgørelse om erhvervsuddannelser.
Fagprøve § 7. Uddannelsens afsluttende prøve, fagprøven, afholdes som en del af den sidste skoleperiode.
Prøven afholdes af den skole, hvor eleven har gennemført de bundne specialefag.
Eleven aflægger fagprøve i forbindelse med afslutningen af det trin eller speciale, eleven skal afslutte uddannelsen med.
Fagprøven på trin 1 skal ikke aflægges af elever, der forsætter til næste trin.
Prøven skal afdække elevens opnåede kompetencer inden for uddannelsen og består af en mundtlig eksamination på baggrund af elevens dokumentation af et gennemført projekt i oplæringsvirksomheden.
Prøven bedømmes efter 7-trinsskalaen.
Stk. 2. Forud for elevens sidste skoleperiode og inden for det sidste halve år af uddannelsen gennemfører eleven et projekt i oplæringsvirksomheden.
Projektet omfatter en arbejdsopgave eller aktivitet, hvis form og indhold vælges af eleven og oplæringsvirksomheden inden for rammer fastsat af skolen, og som godkendes af skolen.
I den sidste skoleperiode, der varer en uge, udarbejder eleven under vejledning fra skolen i et relevant medie dokumentation af projektet, som afleveres inden for en frist fastsat af skolen, og forbereder fremlæggelse af projektet til den mundtlige prøve.
Under den sidste skoleperiode skal skolens lokaler og øvrige undervisningsudstyr være til rådighed for eleven inden for normal undervisningstid.
Skoleperioden afsluttes med elevens mundtlige fremlæggelse og eksamination, som sammenlagt varer 30 minutter inklusive votering.
Den prøveafholdende skole fastsætter i den lokale undervisningsplan varigheden af henholdsvis af elevens fremlæggelse og af eksaminationen.
 Stk. 3. Prøvens grundelementer er følgende:
 1) Mål og krav for fagprøven er, at eleven skal vise, at målene for trinet eller specialet er nået ved at formulere en idé og fastsætte mål for det valgte projekt, planlægge og gennemføre projektet og evaluere egen indsats i forhold til de fastsatte mål.
 2) Eksaminationsgrundlaget er elevens dokumentation af projektet.
 3) Bedømmelsesgrundlaget er elevens præstation under den mundtlige fremlæggelse af det gennemførte projekt og den efterfølgende eksamination.
4) Ved bedømmelse af prøven gives en samlet karakter på baggrund af en helhedsvurdering af målopfyldelsen for det enkelte speciale eller trin.
Skolen fastlægger nærmere bedømmelseskriterier inden for følgende ramme:
 a) Elevens evne til at planlægge og udføre en aktivitet eller arbejdsopgave med inddragelse af de for trinet eller specialet relevante teorier, metoder og procedurer.
 b) Elevens evne til at fremstille og systematisere sin opgave.
 c) Elevens evne til at demonstrere faglig forståelse i opgaveløsningen ved mundtligt at underbygge og perspektivere sin opgave.
 d) Elevens evne til at evaluere egen indsats i forhold til de af eleven fastsatte mål.
 Stk. 4. For at der kan udstedes skolebevis, skal eleven mindst have opnået beståkarakter som gennemsnit af karakterer for alle uddannelsesspecifikke fag i hovedforløbet samt mindst have opnået beståkarakter i den afsluttende fagprøve, jf. stk.1-3.
 Stk. 5. Når der ved uddannelsens afslutning er udstedt skolebevis og afsluttende erklæring om oplæring, udsteder skolen et uddannelsesbevis til eleven som dokumentation for, at eleven har opnået kompetence inden for uddannelsen.
 § 8. Afsluttende standpunktskarakterer og prøver i fag på gymnasialt forløb indgår i eux-bevis henholdsvis bevis for eux 1. del efter reglerne herom i lov om erhvervsfaglig studentereksamen i forbindelse med erhvervsuddannelse (eux) m.v. og bekendtgørelse om erhvervsuddannelser.
Ikrafttrædelse og overgangsbestemmelser § 9. Bekendtgørelsen træder i kraft den 1. august 2022.
 Stk. 2. Bekendtgørelse nr. 367 af 9. marts 2021 om detailhandelsuddannelsen med specialer ophæves.
Stk. 3. Bekendtgørelsen finder ikke anvendelse for elever, som er påbegyndt eller overgået til uddannelsen før bekendtgørelsens ikrafttræden.
For sådanne elever finder de hidtil gældende regler i bekendtgørelse nr. 367 af 9. marts 2021 om detailhandelsuddannelsen med specialer anvendelse.
 Stk. 4. Elever, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse.
Styrelsen for Undervisning og Kvalitet, den 12. maj 2022 VicedirektørMartin Larsen / Anja Otterstrøm Bilag 1 Kriterier for godskrivning A.
Specialet Retail manager 1 a.
Kriterier for vurdering af, om eleven har 2 års relevant erhvervserfaring, jf. § 66 y, stk. 1, i lov om erhvervsuddannelser 2 a.
Erhvervserfaring, der giver grundlag for godskrivning for alle elever 3 a.
Uddannelse, der giver grundlag for godskrivning for alle elever B.
Specialet dekoratør/visual merchandiser.
1 b.
Kriterier for vurdering af, om eleven har 2 års relevant erhvervserfaring, jf. § 66 y, stk. 1, i lov om erhvervsuddannelser 2 b.
Erhvervserfaring, der giver grundlag for godskrivning for alle elever 3 b.
Uddannelse, der giver grundlag for godskrivning for alle elever C.
Specialet blomsterdekoratør.
