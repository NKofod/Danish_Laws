 Det meddeles herved, at der den 13. december 1971 mellem økonomi- og  

 budgetministeren og statstjenestemændenes Centralorganisationer i medfør af  

 bestemmelsen i § 45, stk. 1, i lov nr. 291 af 18. juni 1969 om tjenestemænd i  

 staten, folkeskolen og folkekirken, jfr. § 6, stk. 3, i lov nr. 292 af 18.  

 juni 1969 om tjenestemandspension er indgået følgende aftale:
1. Ved beregning af fradrag i henhold til § 29 i lov  

 om tjenestemandslønninger m.m. og klassificering af tjenestmandsstillinger i  

 staten, folkeskolen og folkekirken i egenpension til tjenestemænd, der har  

 pligt til at gøre tjeneste i indlandet, nedsættes fradragsprocenten med 1 for  

 hvert års tjeneste på poster inden for riget, der er klassificeret som usunde  

 eller på anden måde særligt belastende.
Fradragsreduktion kan dog ikke finde  

 sted for tjeneste ud over 7 tjenesteår.
 2. Tjenesteperioder på poster som nævnt under punkt 1  

 sammenlægges ved opgørelse af tjenesteår, der begrunder fradragsreduktion.
 3. På grundlag af indstilling fra udenrigsministeriet  

 efter forhandling med pågældende centralorganisation(er) træffer  

 udetillægsnævnet bestemmelse om, hvilke poster der klassificeres som usunde  

 eller på anden måde særligt belastende i henseende til denne aftale.
4. Denne aftale har virkning for tjenestemænd, der  

 afskediges eller er afskediget efter den 1. juli 1969.' Økonomi- og budgetministeriet, lønninger- og pensionsdepartementet, den 20. januar 1972.
P.
M.
V.
E.
B.
