Dagpenge samtidig med uddannelse, Advokatfuldmægtiguddannelsen, mere end 20 timer om ugen, ikke dagpengeberettiget i undervisnings-ugerne, dagpengeberettiget i mellemperioden Ankenævnet har behandlet Deres klage på møde den 6. december 2007.
Nævnet traf denne A F G Ø R E L S E De er ikke berettiget til at modtage dagpenge i ugerne 10 og 16 i 2007, hvor De deltog i advokatfuldmægtiguddannelsen.
 De er derimod berettiget til at modtage dagpenge i mellemperioderne uge 6 til og med uge 9 i 2007, samt uge 11 til med uge 15 i 2007, hvor De ikke deltog i undervisning.
 Ankenævnet tiltræder således Arbejdsdirektoratets afgørelse af 18. juni 2007 for så vidt angår de uger, hvor De deltog i advokatfuldmægtiguddannelsen, samt ændrer afgørelse for de resterende uger.
B E G R U N D E L S E Ankenævnet har lagt til grund, at De blev meldt ledig den 1. februar 2007.
 Det fremgår af sagen, at:
 advokatfuldmægtiguddannelsen bestod af tre moduler, hver med en varighed på 6 måneder,  at uddannelsen strakte sig over 36 undervisningsdage fordelt på førnævnte tre moduler, med undervisning i perioder af fire dages varighed,  at der i de uger, hvor der var fastsat undervisning, blev undervist fra 8:30 til 18:00,  undervisningsforløbet var fastsat ved uddannelsens begyndelse,  uddannelsen ikke var SU-berettigende,  De ved ledigmeldelsen alene manglede at fuldføre det sidste modul bestående af to undervisningsperioder på henholdsvis 4 dage hver, og  De var startet på advokatfuldmægtiguddannelsen, da De blev ledig den 1. februar 2007.
 Dagpenge må ikke udbetales til et medlem, som deltager i uddannelse, medmindre undervisningen er på under 20 timer ugentligt og uddannelsen ikke er SU-berettigende.
 Hvis der i uddannelsesforløbet undtagelsesvis er en enkelt uge eller mere med over 20 timers undervisning, f.eks. fordi den normale undervisning suppleres af et weekendseminar eller lignende, kan der ske udbetaling af dagpenge under uddannelsesforløbet, dog ikke i ugerne med over 20 timer.
Nævnet finder ikke, at De kan anses for at være til rådighed for arbejdsmarkedet i de uger, hvor De deltog i advokatfuldmægtiguddannelsen.
De er derfor ikke berettiget til at modtage dagpenge i henholdsvis uge 10 og uge 16 i 2007.
 Nævnet har lagt vægt på, at Deres undervisningsforløb var tilrettelagt med undervisning i perioder af fire dages varighed fra kl. 8:30 til 18:00. I undervisningsperioderne var det ugentlige timetal således fastsat til 38 timer, hvilket overskred 20 timers grænsen.
For så vidt angår de uger, hvor De ikke deltog i undervisning, finder nævnet efter en konkret vurdering af oplysningerne i sagen, at De kan anses for at have stået til rådighed for arbejdsmarkedet.
De er derfor berettiget til at modtage dagpenge i disse uger.
 Nævnet har i den forbindelse lagt vægt på, at De har oplyst til sagen, at De ville kunne overtage arbejde i perioden, idet De ville ophøre med advokatfuldmægtiguddannelsen, hvis De blev tilbudt arbejde.
R E G L E R Ankenævnet henviser til  § 62, stk. 1 og § 62 a, stk. 1 og 2 i lov om arbejdsløshedsforsikring mv., jf. lovbekendtgørelse nr. 874 af 11. september 2005,  § 8 og § 9, stk. 1 og 2 i Arbejdsdirektoratets bekendtgørelse nr. 516 af 17. juni 2003 om rådighed.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne NN fuldmægtig De kan læse om afgørelsens retlige grundlag på de følgende sider.
 Kopi til:
Arbejdsløshedskasse Arbejdsdirektoratet, Stormgade 10, Postboks 1103, 1009 København K.
Regler Lov om arbejdsløshedsforsikring mv., jf. lovbekendtgørelse nr. 874 af 11. september 2005 § 62. Der kan kun udbetales dagpenge til et medlem, som står til rådighed for arbejdsmarkedet.
Det er en betingelse for at være til rådighed, at medlemmet 1) er aktivt arbejdssøgende, 2) kan og vil overtage arbejde med dags varsel, 3) kan og vil deltage i kontaktforløb og tilbud efter lov om en aktiv beskæftigelsesindsats, og 4) giver arbejdsformidlingen de oplysninger, som er nødvendige for, at medlemmet kan formidles arbejde og gives tilbud efter lov om en aktiv beskæftigelsesindsats.
----- § 62 a.
Dagpenge må ikke udbetales til et medlem, som deltager i uddannelse.
Stk. 2. Et medlem kan dog bevare dagpengeretten ved deltagelse i uddannelse, hvis undervisningens varighed er under 20 timer om ugen og uddannelsen ikke er godkendt som støtteberettigende efter lov om statens uddannelsesstøtte, i det omfang den udbydes som heltidsuddannelse.
Dagpengeretten kan ligeledes bevares ved deltagelse i enkeltfagsundervisning på gymnasialt niveau under 20 timer om ugen og i undervisning svarende til folkeskolens 8.-10. klassetrin.
Der kan ikke udbetales dagpenge for timer, hvor medlemmet modtager godtgørelse efter lov om godtgørelse ved deltagelse i erhvervsrettet voksen- og efteruddannelse eller uddannelsesstøtte for voksne efter lov om statens voksenuddannelsesstøtte.
----- Stk. 4. Direktøren for Arbejdsdirektoratet fastsætter efter forhandling med Beskæftigelsesrådet nærmere regler om de spørgsmål, der er nævnt i stk. 1-3, herunder om medlemmets pligt til at underrette Arbejdsformidlingen om deltagelse i undervisningen.
Arbejdsdirektoratets bekendtgørelse nr. 516 af 17. juni 2003 om rådighed § 8. Et medlem skal kunne overtage rimeligt arbejde med fuld sædvanlig arbejdstid på de vilkår, som er almindelige inden for det pågældende faglige område.
For deltidsforsikrede er fuld sædvanlig arbejdstid 30 timer om ugen.
Stk. 2. Rimeligt arbejde omfatter alt arbejde, som medlemmet kan varetage.
Arbejdet er også rimeligt, hvis medlemmet kan varetage det efter et kortere uddannelsesforløb, og medlemmet får tilbudt den fornødne oplæring i forbindelse med formidlingen.
Kapitel 7 Uddannelse § 19. Et medlem, som deltager i uddannelse, kan ikke få dagpenge, jf. dog stk. 2, og §§ 20 og 37.
 Stk. 2. Et medlem, der står til rådighed for arbejdsmarkedet, kan bevare retten til dagpenge ved deltagelse i:
 1) Uddannelse under 20 timer om ugen, hvis uddannelsen ikke giver ret til støtte efter lov om statens uddannelsesstøtte i det omfang, den udbydes som heltidsuddannelse.
 2) Enkeltfagsundervisning på det gymnasiale niveau under 20 timer om ugen.
 3) Undervisning svarende til folkeskolens 8.-10. klassetrin.
4) Aftenskoleundervisning, hvortil der ydes støtte i henhold til folkeoplysningsloven.
Et medlem kan endvidere bevare retten til dagpenge under ligestillede kurser af op til 2 ugers varighed, der ikke er led i en kompetencegivende uddannelse.
 5) Undervisning i op til 2 uger, hvis medlemmets faglige organisation, a-kasse, AF eller anden aktør arrangerer undervisningen med det formål at styrke medlemmets tilknytning til arbejdsmarkedet.
6) Uddannelse under lov om åben uddannelse, hvis medlemmet har gennemført en erhvervsmæssig uddannelse af mindst 18 måneders varighed.
Dette gælder dog kun, indtil medlemmets ret og pligt til tilbud efter lov om en aktiv beskæftigelsesindsats indtræder.
Det er en betingelse, at undervisningen har en tilknytning til medlemmets hidtidige uddannelse eller faglige område.
Undervisningens varighed må højst udgøre 6 timer om ugen eller svare til 1/3 studenterårsværk.
Ved undervisning på mere end 6 timer om ugen skal medlemmet dokumentere, at undervisningen pr. uge højst svarer til 1/3 studenterårsværk.
 7) Højskole- eller daghøjskoleforløb inden for de første 6 måneders sammenlagt ledighed, hvis medlemmet er under 25 år.
