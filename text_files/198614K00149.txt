Nr BTL 149 Betænkning over Forslag til lov om ændring af lov om arbejdsformidling og  

 arbejdsløshedsforsikring m.v. (Harmonisering af reglerne om beregning af  

 nedsatte dagpenge for fuldtids- og deltidsforsikrede medlemmer, ændring af  

 reglerne om udbetaling af dagpenge til medlemmer, der modtager social  

 pension, præcisering af klagereglerne m.v.)   

 Nr L 149 1986-87, 1. samling Blad nr 644 Afgivet af arbejdsmarkedsudvalget Afgivet: 19870325 Udvalget har behandlet lovforslaget i en række møder og har herunder stillet spørgsmål til arbejdsministeren, som denne har besvaret skriftligt.
 Udvalget har modtaget skriftlige og/eller mundtlige henvendelser fra:
Arbejdsløshedskassernes Samvirke, Danmarks Lærerforening, De Kvindelige Arbejderes Arbejdsløshedskasse, De Samvirkende Invalideorganisationer, Den Forebyggende Børneforsorgs Arbejdsløshedskasse, Hotel- og Restaurationspersonalets Forbund, Landssammenslutningen af Hospitalslaboranter og Specialarbejdernes Arbejdsløshedskasse.
Henvendelserne fra De Samvirkende Invalideorganisationer er optrykt som bilag til betænkningen.
Herefter indstiller et »mindretal§ (Det Konservative Folkepartis, Venstres, Centrum-Demokraternes og Kristeligt Folkepartis medlemmer af udvalget) lovforslaget til »vedtagelse.§ Mindretallet vil redegøre for sin stilling til ændringsforslagene ved 2.
 behanling.
Et »andet mindretal§ (Socialdemokratiets medlemmer af udvalget) har stillet ændringsforslag til lovforslaget, og vil ved 2. behandling redegøre for sin stilling til lovforslaget og til de af Socialistisk Folkeparti, Det Radikale Venstre og Venstresocialisterne stillede ændringsforslag.
Et »tredje mindretal§ (Socialistisk Folkepartis, Det Radikale Venstres og Venstresocialisternes medlemmer af udvalget) indstiller lovforslaget til »vedtagelse§ med de under nr. 1 og 3-8 stillede ændringsforslag.
ÆNDRINGSFORSLAG Til titlen Af et »mindretal§ (SF, RV og VS):
 Ý1)Ý »Undertitlen§ affattes således:
»(Ophævelse af reglerne om udbetaling af dagpenge til medlemmer, der modtager socal pension, præcisering af klagereglerne m.v.)».
 Af et »mindretal§ (S):
 Ý2)¨ »Undertitlen§ affattes således:
»(Ændring af reglerne om udbetaling af dagpenge til medlemmer, der modtager social pension, præcisering af klagereglerne m.v.).« Til § 1 Af et »flertal§ (S, SF, RV og VS):
 Ý3)¨ »Nr. 2§ og »3§ udgår.
 Af et »mindretal§ (SF, RV og VS):
 Ý4)¨ »Nr. 4§ affattes således:
»4. »§ 64§ ophæves.« Ý5)¨ »Nr. 5§ og »6§ udgår.
 Ý6)¨ »Nr. 7§ affattes således:
Ý»7.¨ »§ 74§ ophæves.« Ý7)¨ Efter nr. 14 indsættes som nyt nummer:
Ý»01.¨ I »§ 98, stk. 4,§ ændres »§§ 61-64« til: »§§  

 61-63«.' Til § 2 Ý8)¨ »Stk. 2§ udgår.
BEMÆRKNINGER Til nr. 1 Ændringsforslaget er en konsekvens af ændringsforslagene nr. 3-8.
Til nr. 2 Ændringsforslaget er en konsekvens af ændringsforslag nr. 3.
Til nr. 3 Ved ændringsforslaget udgår den af ministeren foreslåede ændring af reglerne om beregningen af supplerende dagpenge.
Til nr. 4-8 Ved ændringsforslagene ophæves lovens særlige bestemmelser om medlemmer, der modtager social pension, hvorved der opnås en total ligestilling mellem denne gruppe og de øvrige medlemmer af arbejdsløshedskasserne.
»Bo Kristensen (KF)§ fmd.» Henning Andersen (KF) Houe (KF) Jette Thomsen (KF) Jens Peter Jensen (V) Tørnæs (V) Bollmann (CD) Kofod-Svendsen (KRF) Jytte Andersen (S) Bakholt (S) Ole Vagn Christensen (S) Søren B.
Jørgensen (S) § fmd.» Kaj Poulsen (S) Lilli Gyldenkilde (SF) Ole Henriksen (SF) Elisabeth Bruun Olesen (VS) Estrup (RV)§ Partiet FP havde ikke medlemmer i udvalget.
ÝBilag Nogle af henvendelserne til udvalget¨ De Samvirkende Invalideorganisationer København, den 26. januar 1987 Arbejdsministeriet Kære Henning Dyremose, Tak for det fremsendte lovforslag om ændring af lov om arbejdsformidling og arbejdsløshedsforsikring.
Og undskyld min besvarelse har trukket ud.
Jeg forstår lovforslaget sådan, at der for personer, der modtager social pension, er tale om en væsentlig lempelse af mulighederne for at modtage dagpenge.
Principielt må jeg naturligvis fastholde, at personer der er kommet ind i en A-kasse på normale vilkår, ikke bør underlægges et skærpet arbejdskrav.
Om selve forslaget må jeg nævne en betænkelighed.
Det indebærer forhåbentlig ikke, at man rent administrativt laver et fast andet arbejdskrav end det i lovforslaget omtalte.
Hvis man f.eks. kombinerer det skærpede arbejdskrav med et krav om 5 eller 13 ugers arbejde, som vi kender i anden sammenhæng, ja, så må jeg udtrykke betænkelighed.
Jeg håber, at du vil kunne afkræfte disse mine måske uberettigede betænkeligheder.
Med venlig hilsen »Svend Jensen§ De Samvirkende Invalideorganisationer København, den 26. februar 1987 Til Folketingets arbejdsmarkedsudvalg »Vedrørende: Lovforslag nr.
L 149, ændring af § 64 i lov om arbejdsløshedsforsikring§ I fortsættelse af den fremsendte kopi af skrivelse af den 26. januar 1987 til arbejdsminister Henning Dyremose, fremsendes hermed kopi af ministerens svar.
Samtidig vil jeg gerne give udtryk for, at De Samvirkende Invalideorganisationer herefter kan anbefale den foreslåede ændring af § 64 i lov om arbejdsløshedsforsikring, som et ikke ubetydeligt fremskridt.
Det er mit håb, at Folketinget vil kunne gennemføre denne ændring snarest og i enighed.
Med venlig hilsen ÝSvend Jensen¨ Arbejdsministeren Den 17. februar 1987.
Hr.
Svend Jensen De Samvirkende Invalideorganisationer Kære Svend Jensen Tak for din tilbagemelding af 26. januar 1987 om lovforslaget vedrørende ændring af § 64 i arbejdsløshedsforsikringsloven.
Jeg har forstået, både på drøftelserne på vores møde den 10. november 1986 og på dit brev, at du er positiv over for lovforslaget.
Du er dog betænkelig ved, at forslaget eventuelt skulle kombineres med særlige krav til de pågældende personers rådighed, f.eks. ved i administrative forskrifter at kræve, at der yderligere præsteres arbejde af 5 eller 13 ugers varighed.
Jeg kan oplyse, at der ikke i forslaget ligger intentioner herom.
Det skærpede arbejdskrav vil efter min opfattelse indicere, at der er tale om den fornødne tilknytning til arbejdsmarkedet, og der er derfor ikke behov for, således som forslaget er fremsat i Folketinget, at fastsætte særlige krav til disse medlemmers rådighed udover de hidtil gældende rådighedsregler.
Jeg er bekendt med, at behovet for at fastsætte regler om arbejde af en bestemt varighed efter ansøgningstidspunktet for social pension har været drøftet ved behandlingen af lovforslaget i landsarbejdsnævnet, hvor lovforslaget i øvrigt fik fuld tilslutning fra lønmodtagersiden.
Drøftelserne fandt sted på baggrund af den væsentlige lempelse, som forslaget medfører både i forhold til de gældende regler i § 64 og i forhold til det forslag, som Bonnerupudvalget var enig om at anbefale.
Der var dog ikke enighed om sådanne supplerende arbejdskravs betingelser i landsarbejdsnævnet og som nævnt mener jeg ikke, at det skulle være nødvendigt.
Til dine bemærkninger om det skærpede arbejdskrav vil jeg gerne understrege, at der faktisk heri ligger en væsentlig lempelse for de personer, som har en reel tilknytning til arbejdsmarkedet.
Når det skærpede arbejdskrav vurderes i sammenhæng med forslaget om ophævelse af 78-dages begrænsningen, betyder det, at personer, som på tidspunktet for tilkendelse af social pension opfylder dette krav, vil kunne modtage dagpenge samtidig med social pension i op til et år, uden at der præsteres nyt arbejde i denne periode.
I forslaget er der imidlertid ikke, som i de gældende regler, nogen egentlig tidsmæssig begrænsning for udbetaling af arbejdsløshedsdagpenge sammen med social pension, idet et medlem som fortsat opfylder det skærpede arbejdskrav ved at opnå arbejdsperioder herved løbende kan forlænge perioden, hvori der kan udbetales dagpenge samtidig med den sociale pension.
Det skærpede arbejdskrav medfører endvidere en væsentlig forenkling af de gældende regler, især fordi de komplicerede generhvervelsesbetingelser kan ophæves.
Det betyder dels en lettelse for arbejdsløshedskassernes administration men medfører også, at reglerne bliver mere overskuelige for medlemmerne, hvilket jeg lægger stor vægt på.
Jeg er glad for, at du er positiv over for lovforslaget og jeg kan oplyse, at jeg netop har modtaget svar fra Jacob Sørensen, Det Centrale Handicapråd, som fuldt ud kan tilslutte sig forslaget.
Jeg håber på denne baggrund oprigtigt, at forslaget vil få tilstrækkelig tilslutning fra de øvrige partier i Folketinget.
Jeg har tænkt mig at følge dit eksempel og sende kopi af dette brev til Folketingets arbejdsmarkedsudvalg, da jeg mener det er vigtigt, at Folketinget bliver opmærksom på handicaporganisationernes holdning til forslaget.
Med venlig hilsen »Henning Dyremose§ Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i to møder og har herunder stillet spørgsmål til arbejdsministeren, som denne har besvaret skriftligt.
Udvalgets spørgsmål og ministerens svar herpå er optrykt som bilag til tillægsbetænkningen.
Et mindretal (Det Konservative Folkepartis, Venstres, Centrum-Demokraternes og Kristeligt Folkepartis medlemmer af udvalget) indstiller lovforslaget til vedtagelse i den affattelse, hvori det foreligger efter 2. behandling.
Et andet mindretal (Socialdemokratiets medlemmer af udvalget) indstiller lovforslaget til vedtagelse i den affattelse, hvori det foreligger efter 2. behandling.
Ved at ophæve de særlige begrænsninger i lovens § 64 vil der kunne udbetales dagpenge til alle, der opfylder det almindelige arbejdskrav (26 uger inden for 3 år).
Det er dog en forudsætning, at det almindelige rådighedskrav er opfyldt, og der er ingen tvivl om, at kasserne vil være pålagt at foretage en særlig rådighedsvurdering for eventuelle medlemmer, der begærer dagpenge og samtidig oplyser at have ansøgt om eller være tilkendt en social pension.
Der kan således ikke gives klare regler for, at der i tilfælde af ledighed altid kan udbetales dagpenge, idet der altid skal foretages en konkret vurdering.
Med de ansvarsregler, som er gældende for A-kasserne, og som Socialdemokratiet ikke har »lod og del« i, er der næppe tvivl  

 om, at der vil blive givet afslag i mange tilfælde.
Socialdemokratiet må derfor fastholde, at forslaget i lovforslaget vil være en bedre løsning, idet medlemmer med en social pension i langt højere grad vil kende retstilstanden, og det giver samtidig A-kasserne en tiltrængt forenkling i administrationen.
Det er væsentligt at påpege, at forslaget om at lade medlemmer med sociale pensioner være omfattet af et særligt arbejdskrav er ensbetydende med, at der ikke for denne gruppe skal foretages anden rådighedsvurdering end for alle øvrige medlemmer, og mindretallet er tilfreds med, at ministeren under lovforslagets 2.
behandling har givet udtryk for, at der ikke ved udbetaling af dagpenge til pensionister skal foretages en særlig rådighedsvurdering.
Mindretallet lægger endelig vægt på, at De Samvirkende Invalideorganisationer og Handicaprådet har tilsluttet sig forslaget.
Et tredje mindretal (Socialistisk Folkepartis og Det Radikale Venstres medlemmer af udvalget) indstiller lovforslaget til vedtagelse i den affattelse, hvori det foreligger efter 2.
 behandling.
Mindretallet lægger vægt på, at der skabes en reel ligestilling mellem medlemmer med social pension, primært handicappede, og andre medlemmer af A-kassen.
Det må i den forbindelse understreges, at ministerens svar på spørgsmål 34 har klargjort, at det skærpede arbejdskrav ud over at begrænse dagpengeperioden til maksimalt 1 år også fjerner den ret til arbejdstilbud og uddannelses- og iværksætterydelse, som gælder for andre A-kassemedlemmer.
Mindretallet finder dog ikke, at lovforslaget medfører en cementering af uligestillingen, men vil fortsat arbejde for, at der gælder de samme regler for alle medlemmer af A-kassen.
Mindretallet skal derudover fremhæve, at det forekommer lidet betryggende, at skøn over merudgifterne ved ophævelse af særreglerne for pensionister hviler på så løst et grundlag, som det fremgår af svaret på spørgsmål 35.
Et fjerde mindretal (Venstresocialisternes medlem af udvalget) vil undlade at stemme for lovforslagets vedtagelse.
Mindretallet er tilfreds med, at forslaget om harmonisering af reglerne om supplerende dagpenge ikke længere er indeholdt i lovforslaget, og erkender, at reglerne for personer med social pension er lempet.
Mindretallet finder imidlertid, at reglen om, at personer med social pension nu skal underkastes et såkaldt skærpet arbejdskrav, cementerer en fortsat forskelsbehandling af personer med og uden social pension, hvilket mindretallet finder uacceptabelt.
For begge grupper drejer det sig om personer, der er kommet i en A-kasse på helt normale vilkår, og som har haft helt normalt arbejde i arbejdsløshedslovens forstand, men hvor den ene gruppe, personer med social pension (de handicappede), behandles højst unormalt i en arbejdsløshedssituation.
Det kan Venstresocialisterne ikke støtte.
Mindretallet skal endelig ikke undlade at pointere, at det er utilfredsstillende, at Arbejdsministeriet ikke har været i stand til at fremskaffe relevant statistisk materiale om de personer, der modtager social pension, til trods for at arbejdsmarkedsudvalget igennem flere år har forsøgt at få arbejdsministeren til at fremkomme med disse oplysninger.
Bo Kristensen (KF) fmd.
Henning Andersen (KF) Houe (KF) Jette Thomsen (KF) Jens Peter Jensen (V) Tørnæs (V) Bollmann (CD) Kofod-Svendsen (KRF) Jytte Andersen (S) Bakholt (S) Ole Vagn Christensen (S) Søren B.
Jørgensen (S) nfmd.
Kaj Poulsen (S) Lilli Gyldenkilde (SF) Ole Henriksen (SF) Elisabeth Bruun Olesen (VS) Estrup (RV) Partiet FP havde ikke medlemmer i udvalget.
Bilag Nogle af udvalgets spørgsmål til arbejdsministeren og dennes besvarelse heraf Spørgsmål 32:
Det ønskes oplyst, hvor mange personer der er omfattet af § 64 og hvor mange af § 74.
 Svar:
Der føres ikke løbende statistik over arbejdsløshedskassemedlemmer, der modtager sociale pensioner, og dermed heller ikke over, hvor mange heraf der er deltidsforsikrede.
En fyldestgørende besvarelse vil kræve, at der indhentes oplysninger fra samtlige arbejdsløshedskasser i landet.
Kasserne vil formentlig være i stand til at foretage en sådan opgørelse, idet de fra de sociale myndigheder modtager oplysning om, hvilke medlemmer der søger eller bliver tilkendt førtidspension.
Kasserne har imidlertid ingen pligt til at registrere disse oplysninger, og der eksisterer ikke generelle retningslinjer for, hvorledes en eventuel registrering skal ske.
Det må derfor forventes, at det, i det mindste for nogle kassers vedkommende, vil volde en del besvær at fremdrage de ønskede oplysninger, således at det vil tage nogen tid at udarbejde en samlet opgørelse.
Endvidere har Socialministeriet oplyst, at det ikke er i besiddelse af oplysninger om, hvor mange førtidspensionister der er medlem af en arbejdsløshedskasse eller har lønarbejde.
Spørgsmålet kan derfor ikke umiddelbart besvares mere præcist, end det er sket ved besvarelsen af spørgsmål 31.
 Spørgsmål 33:
Kan ministeren oplyse, hvor stor ledighedsgraden er for personer med social pension? Svar:
Arbejdsløshedsstatistikken opgør ikke ledighedsgraden særskilt for personer med social pension.
 Spørgsmål 34:
Hvad vil der ske med de personer, der er omfattet af § 64 og § 74 efter 11/2 år, og hvad ville der være sket, hvis ændringsforslagene stillet af SF, RV og VS var blevet vedtaget? Svar:
Personer, der er omfattet af §§ 64 og 74, er førtidspensionister, der er henholdsvis fuld- og deltidsforsikrede arbejdsløshedskassemedlemmer.
Efter lovforslaget vil disse medlemmer være berettiget til dagpenge, når de forud for hver udbetaling af dagpenge har haft arbejde i en tid, som sammenlagt svarer til arbejde i fagets fulde, sædvanlige arbejdstid i mindst 26 uger for fuldtidsforsikrede og mindst 17 uger for deltidsforsikrede inden for de sidste 18 måneder.
Når retten til dagpenge efter disse regler er opbrugt, kan der udbetales dagpenge, når arbejdsbetingelserne igen er opfyldt.
Det bemærkes, at fuldtidsforsikrede ved en gennemsnitlig ugentlig arbejdstid på 13 timer til stadighed vil opfylde arbejdskravet.
Det tilsvarende gælder for deltidsforsikrede med en gennemsnitlig ugentlig arbejdstid på 9 timer.
Ændringsforslaget stillet af SF, RV og VS indebærer, at ovennævnte arbejdsbetingelser skal være opfyldt inden for de sidste 3 år.
Opbruges retten til dagpenge efter ændringsforslaget, vil førtidspensionister som noget nyt yderligere få krav på et arbejdstilbud, derefter igen eventuelt dagpenge samt uddannelses- eller iværksætterydelse og derefter eventuelt ret til forlængede dagpenge.
Ophævelse af §§ 64 og 74 indebærer, at førtidspensionisters dagpengeret ophører efter §§ 55 eller 72.
Ændringsforslaget indebærer således en udvidelse af den personkreds, der er omfattet af arbejdstilbudsordningen.
Dette følger af, at arbejdstilbudsloven alene omfatter personer, hvis dagpengeret ophører efter arbejdsløshedsforsikringslovens § 55 og, siden 1981, § 72. Fra ordningens start i 1978 har førtidspensionister således ikke været omfattet af retten til arbejdstilbud.
Der er ikke siden 1981 sket ændringer i personkredsen, heller ikke ved indførelsen af uddannelsesydelse og iværksætterydelse samt forlænget dagpengeret i 1985.
 Spørgsmål 35:
En detaljeret redegørelse ønskes for, hvordan ministeren når frem til de økonomiske konsekvenser af ændringsforslagene.
 Svar:
Som nævnt foreligger der ikke statistiske oplysninger om arbejdsløshedskassemedlemmer, der modtager sociale pensioner.
Arbejdsministeriet har derfor ud fra lovmodellen »den store modelbefolkning«, der omfatter ca. 3 pct. af landets husstande, anslået, at 500-1.000 personer årligt får udbetalt 10-20 mill. kr.
 i dagpenge samtidig med, at de modtager social pension.
Lovforslaget medfører først og fremmest en firedobling af den periode, hvori der kan udbetales dagpenge samtidig med social pension, nemlig fra 3 måneder (78 dage) til 1 år.
Samtidig ophæves reglen om, at dagpenge, modtaget de sidste 3 måneder før pensionen begynder at løbe, indgår i beregningen af de 78 dage.
I den forbindelse skal det nævnes, at de eksisterende regler om generhvervelse af retten til dagpenge er særdeles vanskelige at opfylde, således at det må formodes, at en meget stor del af førtidspensionisterne kun modtager dagpenge denne ene gang.
Det er skønsmæssigt anslået, at lovforslaget medfører en merudgift på 10-15 mill. kr. inkl. ændringerne i udgifterne til social pension, opgjort efter de gældende regler.
Ændringsforslaget, hvorefter de særlige bestemmelser om førtidspensionister udgår, medfører, at førtidspensionister vil kunne få dagpenge i 21/2 år.
Da der vil være en løbende tilgang af nye førtidspensionerede dagpengemodtagere uden en tilsvarende afgang inden for det første år, vil merudgifterne ved ændringsforslaget dog blive forholdsmæssigt større end merudgifterne ved lovforslaget.
Det er skønsmæssigt anslået, at ændringsforslaget vil medføre en merudgift til arbejdsløshedsdagpenge på 40-50 mill. kr. årligt, således at der, efter at regelændringen er slået fuldt igennem, vil blive udbetalt 50-70 mill. kr. i dagpenge til personer med social pension.
Skønnet er behæftet med betydelig usikkerhed.
Der er ikke taget højde for ændringerne i udgifterne til sociale pensioner og de merudgifter til arbejdstilbud, yderligere dagpenge, uddannelses- eller iværksætterydelse og eventuelt forlænget dagpengeret, som ændringsforslaget som nævnt i besvarelsen af spørgsmål 34 vil indebære.
 Som nævnt i besvarelsen af spørgsmål 31 har socialministeren den 3.
december 1986 fremsat et forslag til ændring af lov om social pension, der medfører, at der til en førtidspensionist vil kunne udbetales ca. 1.000 kr. om måneden af de indtægtsregulerede pensionsydelser ved siden af dagpengene.
Herudover vil der allerede efter de gældende pensionsregler kunne ske udbetaling af f.eks. invaliditetsydelse, der hverken er indtægtsreguleret eller skattepligtig.
