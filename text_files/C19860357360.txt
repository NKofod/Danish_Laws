 Indledning.
Den 30. august 1986 er der udsendt en ny standardvedtægt for danske  

 statsanerkendte arbejdsløshedskassers virksomhed, jfr. direktoratets  

 bekendtgørelse nr. 545 af 22. august 1986 Vedtægten er udarbejdet efter forhandling med Landsarbejdsnævnet og  

 godkendt af arbejdsministeren i medfør af arbejdsløshedsforsikringslovens §  

 34.
 Ud over at bringe vedtægten i overensstemmelse med gældende lov og regler  

 udstedt i medfør heraf, er der i vedtægten medtaget nogle nye bestemmelser,  

 der skal søge at løse nogle af de stridsspørgsmål mellem kasse og medlemmer,  

 der erfaringsmæssigt har givet anledning til sager i direktoratet.
 Af hensyn til ajourføring af de eksisterende vedtægter er den hidtidige  

 systematik så vidt muligt fastholdt.
 Standardafsnit og Mønsterafsnit.
Afsnit 1-6 og afsnit 8-9 er standardbestemmelser.
Det vil sige, at de ikke  

 kan fraviges i den enkelte kasses vedtægt, og at ingen vedtægtsbestemmelse må  

 være i strid hermed.
Bestemmelserne er umiddelbart gældende for kasserne fra  

 standardvedtægtens ikrafttræden den 1. september 1986. Efterfølgende  

 ændringer i disse afsnit vil ligeledes få umiddelbar virkning for de enkelte  

 kassers vedtægter.
Afsnit 7 og afsnit 7 a - der vedrører kassernes administrative struktur -  

 er mønsterafsnit.
Det vil sige, at afsnittene indeholder rammebestemmelser,  

 der angiver de elementer, som bør indgå i den enkelte kasses vedtægt.  

 Mønsterbestemmelserne kan i modsætning til standardbestemmelserne fraviges i  

 den enkelte kasses vedtægt.
Afsnit 7 og afsnit 7 a er opbygget som alternative afsnit, således at den  

 enkelte kasse i sin vedtægt skal anvende enten afsnit 7 eller 7 a som  

 mønsterafsnit.
Kasserne kan dog ikke vælge frit, men skal benytte det af  

 afsnittene, som retter sig mod den enkelte kasses struktur.
 Nye bestemmelser i standardvedtægten.
 Den nye standardvedtægt indeholder nogle væsentlige ændringer i forhold  

 til den tidligere vedtægt fra 1978. Det gælder især følgende bestemmelser:
I.
Afsnit 1-6.
 § 3.  Bestemmelsen i arbejdsløshedsforsikringslovens §  

 40 om formueanvendelse ved bortfald af en kasses anerkendelse er indføjet i  

 standardvedtægten.
§ 4.  Ifølge § 4, stk. 2, skal den enkelte kasse i sin  

 vedtægt angive kassens faglige område.
Kassen skal således oplyse, hvilke  

 faglige organisationer, der danner grænserne for kassens faglige område, idet  

 afgrænsning af den medlemskreds, der kan optages i en fagligt afgrænset  

 arbejdsløshedskasse, som hovedregel beror på indgåede overenskomster,  

 eventuelt aftaler mellem arbejdsgiver~ arbejdstagerregie - suppleret med  

 grænseaftaler inden for sidstnævnte organisationsregie.
 Som eksempel kan nævnes, at Reprofagets Arbejdsløshedskasses faglige  

 område - ifølge kassens senest godkendte vedtægt - er den del af  

 arbejdsmarkedet, der overenskomstmæssigt dækkes af Dansk Litografisk Forbund  

 og Fotografisk Landsforbund.
 I bilag til § 4 skal kassen specificere, hvilke faggrupper, der hører  

 under kassens faglige område.
 I det førnævnte eksempel er kassens faglige område (faggrupper) i  

 reprofaget: Offsettrykkere, Reprokopister og Reprofotografer.
 I fotograffaget er faggrupperne: Serigrafer, Tegnere, Grafikere,  

 Reprografer og Fotografer.
 I bilaget skal det endvidere markeres med X, hvis faggrupperne har ret til  

 deltidsforsikring, jfr. arbejdsløshedsforsikringslovens § 66.
 Hvis det faglige område ikke er klart afgrænset af faglige overenskomster  

 som i de »traditionelle« fagkasser, skal de pågældende kasser  

 anvende standardvedtægtens alternative formulering af § 4, stk. 2.
 Dette betyder for eksempel, at kasser, der optager medlemmer på grundlag  

 af uddannnelse, efter direktoratets bestemmelse skal anvende den alternative  

 formulering, og at bilaget til § 4 i disse kassers vedtægt skal indeholde en  

 oversigt over uddannelsesområderne.
 Bilaget er en del af vedtægten, og ændringer heri får først gyldighed, når  

 direktøren for arbejdsløshedsforsikringen har godkendt dem.
§ 5.  Der er i denne § indføjet en bestemmelse om, at  

 medlemskab af en kasse ophører ved udgangen af den måned, hvor medlemmet  

 fylder 67 år, idet medlemmet fra dette tidspunkt ikke kan få udbetalt  

 dagpenge m.v.
Medlemskabet ophører således, uanset om medlemmet har udmeldt  

 sig af kassen efter reglerne i § 8.
§ 7.  I bestemmelsen er det blevet præciseret, hvornår  

 optagelse i en statsanerkendt arbejdsløshedskasse tidligst kan finde sted,  

 nemlig fra det tidspunkt, hvor kassen har modtaget anmodningen om optagelse.  

 Herved skulle man undgå tvivl om optagelsesdatoen, hvilken dato har afgørende  

 betydnig for det enkelte medlems ret til dagpenge m.v. fra kassen.
Der er  

 ikke i bestemmelsen stillet særlige formkrav til optagelsesbegæringen.  

 Optagelsen i kassen er som hditil først gyldig, når kassen har godkendt, at  

 lovens betingelser for optagelse er opfyldt.
 § 12.  Bestemmelsen om ret til at opkræve  

 ekstrakontingent fra ikke organiserede medlemmer er ændret, således at det  

 kun er kasser, hvis administration fuldt ud financieres af den/de faglige  

 organisation(er), der kan opkræve ekstrakontingent.
 Ekstrakontingent kan højst fastsættes til et årligt administrationsbidrag  

 på 1,5 x højeste dagpengesats.
 I kasser, hvor der opkræves særskilt administrationskontingent, skal alle  

 kassemedlemmer betale samme kontingent.
§ 13.  Bestemmelsen om indbetaling af  

 medlemskontingent er ændret således, at medlemmerne altid med frigørende  

 virkning kan betale kontingent gennem et pengeinstitut eller postvæsenet.  

 Dette betyder, at kasserne ikke kan stille krav om personligt fremmøde for  

 indbetaling af kontingent.
Der er endvidere i bestemmelsen indsat hjemmel til  

 at opkræve restancegebyr ved for sen indbetaling af kontingent.
Gebyret skal  

 være ens for alle medlemmer, og medlemmerne skal have besked om gebyrets  

 størrelse samtidig med besked om, hvor stort kontingentet til kassen er.  

 Bestemmelsen skulle medvirke til at lette kassernes administration, idet det  

 må forventes, at flere medlemmer betaler medlemskontingent rettidigt.
 §§ 18 og 19 indeholder udførlig oplysning om klageadgang, der svarer til  

 de gældende regler herom i arbejdsløshedsforsikringsloven.
 II Afsnit 7 og 7 a.
 Mønsterafsnittet om kassernes administrative struktur er ændret  

 væsentligt.
 Afsnittet indeholder 2 alternative formuleringer, der bygger på  

 udformningen af allerede godkendte og fungerende vedtægter.
 Den ene tager sigte på kasser med decentral administration baseret på  

 lokale afdelinger eller som nævnt suppleret med administrationsenheder uden  

 valgt bestyrelse (afsnit 7). Den anden retter sig mod kasser uden lokal  

 hjælpeadministration eller kasser med decentraliseret administration uden  

 hovedledelsens ansvar uden valgt bestyrelse. (Afsnit 7 a).
 I den enkelte kasses vedtægt skal afsnit 7 således opbygges enten efter  

 modellen i afsnit 7 eller efter modellen i afsnit 7 a afhængig af kassens  

 nuværende organisatoriske opbygning.
 Specielt om kasser med lokalafdelinger.
For så vidt angår kasser med afdelingsstruktur indeholder vedtægtens  

 afsnit 7 ikke længere detaljerede regler om afdelingernes administrative  

 opbygning.
I stedet er det fastsat, at den enkelte kasse kan udarbejde en  

 mønstervedtægt for kassens afdelinger.
I standardvedtægten er der dog fastsat  

 nogle mindstekrav, som mønstervedtægten skal indeholde, ligesom  

 mønstervedtægten - ud over at blive godkendt på kassens delegeretmøde - skal  

 godkendes af direktøren for arbejdsløshedsforsikringen, blandt andet af  

 hensyn til direktoratets tilsyn med arbejdsløshedskasserne.
 III Afsnit 8.
 Ud over at bringe regnskabsafsnittet i overensstemmelse med de gældende  

 regler på området, er der af praktiske årsager indføjet en bestemmelse om  

 tegningsret § 32, stk. 4.
Endvidere er den tidligere standardvedtægts bestemmelse om, at  

 formueanbringelse i værdipapirer kun kan ske efter de regler, der gælder for  

 anbringelse af umyndiges midler, udgået af vedtægten.
En eventuel formue vil  

 således kunne anbringes bedst muligt efter kassens frie valg (men under  

 ansvar for kassens medlemmer).
 Ikrafttræden.
 Standardvedtægten træder i kraft den 1. september 1986, og samtidig  

 ophæves standardvedtægten fra 1978.
Dette indebærer, at standardafsnittene har virkning fra denne dato, og at  

 kasserne skal revidere deres vedtægter.
For så vidt angår afsnit 7 (eller 7  

 a) skal dette tilpasses hver enkelt kasses vedtægt, og vedtægten skal  

 vedtages på førstkommende delegeretmøde, samt efterfølgende godkendes af  

 direktøren for arbejdsløshedsforsikringen.
