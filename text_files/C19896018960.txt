I.
Bekendtgørelsens § 2.
 Opgørelsen af børsmæglerselskabets opfyldelse af bekendtgørelsens § 2  

 ultimo måneden omfatter BM1 - BM11.
 § 2  skal sikre, at børsmæglerselskabet har en  

 ansvarlig kapital, der er tilstrækkelig stor i forhold til den rente-,  

 aktie-, valuta-, debitor- og afviklingsrisiko m.v., der hviler på selskabets  

 aktiver, passiver og off-balanceposter.
Posterne i og udenfor balancen tillægges en vægt afhængig af den risiko,  

 der hviler på dem.
Vægtene er ikke-negative, og en større risiko medfører en  

 større vægt.
 De således risikovægtede positioner adderes, og børsmæglerselskabets  

 ansvarlige kapital, der består af egenkapital og ansvarlig indskudskapital,  

 skal mindst udgøre 8 procent af den samlede risikoposition.
 Skemaernes opbygning er følgende:
 På BM1 opgøres egenkapitalprocenten ud fra den ansvarlige kapital samt  

 risikopositioner vedrørende seks typer af poster i og udenfor balancen.
De seks risikopositioner er specificeret på beregningsskemaerne 1-6  

 (BM2-BM10) i to kolonner, hvor venstre kolonne angiver de uvægtede og højre  

 kolonne de vægtede beløb.
Børsmæglerselskabets ansvarlige kapital fremgår af  

 beregningsskema 7 (BM11).
 Beregningsskema 1:
 På beregningsskema 1 opgøres debitorrisikoen vedrørende tilgodehavender i  

 børsmæglerselskaber, penge- og kreditinstitutter m.v.
 1. Kassebeholdning i danske kroner.
Da dette aktiv ikke indebærer nogen af de risikoformer, § 2 skal sikre  

 imod, er vægten nul.
Den vægtede værdi i højre kolonne vil derfor altid være  

 nul.
 Kontante beholdninger af fremmed valuta indgår under »Øvrige  

 aktiver«, jf. beregningsskema 6.
 2. Tilgodehavender i Danmarks Nationalbank.
 Posten omfatter samtlige tilgodehavender i Danmarks Nationalbank samt  

 tilgodehavender i Garantifonden for Danske Optioner og Futures.
 3. Tilgodehavender i danske kroner i  

 børsmæglerselskaber, penge- og kreditinstitutter i en stat, som er medlem af  

 De Europæiske Fællesskaber, eller andre lande efter tilsynets bestemmelse.
 De omfattede lande fremgår af vejledningens afsnit 2.
 Ved kreditinstitutter forstås selskaber omfattet af § 4b i lov om visse  

 kreditinstitutter samt tilsvarende udenlandske selskaber.
 I modsætning til risikoen ved værdipapirer, der opgøres efter  

 dispositionsprincippet, skal tilgodehavender i børsmæglerselskaber, penge- og  

 kreditinstitutter opgøres efter afviklingsprincippet.
 4. Andre tilgodehavender i børsmæglerselskaber, penge-  

 og kreditinstitutter.
 Posten indeholder tilgodehavender i fremmed valuta i børsmæglerselskaber,  

 penge- og kreditinstitutter samt tilgodehavender i danske kroner i  

 børsmæglerselskaber, penge- og kreditinstitutter i lande, der ikke er  

 omfattet af post 3.
 Tilgodehavender, der ikke er omfattet af posterne 2-4, skal føres under  

 »Øvrige aktiver«, jf. beregningsskema 6.
 5. I alt debitorrisikoposition vedrørende  

 tilgodehavender i børsmæglerselskaber, penge- og kreditinstitutter m.v.
 Posten opgøres som summen af de fire ovenstående poster, og det vægtede  

 beløb overføres til BM1.
 Beregningsskema 2:
På beregningsskema 2 opgøres rente- og afviklingsrisikopositionen  

 vedrørende fast forrentede obligationer udstedt i danske kroner af den danske  

 stat, Færøernes Landsstyre, Grønlands Hjemmestyre, danske kommuner,  

 Kommunekredit, Kongeriget Danmarks Fiskeribank, Kreditforeningen Danmark,  

 Nykredit, BRFkredit, Industriens Realkreditfond, Dansk Landbrugs  

 Realkreditfond, Provinsbankernes Reallånefond, Danmarks Skibskreditfond,  

 Finansieringsinstituttet for Industri og Håndværk, Finansieringsinstituttet  

 for Hoteller m.v. samt Færøernes Realkreditinstitut.
Indeksobligationer er  

 ikke omfattet, men føres på beregningsskema 3.
 Renterisikoen opgøres efter dispositionsprincippet, hvilket indebærer, at  

 egenkapitalkravet er proportionalt med nettorisikoen fra bogført beholdning,  

 spot- og terminsforretninger, financial futures samt erhvervede og skrevne  

 optioner.
For hver af de nævnte forretninger gælder, at det underliggende instrument  

 er en fast forrentet stats-, kommune- eller realkreditobligation m.v. i  

 danske kroner eller et indeks dannet af sådanne obligationer.
Både  

 forretninger, der gennemføres via et organiseret marked, f.eks.
Garantifonden  

 for Danske Optioner og Futures, og OTC-forretninger er omfattet.
Er renterisikoen på en future eller en option handlet i forbindelse med  

 Garantifonden for Danske Optioner og Futures afdækket af en identisk future  

 henholdsvis option, der ligeledes er handlet i forbindelse med Garantifonden,  

 skal futuren/optionen ikke medtages i beregningsskema 2. Bortset herfra er  

 alle opgørelser bruttoopgørelser.
Har børsmæglerselskabet således både købs-  

 og salgspositioner med samme kunde, skal disse positioner fremgå.
Også  

 børsmæglerselskabets positioner i forhold til et eventuelt moderselskab skal  

 medtages.
 1. Bogført beholdning + spotkøb - spotsalg.
 For hvert papir skal til den bogførte beholdning opgjort efter  

 afviklingsprincippet lægges uafviklede spotkøb og fratrækkes uafviklede  

 spotsalg, hvor såvel de bogførte som de købte og solgte papirer er optaget  

 til kursværdi.
Den fremkomne position skal vægtes med V x (0,10 + 0,01 x i), hvor V er  

 obligationens varighed, som den beregnes af Københavns Fondsbørs, og i er det  

 antal procentpoint, den gennemsnitlige obligationsrente på Københavns  

 Fondsbørs udgør.
Det er væsentligt at bemærke, at i eksempelvis er 10,55 og  

 ikke 0,1055 ved et gennemsnitligt renteniveau på 10,55 pct. p.a.
 i er Københavns Fondsbørs' gennemsnit over samtlige obligationer uanset  

 udsteder, restløbetid, nominel rente etc. og er dermed i modsætning til V  

 fælles for samtlige fastforrentede kroneobligationer udstedt af stat,  

 kommuner og realkreditinstitutter m.v.
Efter at det vægtede beløb er bestemt for hver fondskode, foretages en  

 summation af de uvægtede og vægtede beløb over samtlige fondskoder.
De  

 fremkomne summer posteres i felterne i de to kolonner.
 Såvel den uvægtede som den vægtede sum kan være negativ, hvis spotsalg har  

 en væsentlig størrelse i forhold til bogført beholdning plus spotkøb.
 2. Futures handlet i forbindelse med Garantifonden for  

 Danske Optioner og Futures, købspositioner.
 Ved futures handlet i forbindelse med Garantifonden forstås futures  

 handlet mellem brugere i Garantifonden og futures handlet mellem en bruger og  

 en kunde (uanset om børsmæglerselskabet er brugeren eller kunden). Det gælder  

 såvel futures, der er registreret i Garantifonden, som futures, der er  

 indgået uden for indberetningssystemets åbningstid, og som efterfølgende skal  

 indberettes til Garantifonden.
 I opgørelsen skal købspositioner i futures, der er dækket af  

 salgspositioner i identiske futures, som ligeledes er handlet i forbindelse  

 med Garantifonden, ikke medtages.
 For de øvrige futures opgøres positionen i et givet papir/indeks som  

 kursværdien af de nævnte futures' underliggende obligationer/kursværdien af  

 det underliggende obligationsindeks.
Den fremkomne position vægtes med V x (0,10 + 0,01 x i), hvor V og i er  

 defineret ovenfor.
Endelig summeres over alle papirer/indeks.
 De uvægtede og vægtede beløb er altid ikke-negative.
 3. Øvrige futures og terminsforretninger,  

 købspositioner.
Alle købspositioner i futures, der ikke er handlet i forbindelse med  

 Garantifonden for Danske Optioner og Futures, skal medtages under post 3. De  

 uvægtede og vægtede beløb opgøres som angivet ovenfor.
Tilsvarende gælder for  

 obligationer købt på termin, idet der ved beregningerne tages udgangspunkt i  

 kursværdien af de købte obligationer.
 4. Futures handlet i forbindelse med Garantifonden for  

 Danske Optioner og Futures, salgspositioner.
Salgspositioner i futures, der er dækket af købspositioner i identiske  

 futures, som ligeledes er handlet i forbindelse med Garantifonden, skal ikke  

 medtages.
De øvrige salgspositioner gøres op som købspositionerne under post  

 2.
 De uvægtede og vægtede beløb er altid ikke-negative.
 5. Øvrige futures og terminsforretninger,  

 salgspositioner.
 Salgspositionerne gøres op på samme måde som købspositionerne under post  

 3.
 De uvægtede og vægtede beløb er altid ikke-negative.
 6. Erhvervede købsoptioner handlet i forbindelse med  

 Garantifonden for Danske Optioner og Futures.
 Ved optioner handlet i forbindelse med Garantifonden forstås optioner  

 handlet mellem brugere i Garantifonden og optioner handlet mellem en bruger  

 og en kunde (uanset om børsmæglerselskabet er brugeren eller kunden). Det  

 gælder såvel optioner, der er registreret i Garantifonden, som optioner, der  

 er indgået uden for indberetningssystemets åbningstid, og som efterfølgende  

 skal indberettes til Garantifonden.
 I opgørelsen skal erhvervede købsoptioner, der modsvares af identiske  

 skrevne købsoptioner, som ligeledes er handlet i forbindelse med  

 Garantifonden, ikke medtages.
 For de øvrige erhvervede købsoptioner opgøres positionen i et givet  

 papir/indeks med udgangspunkt i det underliggende papirs  

 kursværdi/kursværdien af det underliggende indeks, og det uvægtede beløb i  

 venstre kolonne findes ved summation over samtlige de pågældende optioner.
Det vægtede beløb fremkommer ved at gange det underliggende papirs  

 kursværdi/kursværdien af det underliggende indeks med D x V x (0,10 + 0,01 x  

 i). V og i er defineret ovenfor.
D er optionens deltaværdi.
Deltaværdien  

 udtrykker optionspræmiens følsomhed med hensyn til ændringer i det  

 underliggende aktivs kursværdi.
 Værdien af D, der afhænger af optionens restløbetid og af forholdet mellem  

 kursen på det underliggende aktiv og optionens aftalekurs, er anført i  

 vejledningens afsnit 4.
 Efter at den vægtede værdi er bestemt for hver option, opgøres værdien i  

 højre kolonne ved summation over samtlige de pågældende optioner.
 Såvel uvægtet som vægtet beløb er altid ikke-negativt.
 7. Øvrige erhvervede købsoptioner.
 Alle erhvervede købsoptioner, der ikke er handlet i forbindelse med  

 Garantifonden for Danske Optioner og Futures, skal medtages under post 7. De  

 uvægtede og vægtede beløb opgøres som angivet under post 6.
 8. Skrevne købsoptioner handlet i forbindelse med  

 Garantifonden for Danske Optioner og Futures.
 9. Øvrige skrevne købsoptioner.
 10. Erhvervede salgsoptioner handlet i forbindelse med  

 Garantifonden for Danske Optioner og Futures.
 11. Øvrige erhvervede salgsoptioner.
 12. Skrevne salgsoptioner handlet i forbindelse med  

 Garantifonden for Danske Optioner og Futures.
 13. Øvrige skrevne salgsoptioner.
Fremgangsmåden ved opgørelsen af uvægtede og vægtede værdier i posterne  

 8-13 er den samme som beskrevet for erhvervede købsoptioner.
Uvægtede og  

 vægtede beløb er altid ikke-negative.
 14. Renterisikoposition.
Først opgøres (1+2+3-4-5+6+7-8-9-10-11+12+13). Er størrelsen positiv,  

 udtrykker det, at børsmæglerselskabet ved en rentestigning vil lide et  

 kurstab på nettopositionen i kasse-, termins-, futures- og  

 optionsforretninger i fast forrentede kroneobligationer udstedt af stat,  

 kommuner og realkreditinstitutter m.v.
Et negativt beløb angiver, at et  

 rentefald vil medføre et kurstab.
 Uanset om den ovennævnte størrelse er positiv eller negativ, indebærer et  

 beløb forskelligt fra nul en risiko for kurstab, og det er derfor den  

 numeriske værdi af (1+2+3-4-5+6+7-8-9-10-11+12+13), der udgør  

 renterisikopositionen, og som indgår som en del af den samlede  

 risikoposition.
 15. Optionstillæg før fradrag.
 Optionstillægget udtrykker den risiko, der skyldes vanskelighederne ved  

 vurderingen af, hvor stor indflydelse ændringer i værdien af det  

 underliggende instrument har på optionens værdi.
 Optionstillægget før fradrag bestemmes som summen af posterne 6-13  

 (vægtede værdier) multipliceret med 0,25.
 16. Optionstillæg efter fradrag.
 Modsvares en erhvervet option af en skrevet, der er identisk med hensyn  

 til type (købsoption/salgsoption, europæisk/amerikansk), underliggende  

 instrument, restløbetid og aftalekurs, indebærer den dækkede position ikke  

 den risiko, der er nævnt under post 15. Dette gælder uanset om ingen af  

 optionerne eller den ene option er handlet i forbindelse med Garantifonden  

 for Danske Optioner og Futures.
 Optionstillægget efter fradrag gøres op på samme måde som optionstillægget  

 før fradrag, dog således at de ovennævnte identiske erhvervede og skrevne  

 optioner, der er medtaget under posterne 6-13, ikke medregnes.
 17. Afviklingsrisiko.
Bogført beholdning og købspositioner kan være helt dækket af  

 salgspositioner, således at den samlede position ikke indebærer nogen  

 renterisiko.
Børsmæglerselskabet er imidlertid udsat for den risiko, at en  

 korrespondent eller en kunde ved ændringer i renteniveauet ikke er i stand  

 til at opfylde sine forpligtelser i henhold til indgåede terminsforretninger,  

 futures eller optioner.
Børsmæglerselskabet får dermed f.eks. ved en  

 rentestigning ikke dækket sit tab på købspositioner med en tilsvarende  

 gevinst på salgspositioner.
Der beregnes ikke afviklingsrisiko for handler i forbindelse med  

 Garantifonden for Danske Optioner og Futures.
Afviklingsrisikoen bestemmes ud  

 fra de vægtede beløb som følger:
 Bogført beholdning +/- spotforretninger adderes med købspositionerne i  

 terminsforretninger, futures og optioner, der ikke er handlet i forbindelse  

 med Garantifonden for Danske Optioner og Futures (1+3+7+13). Endvidere  

 adderes salgspositionerne i terminsforretninger, futures og optioner, der  

 ikke er handlet i forbindelse med Garantifonden for Danske Optioner og  

 Futures (5+9+11). Den mindste af de to summer multipliceret med 0,10 udgør  

 afviklingsrisikoen.
Den ovennævnte fremgangsmåde forudsætter, at beløbet under post 1 d.v.s.  

 bogført beholdning + spotkøb - spotsalg er ikke-negativt.
Er størrelsen  

 negativ, foretages de samme beregninger som anført ovenfor med udgangspunkt i  

 summerne (3+7+13) og (5+9+11-1).
 Afviklingsrisikoen er altid ikke-negativ.
 18. I alt rente- og afviklingsrisikoposition  

 vedrørende fast forrentede stats-, kommune- og realkreditobligationer m.v. i  

 danske kroner.
 Størrelsen beregnes som summen af renterisikoposition, optionstillæg efter  

 fradrag og afviklingsrisiko (14+16+17) og overføres til BM1.
 Beregningsskema 3:
På beregningsskema 3 opgøres risikopositionen vedrørende øvrige  

 obligationer.
Risikoen opgøres efter dispositionsprincippet, og ved  

 beregningerne tages udgangspunkt i bruttopositionerne.
A.
Variabelt forrentede stats-, kommune- og realkreditobligationer m.v. i  

 danske kroner (1-4).
 Ud over de nævnte variabelt forrentede obligationer og futures og optioner  

 baseret på dem omfatter de følgende poster instrumenter baseret på indeks  

 dannet af de anførte variabelt forrentede obligationer.
 1. Beholdning og købspositioner.
 Posten indeholder summen af følgende størrelser:
 1. Bogført beholdning med tillæg af  

 købsspotforretninger og fradrag af salgsspotforretninger.
 2. Købspositioner i futures og terminsforretninger.
 3. Erhvervede købsoptioner.
 4. Skrevne salgsoptioner.
 Posten svarer dermed til summen af posterne 1,3,7 og 13 i beregningsskema  

 2, der gælder for fast forrentede obligationer.
 Ved angivelsen af den uvægtede sum for post 1 anvendes kursværdien af  

 papiret, for futures og optioner kursværdien af det underliggende aktiv.
Vægten for den bogførte beholdning med tillæg af købsspotforretninger og  

 fradrag af salgsspotforretninger er 0,0006 x T, hvor T er antal rentedage til  

 næste mulige renteændring.
For det enkelte papir skal vægten dog altid være  

 mindst 0,01, hvilket har betydning, hvis der er under 17 dage til næste  

 mulige renteændring.
 For terminsforretninger og futures anvendes samme vægt, der ganges med  

 kursværdien af det på termin købte papir henholdsvis det underliggende papir.
Erhvervede købsoptioner og skrevne salgsoptioner vægtes med ovennævnte  

 vægt ganget med deltaværdien D, der udtrykker optionspræmiens følsomhed med  

 hensyn til ændringer i det underliggende papirs kursværdi.
De mulige værdier  

 for D er anført i vejledningens afsnit 4.
Spotsalg af en væsentlig størrelse kan medføre, at det vægtede beløb for  

 nogle papirer bliver negativt.
I så fald medtages uvægtet og vægtet beløb for  

 det pågældende papir ikke under post 1, men med modsat fortegn under post 2.
 2. Salgspositioner.
 Posten omfatter summen af:
 1. Salgspositioner i terminsforretninger og futures.
 2. Skrevne købsoptioner.
 3. Erhvervede salgsoptioner.
 Terminsforretninger og futures vægtes med 0,0006 x T, mens optioner vægtes  

 med D x 0,0006 x T, hvor T og D er defineret ovenfor.
Endvidere omfatter posten de under post 1 nævnte papirer, hvor det vægtede  

 beløb på grund af spotsalg bliver negativt.
Under post 2 medtages de vægtede  

 beløb med positivt fortegn.
 Det vægtede beløb i post 2 er altid ikke-negativt.
 3. Nettoposition.
 Under denne post optages summen af nettopositionerne i de enkelte  

 papirer/indeks, som er medtaget under post 1 eller post 2. Nettopositionerne  

 beregnes således:
For hvert papir/indeks trækkes beløbet under post 2 fra beløbet under post  

 1. Nettopositionen i det pågældende papir/indeks er da den numeriske værdi af  

 det fremkomne beløb.
For papirer/indeks, der kun optræder under enten post 1  

 eller post 2, indebærer dette, at nettopositionen i det pågældende  

 papir/indeks er lig med det positive beløb under post 1 eller post 2.
 Nettopositionen før optionstillæg fås herefter som summen af  

 nettopositionerne i de enkelte papirer/indeks.
 Endvidere beregnes der et optionstillæg for alle erhvervede og skrevne  

 optioner, hvis renterisiko ikke dækkes af en modgående skrevet henholdsvis  

 erhvervet option af samme type (købsoption/salgsoption, europæisk/amerikansk)  

 og med samme underliggende papir/indeks, restløbetid og aftalekurs.
 Optionstillægget beregnes som 0,25 multipliceret med det vægtede beløb for  

 optioner, således som det beregnes under post 1 og post 2.
 Det samlede optionstillæg udgøres af summen af de ikke-negative  

 optionstillæg for erhvervede og skrevne købsoptioner og de ligeledes  

 ikke-negative optionstillæg for erhvervede og skrevne salgsoptioner.
 Optionstillægget lægges sammen med nettopositionen før optionstillæg,  

 hvorved nettopositionen fremkommer.
 Nettopositionen er ikke-negativ.
 4. Afviklingsposition.
 Under denne post optages afviklingsrisikoen fra de dækkede positioner i de  

 enkelte papirer/indeks, som er medtaget under post 1 og post 2.
 For hvert papir/indeks, der både optræder under post 1 og post 2,  

 multipliceres det mindste af de to beløb med 0,10. Summen af de fremkomne  

 beløb, der alle er ikke-negative, udgør afviklingsrisikoen.
 B. Øvrige obligationer udstedt i danske kroner (5-8).
Posterne omfatter indeksobligationer samt alle kroneobligationer, der ikke  

 er udstedt af den danske stat, en dansk kommune, danske realkreditinstitutter  

 eller lignende institutter.
Endvidere omfattes forretninger med disse  

 obligationer samt futures og optioner baseret på dem.
 Posterne 5 - 8 opgøres som for variabelt forrentede obligationer beskrevet  

 ovenfor, dog således at vægten 0,0006 x T er erstattet med vægten 1,0, og  

 vægten D x 0,0006 x T er erstattet af vægten D.
 Ved beregningerne skal der ikke skelnes mellem indeksobligationer udstedt  

 af forskellige realkreditinstitutter, forudsat at de pågældende obligationer  

 kun adskiller sig med hensyn til udsteder.
C.
Obligationer udstedt i fremmed valuta (9-12).
 Foruden beholdning af obligationer i fremmed valuta omfatter posterne  

 forretninger med disse obligationer samt futures og optioner baseret på dem.
 Fast forrentede obligationer med restløbetid under 3 år samt variabelt  

 forrentede obligationer indgår med vægten 1,0, fast forrentede obligationer  

 med restløbetid fra 3 år til under 7 år indgår med vægten 1,5, og fast  

 forrentede obligationer med restløbetid fra 7 år indgår med vægten 2,0. I  

 øvrigt opgøres posterne 9-12 som beskrevet ovenfor under posterne 1-4.
 13. Nettoposition i alt.
 14. Afviklingsposition i alt.
 15. I alt risikoposition vedrørende øvrige  

 obligationer.
 Posterne 13 og 14 opgøres som summen af nettopositionerne henholdsvis  

 afviklingspositionerne vedrørende variabelt forrentede stats-, kommune- og  

 realkreditobligationer m.v. udstedt i danske kroner, øvrige obligationer  

 udstedt i danske kroner og obligationer udstedt i fremmed valuta.
Endelig lægges »Nettoposition i alt« og »Afviklingsposition  

 i alt« sammen, hvorved »I alt risikoposition vedrørende øvrige  

 obligationer« fremkommer.
Denne størrelse overføres til BM1.
 Beregningsskema 4:
 På beregningsskema 4 opgøres risikopositionen vedrørende futures og  

 optioner baseret på Københavns Fondsbørs' aktieindeks (KFX).
På beregningsskemaet medtages futures og optioner baseret på indekset,  

 uanset om de er handlet i forbindelse med Garantifonden for Danske Optioner  

 og Futures, eller der er tale om OTC-instrumenter svarende til  

 Garantifondens.
Dog skal en future eller en option, der er handlet i  

 forbindelse med Garantifonden, og som er afdækket af en identisk future  

 henholdsvis option ligeledes handlet i forbindelse med Garantifonden, ikke  

 anføres i beregningsskemaet.
 Udover futures og optioner medtages i beregningsskemaet porteføljer af  

 aktier, der opfylder de krav til dækning på 50, 75 eller 100 pct., der er  

 anført nedenfor.
 Alle øvrige aktiebeholdninger, spot- og terminsforretninger med aktier  

 samt aktiebaserede futures og optioner skal medtages i beregningsskema 5.
 1. Futures handlet i forbindelse med Garantifonden for  

 Danske Optioner og Futures, købspositioner.
 Ved futures handlet i forbindelse med Garantifonden forstås futures  

 handlet mellem brugere i Garantifonden og futures handlet mellem en bruger og  

 en kunde (uanset om børsmæglerselskabet er brugeren eller kunden). Det gælder  

 såvel futures, der er registreret i Garantifonden, som futures, der er  

 indgået uden for indberetningssystemets åbningstid, og som efterfølgende skal  

 indberettes til Garantifonden.
 I opgørelsen skal købspositioner i futures, der er dækket af  

 salgspositioner i identiske futures, som ligeledes er handlet i forbindelse  

 med Garantifonden, ikke medtages.
 For de øvrige futures opgøres det uvægtede beløb som kursværdien af de  

 nævnte futures' underliggende aktieindeks.
 Den fremkomne position vægtes med 1,0, og der summeres over alle papirer.  

 »Vægtet værdi« er dermed altid lig med »Kursværdi«.
 De uvægtede og vægtede beløb er altid ikke-negative.
 2. Øvrige futures, købspositioner.
 Alle købspositioner i futures, der ikke er handlet i forbindelse med  

 Garantifonden for Danske Optioner og Futures, skal medtages under denne post.
 De uvægtede og vægtede beløb opgøres som angivet under post 1.
 3. Futures handlet i forbindelse med Garantifonden for  

 Danske Optioner og Futures, salgspositioner.
Salgspositioner i futures, der er dækket af købspositioner i identiske  

 futures, som ligeledes er handlet i forbindelse med Garantifonden, skal ikke  

 medtages.
De øvrige salgspositioner gøres op som købspositionerne under post  

 1.
 De uvægtede og vægtede beløb er altid ikke-negative.
 4. Øvrige futures, salgspositioner.
 Salgspositionerne gøres op på samme måde som købspositionerne under post  

 2.
 De uvægtede og vægtede beløb er altid ikke-negative.
 5. Erhvervede købsoptioner handlet i forbindelse med  

 Garantifonden for Danske Optioner og Futures.
 Ved optioner handlet i forbindelse med Garantifonden forstås optioner  

 handlet mellem brugere i Garantifonden og optioner handlet mellem en bruger  

 og en kunde (uanset om børsmæglerselskabet er brugeren eller kunden). Det  

 gælder såvel optioner, der er registreret i Garantifonden, som optioner, der  

 er indgået uden for indberetningssystemets åbningstid, og som efterfølgende  

 skal indberettes til Garantifonden.
 I opgørelsen skal erhvervede købsoptioner, der modsvares af identiske  

 skrevne købsoptioner, som ligeledes er handlet i forbindelse med  

 Garantifonden, ikke medtages.
 For de øvrige erhvervede købsoptioner opgøres positionen med udgangspunkt  

 i kursværdien af det underliggende indeks, og det uvægtede beløb i venstre  

 kolonne findes ved summation over samtlige de pågældende optioner.
 Det vægtede beløb fremkommer ved at gange kursværdien af det underliggende  

 indeks med D, der er optionens deltaværdi og udtrykker optionspræmiens  

 følsomhed med hensyn til ændringer i kursværdien af indekset.
 Værdien af D, der afhænger af optionens restløbetid og forholdet mellem  

 værdien af aktieindekset og optionens aftalekurs, er anført i vejledningens  

 afsnit 4.
 Efter at den vægtede værdi er bestemt for hver option, opgøres værdien i  

 højre kolonne ved summation over samtlige de pågældende optioner.
 Såvel uvægtet som vægtet beløb er altid ikke-negativt.
 6. Øvrige erhvervede købsoptioner.
 Alle erhvervede købsoptioner, der ikke er handlet i forbindelse med  

 Garantifonden for Danske Optioner og Futures, skal medtages under denne post.  

 De uvægtede og vægtede beløb opgøres som angivet under post 5.
7. Skrevne købsoptioner handlet i forbindelse med Garantifonden for Danske Optioner og Futures.
 8. Øvrige skrevne købsoptioner.
 9. Erhvervede salgsoptioner handlet i forbindelse med  

 Garantifonden for Danske Optioner og Futures.
 10. Øvrige erhvervede salgsoptioner.
 11. Skrevne salgsoptioner handlet i forbindelse med  

 Garantifonden for Danske Optioner og Futures.
 12. Øvrige skrevne salgsoptioner.
 Fremgangsmåden ved opgørelsen af uvægtede og vægtede værdier i posterne  

 7-12 er den samme som beskrevet for erhvervede købsoptioner under posterne  

 5-6.
 Uvægtede og vægtede beløb er altid ikke-negative.
 13. Aktiekursrisiko før porteføljedækning.
Posten opgøres som (1+2-3-4+5+6-7-8-9-10+11+12). Dette beløb kan være  

 såvel positivt som negativt.
Er det positivt, vil selskabet under de givne  

 forudsætninger om deltaværdier m.v. få en kursgevinst på aktiebaserede  

 futures og optioner ved en stigning i aktieindekset og et kurstab ved fald i  

 indekset.
Med et negativt beløb i post 13 vil ændringer i aktieindekset have  

 de omvendte konsekvenser.
 14. 100 % dækkende aktieportefølje.
 15. 75 % dækkende aktieportefølje.
 16. 50 % dækkende aktieportefølje.
 I posterne 14-16 medtages aktieporteføljer, der helt eller delvis dækker  

 risikoen, som den fremgår af post 13.
 Er beløbet i post 13 negativt, kan dækning ske ved aktier i beholdningen  

 samt aktier købt spot eller på termin, idet futures og optioner baseret på  

 enkeltaktier eller på andre indeks end KFX antages ikke at være relevante.
For at en portefølje kan medtages i post 14, er det et krav, at dens  

 sammensætning er helt identisk med KFX.
I så fald indgår den med vægten 1.
Man skal i denne forbindelse være opmærksom på, at den portefølje, der  

 indgår i post 14, ikke behøver at være børsmæglerselskabets samlede  

 aktieportefølje.
Har børsmæglerselskabet »for meget« af en given  

 fondskode, medtages i post 14 kun den del, der svarer til fondskodens vægt i  

 aktieindekset.
Oftest vil der ikke skulle medtages et helt antal aktier i den  

 enkelte fondskode.
En del af den resterende portefølje kan, hvis  

 betingelserne herfor ellers er opfyldt, medtages i post 15 eller post 16.  

 Aktier, der ikke medtages her, skal fremgå af beregningsskema 5.
 Betingelserne for at en portefølje kan anføres i post 15 er:
- at samtlige aktier i porteføljen er noteret på Københavns Fondsbørs, - at porteføljen omfatter mindst 25 fondskoder for hvilke kursværdien af  

 den enkelte fondskode udgør mellem 2 pct. og 15 pct. af porteføljens samlede  

 kursværdi.
Herudover kan der indgå andre fondskoder med en kursværdi på under  

 2 pct. af porteføljens samlede kursværdi.
 - at kursværdien af børs 3 aktier ikke udgør over 25 pct. af porteføljens  

 samlede kursværdi.
 Tilsvarende er betingelserne for, at en portefølje kan anføres i post 16:
- at samtlige aktier i porteføljen er noteret på Københavns Fondsbørs - at porteføljen omfatter 10-24 fondskoder for hvilke kursværdien af den  

 enkelte fondskode udgør mellem 2 pct. og 15 pct. af porteføljens samlede  

 kursværdi.
Herudover kan der indgå andre fondskoder med en kursværdi på under  

 2 pct. af porteføljens samlede kursværdi - at kursværdien af børs 3 aktier ikke udgør over 25 pct. af porteføljens  

 samlede kursværdi.
 Det er ikke børsmæglerselskabets samlede aktieportefølje, der skal opfylde  

 kravene for at blive optaget i posterne 14-16. Såfremt en delportefølje er  

 kvalificeret hertil, kan den medtages i en af de tre poster.
Det er dog kun nettokøbspositionen i en given aktie, som må medtages i  

 14-16. Der skal således forinden ske fradrag for aktier i samme fondskode  

 solgt spot eller på termin.
For positioner i den enkelte aktie dækket ved  

 terminssalg beregnes en afviklingsrisiko på 10 pct.
Afviklingsrisikoen  

 medtages i post 4 i beregningsskema 5.
Risikoafdækningen i posterne 14-16 kan ikke overstige den risiko i post  

 13, der skal afdækkes.
Det betyder, at summen af de uvægtede beløb i 14-16  

 skal være mindre end den numeriske værdi af det vægtede beløb i post 13.
 En portefølje, der i øvrigt opfylder kravene til afdækning med 100, 75  

 eller 50 pct., men »der ikke er plads til« i posterne 14-16, skal  

 medtages i beregningsskema 5.
Ovenfor er forudsat, at beløbet i post 13 er negativt.
Antages i stedet et  

 positivt beløb, skal porteføljerne i posterne 14-16 bestå af aktier solgt  

 spot eller på termin og opgjort netto.
I så fald medtages beløbene med  

 negativt fortegn.
Betingelserne for at et beløb kan medtages i de nævnte  

 poster svarer iøvrigt til situationen med en negativ post 13.
 17. Aktiekursrisiko efter porteføljedækning.
 Denne post opgøres som den numeriske værdi af summen af posterne 13-16.
 18. Optionstillæg før fradrag.
 Ved at tage post 17 som et udtryk for nettorisikoen fra optioner, futures  

 og dækkende porteføljer, er det blandt andet antaget, at de anvendte  

 deltaværdier er tilstrækkelig gode udtryk for optionernes følsomhed med  

 hensyn til ændringer i værdien af det underliggende indeks.
 På grund af den usikkerhed, der er forbundet med optionerne, beregnes et  

 optionstillæg, der er lig med 0,25 multipliceret med summen af de vægtede  

 beløb i posterne 5-12. Da hvert af disse beløb er ikke-negative, vil post 18  

 altid være ikke-negativ.
 19. Optionstillæg efter fradrag.
Denne post gøres op som post 18, idet dog identiske erhvervede og skrevne  

 optioner, der er medtaget under posterne 5-12, ikke medregnes.
Ved identiske  

 optioner forstås optioner, der ikke adskiller sig med hensyn til type  

 (købsoption/salgsoption, europæisk/amerikansk), restløbetid og aftalekurs.
 20. Afviklingsrisiko.
Afviklingsrisikoen er risikoen for, at børsmæglerselskabets  

 korrespondenter og kunder ved ændringer i aktieindekset ikke er i stand til  

 at opfylde deres forpligtelser, således at selskabet får tab på positioner,  

 der ifølge post 17 er afdækkede.
Der beregnes ikke afviklingsrisiko på  

 handler i forbindelse med Garantifonden.
 Er beløbene i posterne 14-16 ikke-negative, beregnes afviklingsrisikoen på  

 følgende måde:
 De vægtede beløb i posterne 2, 6, 12, 14, 15 og 16 lægges sammen og ganges  

 med 0,10. Endvidere lægges de vægtede beløb i posterne 4, 8 og 10 sammen og  

 ganges med 0,10. Det mindste af de to tal er lig med afviklingsrisikoen.
 Er et eller flere af beløbene i posterne 14-16 negative, anvendes i stedet  

 følgende fremgangsmåde:
 De vægtede beløb i posterne 2, 6, og 12 lægges sammen og ganges med 0,10.
 De vægtede beløb i posterne 4, 8 og 10 lægges sammen med den numeriske  

 værdi af de vægtede beløb i posterne 14, 15 og 16. Denne sum ganges med 0,10.  

 Det mindste af de to fremkomne tal er lig med afviklingsrisikoen.
 Grunden til, at denne sidste opgørelse af afviklingsrisikoen ikke er  

 anført i beregningsskemaet er, at negative beløb i posterne 14-16 må  

 forventes sjældent at forekomme.
 21. I alt risikoposition vedrørende aktieindeks m.v.
 Denne post opgøres som summen af posterne 17, 19 og 20. Beløbet skal  

 overføres til den samlede risikoopgørelse på BM1.
 Beregningsskema 5:
På beregningsskema 5 bestemmes risikopositionen vedrørende aktier m.v.
Ud  

 over aktier omfattes investeringsforeningsandele, aktiekonvertible  

 obligationer, beviser for ansvarlig indskudskapital, samt optioner og futures  

 baseret på aktier m.v.
 Optioner og futures baseret på Københavns Fondsbørs' aktieindeks (KFX)  

 samt aktieporteføljer, der helt eller delvis dækker risikoen på disse  

 instrumenter, fremgår af beregningsskema 4 og skal derfor ikke medtages på  

 beregningsskema 5.
Der foretages en opgørelse for aktier m.v. udstedt i danske kroner og en  

 opgørelse for aktier m.v. udstedt i fremmed valuta.
Vægtene er henholdsvis  

 1,0 og 2,0.
I hver opgørelse indgår posterne Beholdning og købspositioner Salgspositioner Nettoposition Afviklingsposition.
 Disse poster gøres op som beskrevet for de tilsvarende poster under  

 variabelt forrentede stats-, kommune- og realkreditobligationer m.v. i danske  

 kroner, idet vægten som nævnt for aktier er 1,0 eller 2,0.
 Endvidere skal den afviklingsrisiko, der er nævnt under bemærkningerne til  

 posterne 14 - 16 i beregningsskema 4, medtages under afviklingspositionen for  

 aktier m.v. i danske kroner.
 Post 11. I alt risikoposition vedrørende aktier m.v. overføres til BM1.
 Beregningsskema 6:
 På beregningsskema 6 opgøres risikopositionen vedrørende faste ejendomme,  

 maskiner og inventar samt øvrige aktiver.
 Faste ejendomme, maskiner og inventar indgår med det bogførte beløb, der  

 vægtes med 1,0.
 Øvrige aktiver, der ligeledes vægtes med 1,0, omfatter de aktiver, der  

 ikke er medtaget på de foregående beregningsskemaer eller under faste  

 ejendomme, maskiner og inventar.
 »I alt risikoposition vedrørende faste ejendomme, maskiner og  

 inventar samt øvrige aktiver« overføres til BM1.
 Beregningsskema 7:
På beregningsskema 7 opgøres børsmæglerselskabets ansvarlige kapital.
I  

 alle poster skal anføres ikke-negative beløb.
 Udgangspunktet tages i egenkapitalen ifølge det seneste årsregnskab med  

 tillæg af kapitaludvidelser inklusive overkurs.
 Indtil årsregnskabet er godkendt på børsmæglerselskabets  

 generalforsamling, anføres egenkapital ifølge det foregående regnskabsårs  

 godkendte regnskab med tillæg af kapitaludvidelser inklusive overkurs.
 Fra dette beløb trækkes den bogførte værdi af selskabets beholdning af  

 egne aktier.
Viser post 5. Resultat før skat på BM19, at selskabet har haft underskud i  

 årets løb, skal der endvidere ske fradrag for dette underskud.
Det samme  

 gælder underskud i det foregående regnskabsår, når årsregnskabet ikke er  

 godkendt på selskabets generalforsamling.
Et eventuelt underskud anføres med  

 positivt fortegn i post 3.
Har der været overskud, må dette ikke tillægges.
I stedet anføres et nul i  

 post 3.
 Efter de nævnte fradrag fremkommer justeret egenkapital.
 Til egenkapitalen lægges ansvarlig indskudskapital, som kan ligestilles  

 med egenkapital, jf. bekendtgørelsens § 3.
 Fra beløbet trækkes beholdningen af egne beviser for ansvarlig  

 indskudskapital samt erhvervede beviser for ansvarlig indskudskapital i andre  

 børsmæglerselskaber samt i penge- og kreditinstitutter opgjort til nominel  

 værdi.
 Herved fremkommer den ansvarlige kapital, der overføres til BM1.
II.
Bekendtgørelsens § 4.
 På BM12-13 opgøres dels børsmæglerselskabets tre største engagementer før  

 fradrag i henhold til bekendtgørelsens § 4, stk. 2, dels de tre største  

 engagementer efter fradrag.
 Engagementer kan blandt andet omfatte tilgodehavender i Danmarks  

 Nationalbank, i andre børsmæglerselskaber samt i penge- og kreditinstitutter  

 inklusive børsmæglerselskabets moderselskab, beholdningen af et selskabs  

 aktier eller beholdningen af obligationer udstedt af den danske stat, danske  

 realkreditinstitutter eller andre juridiske personer.
 Spot- og terminsforretninger samt optioner og futures indgår ikke i  

 engagementerne.
III.
Bekendtgørelsens § 5.
 På BM14 anføres børsmæglerselskabets tre største beholdninger af aktier og  

 lignende værdipapirer i et enkelt selskab, når værdipapirerne er noteret på  

 en fondsbørs i en stat, som er medlem af De Europæiske Fællesskaber eller i  

 en stat, som fremgår af vejledningens afsnit 2. Investeringsforeningsandele  

 medtages ikke i opgørelsen.
 Beholdningerne gøres op på følgende måde:
Bogført beholdning tillægges købsspot- og købsterminsforretninger og  

 fratrækkes salgsspot- og salgsterminsforretninger.
Endvidere tillægges de  

 underliggende aktier i købsfutures, mens de underliggende aktier i  

 salgsfutures fratrækkes.
 For erhvervede købsoptioner og skrevne salgsoptioner multipliceres  

 kursværdien af de underliggende aktier med optionens deltaværdi, som den  

 fremgår af vejledningens afsnit 4, og produktet tillægges den ovenstående  

 sum.
 Tilsvarende multipliceres kursværdien af de underliggende aktier for  

 skrevne købsoptioner og erhvervede salgsoptioner med optionens deltaværdi, og  

 produktet fratrækkes ovennævnte sum.
For hver fondskode skal futures og optioner, hvor den pågældende aktie er  

 det underliggende instrument, medtages i ovenstående opgørelse.
Derimod skal  

 opgørelsen ikke indeholde optioner og futures, hvor det underliggende  

 instrument er et indeks, hvor den pågældende aktie indgår.
Ovenstående opgørelsesmetode kan medføre, at beholdningerne af nogle  

 aktier bliver negative.
Negative beholdninger skal medtages på BM14, i det  

 omfang den numeriske værdi af beholdningen er mellem de tre største  

 beholdninger.
 På BM15 anføres de tre største beholdninger af børsnoterede aktier og  

 lignende værdipapirer i et enkelt selskab, når værdipapirerne ikke er noteret  

 på en fondsbørs omfattet af skemaet på BM14.
 Beholdningerne gøres op som beskrevet ovenfor under BM14.
 På BM16 anføres den samlede beholdning af noterede aktier,  

 investeringsforeningsandele og lignende værdipapirer, jf. § 5, stk. 3. Den  

 samlede beholdning gøres op på følgende måde:
 For hvert papir opgøres beholdningen som angivet ovenfor ud fra bogført  

 beholdning, købsspot- og købsterminsforretninger, salgsspot- og  

 salgsterminsforretninger, købs- og salgsfutures, erhvervede og skrevne  

 købsoptioner samt erhvervede og skrevne salgsoptioner.
 En tilsvarende opgørelse foretages for hvert aktieindeks, der er det  

 underliggende aktiv i futures eller optioner.
 Den således opgjorte beholdning i det enkelte papir/indeks kan være  

 positiv eller negativ.
De positive beholdninger i papir/indeks, der er omfattet af  

 bekendtgørelsens § 5, stk. 1, lægges sammen.
Hertil lægges de positive  

 beholdninger i papirer/indeks, der er omfattet af bekendtgørelsens § 5, stk.  

 2, multipliceret med to.
Tilsvarende sammenlægges de negative beholdninger i papirer/indeks, der er  

 omfattet af bekendtgørelsens § 5, stk. 1, og summen tillægges de negative  

 beholdninger i papirer/indeks, der er omfattet af bekendtgørelsens § 5, stk.  

 2, multipliceret med to.
Den samlede beholdning af aktier m.v. er lig med  

 størsteværdien af summen af positive beholdninger og summen af negative  

 beholdninger.
IV.
Bekendtgørelsens § 6.
 På BM17 anføres de tre kunder, med hvilke børsmæglerselskabet har den  

 største afviklingsrisiko efter fradrag, jf. bekendtgørelsens § 6, stk. 8.
Afviklingsrisikoen over for en enkelt kunde i forbindelse med aftale om  

 spotkøb eller -salg af fast forrentede børsnoterede obligationer udstedt i  

 danske kroner af den danske stat, en dansk kommune, danske  

 realkreditinstitutter eller lignende institutter samt terminsforretninger og  

 futures med de nævnte obligationer, beregnes for den enkelte forretning som A = (0,01 + 0,00015 x T) x V x X hvor A = forretningens afviklingsrisiko V = obligationens varighed henholdsvis den underliggende obligations  

 varighed T = den oprindelige afviklingsperiodes længde målt i dage henholdsvis futurens restløbetid målt i dage X = kursværdien af den købte eller solgte obligation henholdsvis  

 kursværdien af den underliggende obligation.
For erhvervede købs- og salgsoptioner, hvor det underliggende aktiv er  

 ovennævnte fast forrentede obligationer, beregnes afviklingsrisikoen ud fra  

 ovennævnte formel, idet X for optioner er defineret som kursværdien af det  

 underliggende aktiv multipliceret med optionens deltaværdi.
Deltaværdien  

 fremgår af vejledningens afsnit 4. Der beregnes ikke afviklingsrisiko på  

 skrevne købs- og salgsoptioner.
 For spot- og terminsforretninger med variabelt forrentede obligationer i  

 danske kroner udstedt af den danske stat, en dansk kommune, danske  

 realkreditinstitutter eller lignende institutter samt futures og erhvervede  

 optioner baseret på disse obligationer beregnes afviklingsrisikoen som for  

 fast forrentede obligationer, idet perioden indtil næste mulige renteændring  

 målt i år erstatter varigheden i ovennævnte formel.
For spot-, termins- og futuresforretninger med andre værdipapirer end de  

 ovennævnte fast eller variabelt forrentede obligationer beregnes  

 afviklingsrisikoen for den enkelte forretning som A = (0,15 + 0,001 x T) x X hvor A = forretningens afviklingsrisiko T = den oprindelige afviklingsperiodes længde målt i dage henholdsvis  

 futurens restløbetid målt i dage X = kursværdien af det købte eller solgte værdipapir henholdsvis  

 kursværdien af det underliggende værdipapir.
For erhvervede købs- og salgsoptioner, hvor de nævnte værdipapirer er det  

 underliggende aktiv, beregnes afviklingsrisikoen ud fra ovennævnte formel,  

 idet X for optioner er defineret som kursværdien af det underliggende aktiv  

 multipliceret med optionens deltaværdi.
Deltaværdien fremgår af vejledningens  

 afsnit 4. Der beregnes ikke afviklingsrisiko på skrevne købs- og  

 salgsoptioner.
 For den enkelte kunde beregnes for et givet værdipapir (en obligation  

 eller et andet værdipapir) summen af de vægtede købspositioner (spot- og  

 terminskøb, købspositioner i futures og erhvervede købsoptioner) og summen af  

 de vægtede salgspositioner (spot- og terminssalg, salgspositioner i futures,  

 og erhvervede salgsoptioner). De to summer er bruttoopgørelser.
 Størsteværdien af summerne, et positivt tal, indgår i den pågældende  

 kundes samlede afviklingsrisiko.
V.
Passivposter og udvalgte driftsposter.
På BM18 anføres børsmæglerselskabets passivposter, der gøres op som  

 angivet i bekendtgørelse om børsmæglerselskabers regnskabsaflæggelse.
På  

 grund af de særlige opgørelsesprincipper, der anvendes ved  

 egenkapitaldækningen, gælder det ikke, at summen af de uvægtede beløb i  

 egenkapitaldækningsopgørelsen er lig med passivposter i alt.
På BM19 er anført driftsposter for den pågældende måned, og for året til  

 dato.
Driftsposterne gøres op efter principperne anført i bekendtgørelse om  

 børsmæglerselskabers regnskabsaflæggelse.
 Da fristen for indsendelse af månedlig egenkapitaldækningsopgørelse m.v.  

 er kortere end fristen for indsendelse af kvartalsregnskab, vil det ikke i  

 alle tilfælde være muligt at foretage samme grad af periodisering m.v. i den  

 månedlige opgørelse som i kvartalsregnskabet.
 Lande omfattet af § 2, stk. 1, nr. 2 i  

 bekendtgørelsen.
 Ud over tilgodehavender i danske kroner i børsmæglerselskaber, penge- og  

 kreditinstitutter i EF-lande indgår tilgodehavender i danske kroner i  

 børsmæglerselskaber, penge- og kreditinstitutter i følgende lande med vægten  

 0,5 i § 2-opgørelsen:
Australien Canada Finland Island Japan New Zealand Norge Schweiz Sverige Tyrkiet U.S.A.
Østrig Fondsbørser godkendt af Finanstilsynet, jf.  

 § 5, stk. 1 i Ud over fondsbørser i EF-lande er følgende fondsbørser, der er medlemmer  

 eller associerede medlemmer af Federation Internationale des Bourses de  

 Valeurs, omfattet af bestemmelserne i bekendtgørelsens § 5, stk. 1.
 Fastsættelse af deltaværdier.
 Ved bestemmelsen af risici vedrørende optioner i vejledningens afsnit 1  

 indgår optionens deltaværdi, D, der udtrykker optionspræmiens følsomhed med  

 hensyn til ændringer i kursværdien af det underliggende aktiv.
Ved beregningerne skal anvendes deltaværdier, som de fremgår af  

 nedenstående opstillinger.
Det er her antaget, at deltaværdien alene afhænger  

 af optionens restløbetid, forholdet mellem kursen på det underliggende aktiv  

 og aftalekursen, samt om obligationer eller aktier er det underliggende  

 aktiv.
Deltaværdien er altid positiv.
 Eksempler på udfyldelse af  

 beregningsskemaerne.
 Eksempel 1:
 § 2: Beregning af rente- og afviklingsrisikoposition vedr. fast forrentede  

 stats-, kommune- og realkreditobligationer m.v. i danske kroner.
 Følgende taleksempel skal illustrere udfyldelsen af beregningsskema 2 på  

 BM3-4.
I tabel 1 er angivet et børsmæglerselskabs bogførte beholdning af fast  

 forrentede obligationer udstedt i danske kroner af den danske stat, en dansk  

 kommune, danske realkreditinstitutter eller lignende institutter.
Endvidere  

 er anført børsmæglerselskabets indgåede uafviklede spot- og  

 terminsforretninger med de pågældende obligationer samt løbende futures- og  

 optionskontrakter, hvor de nævnte obligationer er det underliggende aktiv.  

 Børsmæglerselskabet har ingen futures eller optioner baseret på Københavns  

 Fondsbørs' FUTOP-obligationsindeks.
Disse instrumenter skulle ellers have  

 været medtaget i nedenstående opgørelser.
Der er tale om en bruttoopgørelse.
Dette indebærer blandt andet, at når  

 der med samme kunde er indgået en købs- og en salgsterminsforretning, eller  

 når den samme kunde har erhvervet og skrevet en option etc, er såvel købs-  

 som salgsposition medtaget i tabel 1. Også forretninger med  

 børsmæglerselskabets moderselskab er medtaget.
 De anvendte kurser og varigheder stammer fra 28. juli 1988. Der er set  

 bort fra, at Garantifonden for Danske Optioner og Futures ikke havde  

 påbegyndt sin virksomhed på dette tidspunkt.
Forretningerne 4-5 er købsoptioner handlet i forbindelse med Garantifonden  

 for Danske Optioner og Futures.
Kurs og varighed på det underliggende aktiv  

 er fastsat som simple gennemsnit af henholdsvis kurs og varighed på 9 % BRF  

 2006, 9 % KD 2006 og 9 % Nykredit 2006 (4 kreditorterminer).
 Forretningerne 6 og 7 har samme underliggende aktiv, men er ikke handlet i  

 forbindelse med Garantifonden.
 I tabel 2 beregnes de beløb, der skal fremgå af posterne 1-13 i  

 beregningsskema 2.
 Post 1 i beregningsskema 2 omfatter bogført beholdning + spotkøb -  

 spotsalg.
 Først findes de uvægtede og vægtede beløb i henholdsvis venstre og højre  

 kolonne for hvert papir i den bogførte beholdning samt hvert papir købt/solgt  

 spot.
 9 % BRF 2017 har kursværdien 1740, hvilket er denne obligations bidrag til  

 det uvægtede beløb.
 Obligationens varighed var den pågældende dag 7,96, og den gennemsnitlige  

 obligationsrente på Københavns Fondsbørs udgjorde 10,38%. Obligationen skal  

 derfor vægtes med 7,96 x (0,10 + 0,01 x 10,38) = 7,96 x 0,204 = 1,624. Det  

 vægtede beløb bliver 1740 x 1,624 = 2826.
 Tilsvarende findes, at for obligationer solgt spot er det uvægtede og det  

 vægtede beløb henholdsvis 537 og 485.
 Da spotsalg modregnes i bogført beholdning, bliver beløbene i post 1's  

 venstre og højre kolonne hhv 1740 - 537 = 1203 og 2826 - 485 = 2341.
 Børsmæglerselskabet har ikke futures eller terminsforretninger, der er  

 omfattet af beregningsskemaets post 2-4.
 Post 5 udfyldes efter samme retningslinier som post 1, idet der tages  

 udgangspunkt i den underliggende obligations nominelle værdi, kurs og  

 varighed.
 Også posterne 6-13, der vedrører optioner, udfyldes som angivet ovenfor  

 med udgangspunkt i den underliggende obligation/det underliggende  

 obligationsindeks.
Er renterisikoen på en option, der er handlet i forbindelse med  

 Garantifonden, afdækket af en identisk option, der ligeledes er handlet i  

 forbindelse med Garantifonden, skal optionen ikke medtages i beregningsskema  

 2. Forretningerne 4-5 er henholdsvis en erhvervet og en skrevet købsoption,  

 der begge er handlet i forbindelse med Garantifonden.
Det gælder endvidere,  

 at de to optioner er identiske med hensyn til underliggende aktiv,  

 restløbetid og aftalekurs.
 Den eneste forskel er optionernes »størrelse«, idet kursværdien  

 af det underliggende aktiv er hhv. 908 og 2723.
 Dette betyder, at den erhvervede købsoption ikke skal fremgå af  

 beregningsskema 2, mens den skrevne købsoption skal medtages med den del, der  

 ikke modsvares af den erhvervede købsoption.
 For optionerne gælder, at vægten indeholder optionens deltaværdi, D.
 Værdien af D kan findes ved hjælp af vejledningens afsnit 4.
Som eksempel tages de ovennævnte købsoptioner, der indgår med et  

 nettobeløb.
Hjælpestørrelsen B beregnes, og da der er tale om købsoptioner,  

 gælder at B = (K-A)/A.
 I dette tilfælde får man, at B = (90,75 - 93,00)/93,00 = - 0,024.
Med en optionsrestløbetid på mere end 2 måneder og en værdi af B mellem  

 -0,05 og 0,05, fås deltaværdien D = 0,50. Herefter kan optionens vægt  

 bestemmes.
De øvrige optioners vægt findes tilsvarende.
 Bestemmelsen af de vægtede beløb for futures og optioner baseret på  

 Københavns Fondsbørs' FUTOP-obligationsindeks foregår som angivet ovenfor,  

 idet indeksets kursværdi og varighed indgår i beregningerne.
 Tabel 3 viser opgørelsen af posterne 14-18 i beregningsskema 2 ud fra de  

 vægtede beløb i posterne 1-13.
 Post 14, renterisikopositionen findes som angivet på BM4 som den numeriske  

 værdi af (1+2+3-4-5+6+7-8-9-10-11+12+13). I dette tilfælde er  

 renterisikopositionen 2882.
 Ved opgørelsen af optionstillægget før fradrag i post 15 adderes de  

 vægtede beløb i posterne 6-13, og denne sum multipliceres med 0,25. Dette  

 giver 1453.
Optionstillægget efter fradrag i post 16 opgøres på samme måde som  

 optionstillægget før fradrag, dog således at dækkede optionspositioner ikke  

 medregnes.
Ved dækkede positioner forstås her positioner, hvor en erhvervet  

 option modsvares af en skrevet, der er identisk med hensyn til type  

 (købsoption/salgsoption, europæisk/amerikansk), underliggende aktiv,  

 restløbetid og aftalekurs.
I eksemplet er der ingen af optionerne, medtaget i posterne 6-13, der  

 opfylder denne betingelse.
Optionstillægget efter fradrag er derfor lig med  

 optionstillægget før fradrag.
Post 17 angiver afviklingsrisikoen.
Da post 1 indeholder et ikke-negativt  

 beløb, beregnes først summen af posterne 1, 3, 7 og 13 (vægtede beløb)  

 multipliceret med 0,10 og dernæst summen af posterne 5, 9 og 11 (vægtede  

 beløb) multipliceret med 0,10. Det giver henholdsvis 327 og 499. Det mindste  

 af disse tal, 327, er afviklingsrisikoen.
Man skal være opmærksom på, at hvis  

 en af de to summer havde været 0, da er afviklingsrisikoen 0.
 Endelig opgøres post 18 som summen af posterne 14, 16 og 17, hvilket giver  

 4662.
 Tabel 4 viser børsmæglerselskabets udfyldte beregningsskema 2.
 Tabel 2.
 § 2: Beregningsskema 2.
 Fast forrentede stats-, kommune- og realkreditobligationer m.v. i danske  

 kroner, bestemmelse af vægtede beløb.
 Tabel 3.
 § 2: Beregningsskema 2.
Fast forrentede stats-, kommune- og realkreditobligationer m.v. i danske kroner, bestemmelse af posterne 14-18.
 § 2: beregningsskema 2.
 Opgørelse af rente- og afviklingsrisikoposition vedrørende fast forrentede  

 stats-, kommune- og realkreditobligationer m.v. i danske kroner.
 Følgende taleksempel skal illustrere udfyldelsen af beregningsskema 4 på  

 BM7-8.
 Eksempel 2.
 § 2: Beregning af risikoposition vedrørende futures og optioner baseret på  

 Københavns Fondsbørs' aktieindeks (KFX).
 I tabel 5 er angivet et børsmæglerselskabs futures og optioner baseret på  

 Københavns Fondsbørs' aktieindeks samt aktieporteføljer, der opfylder kravene  

 for dækning på 100, 75 eller 50 procent.
Der er tale om en bruttoopgørelse.
Dette indebærer blandt andet, at når  

 den samme kunde har en købs- og en salgsposition i futures, eller når den  

 samme kunde har erhvervet og skrevet en option, er såvel købs- som  

 salgsposition medtaget i tabel 5. Også forretninger med børsmæglerselskabets  

 moderselskab er medtaget.
Forretning nr. 1 er en salgsposition i futures, der ikke er handlet i  

 forbindelse med Garantifonden.
Da det underliggende aktiv har kursværdien 525  

 (500 x 1,05), indgår futuren i post 4's venstre søjle med værdien 525. Vægten  

 for futures er 1,0, og den indgår derfor også i post 4's højre søjle med  

 værdien 525.
 Forretning nr. 2 er en erhvervet købsoption, der er handlet i forbindelse  

 med Garantifonden, mens forretning nr. 3 er en, bortset fra størrelsen,  

 identisk skrevet købsoption, som ligeledes er handlet i forbindelse med  

 Garantifonden.
Da forretning nr. 3 er den største, skal der ikke anføres beløb under post  

 5's venstre og højre søjle.
Denne nettoopgørelse er kun tilladt, eftersom  

 begge de identiske optioner er handlet i forbindelse med Garantifonden.
Under post 7 skal medtages den del af den skrevne købsoption, der ikke  

 modsvares af den erhvervede købsoption.
Da differencen mellem kursværdierne  

 af de to optioners underliggende aktiver er (3000 x 1,05 - 1000 x 1,05) =  

 2.100, skal dette beløb anføres i venstre søjle i post 7.
Optionens vægt er lig med deltaværdien D.
D bestemmes ud fra  

 retningslinierne i vejledningens afsnit 4. Først findes hjælpestørrelsen B,  

 og da der er tale om en købsoption, gælder at:
 B = (K-A)/A = (105-115)/115 = -0,087.
 Da optionens restløbetid er under to måneder, får man, at D = 0,20.
 Herefter kan beløbet i højre søjle i post 7 beregnes til 0,20 x 2.100 =  

 420.
Forretning nr. 4 er en skrevet salgsoption, der ikke er handlet i  

 forbindelse med Garantifonden.
Det underliggende aktiv har kursværdien 210  

 (200 x 1,05), og optionen indgår derfor med denne værdi i venstre søjle i  

 post 12.
 Optionens vægt er lig med deltaværdien D, der bestemmes ud fra  

 retningslinierne i vejledningens afsnit 4. Da der er tale om en salgsoption,  

 opgøres hjælpevariablen B til:
 B = (A-K)/A = (109-105)/109 = 0,037.
 Optionens restløbetid er over to måneder, og man får, at D = 0,50.
 Beløbet i højre søjle i post 12 kan da opgøres til 0,50 x 210 = 105.
 Der skal ikke medtages flere beløb i posterne 1-12, og aktiekursrisiko før  

 porteføljedækning i post 13 kan derfor beregnes.
 Posten opgøres som (1+2-3-4+5+6-7-8-9-10+11+12), og i nærværende eksempel  

 fås -525-420+105 = -840.
 At beløbet er negativt udtrykker, at børsmæglerselskabet, givet  

 forudsætningerne om deltaværdier m.v., ved en stigning i aktieindekset vil få  

 et kurstab på futures og optioner baseret på KFX, mens man ved et fald i  

 aktieindekset vil få en kursgevinst.
 Eftersom beløbet i post 13 er negativt, kan der i posterne 14-16 ske hel  

 eller delvis afdækning af risikoen ved porteføljer bestående af aktier i  

 beholdningen samt aktier købt spot eller på termin.
Forretning nr. 5 er en aktieportefølje, hvis sammensætning nøjagtig svarer  

 til sammensætningen af KFX.
Denne portefølje udgør kun en del af  

 børsmæglerselskabets samlede aktieportefølje, og der kan indgå dele af aktier  

 i den.
Det er dog kun en nettokøbsposition i en given aktie, der er medtaget i  

 porteføljen.
Der er således forinden sket fradrag for aktier i samme  

 fondskode solgt spot eller på termin.
For positioner i den enkelte aktie  

 dækket ved terminssalg beregnes en afviklingsrisiko på 10 procent, der  

 medtages i post 4 i beregningsskema 5.
 Aktieporteføljen har en kursværdi på 140, og dette beløb indgår i venstre  

 søjle i post 14. Da porteføljens vægt er 1,0, skal beløbet i højre søjle i  

 post 14 ligeledes være 140.
Forretning nr. 6 er en aktieportefølje, der opfylder kravene om at være  

 tilstrækkelig veldiversificeret til at kunne optages i post 16. Også her er  

 der tale om en delportefølje, hvori der kan indgå dele af aktier.
Endvidere  

 medtages kun nettokøbspositionen i den enkelte aktie, mens afviklingsrisikoen  

 på den enkelte aktie behandles som angivet ovenfor.
 Som nævnt er porteføljen tilstrækkelig veldiversificeret til at kunne  

 optages i post 16. Det er imidlertid et krav, at summen af beløbene i venstre  

 kolonne for posterne 14-16 ikke overstiger den numeriske værdi af post 13.
 Da post 13 er -840, og beløbene i venstre kolonne i posterne 14-15 er  

 henholdsvis 140 og 0, er der kun »plads til« 840-140 = 700 i  

 venstre kolonne i post 16.
 Porteføljens resterende aktier med en kursværdi på 1.300 skal medtages i  

 beregningsskema 5, hvor de behandles som de øvrige aktier i dette  

 beregningsskema.
 Aktierne i post 16 vægtes med 0,5, hvorefter beløbet i højre kolonne  

 bliver 350.
 Post 17 »Aktiekursrisiko efter porteføljedækning« opgøres som  

 den numeriske værdi af (-840+140+350) = 350.
 Post 18 »Optionstillæg før fradrag« er lig med 0,25  

 multipliceret med summen af posterne 5-12 (vægtede beløb).
 Beløbet kan opgøres til 0,25 x (420 + 105) = 131.
Post 19 »Optionstillæg efter fradrag« gøres op som post 18, idet  

 der dog ses bort fra identiske erhvervede og skrevne optioner.
Da der ikke  

 optræder sådanne i posterne 5-12, er post 19 lig med post 18.
 For at bestemme post 20 »Afviklingsrisiko« multipliceres først  

 0,10 med summen af de vægtede beløb i posterne 2,6,12,14,15 og 16, hvilket  

 giver 0,10 x (105+140+350) = 60.
 Dernæst multipliceres 0,10 med summen af de vægtede beløb i posterne 4,8  

 og 10, hvilket giver 0,10 x 525 = 53.
 Det mindste af de to tal, 53, er afviklingsrisikoen.
 Endelig kan post 21 »I alt risiko vedrørende aktieindeks m.v.«  

 opgøres som summen af posterne 17, 19 og 20. Post 21 bliver 350+131+53 = 534.
 I tabel 6 er vist det udfyldte beregningsskema 4.
Tabel 6a Eksempel 3.
§ 2: Beregning af risikoposition vedrørende aktier m.v. i danske kroner.
 Følgende taleksempel skal illustrere udfyldelsen af posterne 1-4 i  

 beregningsskema 5. De samme principper anvendes for aktier i fremmed valuta,  

 der også er medtaget i beregningsskema 5, samt for de obligationer, som  

 fremgår af beregningsskema 3.
 I tabel 7 er angivet et børsmæglerselskabs bogførte beholdning af aktier  

 m.v. i danske kroner, børsmæglerselskabets indgåede uafviklede spot- og  

 terminsforretninger med de pågældende aktier samt de løbende futures- og  

 optionskontrakter, hvor aktier m.v. i danske kroner er det underliggende  

 aktiv.
Tabel 7 omfatter ikke futures og optioner baseret på Københavns Fondsbørs'  

 aktieindeks (KFX), og den omfatter ikke aktieporteføljer, som helt eller  

 delvis afdækker risikoen på disse futures og optioner.
Behandlingen af de  

 nævnte futures, optioner og aktieporteføljer er beskrevet i eksempel 2.
I tabel 7 er der tale om en bruttoopgørelse.
Dette indebærer blandt andet,  

 at når der med samme kunde er indgået en købs- og en salgsterminsforretning,  

 eller når den samme kunde har erhvervet og skrevet en option etc, medtages  

 såvel købs- som salgspositionen.
 Opgørelsen er foretaget pr. 30. september 1988.
Børsmæglerselskabet ses at have indgået forretninger i to forskellige  

 aktier, ØK Holding Co. og Hafnia Invest B.
Udfyldelsen af posterne 1-4 i  

 beregningsskema 5 sker lettest ved først at finde den ene akties bidrag til  

 de fire poster og dernæst den anden akties bidrag.
 Først betragtes ØK Holding.
 Post 1, »Beholdning og købspositioner« omfatter bogført  

 beholdning med tillæg af uafviklede spotkøbsforretninger og fradrag af  

 uafviklede spotsalgsforretninger samt købspositioner i futures og  

 terminsforretninger, erhvervede købsoptioner og skrevne salgsoptioner.
Vægten for aktier udstedt i danske kroner er 1,0. Dog skal erhvervede  

 købsoptioner og skrevne salgsoptioner vægtes med deltaværdien, D.
Da  

 børsmæglerselskabet ikke har sådanne optioner, er den vægtede værdi lig med  

 den uvægtede værdi, dvs. 15.473.
Post 2, »Salgspositioner« omfatter salgspositioner i futures og  

 terminsforretninger, skrevne købsoptioner og erhvervede salgsoptioner.
Den  

 uvægtede sum kan opgøres til:
 De ØK Holding-aktier, der er solgt på termin, vægtes med 1,0. For  

 optionskontrakten er vægten afhængig af deltaværdien, D.
 Ved bestemmelsen af deltaværdien anvendes vejledningens afsnit 4: Da der  

 er tale om en købsoption, bestemmes B som: B = (K-A)/A = (221,05 - 230)/230 =  

 -0,039.
 Optionens restløbetid er længere end 2 måneder, og -0,05 <= B <  

 0,05.
 Det gælder derfor, at D = 0,50.
 Den vægtede sum bliver hermed : 4.421 + 0,5 x 2.211 = 5.527.
Post 3, »Nettoposition« er lig med »Nettoposition før  

 optionstillæg« plus optionstillægget.
Nettoposition før optionstillæg  

 opgøres som den numeriske værdi af det vægtede beløb under post 1 fratrukket  

 det vægtede beløb under post 2, eller numerisk værdi af (15.473 - 5.527) =  

 9.946.
 Optionstillægget er lig med den skrevne købsoptions vægtede værdi  

 multipliceret med 0,25 eller 0,5 x 2.211 x 0,25 = 276.
 Post 3, »Nettoposition« bliver dermed 9.946 + 276 = 10.222.
 Post 4 »Afviklingsposition« er lig med 0,10 multipliceret med  

 det mindste af de to vægtede beløb under post 1 og post 2.
De vægtede beløb er hhv. 15.473 og 5.527. Afviklingspositionen bliver da  

 0,10 x 5.527 = 553. (Hvis et af de to vægtede beløb er nul, da er  

 afviklingspositionen nul, jf. nedenfor) De ovenstående resultater fremgår af tabel 8.
 En tilsvarende opgørelse skal foretages for Hafnia Invest B-aktierne:
 Først bestemmes indholdet af post 1:
Det vægtede beløb er pga. et stort spotsalg negativt.
Det uvægtede og  

 vægtede beløb skal derfor ikke medtages under post 1, men medtages med modsat  

 fortegn under post 2.
 Post 2 kan dermed opgøres til:
 »Nettoposition før optionstillæg« opgøres som den numeriske  

 værdi af det vægtede beløb under post 1 fratrukket det vægtede beløb under  

 post 2, eller numerisk værdi af (0 - 10.462) = 10.462.
 Da børsmæglerselskabet ikke har erhvervet eller skrevet optioner, hvor det  

 underliggende aktiv er Hafnia Invest B-aktier, er post 3  

 »Nettoposition« lig med »Nettoposition før  

 optionstillæg«.
 Endelig er post 4 »Afviklingsposition« lig med 0,10  

 multipliceret med det mindste af de to vægtede beløb under post 1 og post 2.
 De vægtede beløb er hhv. 0 og 10.462. Dermed bliver afviklingspositionen  

 0,10 x 0 = 0.
 De ovenstående resultater fremgår af tabel 8.
 Gennemgangen har ført til en fastlæggelse af ØK Holding Co's og Hafnia  

 Invest B's bidrag til posterne 1-4 i beregningsskema 5. Børsmæglerselskabet  

 har ikke forretninger med aktier i danske kroner ud over dem, der fremgår af  

 tabel 7. De uvægtede og vægtede beløb i hver af posterne 1-4 kan derfor  

 bestemmes som summen af ØK Holding Co's og Hafnia Invest B's bidrag, jf.  

 tabel 8.
 Det skal understreges, at ved opgørelse af nettopositionen i post 3 er der  

 ikke mulighed for modregning mellem det positive vægtede beløb under post 1  

 vedrørende ØK Holding Co. og det positive vægtede beløb under post 2  

 vedrørende Hafnia Invest B.
 Det udfyldte beregningskema 5 er medtaget som tabel 9.
