Betænkning afgivet af Trafikudvalget den 6. maj 2004 Betænkning over Forslag til lov om  

 ændring af lov om buskørsel og lov om godskørsel (Fjernbuskørsel, menneskesmugling, transport af dyr, ansvar  

 for økonomiske vanskeligheder samt bortfald af tilladelser) [af  

 trafikministeren (Flemming Hansen)] 1. Udvalgsarbejdet Lovforslaget blev fremsat den 31. marts 2004 og var til 1.  

 behandling den 23. april 2004. Lovforslaget blev efter 1. behandling henvist  

 til behandling i Trafikudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring.
Den 16. april 2004 sendte trafikministeren de indkomne høringssvar  

 samt  

 et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Viborg Amt.
Trafikministeren har over for udvalget  

 kommenteret den skriftlige henvendelse til udvalget.
Spørgsmål Udvalget har stillet 7 spørgsmål til trafikministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget (udvalget med undtagelse af EL)  

 indstiller lovforslaget til  

  

 vedtagelse uændret  

                                                                        .
 Socialdemokratiets medlemmer af udvalget finder det ikke  

 tilfredsstillende, at det har taget så lang tid at få fremsat dette  

 lovforslag,  

 som vedrører skærpelse af reglerne for bus- og godskørselsvirksomheder, der  

 udfører menneskesmugling eller dyretransport, og som gør det lettere at  

 tilbagekalde kørselstilladelser i tilfælde af overtrædelser af loven.
 Vejtransportrådets manglende mødeaktivitet i mere end 15 måneder  

 har været genstand for stærk kritik rettet mod trafikministeren, idet den  

 manglende mødeaktivitet kan anses for indirekte årsag til, at et  

 lovgivningsinitiativ ikke kom på et tidligere tidspunkt.
Det er nu tredje gang inden for 2 år, Folketinget behandler  

 lovgivning om fjernbuskørsel, der omfatter rutekørsel gennem mere end to  

 amter.  

 Det har igennem mange år været tilladt offentlige myndigheder at etablere  

 fjernbuskørsel.
Det blev forbudt for 2 år siden, og nu vil dette lovforslag  

 igen gøre det lovligt for offentlige myndigheder at drive fjernbuskørsel, men  

 kun for en 2-års-periode.
 Regeringens krav om liberalisering af fjernbuskørsel har skabt  

 usikkerhed hos vognmænd om deres fremtidige kørselsmuligheder, og det  

 offentlige trafikselskab (X-bus), der i dag står for den væsentligste del af  

 fjernbuskørselen i Danmark, har ved flere lejligheder fremført, at dets  

 passagerer er usikre på deres fremtidige rejsemuligheder.
 Uanset den igangværende strukturdebat om kommuners og amters  

 fremtid er der hos Socialdemokraterne en klar forventning om, at borgerne  

 også  

 efter 2006 skal have mulighed for at benytte fjernbusruterne over lange  

 strækninger som supplement til togene.
Lovforslaget begrænser den periode, hvori offentlige  

 fjernbusruter kan få lov til at køre, til at slutte den 31. december 2006,  

 hvilket skaber ængstelse og usikkerhed hos passagererne.
Socialdemokraterne  

 vil  

 derfor ved først givne lejlighed foreslå en ændring af busloven.
 Socialistisk  

 Folkepartis medlem af udvalget betragter lovforslagets indhold som generelt  

 fornuftige opstramninger, for så vidt angår dyrevelfærd, trafiksikkerhed og  

 ansvarlig virksomhedsdrift.
 Samtidig  

 vil SF gerne anerkende, at trafikministeren erkender fejltagelsen med den  

 hovedløse liberalisering af fjernbusmarkedet i 2002, der har haft som eneste  

 konsekvens, at der er skabt utryghed og usikkerhed for flere hundrede tusinde  

 borgere omkring det velfungerende X-bus-system.
Den  

 foreslåede ændring er klart til det bedre, men der er fortsat behov for at  

 sikre, at X-busserne  og lignende konstruktioner  også kan  

 fortsætte efter  

 2006 uanset udfaldet af kommunalreformen.
Alt andet er udtryk for en hovedløs  

 ideologi om, at det offentlige ikke må løse denne opgave  uanset at det  

 har  

 vist sig at fungere både godt og effektivt.
Derfor opfordrer SF  

 trafikministeren til at fremsætte et forslag til lovændring, der gør det  

 muligt  

 for offentlige selskaber at drive fjernbustrafik, så længe der ikke sker  

 krydssubsidiering.
 Et  

  

 mindretal  

  

 i  

 udvalget (EL) vil ved 3. behandling af lovforslaget stemme hverken for eller  

 imod lovforslaget.
Enhedslisten støtter selvsagt, at de offentlige trafikselskaber  

 fortsat kan drive X-busserne, og ville gerne have gjort ordningen permanent.  

 Omvendt  

 kan Enhedslisten ikke stemme for lovforslaget, fordi det medfører risiko for,  

 at vognmandsvirksomheder skal indføre paskontrol m.m. i busser, der krydser  

 landegrænser, hvis de vil undgå at blive tiltalt for menneskesmugling.  

 Trafikministeren har svaret, at det kun er tilfældet, hvis man med forsæt  

 bistår en udlænding med ulovligt at rejse ind i landet.
Enhedslisten finder,  

 at  

 det er svære vilkår, og er ikke blevet overbevist om, at det er enkelt at  

 skelne mellem den bevidste smugling og den ubevidste transport af en passager  

 uden pas.
 Kristendemokraterne, Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Sven Buhrkall (V)  

    

  

 Svend Heiselberg (V)  

    

  

 Peter Christensen (V)  

    

  

 Flemming Damgaard Larsen (V)  

    

  

 Karsten Nonbo (V)  

    

  

 Poul Fischer (DF)  

    

  

 Peter Skaarup (DF)  

  

  nfmd.  

  

    

  

 Kaj Ikast (KF)  

  

  fmd.  

  

    

  

 Helge Adam Møller (KF)  

    

  

 Helge Mortensen (S)  

    

  

 Jytte Wittrock (S)  

    

  

 Klaus Hækkerup (S)  

    

  

 Peder Sass (S)  

    

  

 Poul Andersen (S)  

    

  

 Margrete Auken (SF)  

    

  

 Martin Lidegaard (RV)  

    

  

 Keld Albrechtsen (EL) Kristendemokraterne, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 203 Bilagsnr.
