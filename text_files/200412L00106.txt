Fremsat den 17. november 2004 af  

 beskæftigelsesministeren (Claus Hjort Frederiksen) Forslag til Lov  

 om ændring af lov om en aktiv beskæftigelsesindsats (Forlængelse  

 af mulighed for 1-årige tilbud om vejledning og opkvalificering i første  

 ledighedsperiode) § 1 I lov nr. 419 af 10. juni 2003 om en aktiv  

 beskæftigelsesindsats, som ændret ved § 4 i lov nr. 423 af 9. juni 2004  

 og  

 lov nr. 424 af 9. juni 2004, foretages følgende ændring:
 1.  

  

 I  

  

 § 133, stk. 5,  

  

 ændres »den 31.  

 december 2004« til: »den 1. juli 2005«.
§ 2 Loven træder i kraft den 1. januar 2005.
Bemærkninger til lovforslaget Almindelige bemærkninger 1. Lovforslagets hovedindhold Med lovforslaget får kommunerne og AF i yderligere et halvt  

 år mulighed for efter en konkret vurdering at give tilbud om vejledning og  

 opkvalificering af op til 1 års varighed til ledige, der er i første  

 ledighedsperiode.
Lovforslaget angår forsikrede dagpengemodtagere, jf. lovens  

 § 34, og arbejdsmarkedsparate kontant- og starthjælpsmodtagere, der er  

 fyldt 30 år, jf. lovens § 35.
Forslaget forlænger den eksisterende ordning med et halvt  

 år.
Forslaget indeholder ingen indholdsmæssige ændringer.
2. Lovforslagets baggrund Efter gældende regler kan der i det første ledighedsår  

 normalt kun tilbydes vejledning og opkvalificering i 6 uger.
Reglen er et  

 udslag af et af de grundlæggende principper i »Flere i Arbejde« om, at  

 indsatsen i den første ledighedsperiode skal være målrettet job og  

 jobsøgning.
Der er indført en særlig ordning i § 36 i lov om en  

 aktiv beskæftigelsesindsats, der giver mulighed for at give tilbud om  

 vejledning og opkvalificering i op til 1 år til nyledige under visse  

 betingelser.
Ordningen er tidsbegrænset, og den er senest forlænget til  

 udgangen af 2004 med lov nr. 424 af 9. juni 2004, således at kommunerne og AF  

 kan afgive tilbud frem til 31. december 2004.
 Det foreslås, at muligheden for, at AF henholdsvis  

 kommunerne kan give tilbud om vejledning og opkvalificering til nyledige i op  

 til 1 år, forlænges frem til 1. juli 2005. For at give det udvidede  

 uddannelsestilbud skal visse arbejdsmarkedspolitiskbegrundede betingelser,  

 som  

 fremgår af henholdsvis lovens § 36, stk. 4, og bekendtgørelse om en  

 aktiv beskæftigelsesindsats § 75, være opfyldt:
·  


  

 den ledige  

 kan  

 ikke umiddelbart formidles arbejde inden for sit faglige område, ·  


  

 det påtænkte tilbud kvalificerer  

 til beskæftigelse inden for et område, hvor der er eller  

 kan  

 forventes mangel på arbejdskraft, og ·  


  

 uddannelsen skal være enten  

 statsligt finansieret eller offentligt finansieret og statsligt godkendt.
En del af de personer, der bliver ledige nu, kommer fra  

 brancher, hvor der ikke er udsigt til beskæftigelse fremover.
Ledige fra  

 disse  

 brancher vil få forbedret deres chance for igen at få arbejde, hvis de får  

 mulighed for at omskole sig.
Forslaget vil således medvirke til at flytte  

 arbejdsstyrkens kompetence fra områder med overskud af arbejdskraft til  

 områder  

 med mangel eller mulig mangel på arbejdskraft.
Økonomiske og Administrative konsekvenser for det  

 offentlige Forslaget vil kunne medføre merudgifter for staten til køb  

 af opkvalificering og vejledning til ledige i 1. ledighedsperiode.
 Der bliver til ordningen i første halvår 2005 afsat op til  

 50 mio. kr.
 Puljen skal sikre, at der er midler til den udvidede  

 indsats for ledige i 1. ledighedsperiode, såfremt AF-regionerne ikke kan  

 indprioritere indsatsen inden for den udmeldte bevilling til den ordinære  

 indsats.
Der afsættes centralt en ramme på 50 mio. kr. til  

 finansiering af de udgifter til ordningen, som AF-regionerne ikke kan  

 indprioritere inden for den udmeldte bevilling.
Rammen finansieres af det  

 forventede videreførte mindreforbrug fra 2004 til 2005 på konto 17.46.11.  

 Driftsudgifter ved aktivering af de forsikrede ledige.
Økonomiske konsekvenser for erhvervslivet Forslaget har ingen økonomiske konsekvenser for erhvervslivet.
Miljømæssige konsekvenser Forslaget har ingen miljømæssige konsekvenser.
Forholdet til EU-retten Forslaget indeholder ikke EU-retlige aspekter.
Høringer Forslaget er sendt i høring til ·  


  

 Beskæftigelsesrådet ·  


  

 Ankestyrelsen Vurdering af  

 konsekvenser af lovforslaget Positive  

  

 konsekvenser/mindreudgifter Negative  

  

 konsekvenser/merudgifter Økonomiske konsekvenser for stat, amter og kommuner Ingen Staten:
Op til 50 mio. kr. indtil 1. juli 2005 Administrative konsekvenser for stat, amter og kommuner Ingen Ingen Økonomiske konsekvenser for erhvervslivet Ingen Ingen Miljømæssige konsekvenser Ingen Ingen Forholdet til EU-retten Forslaget indeholder ikke EU-retlige aspekter Specielle bemærkninger Til § 1 Det foreslås, at ordningen med den udvidede  

 uddannelsesindsats i den første ledighedsperiode forlænges, således at  

 ordningen finder anvendelse på personer, der inden den 1. juli 2005 har fået  

 tilbud om vejledning og opkvalificering.
Der vil i første halvår 2005 blive afsat 50 mio. kr. til  

 den udvidede indsats.
Midlerne vil blive fordelt mellem AF-regionerne efter  

 en  

 objektiv fordeling baseret på regionens andel af den kortvarige ledighed.
Puljen øremærkes til alene at kunne komme i anvendelse til  

 den udvidede indsats for ledige i første ledighedsperiode, såfremt  

 AF-regionerne ikke kan indprioritere indsatsen inden for den allerede  

 udmeldte  

 bevilling til den ordinære indsats.
Viser det sig, at AF-regionen ikke inden  

 for den udmeldte bevilling kan indprioritere den udvidede indsats, kan  

 AF-regionen søge om adgang til hel eller delvis dækning af  

 uddannelsesindsatsen  

 fra AF-regionens del af den øremærkede pulje på 50 mio. kr.
»Kommunerne kan inden for samme pulje på 50 mio. kr. ansøge  

 AF om midler til at afholde udgifter til den udvidede indsats for  

 arbejdsmarkedsparate kontant- og starthjælpsmodtagere i første  

 ledighedsperiode.« Til § 2 Den gældende ordning udløber 31. december 2004. Det fremgår  

 af lovforslaget, at loven træder i kraft 1. januar 2005 og således forlænger  

 den gældende ordning.
Parallelopstilling af lovforslag og gældende  

 lov Gældende formulering loven Lovforslaget § 1 I lov nr. 419 af 10. juni 2003 om en aktiv beskæftigelsesindsats,  

 som ændret ved § 4 i lov nr. 423 af 9. juni 2004 og lov nr. 424 af 9.  

 juni 2004, foretages følgende ændringer:
 § 133.
 Stk. 5.  

  

 Bestemmelsen  

 i § 36, stk. 4, finder anvendelse på personer, der inden den 31.  

 december 2004 har fået tilbud om vejledning og opkvalificering.
 1.  

  

 I  

  

 § 133, stk. 5,  

  

 ændres »den  

 31. december 2004« til: »den 1. juli 2005«.
