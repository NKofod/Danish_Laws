Nr LSF 69 Forslag til Lov om ophævelse af lov om tilsyn med begravelseskasser og  

 ligbrændingsforeninger og om ændring af forskellige lovbestemmelser Fremsat af industriministeren (Anne Birgitte Lundholt) den 14. november 1990 § 1 Lov om tilsyn med begravelseskasser og ligbrændingsforeninger, jf. lov  

 nr. 355 af 1. juli 1940, som ændret ved § 8 i lov nr. 299 af 8. juni 1977 og  

 § 3 i lov nr. 250 af 25. april 1990, ophæves.
§ 2 I lov om forsikringsvirksomhed, jf. lovbekendtgørelse af 31. oktober 1990  

 foretages følgende ændringer:
 1. I § 242, stk. 1, ændres »,pensionskasser og  

 begravelseskasser« til: »og pensionskasser«.
 2. § 242, stk. 3, nr. 5, ophæves.
 Nr. 6 bliver herefter nr. 5.
 3. I § 242, stk. 4, 1. pkt., ændres »grupperne 1-5« til:  

 »grupperne 1-4«.
 4. I § 242, stk. 4, 2. pkt. ændres », 4 og 5« til:  

 »og 4«.
§ 3 I lov om forsikringsaftaler, jf. lovbekendtgørelse nr. 726 af 24. oktober  

 1986, foretages følgende ændring:
 1. I § 1, stk. 2, nr. 4, udgår: »af lov nr. 60 af 27. marts  

 1929 omfattet«.
§ 4 Loven træder i kraft den 1. juli 1991.
Bemærkninger til lovforslaget 1. Baggrund Som led i regeringens handlingsplan for afbureaukratisering af den  

 offentlige sektor foreslås i § 1, at lov om tilsyn med begravelseskasser og  

 ligbrændingsforeninger ophæves.
Som konsekvens heraf foretages der ændringer  

 i lov om forsikringsvirksomhed og forsikringsaftaleloven.
 Forslaget bygger i vidt omfang på rapporten fra Industriministeriets  

 Fremtidssikringsudvalg (»Baobab-rapporten dec. 1988«), hvor det  

 blev foreslået at ophæve begravelseskasseloven, idet det fandtes unødvendigt  

 over for begravelseskasser at opretholde et så omfattende tilsyn, som et  

 forsikringsteknisk tilsyn er.
Finanstilsynet foretager en forsikringsteknisk/aktuarmæssig opgørelse af  

 hver enkelt begravelseskasses status og gennemgår alle kassernes årlige  

 regnskab.
Endvidere godkender Finanstilsynet vedtægter og ændringer i disse  

 og foretager båndlæggelse af begravelseskassernes værdipapirer.
Afgørelser  

 truffet i henhold til begravelseskasseloven kan indankes for  

 industriministeren.
Efter ophævelse af begravelseskasseloven vil begravelseskasserne ikke være  

 underlagt tilsyn.
Det vil herefter være op til ledelsen, og til medlemmerne  

 via deres medlemsindflydelse, i hver enkelt begravelseskasse at påse, at der  

 findes betryggende kontrolforanstaltninger, der vil kunne træde i stedet for  

 det hidtil førte tilsyn.
Dette kan ske ved brug af revisor og aktuar i  

 fornødent omfang.
Til belysning af lovens anvendelsesområde kan det anføres, at der pr. 31.  

 december 1989 var registreret 27 begravelseskasser samt Dansk  

 Ligbrændingsforening under tilsyn af Finanstilsynet.
Det samlede medlemstal i  

 kasserne var 59.391, hvoraf de 36.334 er medlemmer af de to største  

 begravelseskasser.
Dansk Ligbrændingsforening har 119.540 medlemmer.
Den kontante begravelseshjælp, der dels består af en i vedtægterne fastsat  

 ydelse, dels en årlig bonus, ligger for samtlige begravelseskasser ca. mellem  

 300 kr. og 12.000 kr.
Det skønnes, at den gennemsnitlige begravelseshjælp ca.  

 andrager 3.000 kr.
For langt de fleste begravelseskasser er det årlige  

 kontingent på under 25 kr.
Den samlede formue i kasserne var i 1989  

 112.872.000 kr. og i Dansk Ligbrændingsforening 43.652.000 kr.
Loven er behandlet i Rigsdagstidende for 1939-40: Landst.
Tid.
Sp. 1254,  

 1519, 1911, 1915; Folket.
Tid.
Sp. 4750, 4782, 4795; Till.
A.
Sp. 4593; Till.  

 B.
Sp. 1223; Till.
C.
Sp. 1269, 1287.
2. Høring I forbindelse med høring over rapporten fra Industriministeriets  

 Fremtidssikringsudvalg fremkom der ikke bemærkninger til forslaget om en  

 ophævelse af loven.
Lovforslaget har været i høring hos Budetdepartementet, Administrations-  

 og personaledepartementet og Justitsministeriet.
Høringen gav ikke anledning  

 til bemærkninger.
3. Administrative og finansielle konsekvenser Lovforslaget vil medføre mindre økonomiske besparelser og administrative  

 forenklinger.
Det bemærkes i denne forbindelse, at udgifterne ved  

 Finanstilsynets tilsyn med begravelseskasser i henhold til loven bevilges ved  

 de årlige finanslove.
 Tilsynets forbrug af ressourcer anslås til 0,5 årsværk eller ca. 150.000  

 kr.
Bilag 1 Lov nr. 355 ad 1. Juli 1940 Lov om tilsyn med Begravelseskasser og Ligbrændingsforeninger som ændret ved lov nr. 299 af 8. juni 1977 og lov nr. 250 af 25. april  

 1990 § 1 Stk. 1. Ved »Begravelseskasser« forstaas i denne Lov  

 Foreninger, der har til Formaal ved Opkrævning af bestemte periodiske Bidrag  

 at tilvejebringe Midler til helt eller delvis at afholde Omkostningerne ved  

 Begravelse eller Ligbrænding eller at udbetale en Sum een Gang for alle, naar  

 Medlemmer eller Medlemmers Børn under 15 Aar afgaar ved døden, og som ikke er  

 undergivet Tilsyn i Medfør af Lov af 30. juni 1922 om  

 Livsforsikringsviksomhed, Lov af 11. maj 1935 om Tilsyn med Pensionskasser,  

 Lov af 20. Maj 1933 om Folkeforsikring eller Lov af 27. Marts 1934 om  

 Statsbanepersonalets Sygekasse.
Stk. 2. Loven omfatter ikke Foreninger, hvis Medlemstal er mindre  

 end 100, og i hvilken den største Hjælp, der kan ydes til de angivne Formaal,  

 er mindre end 100 Kr.
Saadanne Foreninger kan dog efter egen Begæring tages  

 under Tilsyn efter Loven.
stk. 3. En forening, der efter Stk. 1 har været omfattet af Loven,  

 forbliver under Tilsyn, selv om de i Stk. 2 nævnte Forudsætninger for dens  

 Undtagelse fra Loven senere maatte komme til at foreligge.
En Forening, der  

 er taget under Tilsyn efter Stk. 2, kan ikke senere fritages for Tilsyn.
 Stk. 4. I Tvivlstilfælde afgøre Ministeren for Handel, Industri og  

 Søfart endeligt, om en Forening omfattes af denne Lovs Bestemmelser.
Stk. 5. Som Betegnelse for de af Loven omfattede Foreninger skal  

 anvendes Ordet Begravelseskasse eller Ligbrændingsforening.
De paagældende  

 Foreninger er berettiget til at betegne sig som statskontrollerede.
§ 2 Stk. 1. Virksomhed som i § 1, Stk. 1, angivet maa foruden af  

 Foreninger, der er undergivet Tilsyn i Medfør af denne Lov, kun drives af de  

 af Lov af 30. Juni 1922 om Livsforsikringsvirksomhed, Lov af 11. Maj 1935 om  

 Tilsyn med Pensionskasser, Lov af 20. Maj 1933 om Folkeforsikring og Lov af  

 27. Marts 1934 om Statsbanepesonalets Sygekasse omfattede Selskaber og  

 Foreninger.
 Stk. 2. Begravelseskasser maa ikke uden Forsikringsraadets  

 Samtykke drive anden Virksomhed end den i § 1, Stk. 1, omhandlede.
§ 3 Stk. 1. En Begravelseskasses Vedtægter skal indeholde  

 Bestemmelser om følgende Punkter:
 1) Kassens Navn, Hjemsted, Formaal og Virkeomraade.
 2) Medlemmernes optagelse (med Angivelse af den højeste og laveste  

 Alderssgrænse for Optagelse), Rettigheder og Pligter, herunder Bestemmelser  

 om Ansvaret for Kassens Forpligtelser og om Medlemmernes Krav på Godtgørelse  

 i Tilfælde af Udtræden.
 3) Generalforsamlingen og Bestyrelsen samt om Adgangen til at forpligte  

 Foreningen.
 4) Regnskabsvæsen og Revision, Kasseeftersyn, Anbringelse og Baandlæggelse  

 af Kassens Midler samt Overskuddets Anvendelse.
 6) Frivillig Opløsning af Kassen og om, hvorledes dens Kapital i Tilfælde  

 af Opløsning skal fordeles mellem Medlemmerne.
 7) Vedtægternes Forandring.
Stk. 2. Bestyrelsen skal vælges af og blandt Medlemmerne.
Hele  

 Overskuddet skal anvendes til fordel for disse og maa kun tilfalde dem i Form  

 af Begravelses- eller Ligbrændingshjælp, medmindre forsikringsraadet  

 tillader, at Overskuddet anvendes paa anden Maade.
§ 4 Stk. 1. Om Oprettelse af nye Begravelseskasser skal der ske  

 Anmeldelse til Forsikringsraadet inden 1 Maaned efter Oprettelsen.  

 Anmeldelsen, der skal foregaa paa dertil af Ministeren for Handel, Industri  

 og Søfart godkendte Skemaer, skal være underskrevet af den for Kassen valgte  

 Bestyrelse og skal være ledsaget af Udkast til Vedtægter.
 Stk. 2. En nyoprettet Begravelseskasse maa ikke træde i  

 Virksomhed, forinden Vedtægterne er godkendt af Ministeren for Handel,  

 Industri og Søfart.
Stk. 3. Enhver ved denne Lovs Ikrafttræden bestaaende  

 Begravelseskasse skal inden 6 Maaneder efter Lovens Ikrafttræden gøre  

 Anmeldelse til Forsikringsraadet og samtidig, efter at have foretaget de ved  

 Loven nødvendiggjorte Vedtægtsændringer, indsende sine Vedtægter til  

 Ministeren for Handel, Industri og Søfart til Godkendelse.
Vedtægtsændringer,  

 der af Ministeren godkendes som nødvendige for at bringe Vedtægterne i  

 Overensstemmelse med Loven, kan foretages af Kassens Bestyrelse, uden at  

 Forelæggelse for Generalforsamlingen er fornøden.
 Stk. 4. De nærmere Bestemmelser om Formen for og Indholdet af  

 Anmeldelser til Forsikringsraadet fastsættes af Ministeren for Handel,  

 Industri og Søfart efter Indstilling fra Forsikringsraadet.
§ 5 Sker der Ændring i noget Forhold, hvorom Anmeldelse er sket, skal der  

 inden 1 Maaned ske Anmeldelse derom til Forsikringsraadet. Ændringer i  

 Vedtægterne har ikke Gyldighed, forinden de er godkendt af Ministeren for  

 Handel, Industri og Søfart.
§ 6 stk. 1. De Midler, der skal tjene til Dækning af en  

 Begravelseskasses Forpligtelser over for dens Medlemmer, skal anbringes som  

 Indlaan i danske Banker eller Sparekasser eller i danske Stats- eller  

 Kreditforeningsobligationer.
Forsikringsraadet kan dog meddele Tilladelse  

 til, at Midlerne anbringes paa anden betryggende Maade.
Stk. 2. Indlaansbeviserne og Værdipapirerne forsynes med  

 Paategning om, at de tilhører Kassen og er baandlagt til Dækning af Kassens  

 Forpligtelser over for Medlemmerne.
Ved Værdipapirer, der i Henhold til  

 Bestemmelserne i Kap. 5 i Lov om Gældsbreve kan være Genstand for Notering,  

 skal Paategningen noteres.
Ihændehavergældsbreve, der ikke kan noteres paa  

 Navn, og andre Værdipapirer, der stedse skal lyde paa Ihændehaveren,  

 paategnes dog ikke, men indskrives eller gives i Forvaring i Nationbalbanken  

 eller andet godkendt Forvaringssted, og det udstedte Indskrivnings- eller  

 Forvaringsbevis forsynes med den foreskrevne Paategning, der noteres af  

 Bevisets Udsteder.
Naar Indskrivning i øvrigt sker, er Paategning paa de  

 indskrevne Dokumenter unødvendig, for saa vidt Indskrivningsbeviset paategnes  

 og Paategningen noteres af Bevisets Udsteder.
Forsikringsraadet paaser, at  

 disse Regler iagttages, og underskriver selv fornævnte Paategninger, hvorved  

 de paagældende Værdipapirer anses som givet i Haandpant til Sikkerhed for  

 Medlemmernes Krav.
For enkelte Værdipapirer, der uden selv at bære Paategning  

 er pantsat ved Hjælp af Indskrivnings- eller Forvaringsbevis, kan  

 Pantsætningen hæves ved Forsikringsraadets Paategning paa Beviset eller paa  

 anden af Ministeren for Handel, Industri og Søfart foreskreven Maade.  

 Pantsætningen ophører i øvrigt ved Forsikringsraadets Paategning derom paa  

 vedkommende Dokument.
§ 7 Stk. 1. Begravelseskassernes Regnskabsaar regnes fra 1. Januar  

 til 31. December, dog at Afgivelser herfra kan tillades af Forsikringsraadet.
Stk. 2. Værdipapirer opføres i Aarsregnskabet højest til den Pris,  

 hvortil de er erhvervet, dog ikke over Pari.
Naar særlige Omstændigheder  

 taler herfor, kan Forsikringsraadet paabyde en Nedskrivning af de bogførte  

 Værdier.
 Stk. 3. Vederlag til Bestyrelse, Forretningsfører eller andre for  

 udført Arbejde for Begravelseskassen skal opføres paa en særlig Konto.
§ 8 Stk. 1. En Begravelseskasses aarlige Regnskab skal revideres af  

 en eller flere regnskabskyndige Revisorer.
Revisorerne maa ikke være  

 Medlemmer af Kassens Bestyrelse eller paa anden Maade deltage i dennes  

 Ledelse eller være knyttet til noget Medlem af Bestyrelsen eller Ledelsen i  

 øvrigt ved Ægteskab, Slægt- eller Svogerskab i ret op- og nedstigende Linie  

 eller som Søskende.
 Stk. 2. Under Revisionen, der skal udføres under omhyggelig  

 Hensyntagen til tilstedeværende Værdier og Forpligtelser, har Revisorerne  

 Adgang til alle Bøger vedrørende Kassens Regnskabsvæsen samt til at efterse  

 Kasse- og andre Beholdninger, og Bestyrelsen er pligtig at meddele dem enhver  

 Oplysning, de forlanger, til Bekræftelse af Regnskabets Rigtighed.
Stk. 3. Hver Gang Revisorerne har foretaget Revision, skal de  

 indføre Beretning herom i en Revisionsprotokol.
Denne fremlægges paa det  

 første derefter stedfindende Bestyrelsesmøde, og de tilstedeværende Medlemmer  

 af Bestyrelsen skal med deres Underskrift bekræfte, at de er gjort bekendt  

 med Indholdet.
 Stk. 4. Revisorerne er forpligtede til at hemmeligholde, hvad de  

 faar at vide gennem deres Virksomhed.
 Stk. 5. Revisorerne kan til enhver Tid afskediges af den  

 Myndighed, der har valgt dem.
Stk. 6. Naar en Begravelsesskasse fremsætter Begæring derom, eller  

 naar Omstændighederne maatte gøre det paakrævet, kan Forsikringsraadet  

 udnævne en statsautoriseret Revisor til at revidere Begravelseskassens  

 Regnskaber.
Forsikringsraadet fastsætter det Vederlag, Begravelseskassen skal  

 yde den paagældende Revisor.
§ 9 Stk. 1. Inden 6 Maaneder efter Regnskabsaarets Udløb skal enhver  

 Begravelseskase til Forsikringsraadet indsende behørigt revideret og af  

 Generalforsamlingen godkendt Regnskab samt Beretning om Kassens Virksomhed i  

 det forløbne Aar.
Regnskab og Beretning aflægges paa dertil af Ministeren for  

 Handel, Industri og Søfart godkendte Skemaer.
Stk. 2. Enhver Begravelseskasse er, naar Forsikringsraadet kræver  

 det, pligtig at indsende til Forsikringsraadet en fortegnelse over dens  

 Medlemmer med Angivelse af de efter Forsikringsraadets Skøn fornødne  

 Oplysninger, saasom Ydelsernes og Bidragenes Størrelse og Medlemmernes Navn,  

 Køn og Fødselsaar.
Den paagældende Kasse har derefter Pligt til hvert 5te Aar  

 inden 1. Juli at indsende tilsvarende Fortegnelse.
Forsikringsraadet  

 bestemmer, i hvilken Form Fortegnelsen skal affattes.
 Stk. 2. Forsikringsraadet kan i Tilfælde, hvor en  

 Begravelseskasses Medlemstal eller Forhold i øvrigt gør det paakrævet,  

 bestemme, at der i Stedet for Fortegnelse over Medlemmerne m.v. som foran  

 foreskrevet med visse Mellemrum til Forsikringsraadet skal indsendes en  

 Statusopgørelse, udarbejdet af en af Forsikringsraadet godkendt Aktuar.
§ 10 Stk. 1. Forsikringsraadet gennemgaar de af Begravelseskasserne  

 indsendte Aarsregnskaber og Beretninger og fører i det hele Tilsyn med deres  

 Virksomhed.
Forsikringsraadet er berettiget til at kræve enhver Oplysning,  

 som maa anses fornøden til Bedømmelse af en Begravelseskasses Virkemaade og  

 Status.
Forsikringsraadet skal til enhver Tid have Adgang til at gøre sig  

 bekendt med Begravelseskassens Bøger, Beholdninger, Regnskaber og hele  

 Virksomhed, ligesom Raadet skal være berettiget til at lade en Repræsentant  

 overvære en Begravelseskasses Generalforsamling.
 Stk. 2. Forsikringsraadet skal være Begravelseskasserne  

 behjælpeligt med fornøden Oplysning og Vejledning, navnlig ved Beregningen af  

 Medlemsbidrag.
§ 11 Stk. 1. I Løbet af 5-aarige Perioder, første Gang i Aarene  

 1941-46, gennemgaar Forsikringsraadet hver enkelt Begravelseskasses Status.  

 Om Udfaldet af Undersøgelsen gives der vedkommende Kasse meddelelse.
 Stk. 2. Dersom Forsikringsraadet finder, at en Begravelseskasse  

 vil have Vanskelighed ved at fyldestgøre sine Forpligtelser, eller finder, at  

 den ikke virker paa et forsikringsmæssigt forsvarligt Grundlag, skal  

 Forsikringsraadet give Kassen Anvisning paa at forhøje Medlemsbidragene eller  

 nedsætte Ydelsernes Størrelse eller træffe andre Foranstaltninger, der efter  

 Forsikringsraadets Skøn vil være nødvendige for at tilvejebringe Sikkerhed  

 for, at Kassen kan opfylde sine Forpligtelser.
 Stk. 3. Kassens Bestyrelse skal bringe saadanne Anvisninger til  

 samtlige medlemmers Kundskab.
Stk. 4. Såfremt en Begravelseskasse, der af Forsikringsraadet har  

 faaet Anvisning paa at søge Indtægterne forhøjet eller at nedsætte Ydelserne,  

 ikke inden en af Forsikringsraadet fastsat Frist under Iagttagelse af de i  

 Vedtægerne derom indeholdte Bestemmelser træffer de fornødne Beslutninger til  

 Efterkommelse af de givne Anvisninger, træffer Ministeren for Handel,  

 Industri og Søfart efter Indstilling fra Forsikringsraadet - uanset de  

 Regler, Vedtægterne maatte indeholde - Bestemmelse om den fornødne  

 Nedsættelse af Ydelserne.
Raadet tilstiller vedkommende Kasses Bestyrelse  

 Underretning om de saaledes trufne Bestemmelser, der i Form af et Tillæg til  

 Vedtægterne skal meddeles samtlige Medlemmer.
§ 12 Stk. 1. Fører en af Forsikringsraadet foretagen Undersøgelse til  

 det Resultat, at Fortsættelse af en Begravelseskasses Virksomhed vil være  

 utilbørlig af Hensyn til Medlemmernes Interesser, kan forsikringsraadet  

 træffe Bestemmelse om, at Kassen skal træde i Likvidation.
Likvidatorerne  

 udnævnes af Ministeren for Handel, Industri og Søfart efter Indstilling fra  

 Forsikringsraadet.
Ministeren er bemyndiget til at suspendere Kassens  

 Vedtægter under Likvidationen, angaaende hvilken der skal ske offentlig  

 Bekendtgørelse i Statstidende, samt til at fastsætte de nærmere Regler for  

 Lividationens foretagelse, herunder Valg af Revisorer.
 Stk. 2. Begæring om, at en Begravelseskasse skal undergives  

 Konkursbehandling, kan ikke tages til Følge.
 Stk. 3. Bestemmelserne i Konkurslovens §§ 31, 39-91, 93 og 95-99  

 finder tilsvarende anvendelse under Likvidationen.
 Stk. 4. Naar Kassen er likvideret, offentliggør Likvidatorerne  

 Meddelelse herom i Statstidende.
§ 13 Stk. 1. Frivillig Beslutning om, at en Begravelseskasse skal  

 opløses, skal inden 6 Dage anmeldes til Forsikringsraadet.
 Stk. 2. Opløsning af en Begravelseskasse og Deling af dens Formue  

 sker i øvrigt i Overensstemmelse med Vedtægternes Bestemmelser, idet  

 Delingsplanen dog i alle Tilfælde vil være at forelægge Forsikringsraadet til  

 Godkendelse, forinden den kan bringes til Udførelse.
§ 14 De Ydelser, der er sikret Medlemmer af Begravelseskasser, kan ikke  

 overdrages eller pantsættes og kan ikke gøres til Genstand for Arrest, Udlæg,  

 Inddragelse under Konkursbehandling eller anden Retsforfølgning.
§ 15 Stk. 1. Enhver af Forsikringsraadet i henhold til denne Lov  

 truffen Afgørelse kan af vedkommende Begravelseskasse senest 14 Dage efter  

 modtagen Underretning om denne indankes for Ministern for Handel, Industri og  

 Søfart.
Saafremt Kassen inden den angivne Frist forlanger det, skal Sagen,  

 forinden Afgørelsen træffes, af Ministeren for Handel, Industri og Søfart  

 forelægges det i § 54 i Lov om Livsforsikringsvirksomhed omhandlede Nævn til  

 Erklæring.
Stk. 2. For saa vidt en af Forsikringsraadet truffen Afgørelse har  

 været forelagt det i første Stykke omhandlede Nævn til Erklæring, kan Sagen  

 ikke indbringes for Domstolene.
I modsat Fald er Kassen, for saa vidt den af  

 Ministeren trufne Beslutning angaar Spørgsmaal, hvis endelige Afgørelse  

 henhører under Domstolene, berettiget til inden 1 Maaned efter, at den af  

 Ministeren for Handel, Industri og Søfart trufne Afgørelse er blevet bragt  

 til Kassens Kundskab, at indbringe Sagen for Domstolene.
 § 16.
 Stk. 1. Det paahviler Forsikringsraadet aarlig til Ministeren for  

 Handel, Industri og Søfart at indgive Beretning om Raadets Virksomhed i  

 Aarets løb, for saa vidt angaar de af denne Lov omfattede Begravelseskasser,  

 en Sammenstilling af de Beretninger og Regnskaber, som er modtaget, Beretning  

 om Udfaldet af de af Forsikringsraadet i Henhold til § 11, Stk. 1, foretagne  

 5-aarige Statusopgørelser samt en Fortegnelse over de Begravelseskasser, som  

 driver Virksomhed her i Landet.
 Stk. 3. Ministeren for Handel, Industri og Søfart bestemmer, om og  

 i hvilket Omfang Beretningen bliver at offentliggøre.
 § 17.
Stk. 1. Undlader en Begravelseskasses Bestyrelse,  

 Forretningsfører, Revisor eller Likvidatorer i rette Tid at efterkomme de  

 Pligter, der paahviler dem ifølge denne Lov eller de i Henhold til denne Lov  

 givne Forskrifter, Vedtægterne eller en Generalforsamlingsbeslutning, skal  

 Ministeren for Handel, Industri og Søfart efter Indstilling af  

 Forsikringsraadet under en daglig eller en ugentlig Bøde kunne paalægge de  

 paagældende at opfylde deres Pligt.
De saaledes ikente Bøder kan inddrives  

 ved Udpantning og kan ikke føres Begravelseskassen til Udgift.
Spørgsmaal om  

 et givet Paalægs Berettigelse kan indbringes for Domstolene.
 Stk. 2. Bestyrelsesmedlemmer, Forretningsførere, Aktuarer,  

 Likvidatorer eller Revisorer, der, uden at derved højere Straf forskyldes  

 efter Borgerlig Straffelov, giver urigtige eller vildledende Oplysninger til  

 Forsikringsraadet eller andre offentlige Myndigheder eller til Medlemmerne,  

 straffes, hvis det paagældende Forhold kan tilregnes dem som forsætligt, med  

 Bøder eller Hæfte, og hvis det kan tilregnes dem som uagtsomt, med Bøder.
Stk. 3. Overtrædelser af denne Lov straffes i øvrigt, for saa vidt  

 de ikke falder ind under Borgerlig Straffelov, med Bøder.
Hvis det drejer sig  

 om Undladelse af at foretage en foreskreven Anmeldelse til Forsikringsraadet,  

 er Ministeren for Handel, Industri og Søfart berettiget til at modtage den  

 skyldiges Tilbud om at erlægge en af Ministeren for dette Tilfælde inden for  

 et Beløb af 1.000 Kr. fastsat Bøde.
 Stk. 4. Bøder i henhold til dene Lov tilfaæder Statskassen.
 § 18.
 Udgifterne ved Forsikringsraadets Tilsyn med Begravelseskasser i Henhold  

 til denne Lov bevilges ved de aarlige Finanslove.
 § 19.
 Denne Lov, der ikke gælder for Færøerne, træder i Kraft den 1. Januar  

 1941. Samtidig ophæves Lov Nr. 60 af 27. Marts 1929 om Tilsyn med  

 Begravelseskasser.
Bilag 2 I dette bilag er (med mindre skrift) indsat den gældende formulering af de bestemmelser, der berøres af lovforslaget I lov om forsikringsvirksomhed, jf. lovbekendtgørelse af 31. oktober 1990  

 foretages følgende ændringer:
 1. I § 242, stk. 1, ændres »,pensionskasser og  

 begravelseskasser« til: »og pensionskasser«.
 Til dækning af udgifterne ved Finanstilsynets tilsyn med  

 forsikringsselskaber, pensionskasser og begravelseskasser pålignes disse  

 hvert et beløb, der fastsættes i henhold til reglerne i stk. 2-4, dog minst  

 1.000 kr. årligt.
Stk. 2. Fuld bidragspligt påhviler ethvert forsikringsselskab m.v.  

 eller enhver forretningsafdeling af et udenlandsk forsikringsselskab, der her  

 i landet har været berettiget til at drive virksomhed eller været under  

 likvidation i nogen del af det pågældende kalenderår.
Tilsvarende gælder for  

 udenlandske forsikringsselskaber, der her i landet er berettigede til at  

 udøve forsikringsydelsdesvirksomhed, og som har fået Finanstilsynets  

 tilladelse (koncession) til at dække andet end store risici.
Finanstilsynet  

 kan dog fritage et selskab under likvidation for bidrag, når omstændighederne  

 taler herfor.
 Stk. 3. Påligning af bidragene foretages af Finanstilsynet på  

 grundlag af det sidste kalenderår Ved beregningen af bidtragssatsen fordeles  

 Finanstilsynets udgifter mellem følgende grupper:
 1) forsikringsselskaber, der udøver forsikringsvirksomhed.
 2) forsikringsselskaber, som udøver anden virksomhed end livsforsikring.
 3) pensionskasser, der omfattet af tilsyn i medfør af denne lov.
4) pensionskasser, der er omfattet af lov om tilsyn med pensionskasser, og 2. § 242, stk. 3, nr. 5, ophæves.
 Nr. 6 bliver herefter nr. 5.
 5) begravelseskasser, der er undergivet tilsyn i medfør af denne lov om  

 tilsyn med begravelseskasser og ligbrændingsforeninger.
 6) Udenlandske forsikringsselskaber, der her i landet er berettiget til at  

 udøve forsikringstjenesteviksomhed, og som har fået Finanstilsynets  

 tilladelse (koncession) til at dække andet end store risici.
 3. I § 242, stk. 4, 1. pkt., ændres »grupperne 1-5« til:  

 »grupperne 1-4«.
 4. I § 242, stk. 4, 2. pkt. ændres »,4 og 5« til:  

 »og 4«.
Stk. 4. Fordelingen mellem grupperne 1-5 sker på grundlag af den  

 enkelte gruppes andel i de samlede renteindtægter og bruttopræmieindtægter  

 m.v. for her i landet tegnede direkte forsikringer.
Fordelingen mellem  

 selskaberne i gruppe 1 og 2 sker i forhold til bruttopræmieindtægten for her  

 i landet tegnede direkte forsikringer og inden for grupperne 3, 4 og 5 på  

 grundlag af medlemsbirag og renteindtægter.
For udenlandske selskaber med  

 herværende forretningsafdeling og for udenlandske forsikringsselskaber, der  

 her i landet er berettigede til at udøve  

 forsikringstjenesteydelsesvirksomhed, og som har fået Finanstilsynets  

 tilladelse (koncession) til at dække andet end store risici, anvendes  

 bruttoindtægt for her i landet tegnede direkte forsikringer som grundlag.
Stk. 5. Inden udgangen af september måned giver Finanstilsynet  

 hvert enkelt forsikringsselskab m.v. meddelelse om størrelsen af dets bidrag,  

 hvorefter dette skal indbetales inden kalenderårets udgang.
Finanstilsynet  

 har udpantningsret for bidragene.
 Stk. 6. De af bestemmelserne i § 192 omfattede  

 forsikringsselskaber skal betale et beløb på 50 pct. af det efter reglerne i  

 stk. 1-4 beregnede beløb, dog mindst 400 kr. årligt.
 Stk. 7. Forretningsafdelinger for udenlandske selskaber, hvis  

 koncession ikke omfatter tegning af direkte forsikringer her i landet, og som  

 ikke har nogen bestand af direkte tegnede forsikringer, skal ikke betale  

 bidrag.
 Stk. 8. Udgifterne ved en af Finanstilsynet foranstaltet revision  

 kan pålægges selskabet af Finanstilsynet, der fastsætter revisionshonorarets  

 størrelse.
 I lov om forsikringsaftaler, jf. lovbekendtgørelse nr. 726 af 24. oktober  

 1986, foretages følgende ændring:
 1. I § 1, stk. 2, nr. 4, udgår: »af lov nr. 60 af 27. marts  

 1929 omfattet«.
 Stk. 2. nr. 4. Overenskomst afsluttet med en af lov nr. 60 af 27.  

 marts 1929 omfattet begravelseskasse, en i henhold til lov nr. 144 af 10. maj  

 1915, jfr. bekendtgørelse nr. 87 af 10. april 1929, statsanerkendt sygekasse,  

 jfr. for Færøernes vedkommende anordning nr. 59 af 21. februar 1930, en af de  

 i paragraf 34 i lov nr. 144 af 10. maj 1915 omhandlede under statskontrol  

 virkende gensidige sygeforeninger, en af de i § 31, i lov nr. 197 af 16. juli  

 1927 omhandlede sygekasser, den i § 8 i lov nr. 67 af 1. april 1912 nævnte  

 som sygekasse anerkendte sygeforsikring for udenlandske landarbejdere og en  

 af de i lov nr. 126 af 28. april 1916, jfr. love nr. 180 af 1. april 1921.
