Fremsat den 18. februar 2004 af  

 trafikministeren (Flemming Hansen) Forslag til Lov om ændring af lov om den selvstændige offentlige  

  

 virksomhed DSB og om DSB S-tog A/S (Valg og sammensætning af bestyrelsen) § 1 I lov nr. 485 af 1. juli 1998 om den selvstændige  

 offentlige virksomhed DSB og om DSB S-tog A/S, som ændret ved § 3 i lov  

 nr. 1046 af 23. december 1998, § 2 i lov nr. 155 af 12. marts 2003 og  

 § 20 i lov nr. 418 af 10. juni 2003, foretages følgende ændring:
 1.  


  

 § 4, stk. 1,  

  

 affattes således:
»DSB ledes af en  

 bestyrelse på 9 medlemmer.
Trafikministeren vælger på et virksomhedsmøde, jf.  

 § 5, stk. 3, for en periode af to år 6 medlemmer til bestyrelsen,  

 herunder  

 formand og næstformand.
Genvalg kan ske.
Trafikministeren kan til enhver tid  

 på  

 et virksomhedsmøde afsætte de af ministeren valgte medlemmer.  

 « § 2 Trafikministeren fastsætter tidspunktet for lovens  

 ikrafttræden.
Bemærkninger til lovforslaget Almindelige bemærkninger 1. Lovforslagets baggrund Lovforslaget er et led i opfølgningen på anbefalingerne i  

 de to nyligt offentliggjorte rapporter om statslige selskaber og statens  

 rolle  

 som aktionær.
 Rapporten Statslige aktieselskaber  tilsyn, ansvar og  

 styring, som blev offentliggjort i september 2003, er udarbejdet af et  

 tværministerielt embedsmandsudvalg med deltagelse af Finansministeriet,  

 Justitsministeriet, Statsministeriet, Trafikministeriet og Økonomi- og  

 Erhvervsministeriet og indeholder en klarlægning af de juridiske rammer for  

 statens ejerskabsudøvelse.
Rapporten indeholder bl.a. en redegørelse for ministerens  

 mulighed for at reagere over for selskabet og dets ledelse.
I den forbindelse  

 giver spørgsmålet om, i hvilket omfang en minister uden særskilt lovhjemmel  

 har  

 instruktionsbeføjelse over for personer, der repræsenterer staten i  

 bestyrelsen  

 i et selskab, efter udvalgets opfattelse anledning til en grundlæggende  

 konflikt.
 Ved vurderingen af om der eksisterer en sådan  

 instruktionsbeføjelse, må der efter udvalgets opfattelse tages udgangspunkt  

 i,  

 at aktieselskabslovens § 65, stk. 1 - hvorefter aktionærernes ret  

 til  

 at træffe beslutninger i selskabet udøves på generalforsamlingen - må  

 indebære,  

 at et medlem af en bestyrelse ikke i sit bestyrelseshverv kan bindes af  

 bestemte instrukser.
Heroverfor står, at det er et grundlæggende princip for  

 forvaltningens organisering, at statsansatte står under instruks fra deres  

 minister.
Ministeren kan således ikke ved aftale med den pågældende  

 statsansatte frasige sig sin instruktionsbeføjelse.
 Udvalget anbefaler på den baggrund, at en minister som  

 udgangspunkt ikke indsætter statsansatte, som ministeren har  

 instruktionsbeføjelse overfor i bestyrelsen for aktieselskaber med statslig  

 deltagelse.
 Som anført i rapporten Staten som aktionær, der blev  

 offentliggjort i januar måned 2004 og er udarbejdet af en arbejdsgruppe med  

 deltagelse af Finansministeriet, Trafikministeriet og Økonomi- og  

 Erhvervsministeriet, har regeringen tilsluttet sig denne anbefaling.  

 Statsansatte vil derfor i vidt omfang blive trukket ud af bestyrelserne for  

 de  

 statslige selskaber og vil blive erstattet med personer, der ikke er  

 statsansatte.
DSB er ved lov etableret som selvstændig offentlig  

 virksomhed.
Bestemmelserne i aktieselskabsloven om selskabets ledelse finder  

 anvendelse for DSB med de ændringer, der gælder i loven om den selvstændige  

 offentlige virksomhed DSB og om DSB S-tog.
Trafikministeren udøver i forhold  

 til DSB sine beføjelser på et virksomhedsmøde, svarende til en  

 generalforsamling i et aktieselskab, og ministeren sidestilles herved med en  

 eneaktionær.
DSBs ledelse er endvidere undergivet bestemmelserne i  

 aktieselskabsloven om erstatningsansvar.
Der henvises herom til §§ 5 og  

 6  

 i den gældende lov.
 I lighed med statsansatte i en række bestyrelser i  

 statslige aktieselskaber, ønsker regeringen, at de to statsansatte  

 bestyrelsesmedlemmer i DSBs bestyrelse trækkes ud af bestyrelsen og  

 erstattes  

 af personer, som ikke er ansat under henholdsvis Finansministeriet eller  

 Trafikministeriet.
Trafikministeren fører tilsyn med, at DSB efterlever  

 bestemmelserne i den gældende lov, jf. § 20 i lov om den selvstændige  

 offentlige virksomhed DSB og om DSB S-tog.
Lovforslaget indebærer ingen  

 ændringer heraf.
Finansministeriet og Trafikministeriet vil med forslaget  

 ikke  

 være repræsenteret i bestyrelsen.
Derimod forudsættes, at trafikministeren  

 eller de, som han måtte bemyndige hertil, jævnligt afholder møder med  

 formandskabet for bestyrelsen om virksomhedens udvikling.
Bestyrelsens  

 formand  

 og næstformand er endvidere fortsat forpligtet til at orientere  

 trafikministeren om sager af væsentlig betydning, jf. § 4, stk. 3,  

 i  

 den gældende lov.
2. Lovforslagets indhold Som led i professionaliseringen af statens varetagelse af  

 ejerskabet af de statslige selskaber ønsker regeringen at trække statsansatte  

 ud af bestyrelserne for de statslige selskaber.
Med lovforslaget foreslås bestemmelsen i den gældende lovs  

 § 4, stk. 1, ændret således, at trafikministeren  

  

 på et virksomhedsmøde vælger  

  

 6 medlemmer til bestyrelsen for DSB, i  

 stedet for som hidtil at udpege disse medlemmer af bestyrelsen.
Herved  

 bringes  

 reglerne for valg af bestyrelsesmedlemmer til DSBs bestyrelse på linie  

 med den  

 almindelige ordning for aktieselskaber, jf. aktieselskabslovens § 49, stk. 2.
Samtidig muliggør lovforslaget, at de to statsansatte, som  

 i dag sidder i DSBs bestyrelse repræsenterende henholdsvis  

 Finansministeriet  

 og Trafikministeriet, trækkes ud af bestyrelsen og erstattes af medlemmer,  

 som  

 ikke er ansat under de to nævnte ministerier.
Det i bemærkningerne til den  

 gældende lovs § 4, stk. 1, anførte krav om, at Finansministeriet og  

 Trafikministeriet hver repræsenteres i bestyrelsen med ét medlem, udgår  

 således.
3. Økonomiske og administrative konsekvenser for  

 det offentlige Det honorar, som de nuværende repræsentanter for  

 henholdsvis Finansministeriet og Trafikministeriet modtager for deres arbejde  

 i  

 DSBs bestyrelse, videregives efter de gældende regler af  

 repræsentanterne til  

 de ministerier, hvor de er ansat.
De to nuværende repræsentanter modtager for  

 nærværende årligt hver 100.000 kr. for bestyrelsesarbejdet, og der  

 videregives  

 således årligt 200.000 kr. til staten.
I det omfang de nuværende  

 repræsentanter  

 erstattes af personer, som ikke er statsansatte, vil staten således miste  

 denne  

 indtægt.
4. Økonomiske og administrative konsekvenser for  

 erhvervslivet Lovforslaget medfører ikke økonomiske eller administrative  

 konsekvenser for erhvervslivet.
Forslaget har været forelagt Erhvervs- og  

 Selskabsstyrelsens Center for Kvalitet i ErhvervsRegulering, som har vurderet  

 forslagets erhvervsøkonomiske konsekvenser.
Forslaget ændrer valgmåden og  

 sammensætningen af DSBs bestyrelse og vurderes ikke at have nogen  

 direkte  

 konsekvenser for samarbejdet med andre aktører på jernbaneområdet.
På den  

 baggrund vurderes forslaget ikke at indeholde hverken økonomiske eller  

 administrative konsekvenser for erhvervslivet.
 Forslaget har derfor heller ikke været forelagt et af  

 Økonomi- og Erhvervsministeriets virksomhedspaneler med henblik på en  

 vurdering  

 af forslagets administrative konsekvenser for erhvervslivet.
5. Miljømæssige konsekvenser Lovforslaget har ikke miljømæssige konsekvenser.
6. Forholdet til EU-retten Lovforslaget indeholder ikke EU-retlige aspekter.
 7. Hørte organisationer m.v.
 Lovforslaget er sendt i høring hos DSB, Dansk  

 Jernbaneforbund, Brancheafdelingen for trafik og jernbane under HK, SID  

 Københavns Jernbanearbejdere og Statsansattes Kartel.
 Høringssvarene vil blive fremsendt til Folketingets  

 Trafikudvalg ledsaget af de kommentarer, som udtalelserne måtte give  

 anledning  

 til.
Samlet vurdering af lovforslagets konsekvenser Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Hvis de nuværende bestyrelsesrepræsentanter erstattes af  

 personer, som ikke er statsansatte, vil staten miste 200.000 kr. i årligt  

 videregivet bestyrelseshonorar.
Administrative konsekvenser for stat, kommuner og  

 amtskommuner Ingen Ingen Økonomiske og administrative konsekvenser for  

 erhvervslivet Ingen Ingen Administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 I henhold til den gældende lovs § 4, stk. 1,  

 udpeger trafikministeren 6 medlemmer til bestyrelsen for DSB, herunder  

 formand  

 og næstformand.
Lovforslaget indebærer, at trafikministeriet i stedet  

  

 på et virksomhedsmøde vælger  

  

 6 medlemmer  

 til bestyrelsen, herunder formand og næstformand.
Valgperioden er ligesom som  

 den hidtidige udpegningsperiode 2 år, og genvalg kan, ligesom genudpegning i  

 henhold til den gældende lov, finde sted.
 I modsætning til den gældende lov, indebærer lovforslaget  

 således, at valget skal ske på et virksomhedsmøde, jf. den gældende lovs  

 § 5, stk. 3, hvorefter generalforsamling i DSB afholdes i form af  

 et  

 virksomhedsmøde.
Lovforslaget indebærer, at det ikke, som tilfældet er i den  

 gældende lov, vil være muligt at afsætte et bestyrelsesmedlem uden afholdelse  

 af virksomhedsmøde.
Trafikministeren kan efter lovforslaget fortsat til  

 enhver  

 tid afsætte et valgt medlem af bestyrelsen, men dette vil skulle ske på et  

 virksomhedsmøde, eventuelt et ekstraordinært virksomhedsmøde.
Hermed bringes  

 reglerne for DSB på dette område på linie med, hvad der gælder for  

 generalforsamlingsvalgte bestyrelsesmedlemmer i et aktieselskab, jf.  

 aktieselskabslovens § 50, stk. 1.
I bemærkningerne til den gældende lov (lovforslag nr.
L 85,  

 Folketingstidende 1997-98, 2. samling, tillæg A, side 2121) anførtes det, at  

 Trafikministeriet og Finansministeriet hver vil blive repræsenteret i  

 bestyrelsen med ét medlem.
 Lovforslaget indebærer, at dette krav udgår, således at det  

 bliver muligt at trække medlemmerne af bestyrelsen repræsenterende  

 Trafikministeriet og Finansministeriet ud af bestyrelsen og i stedet vælge  

 personer, som ikke er ansat i et af de to ministerier, eller i statslige  

 institutioner eller enheder under de to ministerier.
 I overensstemmelse med, hvad der anført i bemærkningerne  

 til den gældende lov om de af ministeren udpegede medlemmer, skal ministerens  

 valg af bestyrelsesmedlemmerne ifølge lovforslaget fortsat ske ud fra  

 samfunds-, ledelses- og forretningsmæssige hensyn og således, at bestyrelsen  

 repræsenterer indsigt i trafikale forhold.
 Lovforslaget ændrer ikke ved bestyrelsens størrelse, som  

 fortsat er fastsat til 9 medlemmer, hvoraf 3 medlemmer er medarbejdervalgte,  

 jf. den gældende lovs § 4, stk. 2.
Til § 2 Det foreslås, at trafikministeren fastsætter tidspunktet  

 for lovens ikrafttræden.
Herved vil lovens ikrafttræden kunne koordineres med  

 afholdelsen af et virksomhedsmøde i DSB og en planlagt udskiftning af de to  

 repræsentanter fra Finansministeriet og Trafikministeriet i bestyrelsen.
Bilag 1 Lovforslaget sammenholdt med gældende lov Gældende formulering Lovforslaget § 1 I lov nr. 485 af 1. juli 1998 om den selvstændige  

 offentlige virksomhed DSB og om DSB S-tog A/S, som ændret ved § 3 i lov  

 nr. 1046 af 23. december 1998, § 2 i lov nr. 155 af 12. marts 2003 og  

 § 20 i lov nr. 418 af 10. juni 2003, foretages følgende ændring:
 1.  

  

 § 4, stk. 1,  

 affattes således:
§ 4.  

  

 DSB ledes af en bestyrelse på 9 medlemmer.
Trafikministeren udpeger 6  

 medlemmer til bestyrelsen, herunder formand og næstformand.  

 Bestyrelsesmedlemmerne udpeges for en periode af 2 år.
Genudpegning kan ske.  

 Trafikministeren kan til enhver tid afsætte de af ministeren udpegede  

 medlemmer.
