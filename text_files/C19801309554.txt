Med skrivelse af 12. maj 1980, j.nr.
LK 202-3/79, fremsendte  

 veterinærdirektoratet miljøministeriets bekendtgørelse nr. 121 af 28. marts  

 1974 om detailforhandling af levnedsmidler, samt de bemærkninger  

 veterinærdirektoratet fandt anledning til at fremsætte.
 Vedrørende bekendtgørelsens § 61 blev enhedernes opmærksomhed henledt på,  

 at den hidtidige godkendelsesordning for soft-ice-frysere ophæves pr. 1. juli  

 1980.
Foranlediget heraf finder veterinærdirektoratet det nyttigt at henlede  

 enhedernes opmærksomhed på, at fremover gælder for soft-ice-frysere de  

 generelle regler for udformning og materialevalg anført i bekendtgørelsens §  

 26 (specielt stk. 1 og 2), ligesom de generelle regler for rengøring og  

 desinfektion, der er anført i bekendtgørelsens § 46 (jfr. § 47, stkk. 1 og  

 2), er gældende for renholdelse af soft-ice-frysere.
Opmærksomheden skal i  

 denne forbindelse specielt henledes på, at soft-ice-frysere - på samme måde  

 som andre redskaber, maskiner m.m. - skal rengøres og desinficeres mindst en  

 gang hver arbejdsdag.
Veterinærdirektoratet kan i denne forbindelse oplyse, at man er bekendt  

 med, at der i udlandet findes soft-ice-frysere, hvor ovennævnte princip for  

 daglig rengøring ved brug af varmt vand og egnet rengøringsmiddel samt  

 desinfektion ved brug af kogende vand eller damp, en kloropløsning eller  

 andet af veterinærdirektoratet godkendt middel, ikke følges.
For sådanne  

 soft-ice-frysere gennemføres - ved salgets afslutning - en opvarmning af  

 soft-ice-mix i maskinen til 75 grader C, medens en adskillelse, tømning og  

 udkogning af maskinen kun foretages med intervaller på 4-6 uger.
 P. v. v.
