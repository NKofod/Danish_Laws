Indledning 1. Overenskomsten er i vidt omfang i overensstemmelse  

 med OECD's modelkonvention af 1977 og svarer således indholdsmæssigt til de  

 fleste af de af Danmark i de senere år indgåede  

 dobbeltbeskatningsoverenskomster.
Overenskomsten afløser i forholdet mellem  

 Danmark og Cypern den gamle dansk-engelske overenskomst af 27. marts 1950,  

 jfr. udenrigsministeriets bekendtgørelse af 13. juni 1955 om noteveksling  

 mellem Danmark og Det Forenede Kongerige Storbritannien og Nordirland om  

 udvidelse af overenskomsten af 27. marts 1950 til undgåelse af  

 dobbeltbeskatning.
 I det følgende redegøres særligt for afvigelser fra modelkonventionens  

 regler samt vigtigere bestemmelser.
Artikel 29, ikrafttræden 2. Overenskomsten trådte i kraft den 11. september  

 1981 og har i Danmark virkning på indkomst, der er erhvervet fra og med den  

 1. januar 1980, og på formue, der ansættes til skat for ethvert kalenderår,  

 der begynder den 1. januar 1980 eller senere.
I Cypern har overenskomsten  

 virkning på indkomst, der opstår i ethvert skatteår, der begynder den 1.  

 januar 1980 eller senere, og på kapitalgevinster, der opstår fra og med 1.  

 august 1980.
Artikel 2, skatter 3. De cypriotiske skatter, som omfattes af  

 overenskomsten, er indkomstskatten, kapitalvindingsskatten og en -  

 midlertidig - speciel skat på 20 pct., ("the special  

 contribution"), der er pålagt i den af Nicosia-regeringen kontrollerede  

 del af Cypern for at dække udgifter til flygtninge fra den tyrkiske zone.
Den  

 cypriotiske kapitalvindingsskat pålignes alene avancer ved salg af fast  

 ejendom og således ikke ved salg af andre formuegoder.
Artikel 3, definitioner 4. Udtrykket Cypern omfatter hele republikken Cypern.  

 Som følge af den nuværende politiske situation i Cypern har overenskomsten  

 kun gyldighed for den af Nicosia-regeringen kontrollerede del af øen.
Artikel 5, fast driftssted 5. I artikel 5, stk. 3, er det bestemt, at et  

 bygnings-, anlægs- eller monteringsarbejde udgør et fast driftssted, hvis det  

 varer mere end 6 måneder.
Dette er en afvigelse fra OECD's modelkonvention,  

 hvorefter der kræves 12 måneder.
Artikel 8, skibs- og luftfart 6. Et foretagendes fortjeneste ved skibs- eller  

 luftfartsvirksomhed i international trafik kan kun beskattes i den stat,  

 hvori foretagendets virkelige ledelse har sit sæde.
Ved international trafik  

 forstås enhver rejse, foretaget af et skib eller luftfartøj, der drives af et  

 foretagende i Danmark eller Cypern, undtagen hvor rejsen udelukkende sker  

 mellem steder i den anden stat, jfr. definitionen i artikel 3, stk. 1, g).
 Ifølge stk. 3 omfatter fortjeneste ved skibs- eller luftfartsvirksomhed i  

 international trafik også fortjeneste, der er oppebåret ved udleje af  

 bemandet eller ubemandet skib eller luftfartøj, hvis det anvendes i  

 international trafik af lejeren, eller hvis lejeindtægten udgør en del af  

 anden fortjeneste, der hidrører fra skibs- eller luftfartsvirksomhed i  

 international trafik.
I stk. 6 er det bestemt, at der under nærmere angivne betingelser  

 vedrørende tilknytningen til og bekatningen i Cypern kan blive tale om dansk  

 beskatning, uanset at ledelsens sæde måtte forefindes i Cypern.
Bestemmelsen  

 skyldes, at den cypriotiske lovgivning (Merchant shipping (Tax Provisions)  

 Law) indeholder regler om skattefrihed for indkomst fra skibe, der er  

 indregistreret i Cypern, og som sejler i international trafik.
Bestemmelsen  

 tilsigter at hindre, at fritagelse for beskatning opnås i begge stater.
Artikel 10, udbytter 7. Udbytter kan beskattes i bopælsstaten.
De kan  

 tillige kildestatbeskattes i den stat, hvorfra de hidrører, men skattesatsen  

 må ikke overstige 15 pct.
I tilfælde af udbetaling af udbytte i  

 moder/datterselskabsforhold er procentsatsen dog 10 pct.
Cypern har ikke i  

 øjeblikket kildestatsbeskatning af udbytter og vil således ikke kunne udnytte  

 bestemmelsen.
Bestemmelsen i stk. 3 forhindrer, at Cypern, så længe der ikke er indført  

 kildeskat på udbytter, kan beskatte udbytter med mere end cypriotisk  

 selskabsskat.
Denne skat andrager som udgangspunkt 42 1/ pct., men den  

 faktiske beskatning kan som følge af visse fradragsregler være lavere, evt.  

 0. Udenlandske aktionærer er begrænset skattepligtige i Cypern af udbytter,  

 der udbetales af selskaber hjemmehørende i Cypern.
Aktionæren selvangiver i  

 Cypern udbyttet incl. selskabsskatten heraf.
Ved aktionærens skatteberegning  

 fradrages selskabsskatten fra aktionærens samlede skat, såfremt aktionæren  

 vedlægger et certifikat fra selskabet om, at selskabet har betalt  

 selskabsskat af det deklarerede udbytte.
Er den personlige skat lavere end  

 selskabsskatten, (hvilket ofte vil være tilfældet for begrænset  

 skattepligtige udbyttemodtagere), vil skatteyderen få tilbagebetalt  

 forskellen mellem den personlige skat af udbyttet og selskabsskatten.
Såfremt der er tale om et selskab, der modtager udbytte, og dette selskab  

 er beliggende i Danmark, er det modtagende selskabs skat i Cypern afgjort med  

 den selskabsskat, der er betalt af udbyttet.
Er den faktiske (cypriotiske)  

 selskabsbeskatning 0, (fordi beskatningsgrundlaget er formindsket med  

 fradrag), vil det udenlandske (danske) selskab kunne få hele udbyttet  

 udbetalt uden cypriotisk skat.
Er selskabsskatten 42 1/2 pct., kommer det  

 udenlandske selskab til at betale den fulde selskabsskat.
Artikel 11, renter 8. Renter beskattes i modtagerens bopælsland, men  

 kildestaten tillades at tage en kildeskat på 10 pct.
Da Danmark ikke har  

 kildestatsbeskatning på renter, vil Danmark ikke kunne udnytte denne  

 bestemmelse.
Cypern har kildebeskatning på renter, men bestemmelsen i stk. 3  

 vil forhindre Cypern i at udnytte dette i så godt som alle praktiske  

 tilfælde.
Artikel 17, kunstnere og sportsfolk 9. Kunstnere og sportsfolk kan beskattes i den stat,  

 hvori den pågældendes optræden finder sted.
Efter bestemmelsen i stk. 3 skal  

 dette dog ikke gælde, når den pågældendes optræden er understøttet af  

 offentlige midler.
I disse tilfælde tilfalder beskatningsretten den  

 optrædendes bopælsstat.
Artikel 18, pensioner 10. Statspensioner, sociale pensioner og private  

 pensioner beskattes alle i den stat, hvorfra de udbetales.
Artikel 23, metodebestemmelsen 11. Aftalen er en credit-aftale, der bygger på OECD's  

 almindelige credit-principper.
 I stk. 1 er som litra d) indsat en særbestemmelse om "matching  

 credit" på 15 og 10 pct. for henholdsvis udbytter og renter, som med det  

 formål at fremme Cyperns økonomiske udvikling er indrømmet skattefrihed i  

 Cypern.
 Ifølge stk. 2, litra b) har et cypriotisk moderselskab, der behersker  

 mindst 25 pct. af kapitalen i et dansk datterselskab - foruden nedslaget for  

 betalt dansk udbytteskat - tillige krav på nedslag for den såkaldte  

 underliggende selskabsskat, som af det danske datterselskab er betalt af det  

 pågældende udbytte.
Stk. 3  indeholder en regel om begrænsning af  

 beskatningsafkald i henhold til overenskomsten.
Hvis en kontraherende stat  

 har givet afkald på beskatning af en indkomst, og denne indkomst kun  

 beskattes i det andet land for så vidt angår den del af indkomsten, som  

 overføres til dette land, skal beskatningsafkaldet fra det første land kun  

 gælde denne del af indkomsten.
Bestemmelsen skyldes, at Cypern for visse  

 indkomster alene beskatter den del, som indføres i Cypern.
Artikel 24, ikke-diskriminering 12. Bestemmelsen om ikke-diskriminering gælder ikke  

 told- og forbrugsafgifter.
13. Overenskomstens bestemmelser skal praktiseres ved  

 selve skatteligningen.
For så vidt angår indkomståret 1980 vil der, såfremt  

 skatteansættelser eller skatteberegninger er foretaget i strid med  

 overenskomstens bestemmelser, blive tale om genoptagelse af de pågældende  

 ansættelser eller beregninger.
For så vidt begæring om regulering af  

 skatteansættelser eller skatteberegninger for nævnte indkomstår i  

 overensstemmelse med overenskomstens bestemmelser allerede er fremsat eller  

 fremsættes inden udgangen af 1982, bemyndiges ligningskommissionerne herved  

 til at genoptage vedkommende skatteansættelser eller beregninger til fornyet  

 behandling uden forud indhentet bemyndigelse fra statsskattedirektoratet.  

 Fremkommer begæringen først efter nævnte tidspunkt, vil bemyndigelse til  

 genoptagelse være at indhente på sædvanlig måde.
 Tilsvarende vil en forskudsregistrering for indkomståret 1982 på begæring  

 være at ændre, jfr. kildeskattelovens § 53, såfremt den er foretaget i strid  

 med overenskomsten.
