 I medfør af § 76 og § 118, stk. 3, i færdselsloven, jf. lovbekendtgørelse  

 nr. 58 af 17. februar 1986, og under hensyn til rådsdirektiv 72/166/EØF,  

 rådsdirektiv 83/643/EØF og rådsdirektiv 86/364/EØF (med senere ændringer)  

 fastsættes:
Udenlandske køretøjers indpassage i Danmark Fælles bestemmelser § 1.  Ved et udenlandsk køretøj forstås et køretøj,  

 hvis ejer eller bruger har bopæl i udlandet, og som ikke er registreret her i  

 landet.
 Stk. 2.  Udenlandsk motorkøretøj og påhængskøretøj  

 dertil kan indpassere i Danmark og benyttes her i landet under midlertidigt  

 ophold uden at opfylde de krav til køretøjers indretning og udstyr, der  

 fremgår af færdselsloven eller de i medfør heraf fastsatte forskrifter,  

 såfremt køretøjet er indrettet i overensstemmelse med Wienerkonventionen af  

 8. november 1968 om vejtrafik, anneks 5, og opfylder de krav, der fremgår af  

 dette kapitel.
 Stk. 3.  Udenlandsk motorredskab, traktor og  

 påhængskøretøj dertil samt knallert og cykel kan indpassere i Danmark og  

 benyttes her i landet under midlertidigt ophold, såfremt køretøjet opfylder  

 de krav, der fremgår af dette kapitel.
 Stk. 4.  For motorkøretøjer og påhængskøretøjer, der er  

 hjemmehørende i stater, der ikke har ratificeret Wienerkonventionen af 8.  

 november 1968 om vejtrafik, jf. bilag 1, kan der dog kun stilles krav om, at  

 køretøjet er indrettet i overensstemmelse med de krav til køretøjers  

 indretning og udstyr, der findes i den internationale færdselskonvention af  

 19. september 1949, jf. bekendtgørelse af 2. marts 1956 (Lovtidende C), og i  

 øvrigt opfylder de krav, der fremgår af dette kapitel.
 Stk. 5.  Køretøjet fritages dog ikke herved for at  

 opfylde krav, der måtte følge af andre regler, herunder navnlig lov om  

 international buskørsel, lov om international godstransport med  

 motorkøretøjer m.v. og bekendtgørelse om international transport af farligt  

 gods ad vej.
 Stk. 6.  Tager ejeren (brugeren) efter indrejsen bopæl  

 her i landet, eller overdrages eller overlades køretøjet til en person, der  

 er bosiddende her i landet, skal køretøjet told- og afgiftsberigtiges.  

 Samtidig finder bestemmelserne i bekendtgørelse om registrering af  

 motorkøretøjer m.v. anvendelse.
 § 2.  Ethvert udenlandsk motordrevet køretøj og  

 påhængskøretøj dertil skal være omfattet af en ansvarsforsikring i  

 overensstemmelse med færdselslovens § 105, stk. 1-3.
Stk. 2.  Forsikringspligten anses uden videre for  

 opfyldt for køretøjer, der er hjemmehørende i et EF-land, bortset fra  

 Grækenland, samt i DDR, Finland, på Færøerne, i Liechtenstein, Monaco, Norge,  

 San Marino, Sverige, Østrig, Schweiz, Ungarn og Tjekkoslovakiet.
Dette gælder  

 dog ikke for de køretøjer, der er nævnt i bilag 3.
Stk. 3.  For andre end de køretøjer, der er nævnt i stk.  

 2, 1. pkt., samt for køretøjer omfattet af bilag 3, skal føreren være i  

 besiddelse af gyldigt internationalt grønt forsikringskort eller af en  

 grænseforsikringspolice udstedt af Dansk Forening for International  

 Motorkøretøjsforsikring.
Forsikringsdokumentet skal være underskrevet og  

 udvise, at lovpligtig ansvarsforsikring er i kraft, og at forsikringens  

 gyldighedsområde er de lande, der er medlem af EF.
§ 3.  Bestemmelserne i færdselsloven om tilkobling af  

 påhængskøretøj og sidevogn finder tilsvarende anvendelse på udenlandske  

 køretøjer.
Udenlandsk motorcykel og cykel må dog være tilkoblet sidevogn, der  

 er anbragt til venstre for motorcyklen og cyklen.
Motorkøretøj og påhængskøretøj dertil § 4.  Ethvert udenlandsk motorkøretøj og ethvert  

 påhængskøretøj dertil, hvis tilladte totalvægt overstiger 750 kg, skal være  

 registreret, forsynet med registreringsnummer og medføre registreringsattest.
 Stk. 2.  Alle udenlandske motor- og påhængskøretøjer  

 skal endvidere være forsynede med nationalitetsmærke og være i forsvarlig  

 teknisk stand.
Registreringsnummer og registreringsattest § 5.  Enhver udenlandsk bil skal både foran og bagpå  

 være forsynet med registreringsnummer, jf. dog stk. 5.
 Stk. 2.  Enhver udenlandsk motorcykel og ethvert  

 udenlandsk påhængskøretøj med en tilladt totalvægt over 750 kg skal være  

 forsynet med registreringsnummer bagpå.
 Stk. 3.  Et udenlandsk påhængskøretøj med en tilladt  

 totalvægt på 750 kg eller derunder, der ikke er registreret, skal bagpå vise  

 det trækkende køretøjs registreringsnummer.
Stk. 4.  Registreringsnummeret skal være læseligt i  

 normalt dagslys i en afstand af 40 meter og skal bestå enten af tal eller af  

 tal og bogstaver.
Tallene skal være arabiske og bogstaverne latinske.
Når  

 andre tal eller bogstaver benyttes, skal de gentages med arabiske tal og  

 latinske bogstaver.
 Stk. 5.  For biler, der er hjemmehørende i stater, der  

 ikke har ratificeret Wienerkonventionen af 8. november 1968 om vejtrafik, jf.  

 bilag 1, kan der dog kun stilles krav om, at bilen bagpå er forsynet med  

 registreringsnummeret, ligesom den afstand, der nævnes i stk. 4, for alle  

 køretøjer nedsættes til 20 meter.
Stk. 6.  Registreringsnummeret kan enten være anbragt på  

 en særlig plade (nummerplade) eller være fastgjort til eller malet på selve  

 køretøjet.
I begge tilfælde skal det være anbragt i lodret eller næsten  

 lodret stilling og i et plan, der er vinkelret på køretøjets længdeakse.
 § 6.  Som registreringsattest betegnes et dokument,  

 der beviser, at køretøjet er registreret i sit hjemland.  

 Registreringsattesten skal være udstedt af den kompetente myndighed i dette  

 land.
 Stk. 2.  For påhængskøretøj kan registreringsattesten  

 bestå i, at påhængskøretøjet er anført i registreringsattesten for den  

 trækkende bil.
Stk. 3.  Registreringsattesten, der skal være skrevet  

 med latinske bogstaver, skal indeholde oplysning om køretøjets  

 registreringsnummer, mærke, stelnummer, datoen for første registrering eller  

 produktionsåret samt navn og adresse på attestens indehaver.
Såfremt attesten  

 er tidsbegrænset, skal den tillige angive gyldighedstiden.
 Stk. 4.  Registreringsattesten skal endvidere angive  

 køretøjets totalvægt, såfremt køretøjet er beregnet til godstransport og er  

 registreret i en stat, der har ratificeret Wienerkonventionen af 8. november  

 1968 om vejtrafik, jf. bilag 1.
 Stk. 5.  Med registreringsattest ligestilles  

 kørecertifikat i henhold til den internationale konvention af 24. april 1926  

 om kørsel med motorkøretøjer, såfremt certifikatet er udstedt inden for det  

 sidste år.
Køretøjer fra Norge, Sverige og Finland § 7.  Kravet om registrering anses for opfyldt for  

 norske køretøjer, der kan benyttes i Norge på »prøvekjennemerke«,  

 svenske køretøjer, der kan benyttes i Sverige på grundlag af  

 »saluvagnslicens«, og på finske køretøjer, der kan benyttes i  

 Finland med »provnummerskyltar«.
Stk. 2.  Tilsvarende gælder køretøjer, for hvilke der i  

 Norge, Sverige eller Finland er meddelt tilladelse til midlertidig brug, og  

 som enten ikke er registreret i hjemlandet, eller som er midlertidigt  

 registreret i hjemlandet.
Sådanne køretøjer vil kunne benyttes her i landet i  

 den periode, tilladelsen gælder.
 § 8.  For køretøjer, der er indregistreret i Norge,  

 Sverige eller Finland, gælder følgende som registreringsattest:
 1. For norske køretøjer: »vognkort«.
 2. For svenske køretøjer bortset fra terrængående  

 køretøjer: »kontrollmaerke«, og for svenske lastbiler, biler med  

 tilkoblet påhængsvogn samt terrængående køretøjer: derudover det senest  

 udstedte »registreringsbevis« for hvert køretøj.
 3. For finske køretøjer: »registerutdrag«  

 for køretøjet eller attest, som beviser, at bilen må anvendes i udlandet,  

 eller »interimsintyg«.
Stk. 2.  For køretøjer, der kan benyttes i Norge,  

 Sverige eller Finland under anvendelse af prøveskilte, jf. § 7, stk. 1,  

 gælder som bevis for tilladelsen i 1. Norge: »prøvekjennemerke« sammen med  

 »vognkort« for »årsprøvekjennemerke« eller  

 »kjøreseddel« for »dagsprøvekjennemerke« i original.
 2. Sverige: »saluvagnsskyltar«.
 3. Finland: »provnummerskyltar« sammen med  

 et bevis for retten til at anvende sådanne nummerplader.
Stk. 3.  For køretøjer, for hvilke der i Norge, Sverige  

 eller Finland er meddelt tilladelse til midlertidig brug, jf. § 7, stk. 2,  

 gælder som bevis for tilladelsen i 1. Norge: »vognkort« og tilsvarende  

 nummerplade for særlig registrering.
 2. Sverige: »turistvagnslicens« og  

 »turistvagnskylt«, bevis for »exportvagnsregistrering« og  

 »exportvagnsskylt« sammen med »besiktningsinstrument«  

 eller »interimslicens« og »interimsskylt«.
 3. Finland: »interimistisk  

 registreringsbevis« og tilsvarende nummerplader eller  

 »interimsintyg« og tilsvarende »SF-skylt«.
Nationalitetsmærke § 9.  Ethvert udenlandsk motorkøretøj og ethvert  

 udenlandsk påhængskøretøj dertil med en tilladt totalvægt på over 750 kg skal  

 bagpå være forsynet med registreringslandets nationalitetsmærke, jf. bilag 2.
 Stk. 2.  Et påhængskøretøj, der ikke er registreret,  

 skal bagpå være forsynet med det trækkende køretøjs nationalitetsmærke.
Stk. 3.  Nationalitetsmærket skal bestå af mindst eet og  

 højst tre latinske bogstaver, der er malet med sort på en hvid elliptisk  

 bund.
Bogstaverne skal være mindst 80 mm høje og stregbredden mindst 10 mm.
Stk. 4.  Ved nationalitetsmærker til motorcykler skal  

 ellipsens dimensioner være mindst 175x115 mm.
På andre motorkøretøjer og  

 påhængskøretøjer hertil skal nationalitetsmærkets dimensioner være mindst  

 240x145 mm, hvis mærket består af tre bogstaver.
Dimensionerne kan nedsættes  

 til 175x115 mm, hvis mærket består af eet eller to bogstaver.
 Stk. 5.  Nationalitetsmærket skal være anbragt med  

 vandret hovedakse i overensstemmelse med reglen i § 5, stk. 6. Dog kan  

 ellipsen anbringes med lodret hovedakse, såfremt nationalitetsmærket kun  

 består af eet bogstav.
Tekniske krav § 10.  Udenlandsk motorkøretøj med forlygter med  

 asymmetrisk nærlys, der er indstillet til venstrekørsel, må kun benyttes her  

 i landet, såfremt den sektorformede del af lygteglasset, hvorfra de  

 asymmetriske stråler udgår, tildækkes, eller lygterne omstilles til  

 højrekørsel.
 § 11.  Udenlandsk motorkøretøj og påhængskøretøj skal  

 overholde reglerne i bekendtgørelse nr. 330 af 21. juni 1977 om køretøjers  

 største bredde, længde, højde, vægt og akseltryk (med senere ændringer),  

 bortset fra bestemmelserne i § 1, stk. 2, § 9, stk. 2 og § 14 b, stk. 2.
Motorredskab, traktor og påhængskøretøj  

 dertil § 12.  Bestemmelserne i §§ 4-8, 10 og 11, bortset fra  

 kravet i § 4, stk. 2, om nationalitetsmærke, finder tilsvarende anvendelse på  

 udenlandsk motorredskab, traktor og påhængskøretøj.
 Stk. 2.  Kravet om registrering, registreringsnummer og  

 medbringelse af registreringsattest gælder dog kun, såfremt køretøjet er  

 registreringspligtigt i hjemlandet.
 Stk. 3.  Køretøjerne skal i øvrigt opfylde de krav, der  

 fremgår af bekendtgørelse om køretøjers indretning og udstyr.
Knallert § 13.  Som knallert anses alene et køretøj, der  

 opfylder betingelserne i færdselslovens § 2, nr. 6, herunder navnlig, at  

 motoren ikke kan fremdrive køretøjet med større hastighed end 30 km i timen.  

 Opfylder en udenlandsk knallert ikke disse betingelser, skal den betragtes  

 som motorcykel og kan kun indpassere og benyttes i Danmark i overensstemmelse  

 med reglerne i afsnit II.
 § 14.  En udenlandsk knallert skal overholde kravene i  

 § 31, stk. 1, og § 32, stk. 1, nr. 1 og 2, i bekendtgørelse nr. 154 af 20.  

 april 1977 om køretøjers indretning og udstyr (med senere ændringer), samt  

 være forsynet med en rød bagudrettet refleksanordning og et  

 identifikationsmærke, der angiver cylindervolumen, og mærket »CM«.
Cykler § 15.  Udenlandsk cykel skal opfylde kravene i § 2,  

 stk. 1, 1. pkt., § 6, stk. 1, 1. pkt. og § 8 i bekendtgørelse nr. 6 af 10.  

 januar 1986 om cyklers indretning og udstyr m.v., samt være forsynet med  

 sådanne anordninger, at cyklen fortil kan vise et hvidt eller gulligt lys og  

 bagtil et rødt lys.
Kontrol § 16.  Kontrollen med, at udenlandske køretøjer under  

 kørsel i Danmark overholder de forskrifter, der er fastsat i kapitel 1,  

 foregår som stikprøvekontrol både ved grænsepassagen, og når køretøjerne er  

 kommet ind i landet, jf. dog stk. 2, 3 og 4.
Stk. 2.  Kontrol af, om et udenlandsk køretøj er  

 omfattet af en gyldig ansvarsforsikring, foretages af toldvæsenet.
Kontrol  

 undlades, når køretøjet er registreret i et af de lande, der er nævnt i § 2,  

 stk. 2, 1. pkt., og i øvrigt ikke er undtaget fra de nævnte landes nationale  

 forsikringsbureauers garantiforpligtelse, jf. bilag 3.
 Stk. 3.  Kontrol af et køretøjs dimensioner foretages  

 kun, når der foreligger mistanke om, at dimensionerne ikke er i  

 overensstemmelse med bekendtgørelse om køretøjers største bredde, længde,  

 højde, vægt og akseltryk.
 Stk. 4.  Bestemmelsen i stk. 1 om stikprøvekontrol er  

 ikke til hinder for, at der foretages systematisk kontrol af, om køretøjer,  

 der er registreret i lande, der ikke er medlem af EF, har tilladelse til  

 international godstransport og international buskørsel.
 Stk. 5.  Udenlandske motor- og påhængskøretøjer, hvis  

 tilladte akseltryk og tilladte totalvægt ifølge registreringspapirerne  

 overstiger de grænser, der er fastsat i den bekendtgørelse, der er nævnt i  

 stk. 3, vil dog kunne benyttes i Danmark, såfremt det faktiske akseltryk og  

 den faktiske totalvægt ikke overstiger de grænser for tilladt akseltryk og  

 totalvægt, der er fastsat i bekendtgørelsen.
 Stk. 6.  Ved kontrolvejning af akseltryk og totalvægt på  

 udenlandske køretøjer finder reglerne i Justitsministeriets cirkulære af 19.  

 november 1979 om kontrol med køretøjers akseltryk og totalvægt tilsvarende  

 anvendelse.
 § 17.  Et udenlandsk køretøj, der ikke opfylder  

 betingelserne i kapitel 1, afvises.
 Stk. 2.  Den nærmeste politimyndighed kan dog tillade,  

 at køretøjer, der ikke opfylder betingelserne i §§ 5-9, forsynes med  

 grænsenummerplader (nordiske grænsenummerplader). I forbindelse med  

 udleveringen af nummerplader udsteder politiet en midlertidig  

 registreringsattest for køretøjet gældende for et tidsrum indtil 1 år.  

 Attesten skal medbringes under kørslen og på forlangende forevises for  

 politiet eller toldvæsenet.
 Stk. 3.  Politiet kan betinge køretøjets forsyning med  

 grænsenummerplader af, at det forinden er fremstillet til syn og godkendt af  

 Statens Bilinspektion.
Stk. 4.  De nævnte nummerplader, der i forbindelse med  

 den midlertidige registreringsattest giver adgang til at indpassere og  

 midlertidigt benytte køretøjet her i landet samt i Finland, Norge og Sverige,  

 er forsynet med et nummer og bogstaverne DK.
Pladerne er udført med røde tal  

 og bogstaver på hvid bund.
 Stk. 5.  For nummerpladerne betales et gebyr på 150 kr.  

 for et sæt plader og 75 kr. for en enkelt plade.
 § 18.  Udpasserer et køretøj, der er forsynet med  

 dansk, finsk, norsk eller svensk midlertidig køretilladelse  

 (registreringsattest) og tilsvarende grænsenummerplader, fra Danmark til  

 andet område end Finland, Norge eller Sverige, skal nummerpladerne og  

 attesten tilbageleveres til politiet på udkørselsstedet, som kontrollerer, at  

 tilladelsens tidsfrist ikke er overskredet, samt, såfremt pladerne og  

 attesten ikke hidrører fra den pågældende myndighed selv, tilbagesender dem  

 til den myndighed, der har udstedt dem.
 Straf m.v.
 § 19.  Benyttelse af et udenlandsk køretøj her i  

 landet i strid med bestemmelserne i denne bekendtgørelse straffes med bøde.
 § 20.  Anmeldelse mod føreren eller ejeren (brugeren)  

 af et udenlandsk motordrevet køretøj for overtrædelser af  

 færdselslovgivningen indgives til politiet på det sted, hvor lovovertrædelsen  

 er begået.
 Stk. 2.  Kan forfølgning ikke ske straks, anmoder  

 politiet uden ugrundet ophold Distriktstoldkammer 1 og 4 i København,  

 distriktstoldkamrene i Esbjerg, Frederikshavn, Haderslev, Helsingør, Korsør,  

 Nykøbing Falster, Padborg, Svendborg, Thisted og Århus om at standse  

 køretøjet ved eventuel udpassage.
Stk. 3.  Standses køretøjet af toldvæsenet, underrettes  

 det stedlige politi herom.
Politiet drager omsorg for, at sagen afgøres, om  

 fornødent i overensstemmelse med færdselslovens bestemmelser om  

 tilbageholdelse af køretøjer.
 Ikrafttrædelse m.v.
 § 21.  Bekendtgørelsen træder i kraft den 1. august  

 1987.
 Stk. 2.  Samtidig ophæves:
 1. Bekendtgørelse nr. 42 af 2. marts 1956 om  

 udenlandske køretøjer og udenlandske førere af motorkøretøjer som senest  

 ændret ved bekendtgørelse nr. 410 af 23. juni 1986.
 2. § 1, nr. 5, i bekendtgørelse nr. 150 af 18. april  

 1977 om opretholdelse af visse bekendtgørelser udstedt i henhold til  

 tidligere færdselslovgivning.
 3. § 32 a i bekendtgørelse nr. 330 af 21. juni 1977 om  

 køretøjers største bredde, længde, højde, vægt og akseltryk som affattet ved  

 bekendtgørelse nr. 393 af 23. juni 1986.
Justitsministeriet, den 22. juli 1987 Erik Ninn-Hansen /Hans-Viggo Jensen Bilag 1 Følgende lande har ratificeret Wienerkonventionen af 8. november 1968 om  

 vejtrafik.
Australien Guinea San Marino Bahrain Iran Senegal Brasilien Israel Seychellerne Bulgarien Jugoslavien Sovjetunionen Cuba Kuwait Sydafrika Danmark Luxembourg Sverige DDR Marokko Tjekkoslovakiet Elfenbenskysten Monaco Ukraine Filippinerne Niger Ungarn Finland Norge Uruguay Forbundsrep.
Tyskland Pakistan Zaire Frankrig Polen Zimbabwe Grækenland Rumænien Følgende lande har ratificeret Genevekonventionen af 19. september 1949,  

 men derimod ikke Wienerkonventionen af 8. november 1968, jf. ovenfor.
Albanien Holland Paraguay Algeriet Indien Peru Argentina Island Portugal Bangladesh Irland Rwanda Barbados Italien Sierra Leone Belgien Jamaica Singapore Benin Japan Spanien Botswana Jordan Sri Lanka Canada Kampuchea Storbritannien Centralafrikanske Rep.
Korea Syrien Chile Kina Thailand Congo Laos Togo Cypern Libanon Trinidad og Tobago Dominikanske Republik Lesotho Tunesien Ecuador Madagascar Tyrkiet Egypten Malawi Uganda Fiji Malaysia USA Ghana Mali Vatikanstaten Guatemala Malta Venezuela Haiti Ny Guinea Østrig New Zealand Bilag 2 Nationalitetsmærker EUROPA AL Albanien AND Andorra B Belgien BG Bulgarien CY Cypern DK Danmark DDR DDR SF Finland D Forbundsrep.
Tyskland F Frankrig FR Færøerne GR Grækenland NL Holland IRL Irland IS Island I Italien YU Jugoslavien FL Liechtenstein L Luxembourg M Malta MC Monaco N Norge PL Polen P Portugal RO Rumænien RSM San Marino CH Schweiz SU Sovjetunionen E Spanien GB Storbritannien & Nordirland GBA Alderney GBG Guernsey GBJ Jersey GBM Øen Man GBZ Gibraltar S Sverige CS Tjekkoslovakiet TR Tyrkiet H Ungarn A Østrig AFRIKA DZ Algeriet DY Benin RB Botswana RU Burundi RCA Centralafr.
Rep.
RCB Congo ET Egypten CI Elfenbenskysten ETH Ethiopien WAG Gambia GH Ghana EAK Kenya LB Liberia LAR Libyen LS Lesotho RM Madagascar NW Malawi RMM Mali MA Marokko RIM Mauritanien MS Mauritius SWA Namibia S.V.
Afrika RN Niger WAN Nigeria RWA Rwanda SN Senegal SY Seychellerne WAL Sierra Leone SD Swaziland ZA Sydafrika EAT Tanzania TG Togo TN Tunesien EAU Uganda ZRE Zaire Z Zambia EAZ Zanzibar RSR Zimbabwe AMERIKA RA Argentina BS Bahama BDS Barbados BH Belize BR Brasilien CDN Canada RCH Chile CO Colombia CR Costa Rica C Cuba NA Curacao WD Dominica DOM Dominikanske Rep.
EC Ecuador ES El Salvador WG Grenada F Guadeloupe GDA Guatemala GUY Guyana RH Haiti JA Jamaica F Martinique MEX Mexico NIC Nicaragua PA Panama PY Paraguay P Peru WL St.
Lucia WV St.
Vincent SME Suriname TT Trinidad og Tobago ROU Uruguay USA USA YV Venezuela ASIEN AFG Afghanistan BRN Bahrain BD Bangladesh BRU Brunei BUR Burma RP Filippinerne HK Hongkong IND Indien RI Indonesien IR Iran IRQ Iraq IL Israel J Japan HKJ Jordan K Kampuchea ROK Korea Syd KWT Kuwait LAO Laos RL Libanon MAL Malaysia WS Vest Samoa PAK Pakistan SGP Singapore CL Sri Lanka SYR Syrien RC Taiwan T Thailand TR Tyrkiet VN Vietnam ADN Yemen OCEANIEN/AUSTRALASIEN AUS Australien FJI Fiji F Ny Caledonien NZ New Zealand PNG Papua New Guinea I Tahiti Bilag 3 Følgende køretøjer er undergivet forsikringskontrol, jf. § 2 DEN TYSKE FORBUNDSREPUBLIK inkl.
VESTBERLIN 1. Køretøjer, der efter deres konstruktion ikke kører  

 med højere hastighed end 6 km i timen.
 2. Selvkørende arbejdsredskaber, hvis  

 maksimalhastighed ikke overstiger 20 km i timen.
 3. Køretøjer og påhængsvogne med midlertidig  

 registrering (grænsenummerplade).
 4. Køretøjer og påhængsvogne tilhørende fremmede  

 militærstyrker, der opholder sig på et territorium under Den tyske  

 Forbundsrepubliks suverænitet, disses civile medhjælp og medlemmer af deres  

 familier, når de pågældende køretøjer er indregistreret af de kompetente  

 militærmyndigheder.
 5. Køretøjer og påhængsvogne tilhørende de  

 internationale militærhovedkvarterer, der i medfør af Atlantpagten (NATO) er  

 etableret i Den tyske Forbundsrepublik.
BELGIEN 1. Køretøjer med midlertidig indregistrering  

 (grænsenummerplade).
 2. Belgiske militærpersoners og deres families private  

 køretøjer under udstationering i Den tyske Forbundsrepublik.
 3. Officielle NATO-køretøjer, der forbliver under  

 Atlantpagtens egne bestemmelser.
FRANKRIG og MONACO Militærkøretøjer, der er underkastet internationale konventioner.
IRLAND 1. Påhængsvogne.
 2. Køretøjer, der udelukkende styres af en gående  

 person, dvs. køretøjer, der ikke er bygget eller indrettet til at  

 transportere fører eller passagerer, og hvis egenvægt ikke overstiger 8 cwt.  

 (= 406,4 kg).
 3. Midlertidigt indregistrerede køretøjer.
ITALIEN, VATIKANSTATEN og SAN MARINO 1. Midlertidigt indregistrerede køretøjer.
 2. Køretøjer, der er forsynet med en nummerplade, der  

 bærer påskriften »AFI« (Allied Forces in Italy).
 3. Køretøjer, der ikke er forsynet med nummerplade  

 (specielt cykler med hjælpemotor).
 4. Landbrugsmaskiner (såsom landbrugstraktorer, disses  

 påhængsvogne og alle andre køretøjer, der ifølge deres konstruktion er  

 bestemt for landbrugsarbejde).
 5. Militærkøretøjer, der er underkastet internationale  

 konventioner.
 6. Køretøjer tilhørende militærstyrker og militært og  

 civilt personel under NATO.
LUXEMBOURG 1. Selvkørende, mekanisk betjente landbrugsmaskiner  

 med en vægt på 400 kg og derunder.
 2. Midlertidigt indregistrerede køretøjer efter  

 udløbet af den på nummerpladen anførte dato.
HOLLAND 1. Midlertidigt indregistrerede køretøjer.
 2. Hollandske militærpersoners og deres families  

 private køretøjer under udstationering i Den tyske Forbundsrepublik.
 3. Køretøjer, der tilhører tyske militærpersoner  

 udstationeret i Holland.
 4. Køretøjer, der tilhører personer tilknyttet  

 »Headquarter Allied Forces Central Europe«.
 5. De væbnede NATO-styrkers tjenestekøretøjer.
STORBRITANNIEN og NORDIRLAND, MAN og KANALØERNE 1. Invalidekøretøjer, hvis egenvægt ikke overstiger 5  

 cwt. (= 254 kg).
 2. Motorkøretøjer, der er bestemt til at bevæge sig på  

 jorden, men som ikke er konstrueret eller tilpasset til vejtrafik.
 3. NATO-køretøjer, der er underkastet de bestemmelser,  

 der er fastsat i London-Konventionen af 19. juni 1951 og Pariserprotokollen  

 af 28. august 1952.
GIBRALTAR Midlertidigt indregistrerede køretøjer (tal med bogstaverne »GG«  

 foran).
SCHWEIZ og LIECHTENSTEIN 1. Håndtrukne køretøjer, forsynet med motor.
 2. Landbrugsmaskiner med een aksel, der udelukkende  

 føres af en gående person, og som ikke benyttes til at trække påhængsvogne.
 3. Cykler med hjælpemotor og rullestole, hvis motors  

 cylindervolumen ikke overstiger 50 kubikcentimeter, og hvis hastighed under  

 normale omstændigheder ikke kan overstige 30 km i timen.
 4. Midlertidigt indregistrerede køretøjer  

 (grænseplade) efter udløbet af den dato, der er anført på nummerpladen.
PORTUGAL 1. Landbrugsmaskiner og motoriseret mekanisk udstyr,  

 for hvilke indregistreringsplader ikke kræves i henhold til portugisisk lov.
 2. Køretøjer tilhørende fremmede stater eller  

 internationale organisationer, hvoraf Portugal er en medlemsstat (hvide  

 plader - røde tal med bogstaverne »CD« eller »FM« foran).
 3. Køretøjer tilhørende den portugisiske stat (sorte  

 plader - hvide tal med bogstaverne »AM«, »AP«,  

 »EP«, »ME«, »MG« eller »MX« foran,  

 afhængig af vedkommende regeringsdepartement).
SPANIEN 1. Motorkøretøjer, der anvendes til landbrugsmæssigt  

 eller industrielt arbejde, og som er fritaget for forsikring og/eller  

 indregistreringskrav.
 2. Motorkøretøjer, som er fritaget for  

 indregistreringskrav, og som har en tydelig militær afmærkning.
 3. Motorkøretøjer for hvilke Indenrigsministeriet -  

 Generaldirektoratet for Færdsel - udsteder en indregistreringsplade af  

 begrænset varighed.
 Disse indregistreringsplader er følgende:
- Prøvenummerplader Cinnoberrød farve - endende med bogstavet  

 »P«, - Transportplader Blå farve - endende med bogstavet »T«, - Midlertidige plader Grøn farve - tallene adskilt med bogstaverne  

 »T« eller »R« og endende med et tal mellem 0 og 99, - Tekniske inspektionsplader Lysegrøn farve - tallene er adskilt med  

 bogstaverne »I.T.V.« og ender med et tal mellem 0 og 9999.
 4. Motorkøretøjer med rød indregistreringsplade med  

 bogstaverne »CD« foran nummeret.
UNGARN 1. Motorkøretøjer med nummerpladerne »DT« og  

 »CK«.
 2. Motorkøretøjer uden nummerplader.
DEN TYSKE DEMOKRATISKE REPUBLIK 1. Køretøjer, hvis hastighed ikke overstiger 6 km/t.
 2. Motordrevne arbejdskøretøjer, hvis  

 maksimalhastighed ikke overstiger 20 km/t.
 3. Motorkøretøjer med grænsenummerplader.
 4. Cykler med hjælpemotor af sædvanlig konstruktion  

 med ind- eller tilbygget fremdriftsmiddel, hvis hastighed ikke overstiger 40  

 km/t.
TJEKKOSLOVAKIET 1. Køretøjer og påhængsvogne tilhørende i  

 Tjekkoslovakiet stationerede tropper, civilt hjælpepersonel og medlemmer af  

 deres familie.
