 Ved lov nr. 208 af 13. maj 1981 om den skattemæssige behandling af  

 husdyrbesætninger, der er optrykt som bilag til nærværende cirkulære, er der  

 gennemført ændrede regler for den skattemæssige behandling af  

 husdyrbesætninger.
I henhold til lovens § 8, stk. 3, 3. pkt., § 8, stk. 6, 1. og 2. pkt., §  

 8, stk. 11, 2. pkt. og § 8, stk. 13, 1. pkt. er der udstedt bekendtgørelse  

 nr. 543 af 16. november 1981 om opgørelse og fradrag for forskelsbeløb m.v.  

 vedrørende landbrugets husdyrbesætninger.
Bekendtgørelsen er ligeledes  

 optrykt som bilag til nærværende cirkulære.
 De ændrede regler har virkning fra og med indkomståret 1981. Med de nye  

 regler er der gennemført en ændret skattemæssig behandling af landbrugets  

 husdyrbesætninger på to punkter.
 For det første er der gennemført ændrede regler for den skattemæssige  

 opdeling af husdyrbesætningerne på henholdsvis stambesætninger og  

 salgsbesætninger.
Med de hidtil gældende regler var det forbundet med store vanskeligheder  

 at skelne mellem de to former for besætning, idet det i princippet var  

 landbrugernes hensigt med erhvervelsen af dyr, der var afgørende for, om  

 disse skulle henføres til stambesætningen eller salgsbesætningen.
Da der var  

 stor forskel på den skattemæssige behandling af stambesætningen og  

 salgsbesætningen, gav sondringen anledning til mange problemer i praksis.
 Ifølge loven opstilles der skematiske regler for, hvornår et dyr skal  

 henføres til henholdsvis stambesætningen og salgsbesætningen.
 For det andet er der gennemført en ændret skattemæssig behandling af  

 landbrugernes stambesætninger.
Efter hidtil gældende praksis var udgifter til etablering eller væsentlig  

 udvidelse af stambesætninger indkomstopgørelsen uvedkommende.
De ændringer i  

 stambesætningsdyrenes værdi, som var konjunkturbestemte, skulle heller ikke  

 tages i betragtning ved indkomstopgørelsen.
Endelig gjaldt det, at indtægter  

 ved afhændelse eller en væsentlig reduktion af stambesætningen ikke skulle  

 tages i betragtning ved opgørelsen af den skattepligtige indkomst.
Var der tale om udskiftning af enkelte dyr i stambesætningen, blev dette  

 efter hidtil gældende praksis betragtet som et normalt led i den løbende  

 drift.
Udgifter ved anskaffelse af enkelte dyr til stambesætningen kunne  

 derfor fradrages ved indkomstopgørelsen, og indtægter ved salg af enkelte dyr  

 skulle medregnes ved indkomstopgørelsen.
Ved indkomst- og formueopgørelsen skulle stambesætningsdyrene efter  

 hidtidig praksis principielt optages til deres handelsværdi.
Besætningerne  

 kunne dog også optages til normalpriser, som hvert år blev fastsat af  

 ligningsrådet for de mere almindeligt forekommende grupper af husdyr.
Disse  

 normalpriser udgjorde omkring 60-70 pct. af handelsværdierne.
Efter de nye regler skal udgifter til anskaffelse af stambesætningsdyr i  

 alle tilfælde tages i betragtning ved indkomstopgørelsen, ligesom indtægter  

 ved afhændelse af dyrene altid skal medregnes ved indkomstopgørelsen.
Ved  

 indkomstopgørelsen skal også medregnes ændringerne i stambesætningsdyrenes  

 værdi, dog skal konjunkturbestemte ændringer i værdien holdes uden for  

 indkomstopgørelsen ligesom efter hidtil gældende praksis.
Ved indkomst- og formueopgørelsen skal stambesætningsdyrene opgøres på  

 grundlag af enten normalhandelsværdi eller handelsværdi, dog ikke til et  

 beløb mindre end normalhandelsværdien.
Normalhandelsværdien fastsættes af  

 ligningsrådet for de mere almindeligt forekommende grupper af dyr, som et  

 gennemsnit af handelsværdierne for de pågældende grupper af dyr.
På de  

 således opgjorte værdier kan der nedskrives med indtil 33 1/3 pct. med  

 virkning for indkomst- og formueopgørelsen.
De nye regler har som nævnt virkning fra og med indkomståret 1981. Dette  

 betyder bl.a., at alle indtægter ved afhændelse af husdyr fra og med  

 indkomståret 1981 skal medregnes ved indkomstopgørelsen, også indtægter ved  

 afhændelsen af stambesætningsdyr afgrænset efter hidtidig praksis.
Ved  

 etableringen af stambesætningerne, hvor udgifterne som nævnt ikke har kunnet  

 fradrages, har landbrugerne kunnet forvente, at eventuelle indtægter ved  

 afhændelsen til gengæld skulle være indkomstopgørelsen uvedkommende.
På  

 baggrund heraf er der indført en regel, som sikrer, at kun indtægter  

 vedrørende de nævnte stambesætningsdyr, der opstår i tiden efter lovens  

 gennemførelse, skal komme til beskatning.
Denne regel indebærer, at de  

 nuværende ejere af stambesætningsdyr afgrænset efter hidtidig praksis skal  

 have indrømmet skattefrihed for et beløb (forskelsbeløbet) svarende til  

 forskellen mellem dyrenes handelsværdi på tidspunktet for de ændrede reglers  

 ikrafttræden, dvs. værdien opgjort til normalhandelsværdier, og den værdi,  

 hvortil dyrene er optaget i regnskabet eller selvangivelsen ved udgangen af  

 indkomståret 1980, dvs. værdien opgjort til normalpriser eller  

 handelsværdier, der er lavere end normalhandelsværdier.
 Skattefriheden for forskelsbeløbet opnås ved, at beløbet fradrages ved  

 opgørelsen af den skattepligtige indkomst efter regler som anført nedenfor.
 I det følgende er der nærmere redegjort for de ændrede regler.
Cirkulæret, der er opdelt i to afsnit, omhandler henholdsvis de nye regler  

 og overgangsordningen.
Reglerne for dødsbobeskatning følger i et senere  

 cirkulære.
I.
De nye regler 1. I lovens § 1 fastslås det som en almindelig regel,  

 at udgifter til anskaffelse af samt indtægter ved afhændelse af  

 husdyrbesætninger skal medregnes ved opgørelsen af den skattepligtige  

 indkomst, og at dette også skal gælde for værdiforøgelser og værdinedgange  

 vedrørende husdyrbesætninger.
Omfattet af loven er kun dyr, der efter  

 hidtidig praksis er henregnet til husdyrbesætningen.
Dog anses  

 landbrugsheste, der indgår i en slagtehestebesætning eller som anvendes til  

 avl af rideheste til salg, også som tilhørende husdyrbesætningen efter de nye  

 regler.
Bestemmelsen i lovens § 1 gælder generelt, uanset om skatteyderen er  

 landbruger eller ej.
Bestemmelsen gælder således også for personer, der har  

 som erhverv at handle med husdyr.
Bestemmelserne i lovens paragraffer om  

 værdiansættelsen af husdyrene og om de særlige regler for dyr i  

 stambesætningen (§§ 2-5), jfr. nedenfor under punkt 2 og 3, skal derimod  

 alene gælde for landbrugere.
 Ligesom efter hidtidig praksis sidestilles erstatnings- og  

 forsikringssummer vedrørende husdyrbesætninger med salgssummer, jfr. lovens §  

 6, stk. 1.
 På samme måde som efter de hidtil gældende regler sidestilles overdragelse  

 af husdyrbesætninger ved gave eller arveforskud med salg, ligesom erhvervelse  

 af husdyrbesætninger ved gave eller arveforskud sidestilles med køb, jfr.  

 lovens § 6, stk. 2.
 Ifølge lovens § 7 gælder de hidtidige principper for beregningen af  

 anskaffelsessummer og afhændelsessummer, når husdyrbesætninger ydes som gave  

 eller arveforskud, også efter de nye regler.
Har erhvervelsen henholdsvis afhændelsen været afgifts- eller  

 indkomstskattepligtig, benyttes den værdi, der er lagt til grund ved  

 beregningen af gaveafgift eller indkomstskat.
Dette er i princippet dyrenes  

 handelsværdi.
 Har erhvervelsen henholdsvis afhændelsen hverken været afgifts- eller  

 indkomstskattepligtig, lægges handelsværdien på erhvervelsestidspunktet  

 henholdsvis overdragelsestidspunktet til grund.
2. Værdiansættelse af landbrugernes husdyrbesætninger Lovens § 2 indeholder bestemmelser om, hvorledes landbrugernes  

 husdyrbesætninger skal værdiansættes (andre end landbrugere skal som hidtil  

 opgøre værdien af deres husdyrbesætninger til kostpris eller handelsværdi).  

 De omhandlede regler gælder både for regnskabsførende og  

 ikke-regnskabsførende landbrugere.
 Ved værdiansættelse af husdyrbesætningen (såvel stam- som  

 salgsbesætningen) til brug for opgørelsen af den skattepligtige indkomst og  

 formue skal følgende principper lægges til grund:
Den nævnte normalhandelsværdi fastsættes af ligningsrådet for de mere  

 almindeligt forekommende grupper af dyr i stam- og salgsbesætningerne.  

 Normalhandelsværdierne fastsættes ved udgangen af hvert kalenderår som den  

 gennemsnitlige handelsværdi for de pågældende grupper af dyr.
De fastsatte  

 normalhandelsværdier bekendtgøres i Lovtidende.
 Til brug for skatteansættelsen for indkomståret 1981 har ligningsrådet  

 fastsat normalhandelsværdier pr. 31/12 - 1981 for heste og kreaturer m.v.,  

 jfr. statsskattedirektoratets bekendtgørelse nr. 562 af 26. november 1981,  

 som er optrykt som bilag.
Allerede efter hidtil gældende praksis har ligningsrådet fastsat  

 normalpriser for de mere almindeligt forekommende grupper af dyr.
Disse  

 normalpriser udgjorde omkring 60-70 pct. af handelsværdierne.
 Dersom dyrenes værdi opgøres på grundlag af handelsværdien, skal  

 landbrugeren ikke kunne medregne udgifter, som ved opgørelsen af hans  

 afgiftstilsvar efter loven om almindelig omsætningsafgift kan fradrages som  

 indgående afgift, jfr. lovens § 2, stk. 2. Dette er i overensstemmelse med  

 gældende praksis, og en tilsvarende bestemmelse findes i varelagerloven.
Når besætningens værdi er opgjort efter reglerne foran under punkt a) og  

 b), kan der med virkning for opgørelsen af den skattepligtige indkomst og  

 formue foretages en nedskrivning på indtil 33 1/3 pct. i den opgjorte værdi,  

 jfr. lovens § 2, stk. 4. Nedskrivningsprocenten kan således frit variere fra  

 år til år.
Nedskrivningen behøver ikke at være foretaget med hele procenter.  

 Interessenter kan indbyrdes foretage forskellig nedskrivning på deres anpart  

 af besætningen.
Ved opgørelse af den skattepligtige formue medregnes landbrugerens  

 husdyrbesætning til den således nedskrevne værdi.
Der kan ikke beregnes  

 nedslag i den formueskattepligtige værdi efter reglerne i ligningslovens § 18  

 A.
Nedskrivningen er ikke omfattet af reglerne i ligningslovens § 28 om  

 begrænsning af afskrivninger, nedskrivninger og henlæggelser.
Som ethvert  

 andet fradrag kan nedskrivning efter lovens § 2, stk. 4, dog bevirke, at  

 eventuelt andre af- eller nedskrivninger begrænses.
 Det beløb, hvormed husdyrene nedskrives, skal oplyses i regnskabet eller i  

 selvangivelsen, jfr. lovens § 4, stk. 1.
 Ved begyndelsen af et regnskabsår skal husdyrbesætningerne sættes til  

 samme værdi, som de havde ved udgangen af det foregående regnskabsår, jfr.  

 lovens § 4, stk. 2.
 Efter udløbet af fristen for indgivelse af selvangivelse kan foretagne  

 nedskrivninger kun ændres med ligningsrådets tilladelse, jfr. lovens § 5.
3. Opgørelse af konjunkturændringen for landbrugernes  

 stambesætningsdyr Som nævnt under punkt 1 skal alle værdiændringer vedrørende  

 husdyrbesætninger tages i betragtning ved opgørelsen af den skattepligtige  

 indkomst.
 Ligesom efter hidtidig praksis skal den del af ændringen i  

 stambesætningsdyrenes værdi, som er konjunkturbestemt, dog ikke påvirke  

 indkomstopgørelsen for landbrugere.
 Lovens § 3 indeholder regler for, hvorledes landbrugere skal opgøre  

 konjunkturændringen for stambesætningsdyrene efter de nye regler.
1. alle hundyr over 2 år inden for kvæg, 2. alle hundyr mellem 1 og 2 år inden for kvæg, 3. søer og drægtige gylte samt 4. moderfår.
Herefter henregnes alle øvrige husdyr, uanset deres formål, til  

 salgsbesætningen.
Også fjerkræ henregnes til salgsbesætningen.
Pelsdyr anses ikke som hørende til husdyr.
Pelsdyr er således ikke  

 omfattet af lovens regler og behandles skattemæssigt derfor som hidtil.
I forhold til afgrænsningen af stambesætningsdyr efter hidtidig praksis er  

 stambesætningsbegrebet således indskrænket, idet kalve under 1 år, heste,  

 tyre, væddere og orner ikke længere indgår i stambesætningen.
På den anden  

 side er der tale om en udvidelse af stambesætningsbegrebet, idet også dyr,  

 bestemt til salg, skal indgå, hvis der er tale om stambesætningsdyr efter de  

 nye regler.
 Efter de hidtil gældende regler blev konjunkturændringen for de enkelte  

 grupper af dyr beregnet på grundlag af ændringen i normalprisen i løbet af  

 indkomståret ganget med det mindste antal dyr, hvad enten dette antal dyr  

 fandtes ved indkomstårets begyndelse eller slutning.
Efter de nye regler skal konjunkturændringen derimod beregnes som  

 ændringen i normalhandelsværdien pr. dyr fra årets begyndelse til årets  

 slutning ganget med gennemsnittet af antallet dyr ved indkomstårets  

 begyndelse og slutning.
De nævnte normalhandelsværdier fastsættes som nævnt  

 af ligningsrådet ved udgangen af hvert kalenderår.
For landbrugere med forskudt indkomstår opgøres ændringen i  

 normalhandelsværdien pr. dyr som forskellen mellem den fastsatte  

 normalhandelsværdi ved udgangen af det kalenderår, som udløber i  

 indkomståret, og den fastsatte normalhandelsværdi ved udgangen af det nærmest  

 foregående kalenderår.
Dette svarer til, at der ved indkomst- og  

 formueopgørelsen for et forskudt indkomstår efter hidtidig praksis er anvendt  

 de normalpriser, der er fastsat ved udgangen af det kalenderår, der udløber i  

 indkomståret.
Hvis normalhandelsværdierne er steget, skal konjunkturændringen modregnes  

 i den skattepligtige værdistigning, som fremkommer.
Konjunkturændringen  

 formindsker altså her den skattepligtige stigning.
Hvis  

 normalhandelsværdierne derimod er faldet, skal konjunkturændringen modregnes  

 i den fradragsberettigede værdinedgang, som fremkommer.
Konjunkturændringen  

 formindsker altså her det fradragsberettigede beløb.
Ved bestemmelsen om, at konjunkturændringen skal være indkomstopgørelsen  

 uvedkommende, adskiller den skattemæssige behandling af stambesætningen sig  

 også efter de nye regler fra behandlingen af salgsbesætningen.
For  

 salgsbesætningen skal enhver ændring i værdien tages i betragtning ved  

 indkomstopgørelsen.
 Som et eksempel på beregning af konjunkturændringen kan nævnes:
En landbruger har ved begyndelsen af indkomståret 2 køer.  

 Normalhandelsværdien udgør ved begyndelsen af indkomståret 5.900 kr. pr. ko.  

 I løbet af indkomståret anskaffer landbrugeren yderligere en ko, således at  

 han ved udgangen af indkomståret har 3 køer.
Normalhandelsværdien udgør ved  

 udgangen af indkomståret 6.200 kr. pr. ko.
Konjunkturændringen beregnes som  

 ændringen i normalhandelsværdi i løbet af året (300 kr.) ganget med det  

 gennemsnitlige antal køer ved årets begyndelse og slutning (2 1/2 ko),  

 d.v.s., at konjunkturændringen bliver 300 kr. x 2 1/2 = 750 kr.
Da  

 normalhandelsværdien er steget i løbet af indkomståret, skal  

 konjunkturændringen fradrages ved indkomstopgørelsen.
Til gengæld skal et  

 beløb svarende til stigningen i den værdi, hvortil køerne er optaget i  

 selvangivelsen eller regnskabet, medregnes ved indkomstopgørelsen.
Størrelsen  

 af denne stigning afhænger af, i hvilket omfang landbrugeren udnytter sine  

 nedskrivningsmuligheder, jfr. punkt 2.
II Overgangsordningen 4. Beregning af forskelsbeløb I forbindelse med overgangen til de nye regler skal der beregnes et beløb,  

 forskelsbeløbet, som skal fradrages ved opgørelsen af den skattepligtige  

 indkomst, jfr. lovens § 8, stk. 2. Forskelsbeløbet skal kun beregnes for de  

 landbrugere, som ved overgangen til de nye regler ejer en stambesætning  

 afgrænset efter hidtidig praksis, og som ved udgangen af indkomståret 1980  

 har opgjort værdien heraf på grundlag af de af ligningsrådet fastsatte  

 normalpriser eller handelsværdier, der er lavere end de af ligningsrådet  

 fastsatte normalhandelsværdier.
 Som nævnt svarer normalpriserne som fastsat efter hidtidig praksis til  

 omkring 60-70 pct. af handelsværdierne.
 Som ligeledes nævnt svarer normalhandelsværdierne derimod til den  

 gennemsnitlige handelsværdi for de pågældende grupper af dyr.
 For de omhandlede landbrugere skal forskelsbeløbet beregnes som forskellen  

 mellem dyrenes normalhandelsværdi og den værdi, hvortil dyrene er opført i  

 regnskabet eller selvangivelsen ved udgangen af indkomståret 1980, d.v.s.  

 værdien opgjort til normalpriser eller handelsværdier, der er lavere end  

 normalhandelsværdier, jfr. lovens § 8, stk. 3.
 Til brug for beregning af forskelsbeløbet i henhold til lovens § 8, stk.  

 3, har ligningsrådet fastsat normalhandelsværdier pr. 31/12 1979 og pr. 31/12  

 - 1980 for heste og kreaturer m.v., jfr. statsskattedirektoratets  

 bekendtgørelse nr. 365 af 9. juli 1981, som er optrykt som bilag.
 For landbrugere, der benytter kalenderåret som indkomstår, afspejler  

 normalhandelsværdierne prisforholdene ved udgangen af kalenderåret 1980. For  

 landbrugere, der har forskudt indkomstår, således at indkomståret 1980 er  

 afsluttet inden 31. december 1980, afspejler normalhandelsværdierne  

 prisforholdene ved udgangen af kalenderåret 1979, svarende til, at det efter  

 hidtidig praksis er normalpriserne ved udgangen af kalenderåret 1979, der i  

 disse tilfælde benyttes ved indkomst- og formueopgørelsen for indkomståret  

 1980.
Som nævnt beregnes forskelsbeløbet på grundlag af antallet af dyr i  

 stambesætningen afgrænset efter hidtidig praksis, som er til stede ved  

 udgangen af indkomståret 1980. Beregningen skal foretages for sig for hver af  

 følgende fire grupper af stambesætningsdyr: kvæg, svin, får og heste.
Disse  

 forskelsbeløb skal herefter alene fordeles på antallet af stambesætningsdyr i  

 grupperne kvæg, svin og moderfår afgrænset efter de nye regler i lovens § 3,  

 stk. 1, nr. 1) -4), ved udgangen af indkomståret 1980. Således skal  

 forskelsbeløbet beregnet for kvæg afgrænset efter hidtidig praksis fordeles  

 på antal dyr i kvægbesætningen ved udgangen af indkomståret 1980 afgrænset  

 efter lovens § 3, stk. 1, nr. 1) og 2). På tilsvarende måde skal  

 forskelsbeløbet beregnet for svin afgrænset efter hidtidig praksis fordeles  

 på antallet af svin afgrænset efter lovens § 3, stk. 1, nr. 3), ved udgangen  

 af indkomståret 1980. Endelig skal forskelsbeløbet beregnet for får afgrænset  

 efter hidtidig praksis, fordeles på antallet af moderfår afgrænset efter  

 lovens § 3, stk. 1, nr. 4), ved udgangen af indkomståret 1980.  

 Forskelsbeløbet for heste skal fradrages ved indkomstopgørelsen for  

 indkomståret 1981.
Ved beregning af forskelsbeløb for ganske særligt værdifulde dyr anvendes  

 handelsværdien i stedet for den af ligningsrådet fastsatte  

 normalhandelsværdi, når landbrugeren godtgør, at handelsværdien ved udgangen  

 af indkomståret 1980 overstiger normalhandelsværdien med mindst 50 pct.
Det  

 samme gælder for ganske særligt værdifulde besætninger, når landbrugeren  

 godtgør, at besætningens handelsværdi ved udgangen af indkomståret 1980  

 overstiger normalhandelsværdien med mindst 20 pct.
 Som dokumentation for handelsværdien skal der primært lægges vægt på  

 konstaterede købs- og salgspriser i årene 1978-1981, men også sagkyndige  

 udtalelser om særlige ydelsesmæssige og avlsmæssige præstationer kan indgå  

 som dokumentation.
5. Ansættelse, klage og revision vedrørende beregnede  

 forskelsbeløb Ifølge lovens § 8, stk. 4, skal skattestyrelseslovens regler om  

 ansættelse, klage og revision også finde anvendelse på det efter reglerne i  

 lovens § 8, stk. 3, beregnede forskelsbeløb, jfr. punkt 4.
Efter skattelovgivningens regler kan man normalt alene påklage beløb, som  

 har betydning for indkomstansættelsen for indkomstår, der er passeret.
Med  

 den omhandlede bestemmelse vil landbrugeren derimod straks efter  

 fastsættelsen af forskelsbeløbet kunne påklage ansættelsen af dette beløb.
 Hvis der senere sker ændring af forskelsbeløbet, skal der forholdes på  

 følgende måde:
 Hvis forskelsbeløbet nedsættes, skal den skattemæssige behandling afhænge  

 af, hvornår nedsættelsen finder sted.
Finder nedsættelsen sted på et tidspunkt, hvor hele det oprindeligt  

 fastsatte forskelsbeløb endnu ikke er fradraget ved indkomstopgørelsen, skal  

 nedsættelsesbeløbet i videst muligt omfang benyttes til at formindske det  

 endnu ikke fradragne forskelsbeløb.
Det formindskede forskelsbeløb skal  

 herefter fradrages ved indkomstopgørelsen efter samme regler, som gælder for  

 det oprindeligt fastsatte beløb.
Dersom nedsættelsesbeløbet er større end det  

 endnu ikke fradragne forskelsbeløb, skal det beløb, hvormed  

 nedsættelsesbeløbet overstiger det endnu ikke fradragne forskelsbeløb,  

 medregnes til den skattepligtige indkomst for det indkomstår, hvori  

 ansættelsen ændres.
Er hele det oprindeligt fastsatte forskelsbeløb fradraget  

 på det tidspunkt, hvor ansættelsen ændres, skal nedsættelsesbeløbet på  

 tilsvarende måde medregnes til den skattepligtige indkomst for det  

 indkomstår, hvori ansættelsen ændres.
 Hvis forskelsbeløbet forhøjes, skal den skattemæssige behandling afhænge  

 af, hvornår forhøjelsen finder sted.
Sker forhøjelsen på et tidspunkt, hvor hele det oprindeligt fastsatte  

 forskelsbeløb endnu ikke er fradraget ved indkomstopgørelsen, skal  

 forhøjelsesbeløbet lægges til det endnu ikke fradragne forskelsbeløb og  

 fradrages ved indkomstopgørelsen efter samme regler, som gælder for dette  

 beløb.
Er hele det oprindeligt fastsatte forskelsbeløb derimod fradraget på  

 det tidspunkt, hvor ansættelsen ændres, skal forhøjelsesbeløbet fradrages ved  

 opgørelsen af den skattepligtige indkomst for det indkomstår, hvori  

 ansættelsen ændres.
6. Opgørelse af C-fradraget Efter udsendelsen af statsskattedirektoratets cirkulære af 1977 om  

 beskatningen ved udvidelse af stambesætning har en række landbrugere fået  

 forhøjet deres skattepligtige indkomster tilbage til indkomståret 1973. En  

 del af disse landbrugere har fået henstand med den heraf følgende restskat  

 mod at underskrive en erklæring om, at et eventuelt forskelsbeløb, som de  

 måtte opnå i forbindelse med ændring af reglerne om beskatning af landbrugets  

 besætninger, forlods vil blive anvendt til at udligne de forhøjelser af  

 indkomsten, der skyldes besætningsudvidelse.
 Landbrugere, som således har fået forhøjet den skattepligtige indkomst for  

 indkomstårene 1973-1980 i forbindelse med udvidelse af en stambesætning, og  

 som har fået henstand med den heraf følgende skattebetaling, skal forlods  

 fradrage det beløb (C-fradraget), hvormed den skattepligtige indkomst er  

 blevet forhøjet, i det samlede forskelsbeløb, som beregnet efter lovens § 8,  

 stk. 3, jfr. lovens § 8, stk. 11. C-fradraget medfører således reduktion af  

 det beregnede forskelsbeløb og er for så vidt uden betydning for  

 indkomstopgørelsen for indkomståret 1981.
 C-fradraget afkortes forholdsmæssigt på forskelsbeløbene for de enkelte  

 grupper af stambesætningsdyr (kvæg, svin og får). Skattebetalingen anses  

 herved at have fundet sted den 31. december 1980. Det hermed reducerede  

 forskelsbeløb fradrages efter regler, som anført nedenfor under punkt 7, 8 og  

 9.
 Er det beløb, hvormed de skattepligtige indkomster er blevet forhøjet,  

 større end hele det beregnede forskelsbeløb, skal den overskydende del  

 medføre en dertil svarende skattebetaling, jfr. § 2, stk. 2, i  

 bekendtgørelsen.
7. Opgørelse af A- og B-fradraget Efter lovens § 8, stk. 5, skal landbrugere ved opgørelsen af deres  

 skattepligtige indkomst for indkomståret 1981 fradrage 10 pct. af det  

 oprindeligt beregnede forskelsbeløb for de enkelte grupper af  

 stambesætningsdyr: kvæg, svin og får (A-fradraget).
Ved indkomstopgørelsen for indkomståret 1981 kan landbrugere endvidere  

 foretage fradrag med så stor en del af det oprindeligt beregnede  

 forskelsbeløb, som svarer til det beløb, hvormed 66 2/3 pct. af den samlede  

 besætningsværdi opgjort til normalhandelsværdier ved udgangen af indkomståret  

 1980 overstiger værdien opgjort til normalpriser (B-fradraget). Ved beregning  

 af B-fradraget indgår således værdien af den samlede husdyrbesætning ved  

 udgangen af indkomståret 1980, hvad enten der er tale om salgseller  

 stambesætning efter hidtil gældende praksis.
Det er dog en betingelse, at der  

 er fastsat normalpriser og normalhandelsværdier for de pågældende grupper af  

 dyr.
Da der ikke er fastsat normalpriser eller normalhandelsværdier for  

 fjerkræ, indgår disse ikke i denne opgørelse.
For så vidt angår heste, indgår  

 disse kun i det omfang, de efter hidtidig praksis er anset for en  

 husdyrbesætning.
 Det beregnede B-fradrag fordeles forholdsmæssigt på forskelsbeløbene for  

 de enkelte grupper af stambesætningsdyr (kvæg, svin og får).
 I det følgende gives der et skematisk eksempel på opgørelse af C-, A- og  

 B-fradraget:
 8. Hvis det oprindeligt beregnede forskelsbeløb nedsat  

 med et eventuelt C-fradrag, er mindre end A- og B-fradraget, skal  

 landbrugeren fradrage det fulde forskelsbeløb ved indkomstopgørelsen for  

 indkomståret 1981, jfr. § 3, stk. 3, i bekendtgørelsen.
 Er basisantallet af dyr, jfr. nærmere nedenfor under punkt 9, i de enkelte  

 grupper af stambesætningen (kvæg, svin og får) mindre end 5 ved udgangen af  

 indkomståret 1980 eller udgør et resterende forskelsbeløb (nedsat med et  

 A-fradrag og med et eventuelt B- og C-fradrag) for de enkelte grupper af  

 stambesætningsdyr 5.000 kr. eller derunder ved udgangen af indkomståret 1980  

 skal hele det resterende forskelsbeløb for de pågældende grupper fradrages  

 ved indkomstopgørelsen for indkomståret 1981, jfr. § 4, stk. 4, i  

 bekendtgørelsen.
Som nævnt under punkt 2 skal der også beregnes et forskelsbeløb for heste,  

 der efter hidtidig praksis er anset for stambesætning.
Da heste ikke er  

 stambesætning efter de nye regler, skal det for heste beregnede forskelsbeløb  

 fradrages ved indkomstopgørelsen for indkomståret 1981. Det for heste  

 beregnede forskelsbeløb indgår hverken i opgørelsen af C- eller A-fradraget.  

 Derimod indgår hestenes værdi ved opgørelse af B-fradraget.
 Udgør et forskelsbeløb, der resterer efter anvendelsen af reglerne foran  

 under punkt 6, 7 og 8, ved udgangen af indkomståret 1981 eller ved udgangen  

 af et senere indkomstår, 5.000 kr. eller derunder for den enkelte gruppe af  

 stambesætningsdyr (kvæg, svin og får), skal den skattepligtige indkomst for  

 dette indkomstår nedsættes med hele det for den enkelte gruppe resterende  

 forskelsbeløb.
9. Opgørelse af fradrag for resterende forskelsbeløb  

 ved reduktion af stambesætningsdyr Ifølge lovens § 8, stk. 6, jfr. § 4, stk. 1-3, i bekendtgørelsen, skal  

 fradrag for et forskelsbeløb, der resterer efter anvendelse af C-, A- og  

 B-fradraget foretages i den skattepligtige indkomst i takt med reduktion af  

 dyr i de enkelte grupper af stambesætningen (kvæg, svin og får).
 I den forbindelse er der fastlagt en skala for hver af de tre grupper af  

 dyr i stambesætningen, således at der gives fradrag for en vis del af det  

 resterende forskelsbeløb, når besætningen ved reduktion passerer et eller  

 flere trin på skalaen.
 Reglerne er udformet på følgende måde:
 Antallet af dyr i de enkelte stambesætningsgrupper (kvæg, svin og får) ved  

 udgangen af indkomståret 1980 afgrænset efter de nye regler i lovens § 3,  

 stk. 1, nr. 1) og 2), § 3, stk. 1, nr. 3), og § 3, stk. 1, nr. 4)  

 (basisantallene) nedrundes til nærmeste af følgende trin:
 0, 5, 10, 15, 20, 25, 30, 40, 50, 60, 80, 100, 120, 140, 160, 200, 240,  

 280, 320, 360 o.s.v. i spring på 40 dyr.
Et resterende forskelsbeløb for den enkelte gruppe af stambesætningsdyr  

 (kvæg, svin og får) divideres med det nedrundede basisantal af dyr i de  

 enkelte grupper.
Er det nedrundede basisantal i en gruppe af  

 stambesætningsdyr ved udgangen af et indkomstår lavere end det nedrundede  

 basisantal ved udgangen af året før og mindre end det nedrundede basisantal  

 ved udgangen af indkomståret 1980, nedsættes den skattepligtige indkomst med  

 så stor en del af et resterende forskelsbeløb, som svarer til nedgangen i det  

 nedrundede basisantal (forskelsbeløb pr. dyr X forskellen mellem de  

 nedrundede basisantal).
 Den omtalte regel kan belyses ved et eksempel:
Antallet af dyr i en kvægbesætning afgrænset efter lovens § 3, stk. 1, nr.  

 1) og 2), udgør ved udgangen af indkomståret 1980 55 (basisantallet). Dette  

 antal nedrundes til det nærmeste trin på den anførte skala, d.v.s. til 50  

 dyr.
Forskelsbeløbet, der kan henføres til gruppen kvæg, er efter anvendelse  

 af C-, A- og B-fradraget beregnet til 100.000 kr., således at gennemsnittet  

 pr. dyr (de 50 dyr man nedrundede til) bliver 2.000 kr.
Ved udgangen af  

 indkomståret 1981 forudsættes antallet af dyr i kvægbesætningen reduceret til  

 48. I dette tilfælde skal der gives et fradrag svarende til hele det  

 påbegyndte trin fra 50 til 40 dyr, d.v.s. for 10 dyr, således at det samlede  

 fradrag for indkomståret 1981 bliver 10 dyr a 2.000 kr. = 20.000 kr.
Hvis  

 antallet af dyr i kvægbesætningen alene var formindsket til 51 dyr ved  

 udgangen af indkomståret 1981 kunne der ikke fradrages nogen del af  

 forskelsbeløbet ved indkomstopgørelsen for indkomståret 1981.
 Udgør et herefter resterende forskelsbeløb ved udgangen af et indkomstår  

 5.000 kr. eller derunder for den enkelte gruppe af stambesætningsdyr (kvæg,  

 svin og får), skal den skattepligtige indkomst for dette indkomstår nedsættes  

 med hele det resterende forskelsbeløb.
10. Tilbageregulering af foretagne fradrag for  

 forskelsbeløb som følge af reduktion af stambesætningsdyr Forøges antallet af dyr i de enkelte grupper af stambesætningen (kvæg,  

 svin og får) i et af de nærmest følgende to indkomstår efter et reduktionsår,  

 d.v.s. efter et indkomstår, hvor der er opnået helt eller delvis fradrag for  

 en resterende del af et forskelsbeløb som følge af reduktion af dyr i de  

 enkelte stambesætningsgrupper, jfr. punkt 9 ovenfor, forhøjer  

 skattemyndighederne den skattepligtige indkomst for reduktionsåret efter  

 reglerne nedenfor med hele det fradragne forskelsbeløb (tilbageregulering).  

 Et resterende forskelsbeløb forøges tilsvarende.
Dette gælder, selv om  

 forskelsbeløbet er reduceret til 0 kr., jfr. bekendtgørelsens § 5, stk. 1.
 Antallet af dyr i de enkelte stambesætningsgrupper (kvæg, svin og får) ved  

 begyndelsen af reduktionsåret (reguleringstallene) nedrundes til nærmeste af  

 følgende trin:
 0, 5, 10, 15, 20, 25, 30, 40, 50, 60, 80, 100, 120, 140, 160, 200, 240,  

 280, 320, 360 o.s.v. i spring på 40 dyr.
 Tilbageregulering skal foretages, når det nedrundede reguleringstal i en  

 gruppe stambesætningsdyr i et af de nærmest følgende to indkomstår efter  

 reduktionsåret er bragt op på et nedrundet reguleringstal, som er mindst 1  

 trin højere end reguleringstallet ved begyndelsen af reduktionsåret, jfr. §  

 5, stk. 2, i bekendtgørelsen.
 De omtalte regler kan belyses ved følgende eksempler:
 Eksempel 1:
Nedrundet reguleringstal ved/begyndelsen af indkomståret 1981 30 - -  

 ved/udgangen - - 1981 25 - - - - - 1982 25 - - - - - 1983 40 Her skal tilbageregulering foretages, jfr. at det nedrundede  

 reguleringstal ved udgangen af indkomståret 1983 er forøget med 1 trin udover  

 det nedrundede reguleringstal ved begyndelsen af 1981 (reduktionsåret).  

 Herefter forhøjes den skattepligtige indkomst for indkomståret 1981 med det i  

 1981 fradragne forskelsbeløb svarende til hele det påbegyndte trin for 5 dyr,  

 og et forskelsbeløb, der enten resterer eller er nedbragt til 0, forøges  

 tilsvarende. (Ved fremtidige reduktioner danner de 30 dyr ved begyndelsen af  

 indkomståret 1981 udgangspunkt for beregning af fradrag for forskelsbeløb).
 Eksempel 2:
Nedrundet reguleringstal ved/begyndelsen af indkomståret 1981 30 - -  

 ved/udgangen - - 1981 0 - - - - - 1982 30 Her skal tilbageregulering ikke foretages, jfr. at det nedrundede  

 reguleringstal ved udgangen af 1982 ikke er forøget med 1 trin udover det  

 nedrundede reguleringstal ved begyndelsen af 1981 (reduktionsåret).
 Eksempel 3:
Nedrundet reguleringstal ved/begyndelsen af indkomståret 1981 30 - -  

 ved/udgangen - - 1981 0 - - - - - 1982 30 - - - - - 1983 30 - - - - - 1984 40 Her skal tilbageregulering ikke foretages, jfr. at forøgelsen på 1 trin  

 først finder sted mere end 2 indkomstår efter reduktionsåret (1981).
 Eksempel 4:
Nedrundet reguleringstal ved/begyndelsen af indkomståret 1981 30 - -  

 ved/udgangen - - 1981 15 - - - - - 1982 5 - - - - - 1983 20 Her skal tilbageregulering foretages for så vidt angår det fradragne  

 forskelsbeløb svarende til hele det påbegyndte trin fra 15 til 5, d.v.s. for  

 10 dyr i indkomståret 1982, jfr. at det nedrundede reguleringstal ved  

 udgangen af 1983, der er mindst 1 trin højere end det nedrundede  

 reguleringstal ved begyndelsen af 1982, ligger inden for de nærmest følgende  

 to indkomstår efter reduktionsåret.
 Tilbageregulering af forskelsbeløbet foretages ikke, når der ved  

 indkomstopgørelsen for indkomståret 1981 er opnået fradrag for hele det  

 resterende forskelsbeløb for de enkelte stambesætningsgrupper i tilfælde,  

 hvor basisantallet af dyr ved udgangen af indkomståret 1980 har været mindre  

 end 5, eller hvor forskelsbeløbet ved udgangen af indkomståret 1980 har  

 udgjort 5.000 kr. eller derunder, jfr. § 5, stk. 3, i bekendtgørelsen.
11. Forskelsbeløb, som endnu ikke er fradraget ved  

 opgørelsen af den skattepligtige indkomst, skal for regnskabsførende  

 skattepligtige opføres som en særlig aktivpost.
Andre skattepligtige skal  

 give oplysning om beløbet i selvangivelsen.
Beløbet skal ikke medregnes ved  

 opgørelsen af den skattepligtige formue, jfr. lovens § 8, stk. 12.
 12. Landbrugere med forskudt indkomstår, som i  

 tidsrummet mellem begyndelsen af indkomståret 1981 og udgangen af  

 kalenderåret 1980, har foretaget en reduktion af deres stambesætning, som  

 efter hidtidig praksis ville blive behandlet lempeligere end efter lovens  

 regler, skal efter ansøgning have eftergivet den forhøjede skat, som lovens  

 regler har påført disse landbrugere, jfr. § 6, stk. 1, i bekendtgørelsen.
 Eftergivelse af skatten forudsætter dog, at den nævnte reduktion af en  

 stambesætning efter de hidtil gældende regler kunne ske, uden at fortjenesten  

 skulle medregnes ved indkomstopgørelsen, jfr. bekendtgørelsens § 6, stk. 2.
 Amtsskatteinspektoraterne er bemyndiget til at eftergive den her  

 omhandlede skat, jfr. bekendtgørelsens § 6, stk. 2.
 De af amtsskatteinspektoraterne trufne afgørelser kan påklages til  

 statsskattedirektoratet, jfr. § 6, stk. 3, i bekendtgørelsen.
 Statsskattedirektoratets afgørelser kan indbringes for ministeren for  

 skatter og afgifter, jfr. bekendtgørelsens § 6, stk. 3.
 13. I det følgende redegøres der for, hvordan de  

 hidtil gældende regler om væsentlig og varig udvidelse eller reduktion af  

 stambesætningen finder anvendelse i overgangsperioden:
 Ved væsentlig og varig udvidelse af den bestående stambesætning kunne  

 købesummen for de indkøbte dyr efter hidtidig praksis ikke nedskrives til  

 normalpris med virkning for den skattepligtige indkomst.
 En stambesætningsudvidelse blev anset for væsentlig, når besætningen blev  

 udvidet med mindst 30 pct.
 Afgørelsen af, om en besætningsudvidelse var væsentlig, blev truffet på  

 grundlag af besætningstallene over en årrække, normalt 3 år.
 Ved væsentlig og varig reduktion af stambesætningen skulle fortjeneste  

 eller tab efter hidtidig praksis ikke medregnes ved indkomstopgørelsen.
 Såfremt det efter forholdene måtte antages, at reduktionen var af varig  

 karakter, men der dog på tidspunktet for skatteansættelsen kunne være nogen  

 tvivl herom, undlod man indkomstbeskatning, hvis sælgeren skriftligt  

 erklærede sig indforstået med, at den ubeskattede fortjeneste skulle  

 indkomstbeskattes, dersom besætningen blev retableret ved eget tillæg eller  

 ved køb af unge dyr.
 Hvis der var afgivet en erklæring som nævnt, og der herefter fandt  

 retablering sted ved eget tillæg eller ved køb af unge dyr, skulle den  

 ubeskattede fortjeneste indkomstbeskattes, idet der hvert år skulle  

 indtægtsføres en så stor del af fortjenesten, som svarede til den del af den  

 bortsolgte stambesætning, som var retableret i det pågældende år.
 Hvis retableringen fandt sted ved køb af voksne dyr, undlodes  

 indkomstbeskatning af den ved afhændelsen indvundne fortjeneste, idet der,  

 for så vidt angik disse dyr, ikke kunne ske nedskrivning til normalpriserne  

 med virkning for indkomstopgørelsen, jfr. ovenfor.
 Ændringer i stambesætningen afgrænset efter hidtidig praksis i  

 indkomstårene 1981 og/eller 1982 indgår ved bedømmelsen af  

 væsentlighedsbegrebet efter hidtidig praksis for indkomstårene 1979 og/eller  

 1980.
 Den omhandlede regel kan belyses ved følgende eksempler:
 Eksempel 1:
Antal stambesætningsdyr ved begyndelsen af indkomståret 1979 40 Antal stambesætningsdyr ved begyndelsen af indkomståret 1980 44 Antal stambesætningsdyr afgrænset efter hidtidig praksis ved begyndelsen af indkomståret 1981 48 Antal stambesætningsdyr afgrænset efter hidtidig praksis ved begyndelsen af indkomståret 1982 55 Besætningsændringen i 1981 viser, at udvidelsen i 1979 og 1980 har været  

 væsentlig (30 pct. inden for 3 år). Købesummen for de indkøbte dyr i 1979 og  

 1980 kan derfor ikke nedskrives til normalpris med virkning for den  

 skattepligtige indkomst for indkomstårene 1979 og 1980.
 Eksempel 2:
Antal stambesætningsdyr ved begyndelsen af indkomståret 1979 40 Antal stambesætningsdyr ved begyndelsen af indkomståret 1980 44 Antal stambesætningsdyr afgrænset efter hidtidig praksis ved begyndelsen af indkomståret 1981 48 Antal stambesætningsdyr afgrænset efter hidtidig praksis ved begyndelsen af indkomståret 1982 48 Besætningsændringen i 1981 viser, at udvidelsen i 1979 og 1980 ikke har  

 været væsentlig.
Købesummen for de indkøbte dyr i 1979 og 1980 kan derfor  

 nedskrives til normalpris med virkning for den skattepligtige indkomst for  

 indkomstårene 1979 og 1980.
 Eksempel 3:
Antal stambesætningsdyr ved begyndelsen af indkomståret 1979 40 Antal stambesætningsdyr ved begyndelsen af indkomståret 1980 35 Antal stambesætningsdyr afgrænset efter hidtidig praksis ved begyndelsen af indkomståret 1981 30 Antal stambesætningsdyr afgrænset efter hidtidig praksis ved begyndelsen af indkomståret 1982 20 Besætningsændringen i 1981 viser, at reduktionen har været væsentlig, og  

 en hermed forbundet fortjeneste eller tab skal derfor ikke medregnes ved  

 indkomstopgørelsen for så vidt angår indkomstårene 1979 og 1980.
 Hvis ændringer i stambesætningen til og med indkomståret 1980 har opfyldt  

 væsentlighedsbegrebet, skal ændringen anses som væsentlig og behandles som  

 sådan, uanset om ændringer i stambesætningen afgrænset efter hidtidig praksis  

 i 1981 eller senere indkomstår viser, at ændringerne kun har været af  

 midlertidig karakter.
 Den omhandlede regel kan belyses ved følgende eksempler:
 Eksempel 1:
Antal stambesætningsdyr ved begyndelsen af indkomståret 1980 45 Antal stambesætningsdyr afgrænset efter hidtidig praksis ved begyndelsen af indkomståret 1981 60 Antal stambesætningsdyr afgrænset efter hidtidig praksis ved begyndelsen af indkomståret 1982 58 Antal stambesætningsdyr afgrænset efter hidtidig praksis ved begyndelsen af indkomståret 1983 45 I indkomståret 1980 har udvidelsen været væsentlig, men  

 besætningsændringerne i 1981 og 1982 viser imidlertid, at den ikke har været  

 varig.
Der ses bort fra varighedsbegrebet, og udvidelsen i indkomståret 1980  

 anses for væsentlig og behandles som sådan, jfr. at udvidelsen til og med  

 indkomståret 1980 har opfyldt væsentlighedsbegrebet.
 Eksempel 2:
Antal stambesætningsdyr ved begyndelsen af indkomståret 1978 100 Antal stambesætningsdyr ved begyndelsen af indkomståret 1979 40 Antal stambesætningsdyr ved begyndelsen af indkomståret 1980 40 Antal stambesætningsdyr afgrænset efter hidtidig praksis ved udgangen af indkomståret 1980 40 Antal stambesætningsdyr afgrænset efter hidtidig praksis ved udgangen af indkomståret 1981 100 Reduktionen har været væsentlig i indkomståret 1978, men udvidelsen i  

 indkomståret 1981 viser imidlertid, at den ikke har været varig.
Da  

 reduktionen til og med indkomståret 1980 dog har opfyldt  

 væsentlighedsbegrebet, skal reduktionen betragtes som væsentlig og behandles  

 som sådan.
Skattedepartementet, den 2. februar 1982 JENS ROSMAN / Kaj Lotz Bilag 1 Lov nr. 208 af 13. amj 1981 om den skattemæssige behandling af  

 husdyrbesætninger.
(Udelades her) Bilag 2 Bekendtgørelse nr. 543 af 16. november 1981 om opgørelse og fradrag for  

 forskelsbeløb m.v. vedrørende landbrugets husdyrbesætninger.
(Udelades her) Bilag 3 Bekendtgørelse nr. 562 af 26. november 1981 af normalhandelsværdier pr.  

 31/12 1981 for heste og kreaturer m.v.
(Udelades her) Bilag 4 Bekendtgørelse nr. 365 af 9. juli 1981 af normalværdier for heste og  

 kreaturer m.v.
