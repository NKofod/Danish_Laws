I cirkulære af 3. februar 1987 fra Fiskeriministeriets Industritilsyn om  

 kontrolattester for fisk og fiskevarer til Frankrig anføres, at fiskevarer  

 fra 3.-lande, der indføres i Danmark, kun kan reeksporteres til Frankrig,  

 såfremt der foreligger original kontrolattest (eller bekræftet kopi heraf)  

 fra oprindelseslandets kompetente myndighed.
Attesten kan eventuelt være  

 udstedt til den danske importør eller en mellemhandler (altså ikke  

 nødvendigvis til den franske importør). En attest omfattende et større parti  

 kan benyttes ved eksport af flere delpartier heraf.
Dette gælder fortsat.
De franske myndigheder ønsker imidlertid, at der for  

 3.-landes varer tillige udstedes vedhæftede attest (* 1) af de danske  

 myndigheder, hvori det attesteres, at varerne ved reeksport fra Danmark  

 fortsat er anvendelige til menneskeføde, samt at de er blevet opbevaret og  

 transporteret i overensstemmelse med de i Frankrig gældende regler (der  

 svarer til de danske bestemmelser). Endvidere skal nummer og dato for  

 oprindelseslandets originale kontrolattest angives, og attesten eller kopi af  

 den vedhæftes.
Poul Fr.
Jensen (* 1) Attesten fås ved henvendelse til fiskerikontrollen eller  

 fiskeriministeriets industritilsyn.
