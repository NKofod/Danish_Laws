En investeringsforenings forespørgsel om, hvorvidt  

 investeringsforeningsandele kan udstedes med en mindste stykstørrelse på  

 500.000 kr. eller multipla heraf.
Forespørgslen blev af tilsynet besvaret  

 benægtende med angivelse af, at mindste stykstørrelse maksimalt kan være  

 100.000 kr. eller multipla heraf.
 Medio 1989 har en investeringsforening forespurgt tilsynet om, hvorvidt  

 det er i overensstemmelse med investeringsforeningslovens § 1. stk. 1, nr. 1,  

 at udstede investeringsforeningsandele med en mindste styk-størrelse på  

 500.000 kr. eller multipla heraf.
 Tilsynet meddelte investeringsforeningen, at mindste styk-størrelsen  

 maksimalt kunne være 100.000 kr., jf. lovens § 1, stk. 1, nr. 1, e.c.  

 Begrundelsen herfor var, at tilsynet ikke fandt, at en forening med en  

 mindste styk-størrelse derover opfylder det lovbestemte formål at modtage  

 midler fra en videre kreds eller offentligheden.
