Afskrivning på plejehjem beliggende i England Spørgsmål Kan personer,  

 der er fuldt skattepligtige i Danmark, foretage skattemæssige afskrivninger  

 efter afskrivningslovens § 14, stk. 2, nr. 4, på bygningen YY, England, der  

 anvendes som plejehjem? Svar Ja, se SKAT´s  

 indstilling og begrundelse.
Beskrivelse af  

 de faktiske forhold Repræsentanten  

 har oplyst, at X udbyder opsparingsprojekter i ejendomme beliggende i  

 England.
 X har ultimo 2005 udbudt et  

 projekt - K/S ... - til en række investorer, og ønsker at få vished for,  

 at den pågældende ejendom er afskrivningsberettiget i henhold til  

 afskrivningslovens § 14, stk. 1.
 Den pågældende ejendom - YY -  

 anvendes som plejehjem (Nursing Home) for ældre.
 Ejendommen er lejet ud til A  

 Ltd., der driver plejehjemmet, og som er en af Storbritanniens største  

 udbydere  

 af healthcare med knap 200 plejehjem.
 A Ltd. blev i oktober 2005  

 overtaget af B Ltd., der herefter driver næsten 600 plejehjem i  

 Storbritannien  

 med 29.000 sengepladser.
 B-koncernen udbyder forskellige  

 serviceydelser, der bl.a. inkluderer personlig sygepleje for ældre og yngre  

 mennesker, herunder for mennesker med fysiske og psykiske handicap.
 Det fremgår af prospektet, at  

 ejendommen består af tre forskellige fløje; hovedbygningen samt to  

 tilbygninger.
 Hovedbygningen er opført i 1891,  

 mens de to tilbygninger er opført i henholdsvis 1980'erne og 1990'erne.
Der er i alt 44 værelser, heraf  

 30 enkeltværelser.
Herudover er der 2 saloner, spisestue, 6 badeværelser og 3  

 separate toiletter.
Endelig er der separate personaleværelser, salon og  

 toiletter samt fitness-rum.
Plejehjemmet er således ikke delt op i  

 ejerlejligheder.
Der blev indgået 30-årig  

 uopsigelig lejekontrakt den 2. september 2005. Lejer modtager 35 pct. af  

 huslejen fra det offentlige.
Kontrakten indeholder en klausul om, at lejer er  

 fraholdt muligheden for at dele lejemålet med andre virksomheder eller andre  

 parter, medmindre disse er en del af samme koncern.
Lejer er forpligtet til  

 hvert 5. år at istandsætte det indvendige og udvendige af bygningen.
 Lejer må anvende lejemålet  

 udelukkende til Nursing Home (plejehjem) indenfor betingelserne angivet i  

 "The Care Standards Act 2000".
 Repræsentanten har i e-mail af 1.  

 juni 2006 bl.a. oplyst, at plejehjemmet er underlagt den engelske " The  

 Care Standards Act 2000 Chapter 14" og alene må benyttes til sådanne  

 formål.
 Ifølge "The Care Standards  

 Act 2000, Chapter 14, Section 3" defineres et plejehjem således:
 1. En institution er et  

 plejehjem, hvis den leverer indkvartering/husly, sammen med sygepleje  

 eller personlig  

 pleje, til enhver af følgende personer:
a) personer som er eller har  

 været syge b) personer som har eller har  

 haft en mental forstyrrelse c) personer som er handicappede  

 eller svagelige d) personer som er eller har  

 været afhængige af alkohol eller narkotika.
 2. En institution er ikke et  

 plejehjem hvis den er:
a) et hospital b) en uafhængig klinik eller c) børnehjem, eller af en  

 beskaffenhed der er undtaget ved regulering.
 The Care Standards Act 2000 er en  

 del af National Minimum Standards for Social Care.
 Repræsentanten har indsendt  

 Certificate of Registration, hvori the National Care Standards Commission  

 attesterer, at YY er registreret under the Care Standards Act 2000.
Ifølge prospektets side 32 er det  

 X´ vurdering, at et engelsk "Nursing Home" kan sidestilles med et  

 dansk plejehjem, dvs. et hjem der som led i den sociale service tilbyder  

 pleje  

 af f.eks. ældre mennesker, eller andre med behov for døgnpleje/-ophold, og  

 der  

 derfor kan foretages skattemæssige afskrivninger på bygningerne.
Der er  

 henvist  

 til, at Ligningsrådet tidligere har afgivet en bindende forhåndsbesked  

 vedrørende et plejehjem i Sverige.
I den bindende forhåndsbesked blev det  

 tillagt vægt, at den svenske sociallovgivning lignede den danske, og at  

 plejehjemmet dermed var udsat for et tilsvarende slid, der begrunder  

 afskrivning på et dansk plejehjem.
Repræsentanten har den 9. juni  

 2006 supplerende oplyst, at der ikke er tale om lejligheder på YY, men  

 værelser.
Der er således ikke separat køkken, bad, eller lignende faciliteter  

 knyttet til de enkelte værelser.
Beboerne lejer således ikke en lejlighed.
Den 13. juni 2006 har  

 repræsentanten videre oplyst, at plejehjemmet er underlagt "The Care  

 Standards  

 Act 2000, Chapter 14", i henhold til hvilken lov "National Care  

 Standards Commission" er registrerings- og tilsynsmyndighed i forhold  

 til  

 det pågældende plejehjem.
Kommissionen er underlagt de til enhver tid af  

 ministeren fastsatte regler på området, herunder de regler, der er fastsat i  

 National Minimum Standards for Social Care.
 Da YY-plejehjemmet er omfattet af  

 den pågældende lov, er det også omfattet af de regler, der er fastsat i  

 National Minimum Standards for Social Care.
Spørgers  

 eventuelle opfattelse ifølge anmodning og bemærkninger til sagsfremstilling Det er repræsentantens  

 opfattelse, at spørgsmålet skal besvares med et "ja".
 Efter afskrivningslovens § 14,  

 stk. 1, kan der som udgangspunkt foretages skattemæssige afskrivninger på  

 erhvervsmæssigt benyttede bygninger.
 Efter § 14, stk. 2, nr. 4, kan  

 der dog ikke foretages afskrivning på bygninger, der anvendes til beboelse  

 eller hertil knyttede formål, bortset fra hoteller og campinghytter samt  

 døgninstitutioner og bygninger, som er omfattet af lov om social  

 service, og som udsættes for et tilsvarende slid.
 Da der er afskrivningsret på  

 bygninger, der anvendes til døgninstitutioner og bygninger, som er omfattet  

 af  

 lov om social service, og som udsættes for et tilsvarende slid, vil der  

 derfor kunne afskrives på plejehjemsbygninger.
 Det fremgår dog af  

 afskrivningslovens § 14, stk. 2, nr. 5, at der ikke kan afskrives på hoteller  

 og plejehjem, der er opdelt i ejerlejligheder.
 Det afgørende for, om en bygning  

 er omfattet § 14, stk. 2, er bygningens faktiske anvendelse, jf.  

 Ligningsvejledningen 2006-1,  


  

 E.C.4.1.1  


.
 Det kan på baggrund af  

 ovenstående regelsæt konkluderes, at der kan afskrives på en bygning, som  

 faktisk anvendes som plejehjem, hvis ejendommen ikke er opdelt i  

 ejerlejligheder.
 YY er ikke opdelt i  

 ejerlejligheder og anvendes faktisk til plejehjem, hvorfor der er  

 afskrivningsret på bygningen.
Det forhold, at bygningen er  

 beliggende i udlandet har ingen betydning for spørgsmålet om  

 afskrivning,  

 idet en tilsvarende bygning beliggende i Danmark, som nævnt, ville være  

 afskrivningsberettiget.
Dette følger af Ligningsrådets afgørelse,  

 der  

 er offentliggjort i  


  

 SKM2002.157.LR  


.
 I sagen blev Ligningsrådet  

 spurgt, om personer, der er fuldt skattepligtige i Danmark, kan foretage  

 skattemæssige afskrivninger på plejehjemsbygninger beliggende i Sverige.
Ligningsrådet udtalte, at det  

 forhold, at det pågældende plejehjem var beliggende i Sverige, ud fra en  

 formålsfortolkning af afskrivningslovens § 14, stk. 2, nr. 4, ikke kunne være  

 til hinder for afskrivning.
Plejehjemmet anvendtes udelukkende til udlejning  

 til plejekrævende ældre eller handicappede i henhold til svensk  

 sociallovgivning.
Ligningsrådet fandt videre, at den svenske lovgivning  

 svarede  

 til de danske regler i lov om social service.
Et plejehjem beliggende i  

 Sverige, hvor udlejning alene skete til ældre og handicappede i henhold til  

 svensk sociallovgivning, ansås derfor udsat for et slid tilsvarende det, der  

 begrunder afskrivning på danske plejehjem, jf. afskrivningslovens § 14, stk.  

 2,  

 nr. 4.
 Den form for plejebehandling, der  

 foretages på YY, svarer ganske til det beskrevne vedrørende den svenske  

 plejehjemsbygning.
 YY-bygningen er således udsat for  

 et slid svarende til det, der begrunder afskrivning på danske (og svenske)  

 plejehjem.
 Den omstændighed, at den engelske  

 sociale service er delvist privatiseret, er efter repræsentantens opfattelse  

 uden betydning for spørgsmålet om afskrivningsret.
Såfremt man af denne grund  

 nægtede afskrivningsret på et engelsk plejehjem, der drives efter  

 fuldstændigt  

 sammenlignelige forhold, ville det indebære en grænseoverskridende  

 diskrimination, idet det ville være mere fordelagtigt for skattepligtige i  

 Danmark at investere i danske plejehjemsejendomme end i engelske.
En sådan  

 diskrimination ville kunne være i strid med EF-Traktatens frihedsrettigheder,  

 herunder især artikel 56 om kapitalens fri bevægelighed.
SKATs  

 indstilling og begrundelse Indledningsvis bemærkes, at der  

 ved nærværende afgørelse kun er taget stilling til hvorvidt ejendommen YY,  

 der  

 anvendes som plejehjem, kan afskrives efter afskrivningslovens § 14, stk. 2,  

 nr. 4, af personer der er fuldt skattepligtige til Danmark.
Der er således  

 ikke  

 ved afgørelsen foretaget en skatteretlig vurdering af projektet som sådan.
 SKAT indstiller, at der svares ja  

 på spørgsmålet.
SKAT finder, i lighed med  


  

 SKM2002.157.LR  


,  

 ud fra en formålsfortolkning af afskrivningslovens § 14, stk. 2,  

 nr. 4, at det forhold, at det pågældende plejehjem er beliggende i  

 England, ikke kan være til hinder for afskrivning.
Plejehjemmet anvendes  

 udelukkende til udlejning til plejekrævende ældre eller handicappede i  

 henhold  

 til de engelske regler herom.
SKAT finder, efter det oplyste, at det  

 omhandlede  

 plejehjem udsættes for et slid, der er sammenligneligt med det slid, som  

 danske  

 plejehjem - omfattet af lov om social service - er udsat for.
 Plejehjemmet er ikke opdelt i  

 ejerlejligheder.
SKAT har lagt vægt på det oplyste  

 om, at lejer udelukkende må anvende lejemålet til plejehjem indenfor  

 betingelserne angivet i The Care Standards Act 2000, herunder Chapter 14. The  

 Care Standards Act 2000 er en del af National Minimum Standards for Social  

 Care, som lejer er underlagt under udførelsen af plejen.
Det er således  

 blandt  

 andet udelukket at anvende bygningerne til hospital og lægeklinik, hvorpå  

 afskrivning er udelukket efter afskrivningslovens § 14, stk. 2, nr. 6.
Skatterådets  

 afgørelse og begrundelse Skatterådet  

  

 tiltræder SKATs  

 indstilling og begrundelse.
