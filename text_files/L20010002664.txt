Bekendtgørelse om overenskomst af 21.  

 maj 2001 med Pakistan om konsolidering af gæld Den 21. maj 2001 undertegnedes i Islamabad en overenskomst  

 imellem Danmark og Pakistan om konsolidering af Pakistans gæld til den  

 danske stat.
Aftalen er i overensstemmelse med de retningslinier for  

 omlægning af Pakistans gæld, som der opnåedes enighed om  

 under multilaterale forhandlinger i Paris den 23. januar 2001.
 Aftalen vedrører tilbagebetalingen af de danske  

 statslån til Pakistan af 21. januar 1971, 14. marts 1975, 18. januar  

 1979 og 28. januar 1981. Ifølge aftalen vil Danmark omlægge  

 restancerne på disse lån pr. 30. november 2000, i alt 9,76 mio.  

 kr., samt de afdrag som ville forfalde fra 1. december 2000 til 30. september  

 2001, i alt 4,88 mio. kr.
 Tilbagebetalingen vil finde sted i 20 halvårlige og  

 lige store rater, hvoraf den første skal betales 1. november 2011, og  

 den sidste skal betales 1. maj 2021. Lånene vil fortsat være  

 rentefri.
