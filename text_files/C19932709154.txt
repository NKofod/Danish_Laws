(BK-cirkulæret) Oplysninger til brug for bevillingskontrollen for finansåret 1992.
1. Efter § 17, stk. 1, i rigsrevisorloven  

 (lovbekendtgørelse nr. 489 af 24. juni 1991) påhviler det rigsrevisor at  

 afstemme statsregnskabet med særregnskaberne og sammenholde bevillings- og  

 regnskabstal.
Der afgives beretning herom til statsrevisorerne.
 Til brug ved gennemgangen af statsregnskabet for finansåret 1992 med  

 henblik på bevillingskontrollen skal man bede ministeren foranledige, at  

 nedennævnte materiale snarest belejligt efter regnskabsafslutningen og inden  

 1. juli 1993 tilsendes Rigsrevisionen fra ministeriet vedrørende samtlige  

 styrelser/institutioner under ministerens område.
 Materiale bedes afgivet samlet for ministerområdet, som det fremtræder af  

 statsregnskabet for 1992. Der anføres, såfremt regnskabsmæssig forklaring for  

 områder, der er flyttet ved kgl. resolutioner af 25. januar og 12. februar  

 1993, er udarbejdet af områdets nuværende ressortminister.
Opmærksomheden henledes på, at statsrevisorernes årlige beretninger om  

 bevillingskontrollen indeholder orientering om principielle problemer i  

 forbindelse med regnskabsmæssige forklaringer.
Beretningen for 1991, der  

 påregnes at ville foreligge trykt i juni måned 1993, fordeles fra  

 Statsrevisorernes Sekretariat gennem Folketingets administration.
Yderligere  

 eksemplarer kan fås hos Rigsrevisionen.
I.
Regnskabsoversigter.
 2. SCR-uddata 173201 A »Bevillingskontrol  

 Område« og 173301 A »Bevillingskontrol Paragraf« indsendes til  

 Rigsrevisionen.
II.
Regnskabsmæssige forklaringer.
3. For enhver væsentlig afvigelse mellem bevillings-  

 og regnskabstal skal der afgives regnskabsmæssig forklaring.
Ved vurderingen  

 af om en afvigelse er væsentlig, må såvel den procentvise som den  

 beløbsmæssige afvigelse tages i betragtning.
Hvor der er tvivl, bør der  

 afgives regnskabsmæssig forklaring.
Ministeriet bør således uopfordret  

 medtage de oplysninger, som er relevante når det nærmere indhold af  

 bevillingsadministrationen i ministeriet skal bedømmes.
 Karakteren af de regnskabsmæssige forklaringer afhænger i øvrigt af,  

 hvilken bevillingstype, der er tale om.
 Der gives således særlige oplysninger for nettostyret virksomhed,  

 statsvirksomhed og indtægtsdækket virksomhed under driftsbevillinger, jf.  

 nedenfor pkt. 8 og 9. For nettostyret virksomhed og statsvirksomhed afgives  

 der endvidere de oplysninger, der er omtalt i pkt. 4-7, men med de  

 modifikationer, som karakteren af bevillingstypen giver anledning til.
 4. Såfremt der i finansårets løb er korresponderet  

 eller ført drøftelser med Finansministeriet om dispositioner, der ikke  

 eksplicit fremgår af bevillingslovene, bedes der vedlagt kopi af  

 korrespondancen, eller en redegørelse for indtrufne aftaler, hvis der ikke  

 foreligger korrespondance.
 5. Med hensyn til driftsbevillinger gives der  

 forklaring i følgende tilfælde:
- standardkonto 11 (lønsummen) - standardkontiene 14-19 (driftsudgifter i øvrigt) Der skal således ikke afgives forklaring, blot fordi enkelte standardkonti  

 inden for rammen udviser afvigelser.
Forklaring på afvigelser for hele rammen  

 kan dog tage udgangspunkt i mer- eller mindreforbrug på standardkonti.
 6. For anlægsbevillinger i form af projektbevilling  

 afgives regnskabsmæssig forklaring ved væsentlige afvigelser mellem  

 bevillings- og regnskabstal for det enkelte projekt, eller hvis der i øvrigt  

 er væsentlige projektændringer eller væsentlige ændringer med hensyn til  

 totaludgifter og færdiggørelsestidspunkt.
 For konti vedrørende rådighedsbevillinger afgives der regnskabsmæssig  

 forklaring ved merforbrug og væsentlige mindreforbrug i forhold til det  

 bevilgede.
 7. Der afgives endvidere regnskabsmæssig forklaring  

 såfremt:
 - der er sket afvigelser fra bevillingsforudsætningerne (formål,  

 aktivitets- eller serviceniveau m.m.) - så vidt muligt udtrykt kvantitativt.  

 I den forbindelse bør der redegøres for afvigelser fra de oplysninger om  

 udviklingen i aktivitet og ressourceforbrug, der er givet i  

 aktivitetsoversigten i anmærkningerne til finanslovforslaget for 1992.
 - der er sket ændringer i regnskabsmæssige principper, eller der har været  

 andre forhold, der har betydning for vurderingen af regnskabet for 1992,  

 herunder fx væsentlige forskydninger på statuskontiene (90-99).
 8. For nettostyret virksomhed og statsvirksomhed  

 redegøres for afvigelser ud over de tilladte udsving i nettotal og for  

 ændringer i forhold til oplysningerne i anmærkningerne til bevillingslovene  

 om produktion, produktivitet, afsætning og serviceniveauer mv., (jf. bl.a.  

 foran, pkt. 7) samt i driftsresultatet.
 Der afgives en opstilling, der klart viser resultatet af årets  

 nettostyringsforløb, dvs. en specificeret redegørelse for afvigelser i  

 forhold til det forventede forløb i anmærkningerne til  

 tillægsbevillingslovforslaget.
 Der afgives en oversigt over det akkumulerede udsving i forhold til  

 nettotallet.
 9. For indtægtsdækket virksomhed oplyses der om  

 beregningen af årets endelige driftsresultat, årets endelige resultat og det  

 endelige akkumulerede resultat at overføre til næste år, jf.  

 Budgetvejledningens pkt. 21.33.13. Der afgives en opgørelse af virksomhedens  

 driftssituation ud fra de seneste 3 års driftsresultat, jf.  

 Budgetvejledningens pkt. 21.33.13.
 Der oplyses om væsentlige ændringer i forhold til bevillingslovenes  

 oplysninger om aktiviteternes art og omfang.
 Der afgives forklaring, såfremt indtægter og/eller udgifter afviger  

 væsentligt fra bevillingerne eller den indtægtsdækkede virksomhed har givet  

 underskud i årets løb eller set over de seneste 3 år.
 For indtægtsgivende forskningsvirksomhed og andre tilskudsfinansierede  

 aktiviteter afgives en oversigt over uforbrugte indtægter, jf.  

 Budgetvejledningens pkt. 21.34.
 Der afgives forklaring, såfremt indtægter og/eller udgifter afviger  

 væsentligt fra bevillingerne eller der overføres underskud.
 10. Det bemærkes, at statsrevisorerne som fast praksis  

 foretager påtale, hvis forklaringerne ikke er korrekte og fyldestgørende.
III.
Særlige specifikationer og bilag.
 11. Der afgives opsparingsoversigter korrigeret for  

 mer- eller mindreforbrug konstateret ved regnskabsaflæggelsen med  

 specifikation af foretagne korrektioner.
12. Der afgives en genbevillingsoversigt opdelt på  

 hovedkontoniveau i genbevillinger på anlægsområdet, øvrige  

 genbevillingsmuligheder samt saldi på konti med fastsat adgang til kumulativ  

 overførsel.
Der oplyses om saldoen ultimo 1992 ifølge  

 tillægsbevillingslovforslaget, eventuelle korrektioner foretaget som følge af  

 mer- eller mindreforbrug konstateret ved regnskabsaflæggelsen og den  

 korrigerede ultimosaldo.
 13. Der afgives oplysning om saldi vedrørende  

 udestående tilsagn pr. 31. december 1992 for overførselsudgifter og udlån.  

 Det angives i hvilket omfang tilsagn er indeholdt i genbevilling, jf. pkt.  

 12.
 14. Yderligere eksemplarer af nærværende  

 cirkulæreskrivelse kan rekvireres ved henvendelse til Rigsrevisionens 1.  

 kontor, tlf. 33 92 84 00, lokal 28580.
J.
Mohr.
 / Morten Levysohn.
