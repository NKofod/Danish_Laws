Bekendtgørelse om undervisning m.v.  

 inden for forberedende  

 voksenundervisning (FVU-bekendtgørelsen) I medfør af § 3, stk. 2, § 4, stk. 5, nr. 1 og  

 2, § 7, stk. 3, § 8, stk. 2, § 10, stk. 3,  

 § 14, stk. 4, § 18, stk. 5 og 6, § 19, stk. 5,  

 § 23, stk. 3 og 4, og § 27, stk. 2, i lov nr. 487 af 31.  

 maj 2000 om forberedende voksenundervisning (FVU-loven) samt § 10,  

 stk. 2, i lov om Danmarks Evalueringsinstitut jf.  

 lovbekendtgørelse nr. 905 af 12. september 2000, og for så vidt  

 angår § 23 efter forhandling med arbejdsministeren,  

 fastsættes:
Kapitel 1 Formål og terminologi § 1. Formålet med forberedende  

 voksenundervisning (FVU) er at give voksne mulighed for at forbedre og  

 supplere deres grundlæggende færdigheder i læsning,  

 stavning og skriftlig fremstilling samt talforståelse, regning og  

 basale matematiske begreber med henblik på videre uddannelse samt at  

 styrke voksnes forudsætninger for aktiv medvirken i alle sider af  

 samfundslivet.
§ 2. I denne bekendtgørelse forstås  

 ved 1)	amtskommunens tilbud: FVU, der udbydes af amtskommunale  

 uddannelsesinstitutioner, jf. § 17, og driftsoverenskomstparter, jf.  

 § 18, 2)	uddannelsesinstitutionen: Den uddannelsesinstitution m.v., jf.  

 § 17, § 18, § 20 og § 21, der udbyder FVU, og 3)	lederen: Lederen af uddannelsesinstitutionen, for folkeoplysende  

 foreninger dog den person, der forestår ledelsen af FVU, jf. § 19,  

 stk. 3.
 Stk. 2. Bekendtgørelsens regler om amtskommuner og  

 amtsråd gælder tilsvarende for Københavns Kommune og  

 Frederiksberg Kommune.
Kapitel 2 Undervisning og prøver samt uddannelses- og  

 erhvervsvejledning § 3. FVU omfatter prøveforberedende  

 enkeltfagsundervisning i de 2 fag 1)	læsning, stavning og skriftlig fremstilling  

 (FVU-læsning) og 2)	talforståelse, regning og basale matematiske begreber  

 (FVU-matematik).
 Stk. 2. Undervisningen fører de konkrete  

 færdigheder i de 2 fag op til og med niveauet for trin 1 i henholdsvis  

 dansk og matematik inden for almen voksenuddannelse (avu).
Stk. 3. Undervisningen på hvert trin i hvert fag  

 fører frem til en skriftlig prøve, jf. bekendtgørelse om  

 prøver inden for forberedende voksenundervisning  

 (FVU-prøvebekendtgørelsen). Det er frivilligt at deltage i  

 prøve.
Personer, der ikke har deltaget i undervisningen, kan indstille  

 sig til prøve som selvstuderende.
§ 4. Undervisningen i FVU-læsning har til  

 formål at sikre deltagerne mulighed for at afklare, forbedre og  

 supplere deres funktionelle færdigheder i læsning, stavning og  

 skriftlig fremstilling.
Undervisningen skal give deltagerne øgede  

 muligheder for at forstå, anvende og producere skrevne tekster.
Stk. 2. Undervisningen niveaudeles i 4 trin.
Hvert trin har et  

 omfang af mindst 40 og højst 60 undervisningstimer.
Stk. 3. Undervisningen på trin 1 kan  

 tilrettelægges særligt for henholdsvis 1)	deltagere, som har dansk som andetsprog og har et mundtligt  

 dansksprogligt niveau mindst svarende til Almenprøve 1 inden for  

 undervisning i dansk som andetsprog for voksne udlændinge m.fl., og 2)	ordblinde deltagere, som har tilstrækkelige sproglige og  

 skriftsproglige forudsætninger.
 § 5. Undervisningen i FVU-matematik har til  

 formål at sikre deltagerne mulighed for at afklare, forbedre og  

 supplere deres funktionelle regne- og matematikfærdigheder.  

 Undervisningen skal give deltagerne øgede muligheder for at kunne  

 overskue, behandle og producere matematikholdige informationer og  

 materialer.
Stk. 2. Undervisningen niveaudeles i 2 trin.
Trin 1 har  

 et omfang af mindst 40 og højst 60 undervisningstimer.
Trin 2 har et  

 omfang af mindst 60 og højst 80 undervisningstimer.
 § 6. IT kan inddrages som redskab i  

 undervisningen.
 Stk. 2. IT, samfundsfag og anden ledsageundervisning kan  

 integreres i undervisningen i det omfang, det vurderes at kunne øge  

 færdighedstilegnelsen i faget.
 Stk. 3. Miljømæssige problemstillinger og  

 samspillet mellem forskellige kulturformer inddrages i undervisningen i  

 relevante sammenhænge.
§ 7. Undervisningen tilrettelægges som  

 holdundervisning eller fleksibel undervisning og kan omfatte deltagere  

 på flere trin.
En undervisningstime har en varighed af 45  

 minutter.
Stk. 2. Undervisningen tilrettelægges i samarbejde  

 mellem lærer og deltagere, således at den 1)	tager udgangspunkt i deltagernes erfaringer og interessefelter,  

 herunder med hensyn til valg af emner og undervisningsmateriale, 2)	synliggør deltagernes faglig udvikling i forhold til  

 målene for det enkelte trin, så deltagerne får mulighed for  

 at vælge og bruge de bedst egnede strategier og arbejdsmetoder, og 3)	fremmer deltagernes lyst til at arbejde med fagene uden for  

 undervisningstiden.
 § 8. Lærere og deltagere evaluerer  

 løbende undervisningens form, indhold og tilrettelæggelse samt  

 deltagernes læreproces.
 § 9. I bilag 2 til denne bekendtgørelse er  

 der fastsat nærmere regler (fagbeskrivelser) for hvert trin i  

 FVU-læsning, herunder om tilrettelæggelse af trin 1 særligt  

 for deltagere, der har dansk som andetsprog, og for ordblinde deltagere.
 § 10. Uddannelsesinstitutionen tilbyder individuel  

 eller kollektiv uddannelses- og erhvervsvejledning for deltagere og  

 selvstuderende.
 Stk. 2. Til at varetage vejledningen udpeger lederen efter  

 internt opslag en eller flere lærere ved uddannelsesinstitutionen for  

 normalt 3 år ad gangen og fastsætter for hver vejleder et antal  

 timer for 1 år eller anden fastsat periode ad gangen.
 Stk. 3. Vejledningsfunktionen integreres i en eksisterende  

 uddannelses- og erhvervsvejledning ved uddannelsesinstitutionen.
Stk. 4. I bilag 1 til denne bekendtgørelse er der  

 fastsat regler om 1)	uddannelses- og erhvervsvejledningens formål og 2)	vejledernes opgaver.
Kapitel 3 Optagelse til og deltagelse i undervisningen m.v.
 § 11. Alle, der er fyldt 18 år, og som har  

 forudsætninger for at følge undervisningen med udbytte, har  

 adgang til FVU.
 Stk. 2. FVU udbydes åbent og kan ikke forbeholdes en  

 bestemt deltagerkreds, jf. dog stk. 3.
 Stk. 3. FVU, der af uddannelsesinstitutionen  

 gennemføres lokalt på offentlige og private virksomheder, i  

 foreninger og faglige organisationer, på uddannelsesinstitutioner m.v.,  

 kan forbeholdes de ansatte på den eller de pågældende  

 virksomheder, medlemmer af den eller de pågældende foreninger  

 eller faglige organisationer, uddannelsessøgende på den eller de  

 pågældende institutioner m.v.
 Stk. 4. Amtsrådet sikrer en overordnet koordinering af  

 optagelsen til FVU inden for amtskommunens tilbud.
 Stk. 5. Lederen træffer alle afgørelser om den  

 enkelte deltager, herunder om placering på trin og hold, og har det  

 pædagogiske ansvar for undervisningen.
 § 12. Amtsrådet kan yde  

 befordringsgodtgørelse til deltagere i FVU inden for amtskommunens  

 tilbud.
§ 13. Uddannelsesinstitutionen udsteder efter  

 anmodning bevis for deltagelse i FVU (deltagerbevis) på det enkelte  

 trin til deltagere, som anmoder herom.
Undervisningsministeriet kan dog  

 udstede bevis for deltagelse i undervisning, der afholdes af  

 uddannelsesinstitutioner under Kriminalforsorgen.
 Stk. 2. På deltagerbeviset anføres deltagerens  

 navn og CPR-nummer samt en kort beskrivelse af undervisningens indhold.  

 Undervisningsministeriet godkender blanket til deltagerbeviser.
 Stk. 3. Udstedelse af deltagerbevis er betinget af, at  

 deltageren har deltaget i normalt mindst 85 pct. af undervisningen på  

 det pågældende trin.
Stk. 4. Uddannelsesinstitutionen registrerer deltagelsen i  

 undervisningen.
Deltageren skal have mulighed for gennem udskrift heraf at  

 kontrollere registreringen af sin egen deltagelse.
 § 14. En deltager, som er til gene for  

 undervisningen, for andre deltagere, lærere eller andre ansatte eller  

 for institutionens sikre og hensigtsmæsige drift, kan som en  

 disciplinær foranstaltning bortvises fra undervisningen eller en del  

 heraf, eventuelt for en bestemt periode.
 Stk. 2. Bortvisning forudsætter, at der forinden er  

 meddelt den pågældende en advarsel.
 Stk. 3. Umiddelbar bortvisning med henblik på  

 overvejelser om afgørelse om advarsel eller egentlig bortvisning kan  

 ske uden forudgående advarsel, hvis det er nødvendigt af hensyn  

 til undervisningen m.v., jf. stk. 1.
Kapitel 4 Udbud m.v. inden for amtskommunens tilbud § 15. Amtsrådet giver et  

 tilstrækkeligt tilbud, således at det sikres, at alle, der er  

 fyldt 18 år, kan modtage FVU inden for en rimelig geografisk afstand og  

 på flere typer uddannelsesinstitutioner.
 Stk. 2. Mindst 4 gange om året udbydes FVU i hvert fag  

 og på alle trin af mindst 2 uddannelsesinstitutioner i amtskommunen,  

 jf. stk. 1.
§ 16. Amtsrådet udarbejder en plan for  

 amtskommunens udbud af FVU.
Planen revideres løbende på grundlag  

 af de konstaterede behov.
Rådet for forberedende voksenundervisning  

 høres om planen.
Stk. 2. Amtsrådet informerer offentligt om amtskommunens  

 udbud bortset fra undervisning, der er forbeholdt en bestemt deltagerkreds,  

 jf. § 11, stk. 3, med angivelse af 1)	omfang, 2)	indhold og 3)	undervisningssted.
 Stk. 3. Amtskommunens udbud, bortset fra undervisning der er  

 forbeholdt en bestemt deltagerkreds, indberettes til informationssystemet for  

 voksenuddannelse, jf. bekendtgørelse om informationssystemet for  

 voksenuddannelser (VIDAR).
 Stk. 4. Amtsrådet sikrer en overordnet koordinering af  

 FVU inden for amtskommunens tilbud.
 Stk. 5. Amtsrådet ansætter og afskediger ledere og  

 lærere ved amtskommunale uddannelsesinstitutioner samt afholder  

 undervisningsudgifterne til fornøden efter- og videreuddannelse af  

 ledere og lærere inden for amtskommunens tilbud.
Kapitel 5 Uddannelsesinstitutioner og driftsoverenskomster  

 m.v.
FVU inden for amtskommunens tilbud § 17. FVU udbydes af voksenuddannelsescentre eller  

 andre amtskommunale uddannelsesinstitutioner, som udbyder almen  

 voksenuddannelse (VUC m.v.). Amtsrådet bestemmer, ved hvilket eller  

 hvilke voksenuddannelsescentre m.v.
FVU udbydes.
Stk. 2. FVU udbydes efter amtsrådets bestemmelse  

 af 1)	amtskommunale institutioner med specialundervisning for voksne, jf.  

 lov om specialundervisning for voksne, dog kun undervisning på trin 1 i  

 FVU-læsning tilrettelagt for ordblinde deltagere, jf. § 4,  

 stk. 3, nr. 2, og 2)	amtskommunale skoler, der udbyder social- og sundhedsuddannelser,  

 jf. lov om grundlæggende social- og sundhedsuddannelser m.v.
§ 18. Efter driftsoverenskomst med amtsrådet  

 kan FVU udbydes af 1)	arbejdsmarkedsuddannelsescentre, jf. lov om  

 arbejdsmarkedsuddannelsescentre, 2)	daghøjskoler, jf. lov om daghøjskoler m.v., 3)	erhvervsskoler, jf. lov om erhvervsskoler, 4)	folkehøjskoler, husholdningsskoler og  

 håndarbejdsskoler, jf. lov om folkehøjskoler, efterskoler,  

 husholdningsskoler og håndarbejdsskoler (frie kostskoler), 5)	folkeoplysende foreninger, jf. lov om støtte til  

 folkeoplysende voksenundervisning, frivilligt folkeoplysende foreningsarbejde  

 og Folkeuniversitetet (folkeoplysningsloven), 6)	private institutioner m.v., som før den 1. januar 2001 har  

 indgået driftsoverenskomst med et amtsråd om læsekurser  

 eller ordblindeundervisning i henhold til lov om specialundervisning for  

 voksne og læsekurser for voksne, dog kun om undervisning inden for det  

 eller de pågældende områder, 7)	produktionsskoler, jf. lov om produktionsskoler, 8)	Skovskolen, jf. lov om Skovskolen, 9)	sprogcentre, jf. lov om undervisning af voksne udlændinge  

 m.fl. og sprogcentre, dog kun undervisning på trin 1 i  

 FVU-læsning tilrettelagt for deltagere, der har dansk som andetsprog,  

 jf. § 4, stk. 3, nr. 1, og 10)	uddannelsesinstitutioner, der udbyder grundlæggende  

 søfartsuddannelser under Erhvervsministeriet, jf. lov om  

 søfartsuddannelse.
 Stk. 2. Forinden amtsrådet indgår  

 driftsoverenskomst, høres rådet for forberedende  

 voksenundervisning.
§ 19. Driftsoverenskomster skal indeholde de  

 nærmere vilkår for varetagelse af undervisningsforpligtelsen,  

 herunder 1)	rammerne for udbud, lokaleforhold og undervisningens geografiske  

 placering, 2)	eventuel gennemførelse af undervisning lokalt, 3)	indberetning om undervisning og deltagelse i undervisning, herunder  

 om indberetning i elektronisk form og i et bestemt format, 4)	økonomiske vilkår, 5)	leder- og lærerkvalifikationer, 6)	plan for udvikling af medarbejdere, 7)	eventuel forsøgs- og udviklingsvirksomhed og 8)	ændring og opsigelse af driftsoverenskomsten.
 Stk. 2. Af driftsoverenskomster, der indgås med private  

 uddannelsesinstitutioner, skal det fremgå, at videregivelse af  

 oplysninger er omfattet af persondataloven.
 Stk. 3. I driftsoverenskomster, der indgås med  

 folkeoplysende foreninger, tages stilling til, hvem der forestår  

 ledelsen af undervisningen.
FVU uden for amtskommunens tilbud § 20. FVU indgår i daghøjskolernes  

 undervisningstilbud.
 Stk. 2. Daghøjskoler indberetter til amtsrådet om  

 planlagt og iværksat undervisning efter stk. 1.
 § 21. FVU kan udbydes af uddannelsesinstitutioner  

 under Kriminalforsorgen.
FVU, der gennemføres lokalt § 22. Uddannelsesinstitutionen kan  

 gennemføre FVU lokalt på offentlige og private virksomheder, i  

 foreninger og faglige organisationer samt på uddannelsesinstitutioner  

 m.v.
 Stk. 2. Gennemførelse af FVU lokalt sker efter  

 aftale mellem uddannelsesinstitutionens leder og den eller de  

 pågældende virksomheder m.v., herunder hvorvidt deltagelse i  

 undervisningen skal være forbeholdt ansatte på den eller de  

 pågældende virksomheder, medlemmer af den eller de  

 pågældende foreninger eller faglige organisationer eller  

 uddannelsessøgende på den eller de pågældende  

 uddannelsesinstitutioner m.v.
Skolesamarbejde § 23. Uddannelsesinstitutioner inden for  

 amtskommunens tilbud samt daghøjskoler, hvor FVU indgår i  

 undervisningstilbudet, samarbejder inden for rammerne af det lokale  

 skolesamarbejde, der gælder for voksenuddannelsescentre, erhvervsskoler  

 og arbejdsmarkedsuddannelsescentre, og hvor uddannelsesinstitutionerne som  

 led i samarbejdet danner et lokalt fælles samarbejdsforum, som  

 mødes mindst en gang hvert kvartal.
Stk. 2. Samarbejdet omfatter udnyttelse af ledige ressourcer,  

 lærere, udstyr, lokaler m.v. samt information og vejledning af  

 virksomheder og borgere om FVU.
Samarbejdet kan omfatte udbud af undervisning  

 samt gensidig orientering om planlagte eller forventede aktiviteter.
 Stk. 3. Skolesamarbejdet udarbejder en årlig rapport om  

 samarbejdet inden for FVU til rådet for forberedende  

 voksenundervisning.
Kapitel 6 Leder- og lærerkvalifikationer, lokaler m.v.
 § 24. Lederen skal have de nødvendige  

 pædagogiske, administrative og ledelsesmæssige  

 forudsætninger for at forestå ledelsen af FVU.
 Stk. 2. Lederen af FVU inden for amtskommunens tilbud skal  

 være leder af den pågældende uddannelsesinstitution, jf.  

 dog § 19, stk. 3.
§ 25. Undervisning i FVU-læsning, varetages,  

 jf. dog § 36, af lærere, som har 1)	faglige kvalifikationer i et sprogfag på et niveau mindst  

 svarende til linjefag i uddannelsen som lærer til folkeskolen  

 og a)	gennemført en af Undervisningsministeriet godkendt  

 læreruddannelse i FVU-læsning, eller som har tilsvarende  

 kvalifikationer, eller b)	undervist på læsekurser for voksne, jf. lov om  

 specialundervisning for voksne, eller har tilsvarende kvalifikationer, og som  

 tillige har gennemført et af ministeriet godkendt suppleringskursus,  

 og 2)	pædagogiske kvalifikationer mindst svarende til a)	uddannelse som lærer til folkeskolen eller en  

 voksenpædagogisk uddannelse og b)	voksenpædagogisk erfaring mindst svarende til 500  

 undervisningstimer.
 Stk. 2. Undervisning, der er tilrettelagt særligt for  

 deltagere, der har dansk som andetsprog, jf. § 4, stk. 3, nr. 1, og  

 ordblinde deltagere, jf. § 4, stk. 3, nr. 2, varetages af  

 lærere, der opfylder de i stk. 1 nævnte betingelser og  

 tillige har gennemført et af ministeriet godkendt suppleringskursus i  

 henholdsvis tosprogspædagogik eller ordblindhed eller har tilsvarende  

 kvalifikationer.
 § 26. Uddannelses- og erhvervsvejledere skal have  

 de nødvendige forudsætninger for at vejlede og skal have  

 gennemgået et af Undervisningsministeriet godkendt vejlederkursus eller  

 have tilsvarende kvalifikationer, jf. dog § 36.
 § 27. FVU, herunder undervisning der  

 gennemføres lokalt på virksomheder m.v., skal foregå i  

 tidssvarende og egnede lokaler med fornødent udstyr.
 Stk. 2. Udstyret skal muliggøre, at IT kan inddrages i  

 undervisningen som redskab, og at IT kan integreres i undervisningen som  

 ledsagekundskaber.
 Stk. 3. For undervisning, der gennemføres lokalt  

 på virksomheder m.v., afholdes udgifterne til lokaler og udstyr af den  

 pågældende virksomhed m.v.
Kapitel 7 Tilsyn og klage § 28. Amtsrådet fører  

 pædagogisk, retligt og økonomisk tilsyn med FVU inden for  

 amtskommunens tilbud.
Amtsrådet kan indhente alle oplysninger om  

 undervisningen og FVU-virksomheden i øvrigt til brug for  

 udøvelsen af tilsynet.
 Stk. 2. Amtsrådet fører pædagogisk tilsyn  

 med FVU, der indgår i daghøjskolernes undervisningstilbud.  

 Amtsrådet kan indhente alle oplysninger om undervisningen til brug for  

 udøvelse af tilsynet.
 Stk. 3. Undervisningsministeriet fører pædagogisk  

 og retlig tilsyn med FVU, der udbydes af uddannelsesinstitutioner under  

 Kriminalforsorgen.
§ 29. Deltageren kan indbringe afgørelser,  

 som træffes af lederen i henhold til denne bekendtgørelse, for 1)	amtsrådet, hvis afgørelsen er truffet af lederen af en  

 uddannelsesinstitution inden for amtskommunens tilbud eller af en  

 daghøjskole, hvor FVU indgår i undervisningstilbudet, og 2)	Undervisningsministeriet, hvis afgørelsen er truffet af  

 lederen af en uddannelsesinstitution under Kriminalforsorgen.
Stk. 2. Klagefristen er 2 uger fra den dag, hvor  

 afgørelsen er meddelt klageren.
Amtsrådet, jf. stk. 1, nr.  

 1, og Undervisningsministeriet, jf. stk. 1, nr. 2, træffer  

 afgørelse om at dispensere fra fristen, når usædvanlige  

 forhold begrunder det.
Stk. 3. Klagen indgives til lederen.
Lederen udarbejder en  

 udtalelse om klagen og giver klageren lejlighed til inden for en frist af 1  

 uge at fremkomme med eventuelle kommentarer til udtalelsen.
Lederen  

 videresender klagen til henholdsvis amtsrådet, jf. stk. 1, nr. 2,  

 og Undervisningsministeriet, jf. stk. 1, nr. 2, sammen med udtalelsen og  

 klagerens eventuelle kommentarer.
 Stk. 4. Afgørelser, som træffes af lederen, skal  

 indeholde vejledning om klageadgang og klagefrist.
 § 30. Klageren kan indbringe amtsrådets  

 afgørelse i klagen, jf. § 29, stk. 1, nr. 1, for  

 Undervisningsministeriet, når klagen vedrører retlige  

 spørgsmål.
 Stk. 2. Klagefristen er 2 uger fra den dag, hvor  

 amtsrådets afgørelse er meddelt klageren.  

 Undervisningsministeriet træffer afgørelse om at dispensere fra  

 fristen, når usædvanlige forhold begrunder det.
Stk. 3. Klage i henhold til stk. 1 indgives til  

 amtsrådet.
Amtsrådet udarbejder en udtalelse om klagen og giver  

 klageren lejlighed til inden for en frist af 1 uge at fremkomme med  

 eventuelle kommentarer til udtalelsen.
Amtsrådet videresender klagen  

 til Undervisningsministeriet sammen med udtalelsen og klagerens eventuelle  

 kommentarer.
Kapitel 8 Forskellige bestemmelser § 31. Undervisningsministeriet kan yde tilskud  

 til 1)	konsulentvirksomhed inden for FVU, herunder til  

 understøttelse af netværksdannelse, 2)	efter- og videreuddannelse af ledere, lærere og andre ansatte  

 ved FVU og 3)	forsøgs- og udviklingsarbejde inden for FVU, herunder til  

 landsdækkende erfaringsopsamling og -formidling.
 Stk. 2. Ministeriet kan bemyndige amtsrådet til at  

 fordele og administrere ministeriets tilskud i henhold til stk. 1, dog  

 ikke tilskud i henhold til nr. 2 og 3, der ydes til daghøjskoler, hvor  

 FVU indgår i undervisningstilbudet.
 Stk. 3. For tilskud omfattet af stk. 2 sker udbetaling,  

 regnskabsaflæggelse og revision efter ministeriets bestemmelse.
§ 32. Undervisningsministeriet kan efter  

 amtsrådets indstilling tillade fravigelser af bekendtgørelsen  

 for at fremme forsøgs- og udviklingsarbejde.
Samtidig med godkendelsen  

 fastsætter ministeriet forsøgs- eller udviklingsvirksomhedens  

 varighed og rapporteringsform.
 Stk. 2. Undervisningsministeriet træffer  

 afgørelse om at dispensere fra bekendtgørelsen, når det  

 er begrundet i usædvanlige forhold.
 § 33. Undervisningsministeriet kan fra  

 amtsråd og uddannelsesinstitutioner kræve alle oplysninger om  

 FVU, herunder om prøver, til brug ved varetagelsen af  

 ministeriets opgaver.
Stk. 2. Ministeriet kan kræve oplysningerne meddelt i  

 elektronisk form og i et bestemt format samt med angivelse af CPR-nummer for  

 deltagere i undervisning og prøver.
Ministeriet kan kræve  

 oplysningerne indsendt gennem amtsrådet.
Kapitel 9 Rådgivning § 34. Amtsrådet nedsætter et råd  

 for forberedende voksenundervisning og udpeger formanden samt 6 medlemmer  

 efter indstilling fra følgende:
1)	2 medlemmer udpeges efter indstilling fra Landsorganisationen i  

 Danmark.
Begge medlemmer skal repræsentere kortuddannede.
 2)	2 medlemmer udpeges efter indstilling fra Dansk  

 Arbejdsgiverforening.
 3)	1 medlem udpeges efter indstilling fra AF-regionen.
 4)	1 medlem udpeges efter indstilling fra kommuneforeningen i  

 amtskommunen.
 Stk. 2. Det lokale samarbejdsforum, jf. § 23, udpeger 2  

 observatører, som repræsenterer henholdsvis amtskommunale  

 uddannelsesinstitutioner og driftsoverenskomstparter.
Stk. 3. Medlemmerne udpeges for en periode af 3 år.  

 Genudpegning kan ske.
Udpegning af medlemmerne sker efter bestemmelserne i  

 lovgivningen om ligestilling mellem kønnene.
Stk. 4. Rådet fastsætter selv sin  

 forretningsorden.
Amtsrådet varetager sekretariatsfunktionen.
Stk. 5. Rådet har for så vidt angår FVU, der  

 i amtskommunen udbydes af uddannelsesinstitutioner inden for amtskommunens  

 tilbud, jf. § 17 og § 18, til opgave at 1)	opstille mål for indsatsen samt udarbejde prognoser for  

 behovet, 2)	evaluere indsatsen, 3)	rådgive amtsrådet om udbudet ved amtskommunale  

 uddannelsesinstitutioner og driftsoverenskomstparter samt om antallet af  

 udbydere, og 4)	rådgive amtsrådet om informationen om udbudet, jf.  

 § 16, stk. 2.
 Stk. 6. Rådet høres forud for amtsrådets  

 indgåelse af driftsoverenskomst, jf. § 18, stk. 2, samt om  

 amtsrådets plan for udbud af undervisning, jf. § 16,  

 stk. 1.
 Stk. 7. Rådet udarbejder en årlig rapport, som  

 offentliggøres i amtskommunen og sendes til Rådet om almen  

 voksenundervisning på grundlæggende niveau.
Kapitel 10 Ikrafttræden og overgangsbestemmelser § 35. Bekendtgørelsen træder i kraft  

 den 1. januar 2001, jf. dog stk. 2.
 Stk. 2. Bekendtgørelsens regler om FVU-matematik har  

 virkning fra den 1. august 2001.
§ 36. Undervisning i FVU-læsning kan indtil  

 den 31. december 2002 varetages af lærere, som 1)	har faglige kvalikationer i et sprogfag på et niveau mindst  

 svarende til linjefag i uddannelsen som lærer til folkeskolen, 2)	har pædagogiske kvalifikationer mindst svarende til a)	uddannelse som lærer til folkeskolen eller en  

 voksenpædagogisk uddannelse og b)	voksenpædagogisk erfaring mindst svarende til 500  

 undervisningstimer og 3)	opfylder adgangsbetingelserne til den i § 25, stk. 1, nr.  

 1, litra a, nævnte uddannelse.
 Stk. 2. Uddannelses- og erhvervsvejledning kan indtil den 31.  

 december 2002 varetages af lærere ved uddannelsesinstitionen.
Indholds- og bilagsfortegnelse Kapitel 1 Overordnede og generelle regler § 1 Kapitel 2 Undervisning og prøver samt uddannelses- og  

 erhvervsvejledning §§ 3-10 Kapitel 3 Optagelse til og deltagelse i undervisningen m.v.
§§ 11-14 Kapitel 4 Udbud m.v. inden for amtskommunens tilbud §§ 15-16 Kapitel 5 Uddannelsesinstitutioner og driftsoverenskomster m.v.
§§ 17-23 Kapitel 6 Leder- og lærerkvalifikationer, lokaler m.v.
§§ 24-27 Kapitel 7 Tilsyn og klage §§ 28-30 Kapitel 8 Forskellige bestemmelser §§ 31-33 Kapitel 9 Rådgivning § 34 Kapitel 10 Ikrafttræden og overgangsbestemmelser §§ 35-36 Bilag 1 Uddannelses- og erhvervsvejledning Bilag 2 Fagbeskrivelser for FVU-læsning Undervisningsministeriet, den 15. december  

 2000 P.M.V.Ivan SørensenStyrelseschef /Ulla Kjær Bilag 1 Bekendtgørelse om undervisning m.v. inden for  

 forberedende voksenundervisning (FVU-bekendtgørelsen) UDDANNELSES- OG ERHVERVSVEJLEDNING December 2000 1. Uddannelses- og erhvervsvejledningens formål Formålet med uddannelses- og erhvervsvejledningen er  

 at sikre, at deltageren får vejledning og information om FVU og om  

 relevante uddannelses- og erhvervsmuligheder efter FVU, herunder deltagerens  

 muligheder for at deltage i voksen- og videreuddannelsestilbud, f.eks. almen  

 voksenuddannelse (avu), arbejdsmarkedsuddannelse (AMU) og grunduddannelse for  

 voksne (GVU).
2. Vejledernes opgaver Vejledernes opgaver er især vejledning om indhold og tilrettelæggelse af FVU, vejledning om uddannelses- og erhvervsvalg efter FVU, vejledning om undervisningsmæssige, økonomiske, sociale  

 og personlige spørgsmål, herunder muligheder for  

 økonomisk støtte under og efter FVU, vejledning om studieteknik og om deltagelse i prøver, udadvendt virksomhed, herunder kontakt til arbejdsmarkedet og  

 vejledningsopgaver i forbindelse med uddannelsesplanlægning, samarbejde med vejledere og lærere ved uddannelsesinstitutionen  

 samt andre vejledere med relation til deltageren, deltagelse i lokalt og regionalt vejledersamarbejde og rådgivning og medvirken ved udformning af  

 uddannelsesinstitutionens informationsmateriale.
Bilag 2 Bekendtgørelse om undervisning m.v. inden for  

 forberedende voksenundervisning (FVU-bekendtgørelsen) FVU-LÆSNING December2000 Fagbeskrivelser for FVU-læsning 1. Trin 1 1.1 Formål Formålet med undervisningen er, at deltageren  

 udvikler sit mundtlige ordkendskab og tilegner sig de nødvendige  

 basale færdigheder og strategier i læsning, stavning og skriftlig  

 fremstilling.
Formålet er endvidere, at deltageren opnår indsigt  

 i hvilke læse-, stave- og skriveopgaver, der stilles til deltageren i  

 hverdagen.
1.2 Mål Undervisningens mål er, at deltageren kan benytte læse- og staveteknikker, der er baseret på  

 lydlige enheder, finde ordets rod (rodmorfemet) i velkendt ordmateriale, genkende hyppigt forekommende uregelmæssige ord, søge enkle oplysninger i hverdagstekster, læse enkle, sammenhængende tekster og skrive korte tekster til eget brug.
1.3 Indhold Undervisningen omfatter læsning, stavning og  

 skriftlig fremstilling.
 Der arbejdes med:
 Lydfølgeregler:
læsning og stavning af lydrette ord og regler for stavelsesdeling.
 Orddannelse:
identifikation af ordets rod i bøjede former af ord  

 og sammensatte ords betydningsstruktur.
 Ordkendskab:
mundtligt: sproglig kreativitet og nuanceret sprogbrug og skriftligt: hyppigt forekommende uregelmæssige danske  

 ord.
 Læseforståelse:
læseformål, forventninger til teksten ud fra det  

 givne læseformål og muligheder for at inddrage egne erfaringer i  

 forståelse af teksten (læseforberedende aktiviteter), læsning som informationssøgning og læsning af enkle, sammenhængende  

 tekster.
 Skriftlig fremstilling:
skriveformål, redskaber til fastholdelse af tanker og  

 ideer (skriveforberedende aktiviteter) og skrivning som et middel til at fastholde et indhold i enkel  

 form.
 Brug af skrevne tekster i hverdagen:
deltagerens oplevede og faktiske behov for læsning og  

 skrivning og deltagerens nuværende læsevaner.
1.4 Tilrettelæggelse Deltagere med ringe læsefærdigheder kan med  

 fordel tilbydes hjælp til tekstlæsning, f.eks.  

 oplæsningsstøtte fra læreren, syntetisk tale eller  

 lydbånd, da undervisningen primært skal sigte mod  

 læsemotiverende aktiviteter og tilegnelse af basale læse- og  

 stavefærdigheder på et lydligt grundlag.
1.5 Tilrettelæggelse særligt for deltagere, der har dansk  

 som andetsprog Undervisningen tager udgangspunkt i den tosprogede  

 deltagers sproglige bevidsthed, dansksproglige forudsætninger og  

 færdigheder i læsning, stavning og skriftlig fremstilling.  

 Undervisningen vægter i særlig grad de tosprogede deltageres  

 behov for at forbedre de sproglige forudsætninger for øget  

 skriftsprogskompetence, bl.a. ved at udvikle og nuancere ordforrådet,  

 den grammatiske kompetence (sætningsbygning og orddannelse) samt ved at  

 skærpe deltagerens opmærksomhed i forhold til det danske sprogs  

 lydsystem.
1.6 Tilrettelæggelse særligt for ordblinde deltagere Undervisningen tager udgangspunkt i den ordblinde  

 deltagers sproglige bevidsthed og færdigheder i læsning, stavning  

 og skriftlig fremstilling.
Undervisningen tager højde for de ordblinde  

 deltageres vanskeligheder ved at tilegne sig en lydligt baseret læse-  

 og stavestrategi og bør således i videst muligt omfang tilgodese  

 deres behov for individualiseret, systematisk undervisning i basale  

 færdigheder i læsning, stavning og skriftlig fremstilling.
2. Trin 2 2.1 Formål Formålet med undervisningen er, at deltageren  

 får automatiseret allerede indlærte færdigheder gennem  

 læsning og skrivning af sammenhængende tekster, udvikler en aktiv  

 indstilling til læsning og får indsigt i forholdet mellem  

 skriftsproglige krav i hverdagen og egen skrift-sproglig kompetence.
2.2 Mål Undervisningens mål er, at deltageren kan udnytte lydfølgeregler, der afhænger af de omgivende  

 bogstaver i læsning og stavning (kontekstafhængige  

 lydfølgeregler), har kendskab til ordklasserne navneord, udsagnsord og  

 tillægsord og til disses bøjning, kan udnytte en læseteknik, der er baseret på  

 betydningsenheder (morfemer), har udviklet sit kendskab til ord af udenlandsk oprindelse  

 (låneord), der forekommer i hverdagstekster, kan skrive sammenhængende tekster og kan læse sammenhængende tekster med rimelig hastighed og  

 forståelse.
2.3 Indhold Undervisningen omfatter læsning, stavning og  

 skriftlig fremstilling.
 Der arbejdes med:
 Lydfølgeregler:
lydfølgeregler, der afhænger af de andre bogstaver i  

 ordet (kontekstafhængige lydfølgeregler) Orddannelse:
ordklasserne navneord, udsagnsord og tillægsord, genkendelse af af ordets betydningsenhed (rodmorfem) og  

 bøjningsendelse og de enkelte bøjningsendelsers betydning.
 Ordkendskab:
mundtligt: betydningsindhold og udtale af ord af udenlandsk  

 oprindelse fra den enkelte deltagers hverdag og skriftligt: umiddelbar ordgenkendelse af ord af udenlandsk  

 oprindelse, der er nødvendige for den enkelte deltagers flydende  

 læsning.
 Læseforståelse:
 forståelsesprocesser før, under og efter  

 læsning af længere, sammenhængende tekster.
 Skriftlig fremstilling:
korte instruktioner og arbejdsgange og skrivning og bearbejdning af sammenhængende tekst af  

 såvel indhold som form.
 Brug af skrevne tekster i hverdagen:
 forholdet mellem skriftsproglige krav i hverdagen og  

 deltagernes skriftsproglige kompetence, arbejdsindsats og strategier til at  

 klare de skriftsproglige krav i hverdagen.
3. Trin 3 3.1 Formål Formålet med undervisningen er, at deltageren  

 forbedrer eller udvikler sit kendskab til ords grammatiske sammenhæng  

 og til forskellige teksttypers karakteristika og bevidstgøres om,  

 hvordan denne viden kan støtte læsning, skrivning og stavning af  

 forskellige tekster.
3.2 Mål Undervisningens mål er, at deltageren har kendskab til avancerede lydfølgeregler på dansk, har kendskab til reglen om, at samme betydningsenhed staves ens i  

 forskellige ord (tegnkonstansprincippet), har kendskab til betydning og stavemåde af uregelmæssige  

 ord af udenlandsk oprindelse (låneord), har kendskab til sætningsbygning og ords grammatiske  

 sammenhæng, har kendskab til forskellige teksttyper og deres karakteristika, kan benytte forskellige læsestrategier i forhold til  

 læseformål og teksttype, kan vurdere læseudbyttet ud fra et bestemt  

 læseformål og kan udnytte viden om teksttyper og afsender-/modtagerforhold i  

 udformningen af forskellige tekster.
3.3 Indhold Undervisningen omfatter læsning, stavning og  

 skriftlig fremstilling.
 Der arbejdes med:
 Lydfølgeregler:
 stavning af et bredt udvalg af ord, der indeholder avancerede  

 lydfølgeregler.
 Orddannelse:
reglen om, at samme betydningsenhed staves ens i forskellige  

 ord og betydningen af letgennemskuelige forstavelser og  

 afledningsendelser.
 Ordkendskab:
mundtligt: ord, begreber og faste udtryk, der er knyttet til  

 forskellige typer skriftsprog, og skriftligt: genkendelse af uregelmæssige ord af  

 udenlandsk oprindelse, der kræver ordspecifik viden.
 Læseforståelse:
forskellige teksttyper og deres karakteristika, forskellige strategier til forskellige tekster og  

 læseformål og læsekontrollerende aktiviteter og redskaber.
 Skriftlig fremstilling:
udformning og opsætning af forskellige teksttyper, beskrivelse af samme indhold i forskellige teksttyper og med  

 forskellige synsvinkler og sætningsbygning og ords grammatiske  

 sammenhæng.
 Brug af skrevne tekster i hverdagen:
 fleksible strategier i forhold til bestemte teksttyper og  

 læseformål.
4. Trin 4 4.1 Formål Formålet med undervisningen er, at deltageren  

 primært udvikler skriftsproglige færdigheder og teknikker, der  

 kan støtte tilegnelse af ny viden i relation til erhverv, uddannelse  

 eller interesseområde.
4.2 Mål Undervisningens mål er, at deltageren kan læse, stave og udtale relevante ord inden for deltagerens  

 fag- eller interesseområde, har kendskab til relevante udenlandske betydningsenheder  

 (morfemer), har kendskab til betydningen af relevante fagord, har kendskab til struktur og opbygning af tekster i  

 fagbøger, kan uddrage væsentlige elementer i en faglig beskrivelse, skriftligt kan formidle et fagligt indhold og har kendskab til hjælpemidler, metoder og aktiviteter til  

 fremme for studieudbytte.
4.3 Indhold Undervisningen omfatter læsning, stavning og  

 skriftlig fremstilling.
 Undervisningen tager udgangspunkt i deltagernes kommende  

 eller nuværende erhverv, uddannelse eller fritidsinteresse og de heraf  

 følgende læse- og skriveopgaver.
 Der arbejdes med:
 Lydfølgeregler:
 relevante udenlandske lydfølgeregler i ord inden for  

 deltagerens fag- eller interesse- område.
 Orddannelse:
 identifikation, beskrivelse og stavning af relevante  

 udenlandske betydningsenheder.
 Ordkendskab:
mundtligt: kendskab til betydninger af fagord eller  

 emnerelaterede ord og fraser og skriftligt: læsning og stavning af fagspecifikt  

 ordmateriale.
 Læseforståelse:
studielæsning, læseevaluerende aktiviteter.
 Skriftlig fremstilling:
udarbejdelse af tekster med fagligt indhold inden for et  

 bestemt emne, brug af forskellige figurer og tabeller og tekstens sproglige sammenhæng.
 Brug af skrevne tekster i hverdagen:
 metoder og aktiviteter til fremme for studieudbytte.
I løbet af undervisningen udarbejder deltageren  

 inden for et selvvalgt emne en skriftlig opgave med et omfang af indtil 5  

 normalsider.
Desuden udarbejder og fremlægger deltageren inden for et  

 selvvalgt emne et mundtligt indlæg af 5-10 minutters varighed.
Deltageren arbejder med læse- og staveopgaver, der  

 er særligt relevante inden for et bestemt fagområde, og en stor  

 del af undervisningen består af selvstudium inden for et  

 afgrænset emne.
Læreren fungerer som konsulent og giver generelle  

 anvisninger for litteratursøgning, hjælp til  

 emneafgrænsning og løbende vejledning i forbindelse med de  

 enkelte faser i tilegnelse og formidling af et fagligt stofområde.
