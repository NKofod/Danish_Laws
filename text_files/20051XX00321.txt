Skriftlig fremsættelse (22. marts 2006) Familie- og  

 forbrugerministeren  

  

 (Lars Barfoed):
 Herved tillader jeg mig for Folketinget at fremsætte:
Forslag til lov om  

 børnemiljø i dagtilbud (Lovforslag nr.
L 179).
Der stilles forslag om, at alle dagtilbud skal udarbejde en  

 børnemiljøvurdering, som kortlægger dagtilbuddets fysiske, psykiske og  

 æstetiske børnemiljø. Børnemiljøvurderingen skal endvidere indeholde en  

 beskrivelse af de eventuelt konstaterede børnemiljøproblemer samt en  

 handlingsplan.
For den kommunale dagpleje udarbejdes én samlet  

 børnemiljøvurdering for alle kommunens dagplejehjem.
Formålet med børnemiljøvurderingerne er at styrke børns  

 fysiske, psykiske og æstetiske miljø i dagtilbud ved at udvikle redskaber,  

 der  

 synliggør børnemiljøet.
Formålet med børnemiljøvurderingen er i forlængelse  

 heraf, at ledelsen i dagtilbuddet bliver mere bevidste og fokuserede i  

 forhold  

 til, hvordan det fysiske, psykiske og æstetiske miljø bedst muligt bliver  

 udnyttet, vedligeholdt og kan udvikles.
Lovforslaget skønnes at medføre merudgifter for kommunerne  

 på 14,6 mio. kr. i 2006 og 25,1 mio. kr. årligt i 2007 og følgende år.  

 Kommunerne kompenseres for merudgifterne ved  

 en regulering af bloktilskuddet.
De økonomiske konsekvenser skal drøftes med  

 kommunerne.
 Det foreslås, at lovforslaget træder i kraft 1. juli 2006 og  

 for den kommunale dagpleje 1. januar 2007.
 Med disse bemærkninger indstiller jeg lovforslaget til  

 Folketingets velvillige behandling.
