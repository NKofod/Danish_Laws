 Det lokale nævn giver afslag på en ansøgning om sendetilladelse med  

 henvisning til karakteren af radioens hidtidige udsendelser.
 Udvalget fandt, at de lokale nævn i deres skøn ved fornyelse af  

 sendetilladelse kan lade karakteren af en stations hidtidige udøvelse af  

 programvirksomhed indgå som et væsentligt moment.
 Udvalget har på møder den 27. februar og den 20. marts 1989 behandlet en  

 klage fra Radio Romer over en afgørelse om afslag på foreningens ansøgning om  

 sendetilladelse, som Lokalradio- og tv-nævnet for Københavns Kommune har  

 meddelt i skrivelse af 10. januar 1989.
 I skrivelsen fra nævnet hedder det, at det er nævnets opfattelse, at det  

 ikke med det antal frekvenser, der er til rådighed, vil være muligt at  

 imødekomme samtlige ansøgninger.
 Ved sin gennemgang af ansøgningerne har nævnet foretaget et udvalg med  

 henlik på et så alsidigt og varieret lokalradioudbud som muligt.
I et brev af 5. februar 1989 har Radio Romer klaget over nævnets  

 afgørelse.
Det hedder i klagen, at nævnets afslag giver et urimeligt kort  

 varsel til eventuelt at afvikle radioen.
 Det afvises endvidere, at der skulle være tale om frekvensmangel, og at  

 det kan bruges som begrundelse for afslaget.
 Endelig fremhæves det, at radioen - i modsætning til de fleste andre - er  

 en udpræget taleradio, og at den netop derfor, under hensynet til at sikre  

 området en samlet programvirksomhed af alsidig karakter, burde have en  

 tilladelse.
 I en skrivelse af 16. februar oplyser nævnet, at da antallet af  

 ansøgninger til behandling kunne overstige 40, måtte der efter nævnets  

 opfattelse nødvendigvis foretages en begrænsning.
 Nævnet er klar over, at det ikke med de givne sendetilladelser har været  

 muligt at dække alle særinteresser og alle mindre målgrupper, men nævnet er  

 af den opfattelse, at noget sådant heller ikke er praktisk gennemførligt med  

 det givne antal frekvenser.
 Endelig mener nævnet, at Radio Romers målgruppe - pensionisterne -  

 tilgodeses af andre lokalradioer, som har fået tilsagn om sendetilladelse.
 Nævnets skrivelse er vedlagt en båndoptagelse af en udsendelse fra Radio  

 Romer.
 I en skrivelse af 2. marts 1989 fra udvalget til nævnet, oplyses det, at  

 sagen har været behandlet på udvalgets møde den 27. februar 1989. Udvalget  

 forstår, at det bånd, nævnet har medsendt, skal illustrere den form for  

 personcentreret journalistik, der udøves af Radio Romer.
Udvalget beder i den anledning nævnet oplyse, hvorvidt en vurdering af  

 radioudsendelsernes karakter er indgået i grundlaget for dets beslutning.
I  

 bekræftende fald anmodes nævnet om at meddele klageren dette.
Endvidere  

 udbeder udvalget sig underretning om udfaldet af sagens fornyede behandling i  

 nævnet.
 Nævnet har i en skrivelse af 14. marts 1989 oplyst, at det den 6. marts  

 1989 har behandlet sagen på ny.
 Det bekræftes, at det er indgået som et element i grundlaget for nævnets  

 flertals afgørelse, at Radio Romer i et vist omfang udøver en egenartet  

 journalistik med angreb på og ringeagtsytringer over for bestemte, navngivne  

 personer.
 Nævnet har i en skrivelse af 14. marts 1989 meddelt Radio Romer dette  

 supplerende element i afgørelsen.
 Ved behandlingen af sagen har udvalget lagt vægt på, at der, efter det  

 oplyste om de kriterier, der har ligget til grund for nævnets skøn, ikke  

 foreligger holdepunkter for at tilsidesætte dette.
Udvalget vedr.
Lokal Radio og TV har ikke fundet grundlag for at  

 tilsidesætte nævnets afgørelse.
 Udvalgets afgørelse er enstemmig.
 Udvalget har senere i brev af 18. april 1989 uddybet sin afgørelse med  

 følgende:
I skrivelse af 28. marts 1989 har De gjort gældende, at den af udvalget  

 ved skrivelse af 21. marts 1989 trufne afgørelse - hvorefter udvalget ikke  

 fandt grundlag for at tilsidesætte den af Radio- og tv-nævnet for Københavns  

 Kommune trufne afgørelse om afslag på Deres ansøgning om sendetilladelse - er  

 ulovlig.
De har herved navnlig henvist til, at de har været uberettiget at  

 lægge vægt på en vurdering af radioudsendelsernes karakter, således som denne  

 er illustreret gennem en båndoptagelse, der af nævnet var medsendt til  

 udvalget.
I den andledning skal udvalget meddele, at de lokale nævn i deres skøn ved  

 fornyelse af sendetilladelse er berettigede til at lade karakteren af en  

 stations hidtidige udøvelse af programvirksomheden indgå som et væsentligt  

 moment.
Udvalget kan i øvrigt henholde sig til den trufne afgørelse.
Det  

 tilføjes, at den omhandlede båndoptagelse fortsat er i det lokale nævns  

 besiddelse, og at De, hvis De ønsker det, efter nærmere aftale med nævnets  

 sekretariat kan få lejlighed til at høre det.
