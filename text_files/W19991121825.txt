Efter yderligere 2 måneder med kiropraktorbehandling henvendte hun  

 sig atter til lægen, idet hun nu havde smerter i højre side af  

 bækkenet og maven og sov dårligt om natten.
Lægen henviste  

 efterfølgende til fysioterapeut.
Ved to konsultationer de  

 efterfølgende uger anbefalede lægen fortsat fysioterapi og  

 smertestillende tabletter.
Efter yderligere 1 uge konstaterede lægen, at kvinden havde en  

 blodprocent på 4,5. Hun oplyste om mange og store blodige  

 afføringer og blev indlagt på medicinsk gastroenterologisk  

 afdeling, hvor der blev foretaget kikkertundersøgelse af mave og tarm,  

 uden at disse kunne afsløre årsagen til blødningen.
Da  

 der var usikkerhed om kilden til blødningen, blev der  

 efterfølgende foretaget gynækologisk undersøgelse og  

 skanning af bughulen.
Denne  viste livmoderhalskræft med spredning.
 Der blev klaget over, at der ikke ved konsultationerne hos praktiserende  

 læge blev foretaget gynækologisk undersøgelse.
Klager over mangelfuld diagnostik af  

 underlivskræft Patientklagenævnet fandt, at lægen ikke havde  

 overtrådt lægeloven.
Patientklagenævnet fandt dog, at det  

 havde været hensigtsmæssigt, om den praktiserende læge ved  

 konsultationerne havde spurgt mere indgående til kvindens symptomer  

 angående blødningens karakter, samt smerter og udflåd.  

 Nævnet fandt endvidere, at det havde været hensigtsmæssigt,  

 om den praktiserende læge havde udført en gynækologisk  

 undersøgelse.
