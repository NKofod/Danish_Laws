 Udtalt, at Registertilsynet fandt det kritisabelt, at en affaldspose  

 indeholdende fortroligt materiale om et pengeinstituts kunder blev fundet i  

 en byggeaffaldscontainer, placeret på åben vej.
 Foranlediget af en artikel i dagspressen - hvoraf det fremgik, at en  

 forbipasserende person havde fundet en skraldepose med fortrolige oplysninger  

 om et pengeinstituts kunder i en affaldscontainer - anmodede Registertilsynet  

 instituttet om en redegørelse for sagens nærmere  

 omstændigheder.Pengeinstituttet oplyste, at der var tale om almindeligt  

 kontoraffald hidrørende fra en filials papirkurve.
Den normale rutine var, at papirkurvene af rengøringspersonalet efter  

 arbejdstids ophør tømtes ud i en almindelig affaldssæk, der - når den var  

 fuld - blev anbragt i filialens kælder.
Den følgende morgen blev sækkene  

 anbragt i et separat rum, indtil de ca. hveranden uge blev afhentet af  

 pengeinstituttets centrale transportfunktion til destruktion.
 Pengeinstituttet var af den opfattelse, at fejlen skyldtes et samspil af  

 uheldige omstændigheder i forbindelse med filialens ombygning.
 Et i filialen særskilt indrettet rum til brug for opbevaring af  

 rengøringsmateriel blev under ombygningen tillige anvendt af håndværkerne til  

 værktøj, materialer m.v.
Pengeinstituttet var af den formodning, at rengøringspersonalet ved  

 afslutningen af rengøringen den pågældende dag havde efterladt en delvis  

 fyldt sæk på stativet i rengøringsrummet.
Denne sæk var den følgende morgen  

 blevet anvendt af en håndværker til brug for byggeaffald og herefter lagt i  

 en byggeaffaldscontainer placeret på åben vej.
Pengeinstituttet havde efter det passerede indskærpet over for  

 rengøringspersonalet, at alt kontoraffald skulle anbringes på det anviste  

 sted, ligesom man via byggekontoret havde pålagt instituttets håndværkere kun  

 at anvende egne affaldsposer m.v. til brug for byggeaffald.
Pengeinstituttet  

 havde endvidere kontaktet de berørte kunder.
 Registertilsynet udtalte herefter, at man fandt det kritisabelt, at en  

 affaldspose indeholdende fortroligt materiale om pengeinstituttets kunder var  

 henlagt i en byggeaffaldscontainer placeret på åben vej.
 Registertilsynet tog imidlertid til efterretning, at pengeinstituttet over  

 for rengøringspersonalet havde indskærpet procedurerne omkring behandling af  

 affald fra instituttets papirkurve, havde pålagt håndværkerne at anvende egne  

 affaldsposer, samt at man havde været i kontakt med de berørte kunder.
 (* 1) Registertilsynets Årsberetning 1992 side 123.
