 I henhold til § 2, stk. 3 og 4 og § 35 a i lov om styrelse af de højere  

 uddannelsesinstitutioner, jf. lovbekendtgørelse nr. 161 af 17. marts 1987,  

 fastsættes:
Uddannelsens formål og struktur § 1.  Formålet med den økonomisk-sproglige  

 kandidatuddannelse ved Odense Universitet er på videnskabeligt grundlag at  

 kvalificere de studerende til selvstændigt at varetage erhvervsfunktioner i  

 internationalt orienterede virksomheder, institutioner og organisationer.
§ 2.  Uddannelsen skal sætte den studerende i stand  

 til - at foretage analyser og vurderinger med særligt henblik på det  

 internationale handelssamkvem, - at planlægge og gennemføre aktiviteter i forbindelse med international  

 afsætning, - at forhandle på højt niveau i international sammenhæng på det valgte  

 fremmedsprog.
§ 3.  Studiet er en kombineret uddannelse i økonomi og  

 sprog.
Studietiden er normeret til 4 år.
 § 4.  Den anførte studietid angiver det antal  

 studenterårsværk, der skal lægges til grund for planlægning af uddannelsen.  

 Et årsværk svarer til fuldtidsstuderendes arbejde i et år.
 Stk. 2.  Der kan godkendes propædeutisk undervisning i  

 et omfang svarende til højst 1 årsværk i fag og faglige områder, hvor der  

 kræves særlige forudsætninger for at påbegynde studiet.
 § 5.  Undervisningsministeriet, Direktoratet for de  

 Videregående Uddannelser, godkender efter indstilling eller indhentet  

 udtalelse fra Universitetet, inden for hvilke sproglige områder, der kan  

 tilbydes uddannelser efter denne bekendtgørelse.
 § 6.  Et gennemført studium efter denne bekendtgørelse  

 giver ret til betegnelsen cand.negot. (candidatus/candidata negotiandi).
Uddannelsens tilrettelæggelse og indhold § 7.  Uddannelsen består af en økonomisk og en  

 fremmedsproglig del.
Engelsk indgår i uddannelsen enten som hovedsprog eller  

 som bisprog.
Er engelsk hovedsproget, indgår valgfri blokke i stedet for  

 bisprog.
 § 8.  Uddannelsen omfatter følgende blokke:
Stk. 2.  Blokkenes indhold: 1) Redskabsfag omfatter  

 databehandling, dokumentation, matematik og statistik. 2) Samfundsøkonomiske  

 fag, omfattende grundlæggende økonomisk teori og metode med  

 samfundsbeskrivelse samt discipliner med særlig vægt på internationale  

 økonomiske forhold. 3) Erhvervsøkonomiske fag omfattende grundlæggende  

 erhvervsøkonomi, discipliner med særlig vægt på international afsætning samt  

 erhvervsret, sociologi og organisation. 4) Økonomisk-samfundsvidenskabeligt  

 seminar er en selvstændig fremstilling af et økonomisk-samfundsvidenskabeligt  

 emne. 5) Specialet er en større selvstændig fremstilling af et økonomisk  

 samfundsvidenskabeligt emne, der skal dokumentere den studerendes færdigheder  

 i at anvende videnskabelige teorier og metoder under arbejdet med et  

 afgrænset fagligt emne.
Emnet skal godkendes af Universitetet.
Specialeemnet  

 skal afgrænses således, at det samlede specialearbejde inkl. udarbejdelse af  

 specialeresumee kan gennemføres inden for en tidsramme svarende til ca. 1/2  

 årsværk.
De nærmere bestemmelser herom fastsættes ved studieordning. 6)  

 Fagligt sprog omfatter mundtlig og skriftlig sprogfærdighed, herunder  

 forhandlingstræning, på baggrund af viden om økonomiske, merkantile og  

 samfundsmæssige forhold. 7) Alment sprog omfatter mundtlig og skriftlig  

 sprogfærdighed på baggrund af viden om litteratur, kultur- og  

 samfundsforhold. 8) Almenkulturelt seminar er en selvstændig fremstilling af  

 et emne med relation til hovedsprogets kultur- og/eller samfundsforhold. 9.  

 Seminar- og specialeresumeer sammenfatter på det valgte hovedsprog indholdet  

 af det økonomisk-samfundsvidenskabelige seminar og specialet.
Bedømmelse af uddannelsen § 9.  Kandidateksamen omfatter prøver i de i § 8  

 nævnte blokke herunder bedømmelse af seminarer og speciale.
 Stk. 2.  Prøvernes antal, nærmere udformning og  

 rækkefølge  fastsættes ved studieordning.
 § 10.  De kvalifikationer, der er erhvervet ved  

 uddannelsen, dokumenteres ved prøver, herunder specialet.
Stk. 2.  Uddannelseselementer, hvis indhold og  

 arbejdsformer begrunder det, kan helt eller delvis dokumenteres ved  

 deltagelse i undervisningen.
Nærmere bestemmelser fastsættes i  

 studieordningen.
 Stk. 3.  Prøveformerne skal tilgodese uddannelsens  

 formål og sikre, at der sker individuel bedømmelse af den studerende, jf. dog  

 § 15.
 § 11.  Prøverne er enten interne eller eksterne.
 Interne prøver bedømmes af:
- eksaminator(erne) - eksaminator(erne) og en eller flere censorer, der er beskikket af rektor  

 blandt lærerne ved Universitetet.
 Eksterne prøver bedømmes af:
 - eksaminator(erne) og en eller flere censorer, der er beskikket af  

 Undervisningsministeriet, Direktoratet for de Videregående Uddannelser  

 (ministerielt beskikkede censorer).
 § 12.  Bedømmelsen af studerendes  

 undervisningsdeltagelse efter § 9 stk. 2, foretages af læreren (lærerne) ved  

 den pågældende undervisning.
 § 13.  Mindst 1/3 af uddannelsen, herunder specialet,  

 skal dokumenteres ved eksterne prøver, og disse skal dække uddannelsens  

 væsentlige områder, problemstillinger og metoder.
§ 14.  Prøverne skal normalt være tilrettelagt som  

 individuelle prøver.
Universitetet kan dog fastsætte, at bestemte prøver  

 tilrettelægges som gruppeprøver, hvor flere studerende eksamineres samtidig.  

 Det fastsættes ved studieordning, hvor mange studerende der kan deltage i en  

 gruppeprøve.
Det skal herunder sikres, at individuel bedømmelse finder sted,  

 jf. stk. 2 og 3.
Stk. 2.  Specialet kan skrives af indtil 5 studerende i  

 fællesskab.
Den enkelte deltagers bidrag skal bedømmes for sig.
 Stk. 3.  Eksaminationen ved mundtlige gruppeprøver  

 foregår som en samtale mellem de studerende, lærer(ne) og censor(erne). Der  

 skal indgå eksamination af hver enkelt deltager.
Stk. 4.  I en skriftlig gruppeprøve skal den enkelte  

 deltagers bidrag kunne konstateres, og individuel bedømmelse skal finde sted.  

 Det kan fastsættes, at den individuelle bedømmelse i en skriftlig gruppeprøve  

 kan foretages ved en efterfølgende, uddybende samtale med udgangspunkt i det  

 skriftlige arbejde.
Bedømmelsen foretages i så tilfælde på grundlag af den  

 mundtlige eksamination.
 Stk. 5.  Det kan i studieordningen fastsættes, at  

 specialet skal forelægges ved en offentlig diskussion eller forelæsning.  

 Bedømmelsen sker da på grundlag af en samlet vurdering af den skriftlige  

 afhandling og den mundtlige præstation.
§ 15.  En ekstern prøve kan aflægges som gruppeprøve  

 med fælles bedømmelse.
Gruppen må ikke overstige 3. Universitetet kan dog,  

 hvor særlige forhold gør sig gældende, tillade grupper på indtil 5.
 Stk. 2.  Prøver efter stk. 1 skal ligge ud over den  

 andel på 1/3 af uddannelsen, der efter § 13 skal være dokumenteret ved  

 eksterne prøver.
 § 16.  Ved bedømmelsen gives karakter efter 13-skalaen  

 efter de fælles bestemmelser om karaktergivningen ved de højere  

 uddannelsesinstitutioner, eller der gives bedømmelsen Bestået/Ikke bestået.
 Stk. 2.  Bedømmelsen Bestået/Ikke bestået kan højst  

 anvendes ved prøver, der dækker 1/3 af uddannelsen.
 Stk. 3.  For undervisningsdeltagelse, jf. § 9, stk. 2 og  

 for prøver med fælles bedømmelse gives bedømmelsen Bestået/Ikke bestået.
 § 17.  Specialet bedømmes efter 13-skalaen.
 Stk. 2.  Der gives 13 for en afhandling, der har fået  

 guldmedalje.
§ 18.  En studerende kan højst tre gange indstille sig  

 til den samme prøve eller anden form for bedømmelse.
Universitetet kan  

 tillade indstilling en fjerde gang.
 Stk. 2.  Tredje og fjerde gang en studerende indstiller  

 sig til en intern prøve, der alene bedømmes af eksaminator, kan den  

 studerende forlange, at der medvirker en ministerielt beskikket censor.
Stk. 3.  En studerende, der anden gang skal have sin  

 undervisningsdeltagelse bedømt, jf. § 12 kan forlange at aflægge en prøve i  

 stedet.
Tredie og fjerde gang kan den studerende forlange, at der medvirker  

 censor ved prøven.
§ 19.  De karaktergivende prøver efter § 8, nr. 1)-5)  

 bestås ved en gennemsnitsberegning.
Ved beregningen af gennemsnittet, der  

 skal være mindst 6,0 indgår specialet med vægten 2. Karakteren 00 medregnes  

 ikke.
Stk. 2.  De karaktergivende prøver efter § 8, nr. 6)-11)  

 bestås hver for sig.
Der udregnes et gennemsnit af de opnåede karakterer.
 Stk. 3.  Beståede prøver kan ikke tages om.
 § 20.  Der udregnes et samlet eksamensresultat, hvori  

 gennemsnittet efter § 19, stk. 1 og stk. 2 indgår hver med vægten 1/2.
 § 21.  Universitetet udsteder bevis for bestået  

 eksamen med angivelse af de aflagte prøver og de opnåede karakterer.
Stk. 2.  Studerende, der forlader uddannelsen uden at  

 bestå den afsluttende eksamen, har ret til bevis for beståede prøver.
Beviset  

 påføres oplysninger om prøvernes art og de opnåede karakterer.
Andre bestemmelser § 22.  Universitetet kan i hvert enkelt tilfælde eller  

 ved almindelige bestemmelser godkende, at gennemførte/beståede  

 uddannelseselementer fra et andet hovedområde eller fra en anden dansk eller  

 udenlandsk videregående uddannelse træder i stedet for uddannelseselementer,  

 der er omfattet af bekendtgørelsen.
Stk. 2.  Ved godkendelse efter stk. 1 anses  

 uddannelseselementet for gennemført, hvis det er bestået efter bestemmelserne  

 om den pågældende uddannelse.
Bedømmelsen overføres som »Bestået«,  

 medmindre den træder i stedet for en karakter og er givet efter samme  

 bestemmelser som karakterer givet efter denne bekendtgørelse.
 § 23.  Universitetet fastsætter i en studieordning  

 nærmere regler om uddannelsen inden for denne bekendtgørelses rammer.
 Stk. 2.  I studieordningen fastsættes regler om:
 Stk. 3.  Studieordningen kan indeholde hjemmel for  

 institutionen til at dispensere fra de regler i studieordningen, der alene er  

 fastsat af institutionen.
Stk. 4.  Studieordningen og væsentlige ændringer af  

 studieordningen skal træde i kraft ved et universitetsårs begyndelse.
Det  

 skal sikres, at de studerende - inden for en frist - kan afslutte uddannelsen  

 efter de hidtidige regler. Ændringer i eksamensregler kan kun have virkning  

 for en prøve, hvis de er fastsat og bekendtgjort, før der åbnes for  

 tilmelding til prøven.
 Stk. 5.  Studieordninger og ændringer af studieordninger  

 sendes til handelshøjskolerne, universiteterne og universitetscentrene, til  

 censorerne og til Direktoratet for de Videregående Uddannelser til  

 orientering.
§ 24.  Universitetet udgiver og vedligeholder en  

 studievejledning om uddannelsen.
I studievejledningen gives der mere  

 udførlige oplysninger om uddannelsen med eksempler på de erhvervsfunktioner,  

 den sigter imod, og om valgmuligheder og anbefalede sammensætninger af  

 interesse for de studerende ved planlægningen af deres uddannelse.
 Stk. 2.  Bekendtgørelsen og studieordningen aftrykkes i  

 studievejledningen, eller det oplyses i denne, hvor disse og andre  

 bekendtgørelser og regler, der gælder for studerende i uddannelsen, kan  

 findes i deres helhed.
 § 25.  Undervisningsministeriet, Direktoratet for de  

 Videregående Uddannelser kan dispensere fra bekendtgørelsen, når det findes  

 begrundet i usædvanlige forhold.
 Stk. 2.  Undervisningsministeriet, Direktoratet for de  

 Videregående Uddannelser kan tillade institutionen at dispensere fra  

 bekendtgørelsen inden for nærmere angivne rammer.
§ 26.  Klager over universitetets afgørelser i henhold  

 til denne bekendtgørelse indgives til universitetet.
Hvis en klage ikke tages  

 til følge, og klageren fastholder klagen, videresender universitetet klagen,  

 bilagt en udtalelse, til Direktoratet for de Videregående Uddannelser.
 Stk. 2.  Fristen for indgivelse af klager er 4 uger fra  

 den dag afgørelsen er meddelt den pågældende.
 § 27.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 Ikrafttræden m.v.
 § 28.  Bekendtgørelsen har virkning for studerende,  

 der er begyndt uddannelsen 1. september 1987 eller senere.
 Stk. 2.  Universitetet fastsætter overgangsregler for  

 studerende, der har påbegyndt uddannelsen før 1. september 1987, og som  

 ønsker at færdiggøre uddannelsen enten helt eller delvis efter de hidtidige  

 retningslinier. Ønskes uddannelsen færdiggjort efter de hidtidige  

 retningslinier, skal den være afsluttet senest sommereksamen 1991.
