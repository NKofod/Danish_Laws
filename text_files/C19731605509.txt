§ 1 Komiteen har til opgave at virke til fremme af forbindelsen mellem dansk  

 og udenlandsk kunst ved afholdelse af officielle danske kunstudstillinger i  

 udlandet og tilsvarende udenlandske udstillinger i Danmark samt ved  

 formidling af officiel dansk deltagelse i internationale  

 udstillingsarrangementer.
2.stk.
Komiteen kan formidle eller støtte anden præsentation af dansk  

 kunst i udlandet.
3.stk.
Komiteen har til opgave som Danmarks sektion af Nordisk  

 Kunstforbund at virke for det nordiske samarbejde på billedkunstens område  

 inden for rammerne af kunstforbundets statutter.
4.stk.
Komiteen rådgiver og bistår ministeriet for kulturelle anliggender  

 i billedkunstneriske udstillingsforhold, der vedrører Danmarks kulturelle  

 samarbejde med udlandet.
§ 2 Komiteen sammensættes således:
En billedkunstner fra hver af de udstillingssammenslutninger, som hvert år  

 tildeles stemmeret af Akademirådets og Kunstnersamfundets jury i henhold til  

 Norm for udstillingssammenslutningernes stemmeret (* 1), en repræsentant  

 udpeget i fællesskab af Foreningen af kunstmuseer i København og Foreningen  

 af kunstmuseer i provinsen, en billedkunstner udpeget af ministeren for kulturelle anliggender.
2.stk.
Den af ministeren udpegede billedkunstner beskikkes for en periode  

 af 3 år som komiteens formand.
Formanden kan ikke genbeskikkes for mere end  

 en yderligere periode.
§ 3 Komiteen er ansvarlig for de i § 1 anførte opgaver samt træffer de i § 4,  

 1. stk. omhandlede beslutninger.
2.stk.
Komiteens løbende virksomhed varetages af et forretningsudvalg,  

 jvf. § 4.
§ 4 Komiteens forretningsudvalg består af:
Komiteens formand, det af Foreningen af kunstmuseer i København og Foreningen af kunstmuseer  

 i Provinsen udpegede medlem af komiteen samt 3 kunstnere udpeget af komiteen  

 blandt dennes øvrige medlemmer.
Endvidere udpeges 3 suppleanter.
2.stk.
De af komiteen valgte medlemmer kan kun have sæde i  

 forretningsudvalget for en periode af to år.
§ 5 Forretningsudvalget disponerer over den bevilling, der stilles til  

 rådighed for Komiteen af ministeriet for kulturelle anliggender.
2.stk.
Forretningsudvalget kan til varetagelse af enkelte opgaver udpege  

 arbejdsgrupper eller enkeltpersoner inden for eller uden for Komiteens  

 medlemmer.
§ 6 Formanden repræsenterer og tegner Komiteen udadtil.
2.stk.
Formanden er tillige formand for den danske sektion af Nordisk  

 Kunstforbund.
3.stk.
Forretningsudvalget vælger blandt sine medlemmer en næstformand som  

 formandens stedfortræder.
Valget af næstformand har gyldighed for den periode  

 medlemmet er beskikket.
§ 7 Komiteen indkaldes till ordinært møde to gange årligt ved sekretariatets  

 foranstaltning.
2.stk.
Komiteens formand eller et flertal af Komiteens medlemmer kan  

 gennem sekretariatet foranledige indkaldt til ekstraordinært Komitemøde med 4  

 ugers varsel.
3.stk.
Komiteen og forretningsudvalget fastsætter selv sin  

 forretningsorden.
§ 8 Til varetagelse af Komiteens administrative arbejde stilles  

 sekretariatsbistand til rådighed af ministeriet for kulturelle anliggender.  

 Sekretariatet forestår indkaldelser til møder i Komiteen og  

 forretningsudvalget.
§ 9 Forretningsudvalget aflægger hvert år inden udgangen af september  

 beretning og regnskab for den virksomhed, som udvalget har været ansvarlig  

 for i det foregående finansår.
Beretning og regnskab forelægges Komiteens  

 medlemmer senest 4 uger forinden det årlige ordinære møde, samtidig med at  

 der indkaldes til mødet.
2.stk.
Regnskabet, ledsaget af Komiteens bemærkninger, revideres og  

 godkendes af ministeriet for kulturelle anliggender.
§ 10 Nærværende vedtægter, der er udfærdiget af ministeriet for kulturelle  

 anliggender, skal tages op til revision, såfremt Komiteen anmoder ministeriet  

 herom.
Niels Matthiasen Minister for kulturelle anliggender /Ole Wildt Pedersen fuldmægtig Ministeriet for kulturelle anliggender,  

 den 3. april 1973 (* 1) ændret som konsekvens af gennemførelse af Norm for  

 udstillingssammenslutningernes stemmeret, af 25. februar 1987.
