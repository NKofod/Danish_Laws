 I medfør af § 56 a og § 83, stk. 1, nr. 7, i lov om miljøbeskyttelse, jfr.  

 lovbekendtgørelse nr. 85 af 8. marts 1985, som ændret ved lov nr. 329 af 4.  

 juni 1986, fastsættes følgende:
 § 1.  Denne bekendtgørelse omfatter følgende  

 virksomheder:
Savværker, anlæg for fremstilling af fineerplader eller fiberplader,  

 møbelfabrikker og maskinsnedkerier.
Bygningssnedkerier med et bruttoareal på  

 mere end 200 m2.
 Træimprægneringsanstalter.
 Afsyringsvirksomheder.
Stk. 2.  Virksomheder nævnt i stk. 1 som ikke er  

 godkendt efter miljøbeskyttelseslovens kap. 5, skal meddele de oplysninger om  

 virksomhedens produktions- og forureningsforhold, som rekvireres af  

 tilsynsmyndigheden i det i henhold til § 2 udarbejdede anmeldelsesskema.  

 Anmeldelsesskema udsendes til alle af tilsynsmyndigheden registrerede  

 virksomheder.
Tilsynsmyndigheden påfører de oplysninger, man allerede har om  

 virksomhedens produktions- og forureningsforhold m.v. i henhold til det i § 2  

 udarbejdede skema.
Stk. 3.  Hvor en virksomhed har opnået miljøgodkendelse  

 af visse anlæg, gælder pligten til at meddele oplysninger for ikke-godkendte  

 anlæg.
Der kan ved anmeldelse desuden kræves oplysninger om virksomhedens  

 forurening som helhed.
 § 2.  Fristen for indgivelse af anmeldelser er 1.  

 december 1987.
 Stk. 2.  Skema til indgivelse af anmeldelse for den  

 enkelte branche udarbejdes af Miljøstyrelsen.
 Stk. 3.  Ved anmeldelse kan kræves de samme oplysninger  

 som ved godkendelse af en virksomhed efter miljøbeskyttelseslovens kap. 5. I  

 forbindelse med anmeldelsen kan tilsynsmyndigheden kræve nærmere  

 dokumentation for virksomhedens forureningsforhold.
 § 3.  Virksomheden har pligt til at indgive anmeldelse  

 på anmeldelsesskemaet, som kan rekvireres hos tilsynsmyndigheden.
 Stk. 2.  Er anmeldelsesskemaet ufyldestgørende udfyldt,  

 kan tilsynsmyndigheden meddele en supplerende frist til tilvejebringelse af  

 resterende oplysninger.
 § 4.  Med bøde straffes den, der undlader at indgive  

 anmeldelsesskema.
 Stk. 2.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
 § 5.  Denne bekendtgørelse træder i kraft den 1. juli  

 1987.
