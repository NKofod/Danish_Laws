Landsskatteretskendelse vedr.
Tysk kapitalpension   

 privattegnet - fradrag Klagen skyldes, at der er nægtet fradrag for egenindbetaling på  

 privattegnet tysk kapitalpension.
Landsskatterettens  

 afgørelse Indkomståret 2000 Skatteankenævnet har ikke  

 godkendt fradrag for egenindbetaling på privattegnet tysk kapitalpension med  

 5.610 kr.
 Landsskatteretten stadfæster  

 skatteankenævnets afgørelse.
Indkomståret 2001 Skatteankenævnet har ikke  

 godkendt fradrag for egenindbetaling på privattegnet tysk kapitalpension med  

 5.672 kr.
 Landsskatteretten stadfæster skatteankenævnets  

 afgørelse.
Sagens oplysninger Klageren er tysk statsborger  

 og flyttede til Danmark i 2000. Klageren har to livsforsikringer med  

 kapitalpension i Familienfürsorge, som er tegnet i henholdsvis  

 1998 og 1999,  

 mens hun boede i Tyskland.
 I indkomstårene 2000 og 2001  

 har klageren ved opgørelsen af den skattepligtige indkomst fratrukket  

 pensionsindbetalinger til den tyske kapitalpension.
Skatteankenævnets  

 afgørelse Skatteankenævnet har for  

 indkomstårene 2000 og 2001 ikke godkendt fradrag på henholdsvis 5.610 kr. og  

 5.672 kr. for indbetaling af bidrag på klagerens privattegnede tyske  

 kapitalpensioner.
 Skatteankenævnet har anført,  

 at der ifølge det oplyste er tegnet to livsforsikringer med kapitalpension,  

 der  

 givetvis svarer til en dansk kapitalpension med indbygget livsforsikring.  

 Livsforsikringerne skal være oprettet i et livsforsikringsselskab, der har  

 hjemsted her i landet eller udøver forsikringsvirksomhed her i landet, gennem  

 et fast driftssted, jf. pensionsbeskatningslovens § 4.
 Lovens § 10 omfatter  

 kapitalordninger i pensionsøjemed og har samme bestemmelse om, at policen  

 skal  

 være tegnet i et livs- eller pensionsforsikringsselskab, der har hjemsted her  

 i  

 landet eller udøver livsforsikringsvirksomhed her i landet gennem et fast  

 driftssted.
 Da klagerens kapitalpensioner  

 er tegnet i et tysk forsikringsselskab hjemmehørende i Tyskland, er det  

 ankenævnets opfattelse, at der ikke kan godkendes fradrag for de omhandlende  

 kapitalpensioner.
Klagerens påstand om  

 uoverensstemmelse mellem den danske skattelovgivning og EU-retten afvises  

 under  

 henvisning til EF-domstolens afgørelse af 28. januar 1999, jf.
TfS 1992.197.
Klagerens påstand og  

 argumenter Klageren har nedlagt påstand  

 om, at der godkendes fradrag for hendes privattegnede tyske kapitalpensioner.
Som begrundelse herfor har  

 klageren anført, at hverken skatteforvaltningen eller skatteankenævnet har  

 taget stilling til den åbenbare modsætning mellem den danske  

 pensionsskattelov  

 og den gældende EU-lovgivning, bl.a.
EUs Forordning om arbejdskraftens  

 frie  

 bevægelighed inden for Fællesskabet.
EU-lovgivningen burde stå over national  

 lovgivning.
Udviklingen i EU går mod at  

 fremme EU-borgernes frie bevægelighed og lige rettigheder uanset  

 statsborgerskab og bopæl.
Europakommissionen betragter den danske  

 præferencebehandling af nationale pensionskasser som en diskriminerende  

 beskatningsbestemmelse, som er uforenelig med EF-traktaten, der skal  

 garantere  

 en fri udveksling af tjenesteydelser og fri bevægelighed for arbejdstagere og  

 kapital.
 Den 26. juni 2003 dømte  

 EF-Domstolen den svenske stat for diskriminering mod udenlandske  

 pensionsselskaber.
Den 9. juli 2003 besluttede  

 EU-kommissionen at anlægge sag ved EF-Domstolen mod Danmark på grund af  

 diskriminerende regler om beskatning af pension.
Idet Danmark og Sverige  

 altid  

 har brugt samme argumenter for at forskelsbehandle pensioner, må det  

 forventes,  

 at EF-Domstolens dom mod Danmark vil blive baseret på en lignende  

 argumentation.
Derudover er det iøjnefaldende, at der nu har været fem domme  

 i  

 træk, som alle er gået mod nationalstaternes forsøg på at forhindre  

 grænseoverskridende  

 konkurrence og dermed den frie bevægelighed af kapital, ydelser og  

 arbejdskraft  

 i EU.
Klageren er af den  

 opfattelse, at den generelle holdning og udvikling i EU støtter hendes  

 argumenter,  

 og hun betragter derfor EF-Domstolens kommende afgørelse mod Danmark som  

 vejledende og dermed præcedensskabende for hendes sag.
Hun har derfor anmodet  

 Landsskatteretten om at tage hensyn til den verserende sag mod Danmark.
Landsskatterettens bemærkninger  

 og begrundelse Ved lov nr. 429 af 26. juni 1998 om symmetri i  

 pensionsbeskatningsloven mv. blev § 53 A ændret, således at bestemmelsen  

 udover  

 forsikringsordninger også omfatter pensionskasseordninger.
Samtidig blev § 53  

 B  

 indsat.
Loven omfatter forsikringer og pensionskasseordninger mv. oprettet  

 den  

 18. februar 1992 eller senere.
 I henhold til pensionsbeskatningslovens § 10 skal en  

 kapitalforsikring i pensionsøjemed være oprettet i et livs- eller  

 pensionsforsikringsselskab, der har hjemsted her i landet, for at den er  

 omfattet af bestemmelserne i kapitel 1.
 Pensionsbeskatningslovens § 53 B gælder for  

 pensionsordninger mv., der er oprettet, mens forsikringstageren eller den  

 pensionsberettigede ikke er skattepligtig til henholdsvis hjemmehørende i  

 Danmark,  

 og hvor alle bidragene til ordningen er behandlet i overensstemmelse med  

 skattelovgivningen i den pågældende stat, hvor forsikringstageren eller den  

 pensionsberettigede var hjemmehørende på indbetalingstidspunktet.
 Det følger af § 53 B, stk. 4, at præmier og bidrag til  

 livsforsikringer og pensionskasseordninger, der ikke er omfattet af lovens  

 kapitel 1, ikke kan fradrages ved opgørelsen af den skattepligtige indkomst,  

 jf. § 53 A stk. 2.
 Det følger endvidere af § 53 B, stk. 6, at  

 udbetalinger fra ovennævnte livsforsikringer og pensionskasseordninger, som  

 udgangspunkt medregnes ved opgørelsen af den skattepligtige indkomst, dog  

 medregnes udbetalinger ikke ved opgørelsen af den skattepligtige indkomst, i  

 det omfang de modsvares af indbetalinger, som forsikringstageren eller den  

 pensionsberettigede har foretaget i perioden efter, at vedkommende blev  

 skattepligtig til henholdsvis hjemmehørende i Danmark, og som ikke har kunnet  

 fradrages ved opgørelsen af den skattepligtige indkomst, jf. stk. 4 og § 53  

 A,  

 stk. 2.
 Det fremgår således af § 53 A og § 53 B, at en  

 manglende fradragsret for pensionsindbetalinger modsvares af en skattefrihed  

 for pensionsudbetalinger.
 Da klagerens tyske kapitalpensionsordninger er  

 oprettet, inden hun blev skattepligtig til Danmark, finder Landsskatteretten,  

 at ordningerne er omfattet af pensionsbeskatningslovens § 53 A og § 53 B,  

 hvorfor der ikke er fradrag for de i indkomstårene 2000 og 2001 indbetalte  

 bidrag.
Retten er af den opfattelse, at den manglende  

 fradragsret er begrundet i hensynet til sammenhængen i det danske  

 beskatningssystem, jf.
Bachmann-dommen i TfS 1992.327, og at EF-domstolen ved  

 efterfølgende afgørelser ikke har taget afstand til principperne i  

 Bachmann-dommen, jf. bl.a.
SU 2002.367, TfS 2002.900 og TfS 2003.681.
 Den påklagede afgørelse  

 stadfæstes.
