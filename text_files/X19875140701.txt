Dansk Sprognævn nedlagde indsigelse mod registrering af mærket  

 MIDIMARKED for en række forskellige varer i klasserne 3, 5, 16 og 29-34, idet  

 ordet var en naturlig orddannelse.
Indsigelsen taget til følge, fordi  

 MIDIMARKED er en naturlig orddannelse i analogi med ord som MINIMARKED og  

 SUPERMARKED.
BS Supermarked Bagsværd ApS, Tåstrup.
Adr.: Th.Ostenfeld Patentbureau A/S, København.
 Indsigelse mod anvendelsen af varemærket: VA 1797 1984, ordet  

 »MIDIMARKED«.
 I medfør at bestemmelsen i § 20 i varemærkeloven har Dansk Sprognævn,  

 København, i skrivelse af 25 jan 1985 nedlagt indsigelse mod registreringen  

 af Deres ovenfornævnte, for alle varer i klasserne 3, 5, 16, 29-34 anmeldte  

 varemærke, bestående af ordet »MIDIMARKED«.
Til støtte for indsigelsen er gjort gældende, af selvom ordet midimarked  

 vist ikke er med i nogen dansk ordbog, kendes betegnelserne supermarked og  

 minimarked, og midimarked vil naturligt betegne en mellemting mellem disse to  

 markeder.
Også »Mini Marked« har været anmeldt som ordmærke, men  

 anmelderen tog efter indsigelse sin anmeldelse tilbage, og siden da er ordet  

 blevet et helt almindeligt ord for et lille supermarked.
Det påpeges, at man  

 siden 1960'erne bl.a. i forbindelse med dametøj har kendt betegnelserne mini,  

 midi og maxi, hvor midi også betegner en mellemting mellem mini og maxi.  

 Ordet midimarked må efter sprognævnets opfattelse være en nydannelse, et ord  

 som kan dannes uden videre i analogi med minimarked.
Dette udelukker ikke  

 principielt, at det kan være deskriptivt.
Der henvises også til, at der er  

 nedlagt indsigelse mod registreringen af ordet »MIDI-BUS«, idet  

 denne betegnelse er brugt for en bestemt art busser, nemlig sådanne med plads  

 til 20-50 passagerer.
De har i skrivelse af 09 apr 1985 fastholdt anmeldelsen, og bl.a.  

 fremhævet, at ordet minimarked ikke nødvendigvis var blevet en generisk  

 betegnelse, hvis anmelderen havde opnået eneret gennem registrering og havde  

 forsvaret denne eneret.
Det bemærkes, at betegnelserne mini, midi og maxi nok  

 benyttes for beklædningsgenstande, men at nærværende anmeldelse ikke omfatter  

 klasse 25. De bestrider ikke, at det anmeldte ord er en nydannelse, men De  

 kan ikke acceptere, at dette i sig selv skulle gøre det deskriptivt.
De  

 påpeger, at der er registreret adskillige mærker sammensat af et svagt eller  

 suggestivt mærkeelement, samt ordet -marked, og at der også findes et meget  

 stort antal registreringer indeholdende betegnelserne maxi og mini.
De kræver  

 ikke beskyttelse for de to mærkedele midi og marked hver for sig, men for  

 varemærket i sin helhed.
Dansk Sprognævn har i skrivelse hertil af 13 jun 1985 udtalt sig til de  

 forskellige afsnit i Deres skrivelse, idet det bl.a. oplyses, at man hele  

 tiden har været opmærksom på, at ordmærket »MIDIMARKED« ikke er  

 anmeldt for klasse 25. Man har blot henvist til at de nævnte tøjbetegnelser  

 stadig er levende.
Det påpeges også, at den omstændighed, at det anmeldte  

 ordmærke er en nydannelse ikke i sig selv skulle gøre det deskriptivt.
Der er  

 alene henvist til at denne omstændighed principielt ikke udelukker, at det  

 kan være deskriptivt.
Man har tillige været opmærksom på, at et mærke normalt  

 bør bedømmes i sin helhed.
Det er jo netop det, der er gjort i indsigelsen,  

 idet man har sammenlignet »MIDIMARKED« som en helhed med ordene  

 minimarked og supermarked.
Hvis ikke disse to ord havde eksisteret, var der  

 ikke blevet nedlagt indsigelse.
Dansk Sprognævn har desuden indsendt en  

 skrivelse af 19 sep 1985, hvoraf kopi vedlægges, hvor der er henvist til, at  

 man inden for containere taler om minicontainere, midicontainere og  

 maxicontainere.
 De har i skrivelse af 01 nov 1985 fastholdt, at »MIDIMARKED« er  

 registrerbart og derfor anmodet direktoratet om at afvise den nedlagte  

 indsigelse.
 Sagen er herefter optaget til afgørelse.
Der må gives Dansk Sprognævn medhold i, at den omstændighed at et ord er  

 en sproglig nydannelse ikke principielt udelukker, at det kan være  

 deskriptivt, f.eks., hvis det er dannet af kendte sprogelementer sammensat  

 efter sædvanlige normer for orddannelse.
Efter direktoratets opfattelse kan  

 ordet »MIDIMARKED« betragtes som en naturlig orddannelse i analogi  

 med minimarked og supermarked og må således anses som en betegnelse for et  

 marked, der har en størrelse mellem et supermarked og et minimarked.  

 Betegnelsen »MIDIMARKED« er herefter fundet uegnet til registrering  

 som varemærke i medfør af bestemmelsen i § 13 i varemærkeloven, da ordet må  

 anses for at angive, at det drejer sig om forhandling af varer i et  

 mellemstort marked.
Under hensyn til det i korrespondancen nævnte vedrørende  

 ordet »MIDI-BUS« skal det oplyses, at der er truffet afgørelse i  

 denne sag, og at dette mærke også er fundet uegnet til registrering i medfør  

 af bestemmelsen i § 13 i varemærkeloven, da ordet må anses for at angive  

 arten af de af anmeldelsen omfattede varearter, nemlig at det drejer sig om  

 en bestemt form for busser med plads til ca. 20-50 passagerer.
 Anmeldelsen afslås herefter under henvisning til bestemmelsen i  

 varemærkelovens § 13.
Ovenstående afgørelse kan i medfør af bestemmelsen i varemærkelovens § 44  

 inden 3 måneder fra dato indbringes for Industriministeren, Slotsholmsgade  

 12, 1216 København K.
Adgang til at få afgørelsen prøvet ved domstolene,  

 udelukkes ikke derved.
 Ønskes direktoratets afgørelse indbragt for domstolene, må sag anlægges  

 inden 6 måneder fra dato.
 Ønskes en af Industriministeren truffen afgørelse indbragt for domstolene,  

 må sag anlægges inden 6 måneder fra ministerens afgørelse.
Med venlig hilsen Inge Sander Eksp.Sekr.
