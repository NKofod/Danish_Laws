 I medfør af § 11, stk. 1, 2. pkt., i lov om erhvervsdrivende fonde, jf.  

 lovbekendtgørelse nr. 571 af 27. september 1988, fastsættes:
 § 1.  Bestyrelsen kan med fondsmyndighedens samtykke  

 beslutte at nedsætte grundkapitalen ved ændring af vedtægten.  

 Nedsættelsesbeløbet kan kun anvendes til dækning af underskud eller til  

 uddeling i henhold til vedtægten.
 Stk. 2.  Grundkapitalen kan ikke nedsættes til et beløb  

 under det i § 9 i lov om erhvervsdrivende fonde fastsatte mindstebeløb.
 Stk. 3.  Bestyrelsens beslutning om kapitalnedsættelse  

 skal anmeldes til Erhvervs- og Selskabsstyrelsen inden en måned efter  

 fondsmyndighedens samtykke.
 § 2.  Anvendes nedsættelsesbeløbet til dækning af  

 underskud, skal det samtidig anmeldes, at kapitalnedsættelsen er gennemført.
§ 3.  Såfremt nedsættelsesbeløbet helt eller delvist  

 skal anvendes til uddeling i henhold til fondens vedtægt, skal fondens  

 kreditorer ved en bekendtgørelse i Statstidende med et varsel af mindst tre  

 måneder opfordres til at anmelde deres krav.
Så længe anmeldte, forfaldne  

 krav ikke er fyldestgjort, og der ikke på forlangende er stillet betryggende  

 sikkerhed for uforfaldne eller omtvistede krav, må kapitalnedsættelsen ikke  

 gennemføres.
Erhvervs- og Selskabsstyrelsen afgør på en af parternes  

 begæring, om en tilbudt sikkerhed må anses for betryggende.
 Stk. 2.  Stk. 1 finder ikke anvendelse, når  

 grundkapitalen samtidig forhøjes ved nye indskud med et beløb, der mindst  

 svarer til nedsættelsesbeløbet.
 Stk. 3.  Anmeldelse om at grundkapitalen er nedsat og  

 uddelt skal indgives inden et år efter bestyrelsens beslutning.
 § 4.  Overtrædelse af § 1, stk. 3, og § 3, stk. 3,  

 straffes med bøde.
 § 5.  Bekendtgørelsen træder i kraft den 1. februar  

 1989. Samtidig ophæves bekendtgørelse nr. 637 af 29. november 1984 om  

 nedsættelse af grundkapitalen i erhvervsdrivende fonde.
