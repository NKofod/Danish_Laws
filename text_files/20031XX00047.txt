Skriftlig fremsættelse (5. november 2003) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
 Forslag til lov  


  

 om ændring af lov om ansvaret for og styringen af den aktive  

 beskæftigelsesindsats.  

 (Koordinationsudvalgenes årlige redegørelse).
(Lovforslag nr.
L 54).
Lovforslaget skal ses i sammenhæng med de samtidigt  

 fremsatte lovforslag om lovforslag om afskaffelse af Den Kommunale  

 Sundhedsredegørelse og lovforslag om frivilliggørelse af integrationsrådene,  

 amtsmusikudvalgene, museumsrådene og folkeoplysningsudvalgene, som er en  

 udmøntning af anbefalingerne i rapporten fra Udvalget vedr.
Kommunale Råd og  

 Nævn.
Udvalget blev nedsat som led i regeringens aftale med de  

 kommunale parter om kommunernes økonomi for 2003. Udvalget fik i kommissoriet  

 bl.a. til opgave at foretage en kritisk vurdering af råd og nævn, der  

 vedrører  

 det kommunale opgaveområde.
Udvalget skulle endvidere vurdere nødvendigheden  

 af  

 de eksisterende regler for kommunale indberetninger og redegørelser.
 Det er anført i aftalen mellem regeringen og de kommunale  

 parter om kommunernes økonomi for 2004, at regeringen ville søge Folketingets  

 tilslutning til at gennemføre udvalgets anbefalinger i indeværende  

 folketingssamling.
Lovforslaget ophæver koordinationsudvalgenes pligt til at  

 afgive en årlig redegørelse om dens arbejde til kommunalbestyrelsen.
Som en  

 konsekvens heraf skal dialogen mellem Beskæftigelsesrådet og  

 Koordinationsudvalgene  

 finde nye former, som bedre og mere målrettet fremmer  

 beskæftigelsesindsatsen.
Forslagets formål Formålet med forslaget er at udmønte regeringsbeslutningen  

 om at følge anbefalingerne i rapporten fra Udvalget vedr.
Kommunale Råd og  

 Nævn.
 Idet jeg i øvrigt henviser til lovforslaget og  

 bemærkningerne hertil, skal jeg på regeringens vegne anbefale forslaget til  

 Tingets velvillige behandling.
