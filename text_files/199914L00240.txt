Betænkning afgivet af Udvalget for  

 Fødevarer, Landbrug og Fiskeri den 2. december 1999 Betænkning over Forslag til lov om ændring af lov om  

 foderstoffer (Indberetning om køb og salg af  

 tilsætningsstoffer, indgriben mod sundhedsfarlige foderstoffer m.m.) Udvalget har behandlet lovforslaget i nogle møder  

 og har herunder stillet spørgsmål til fødevareministeren,  

 som denne har besvaret skriftligt.
Udvalgets spørgsmål nr. 3-5  

 til ministeren og dennes svar herpå er optrykt som bilag til  

 betænkningen.
 Endvidere har udvalget modtaget en skriftlig og en  

 mundtlig henvendelse fra Landbrugsraadet.
 Der er af fødevareministeren og af to mindretal  

 stillet ændringsforslag, hvorom henvises til de ledsagende  

 bemærkninger.
 Herefter indstiller et mindretal (Venstres, Det  

 Konservative Folkepartis, Dansk Folkepartis og Centrum-Demokraternes  

 medlemmer af udvalget) lovforslaget til vedtagelse med de stillede  

 ændringsforslag.
 Mindretallet kan støtte intentionerne i  

 lovforslaget om, at myndighederne får mulighed for at gribe ind ved  

 omsætning og anvendelse af foderstoffer, hvor der er en begrundet  

 mistanke om indhold af stoffer, der udgør en risiko for miljøet  

 eller for dyrs og menneskers sundhed.
 Såfremt den begrundede mistanke ikke viser sig at  

 være rigtig og det ved den efterfølgende  

 laboratorieundersøgelse viser sig, at ingen inficering findes,  

 må der ydes fuld erstatning for dokumenterede udgifter for den, som har  

 været omfattet af tilbageholdelsen.
 Mindretallet finder, at det i lighed med indholdet i den  

 foreslåede § 2 b skal fremgå af lovteksten, at staten skal  

 udbetale erstatning for tilbageholdelse, hvis tilbageholdelsen ved den  

 efterfølgende undersøgelse viser sig at have været  

 ubegrundet.
At det er nødvendigt illustreres netop af svaret  

 på spørgsmål 5, hvoraf det fremgår, at »et objektivt  

 ansvar vil endvidere være forbundet med større økonomiske  

 konsekvenser for staten«.
Omvendt vil mangel på samme objektive ansvar  

 betyde større økonomiske konsekvenser for foderstofbranchen og  

 for landmanden.
 Det er netop derfor rimeligt, at ligesom producenten eller  

 leverandøren må bære udgifterne ved inficerede  

 foderstoffer, må den, som træffer beslutningen om  

 tilbageholdelse, uden tøven betale udgifterne, hvis der intet findes,  

 som berettiger denne tilbageholdelse.
 Et andet mindretal (Socialdemokratiets og Det  

 Radikale Venstres medlemmer af udvalget) indstiller lovforslaget til  

vedtagelse med det af fødevareministeren stillede  

 ændringsforslag.
 Et tredje mindretal (Socialistisk Folkepartis  

 medlemmer af udvalget) indstiller lovforslaget til vedtagelse med det  

 af fødevareministeren og det under nr. 3 stillede  

 ændringsforslag.
SF har stillet ændringsforslag om, at det af  

 ministeren foreslåede rykkergebyr på 200 kr. nedsættes til  

 50 kr.
Forbrugerombudsmanden har for nylig i forbindelse med udarbejdelsen af  

 en vejledning givet udtryk for, at et rykkergebyr som udgangspunkt ikke  

 bør overstige 50 kr., medmindre den erhvervsdrivende kan dokumentere  

 at have større omkostninger til arbejdstid, papir, kuverter, porto og  

 andre berettigede omkostninger.
Dette princip bør det offentlige  

 også følge, og SF finder det derfor forkert, at man i  

 lovforslaget fastsætter rykkergebyret til 200 kr., når  

 forbrugerombudsmandens udspil til erhvervslivet er 50 kr. ud fra en vurdering  

 af, at 50 kr. svarer til de reelle udgifter ved at udsende et rykkerbrev.  

 Ellers er der tale om at pålægge mennesker, der er lidt  

 glemsomme, en særskat, og det finder SF ikke rimeligt.
 Et fjerde mindretal (Enhedslistens medlem af  

 udvalget) indstiller lovforslaget til vedtagelse med det af  

 fødevareministeren og det under nr. 3 stillede  

 ændringsforslag.
 Et femte mindretal (Kristeligt Folkepartis medlem  

 af udvalget) indstiller lovforslaget til vedtagelse med det af  

 fødevareministeren og det under nr. 3 stillede  

 ændringsforslag.
 Kristeligt Folkeparti lægger vedrørende sin  

 stilling til ændringsforslag nr. 2 vægt på, at DAKOFO har  

 oplyst, at »det for deres  

 vedkommende er tilstrækkeligt med formuleringen i  

 bemærkningerne«, jf.  

 ministerens svar på udvalgets spørgsmål 15.
Ændringsforslag Til § 1 Af	fødevareministeren, tiltrådt af  

udvalget:
 1) Den under nr. 9 foreslåede affattelse af §  

 2, stk. 1, affattes således:
» Af	et mindretal (V, KF, DF og CD):
 2) Efter nr. 12 indsættes som nyt nummer:
 »01. I § 2 indsættes efter stk. 4, der bliver stk. 5,  

 som nyt stykke:
»Stk. 6. Såfremt et analyseresultat efterfølgende  

 viser, at formodningen om, at et tilbageholdt parti foderstoffer udgør  

 en risiko for menneskers eller dyrs sundhed eller for miljøet, ikke  

 bekræftes, er staten erstatningsansvarlig, såfremt  

 tilbageholdelsen af det pågældende parti foderstoffer har  

 medført et økonomisk tab for ejere m.v. af det  

 pågældende tilbageholdte parti foderstoffer.«« Af	et mindretal (SF), tiltrådt af et flertal (V,  

 KF, DF, CD, EL og KRF):
 3) I den under nr. 14 foreslåede § 4 a  

 ændres i stk. 1, 3. pkt., »200 kr.« til:  »50 kr.«.
Bemærkninger Til nr. 1 Rådet for Den Europæiske Union har den 15. november 1999  

 vedtaget Kommissionens forslag til Europa-Parlamentets og Rådets  

 direktiv om ændring af Rådets direktiv 79/373/EØF om  

 handel med foderblandinger og Rådets direktiv 96/25/EF om  

 omsætning af fodermidler.
 Ved ændringen affattes artikel 3 i Rådets direktiv 96/25/EF  

 således:
 »Artikel 3.
Medmindre andet følger af andre  

 fællesskabsbestemmelser, bestemmer medlemsstaterne, at fodermidler kun  

 må omsættes i Fællesskabet, hvis de er sunde, uforfalskede  

 og af sædvanlig handelskvalitet.
Medlemsstaterne foreskriver, at  

 fodermidler, når de omsættes eller anvendes, ikke må  

 udgøre nogen fare for menneskers eller dyrs sundhed eller for  

 miljøet, og at de ikke må bringes i omsætning på en  

 måde, der kan virke vildledende.« Det foreslås på den baggrund, at lovens § 2,  

 stk. 1, tilpasses til den ændrede ordlyd af direktivets artikel 3, idet  

 dette er den sidste nye EU-retsakt om foderstoffer, og idet det må  

 formodes, at denne formulering vil blive videreført i de relevante  

 retsakter, der i fremtiden vedtages om foderstoffer.
Til nr. 2 Med ændringsforslaget sikres, at en ejer af et  

 tilbageholdt parti foderstoffer får erstatning af staten for sit  

 økonomiske tab, hvis det efterfølgende viser sig, at  

 tilbageholdelsen har været unødvendig, fordi det  

 pågældende parti ikke udgjorde en risiko for menneskers eller  

 dyrs sundhed eller for miljøet.
Til nr. 3 Med ændringsforslaget nedsættes det  

 foreslåede rykkergebyr fra 200 kr. til 50 kr.
Erling Christensen (S)  

  Hugo Sørensen (S)  Erik Mortensen (S)  

  Margot Torp (S)  Jørn Jespersen (SF)  

  Kristen Touborg (SF) fmd.  

 Annie Lunde Hansen (CD)  Vibeke Peschardt (RV)  

  Keld Albrechtsen (EL)  Christian Mejdahl (V)  

  Jens Kirk (V)  Mariann Fischer Boel (V)  

  Peter Hansen-Nord (V) Lene Espersen (KF)  

  Henning Grove (KF)  

  Christian H.
Hansen (DF) nfmd.  

  Ole M.
Nielsen (KRF) Frihed 2000 havde ikke medlemmer i udvalget.
Bilag Udvalgets spørgsmål nr. 3-5 til  

 fødevareministeren og dennes svar herpå Spørgsmål 3:
 Ministeren bedes give en definition på »begrundet  

 formodning«, jf. forslagets § 1, nr. 10, og give eksempler herpå.
 Svar:
 En begrundet formodning vil bygge på oplysninger om  

 tilstedeværelse af risikofaktorer i forbindelse med et konkret parti  

 foderstoffer eller foderstoffer af en bestemt type eller oprindelse.  

 Ministeriet vil på baggrund af sådanne oplysninger foretage en  

 faglig vurdering af, om sådanne foderstoffer udgør en fare for  

 menneskers eller dyrs sundhed eller for miljøet.
 En begrundet formodning kan f.eks. bygge på, at der  

 er konstateret forekomster af uønskede eller skadelige stoffer i  

 skibsladninger med foderstoffer, der er ankommet til en europæisk havn,  

 og som føres ind i Danmark, at der i forbindelse med  

 salmonella-proceskontrol på en foderstofvirksomhed konstateres  

 salmonella i produktionsprocessen, eller at der på grund af hygiejniske  

 forhold på en virksomhed skønnes at være risiko for  

 forekomst af salmonellabakterier i færdigvarerne.
 Ministeriet vil altid først forsøge at  

 indgå aftaler med de berørte virksomheder om at undlade at  

 disponere over partiet, før det er konstateret, om formodningen er  

 begrundet eller ej, og kun i det omfang dette ikke er muligt, vil anvendelse  

 af bemyndigelsen til at tilbageholde et parti foderstoffer, der anses for at  

 udgøre en fare for sundheden eller for miljøet, blive  

 aktuel.
 Spørgsmål 4:
Ministeren bedes ved eksempler belyse, i hvilken grad der  

 ydes erstatning ved tilbageholdelse af ikke-sundhedsskadelige partier.
Gives  

 der erstatning for ekstra lagerleje, kvalitetsforringelse, ekstra transport  

 og forrentning af kapital? Er der nogle omkostninger, som landmanden og/eller  

 virksomheden selv må afholde? Svar:
 Ministeriet vil være erstatningsansvarlig i de  

 tilfælde, hvor det efterfølgende viser sig, at formodningen om,  

 at det pågældende parti foderstoffer udgør en risiko for  

 menneskers eller dyrs sundhed eller for miljøet, ikke bliver  

 bekræftet, og hvor ministeriet har handlet culpøst, hvilket vil  

 sige forsætligt eller uagtsomt.
 Erstatning kan således kun kræves, hvis  

 ministeriet har nedlagt et tabsgivende forbud på et så spinkelt  

 grundlag, at formodningen om risiko for sundhed og miljø ikke kan  

 betegnes som velbegrundet, og at ministeriet derfor findes at have handlet  

 forsætligt eller uagtsomt.
 Erstatningen vil omfatte alle dokumenterede tab, forudsat  

 at de almindelige erstatningsbetingelser, såsom  

 årsagssammenhæng og påregnelighed, er opfyldt.
 Spørgsmål 5:
Vil ministeren   som teknisk bistand   udarbejde et  

 ændringsforslag der sikrer, at der ydes erstatning for de i  

 ovennævnte spørgsmål nævnte omkostninger? Svar:
 Vedlagt fremsendes - som teknisk bistand - et  

 ændringsforslag om, at staten er erstatningsansvarlig, såfremt et  

 analyseresultat efterfølgende viser, at formodningen om, at et  

 tilbageholdt parti foderstoffer udgør en risiko for menneskers eller  

 dyrs sundhed eller for miljøet, ikke bekræftes, og dette har  

 medført et økonomisk tab for ejere m.v. af det  

 pågældende tilbageholdte parti foderstoffer.
De væsentligste af dansk rets regler om erstatning  

 er ulovbestemte.
Dansk rets almindelige erstatningsregel bygger på den  

 såkaldte culparegel, hvilket vil sige at der er en erstatningspligt,  

 såfremt der er handlet culpøst, dvs. handlet forsætligt  

 eller uagtsomt.
 Såfremt der i lovforslaget indsættes en  

 bestemmelse om, at staten er erstatningsansvarlig på et objektivt  

 grundlag, således at staten er erstatningsansvarlig for alle  

 økonomiske tab, uanset at staten ikke har handlet culpøst, vil  

 dette være højst usædvanligt og vil gå langt ud  

 over, hvad der normalt gør sig gældende på det  

 erstatningsretlige område.
 Det fremgår af den juridiske litteratur, at der  

 bør udvises tilbageholdenhed med hensyn til optagelse af  

 erstatningsretlige regler i særlovgivningen og det objektive ansvar i  

 lovgivningen bør have undtagelsens karakter og kræve  

 særlige og vægtige grunde.
 Det er især inden for transport- og  

 atomområdet, hvor der undtagelsesvist er et lovbestemt objektivt  

 ansvar.
Et objektivt ansvar vil endvidere være forbundet med  

 større økonomiske konsekvenser for staten.
Det er dog  

 svært præcist at vurdere disse omkostninger.
 På baggrund af ovenstående kan det vedlagte  

 ændringsforslag ikke anbefales.
Ændringsforslag   

 til Lov om ændring af lov om foderstoffer (Indberetning om køb og salg af  

 tilsætningsstoffer, indgriben mod sundhedsfarlige foderstoffer m.m.), L  

 12.
Til § 1 Efter nr. 12 indsættes som nyt nr. 13:
 »13. I § 2 indsættes efter stk. 5 som nyt  

 stykke:
