 I henhold til kgl. resolution af 19. december 1956 har stats- og  

 udenrigsministeren samme dag i København undertegnet ovennævnte overenskomst,  

 hvis tekst lyder som følger:
 Overenskomst mellem Danmark, Island, Norge og Sverige om overflytning  

 mellem sygekasser samt om sygehjælp under midlertidigt ophold.
 Regeringerne i Danmark, Island, Norge og Sverige, som har tiltrådt  

 konventionen af 15. september 1955 mellem Danmark, Finland, Island, Norge og  

 Sverige om social tryghed, har i henhold til artiklerne 7 og 8 i nævnte  

 konvention besluttet at indgå følgende overenskomst:
 Sygekasser, som omfattes af overenskomsten.
 Artikel 1.
 Denne overenskomst omfatter:
For Danmarks vedkommende de anerkendte sygekasser, som er  

 tilsluttet »De samvirkende centralforeninger af sygekasser i  

 Danmark«, de statskontrollerede fortsættelsessygekasser, som er  

 tilsluttet »De samvirkende statskontrollerede fortsættelsessygekasser i  

 Danmark«, og »Statsbanepersonalets Sygekasse«, for Islands vedkommende samtlige sygekasser, for Norges vedkommende »trygdekassene« og »de  

 godkjente sykekassene« samt for Sveriges vedkommende samtlige »allmanna sjukkassor«.
 Overflytning af forsikrede.
 Artikel 2.
 Den, der er sygehjælpsforsikret som medlem eller som familiemedlem af en  

 af de i artikel 1 omhandlede sygekasser, har ret til overflytning i  

 overensstemmelse med bestemmelserne i dette kapitel.
 Den overflyttede bliver forsikret som medlem eller som familiemedlem i  

 overensstemmelse med bestemmelserne i det land, han flytter til.
 Artikel 3.
 For at overflytning kan finde sted, skal følgende betingelser være  

 opfyldt:
1. Den sygehjælpsforsikrede skal have opgivet sin  

 bopæl i det land, han flytter fra og have taget bopæl i det land, han flytter  

 til.
Denne bestemmelse skal dog ikke være til hinder for overflytning af  

 studerende, som i studieøjemed skal opholde sig i det andet land i mere end 3  

 på hinanden følgende måneder.
 2. Den forsikrede skal have opfyldt sine forpligtelser  

 overfor den eller de sygekasser, fra hvilke han skal overflyttes.
 3. Den, forsikrede skal have tilmeldt sig sygekassen  

 på det sted, han flytter til, inden 2 måneder efter at han har taget bopæl i  

 det land, hvortil flytningen sker, og have afleveret flytteattest til  

 sygekassen, udfærdiget af den sygekasse, han skal overflyttes fra.
 En forsikret kan ikke kræve overflytning, når formålet med flytningen r at  

 søge sygehjælp i det andet land.
 Medbringer den, der anmelder flytning, ikke flytteattest, skal der gives  

 ham en rimelig frist til at fremskaffe en sådan attest.
 Formular til flytteattesten fastsættes for Danmarks vedkommende af  

 »Sygekassenævnet«, for Islands vedkommende af  

 »Forsikringsrådet«, for Norges vedkommende af  

 »Rikstrygdeverket« og for Sveriges vedkommende af  

 »Rigsforsakringsanstalten« efter samråd dem imellem.
 Artikel 4.
1. Overflytning til en sygekasse i det land, hvortil  

 flytning finder sted, regnes fra det tidspunkt, da den sygehjælpsforsikrede  

 tager bopæl i landet.
Sker dette i direkte forbindelse med ankomsten til  

 landet, skal overflytningen regnes fra ankomsten.
 2. Har den forsikrede ikke inden 3 uger efter at have  

 taget bopæl tilmeldt sig sygekassen på det sted, han er flyttet til, har han  

 ikke ret til sygehjælp for tiden før tilmeldelsen.
 3. En forsikret, som ved flytning er syg og berettiget  

 til sygehjælp, har for den løbende sygeperiode ret til fortsat at få sådan  

 hjælp efter de bestemmelser, som gælder for den sygekasse, hvortil  

 overflytningen sker.
 4. Overflytning sker i øvrigt så vidt muligt efter de  

 regler for overflytning mellem sygekasser, der gælder i det land, hvortil  

 overflytningen sker.
 Sygehjælp under midlertidigt ophold.
 Artikel 5.
 Dersom en person, der er sygehjælpsforsikret i en af de i artikel 1  

 omhandlede sygekasser, under midlertidigt ophold eller på gennemrejse i et af  

 de andre lande pludselig bliver syg og trænger til lægehjælp eller  

 sygehusbehandling, er sygekassen på det sted, hvor hjælpen ydes, pligtig at  

 yde sygehjælp efter nedenstående regler.
 Sådan pligt påhviler undtagelsesvis også anden sygekasse, hvis den  

 forsikrede kan godtgøre, at der foreligger vægtige grunde til, at han har  

 henvendt sig til denne kasse i stedet for til den i første stykke nævnte  

 sygekasse.
 Artikel 6.
 Som almindelige betingelser for at opnå sygehjælp gælder, ud over de i  

 artikel 5 nævnte følgende:
 1. Den sygehjælpsforsikrede skal snarest muligt og  

 senest 14 dage efter, at han har søgt læge eller er blevet indlagt på  

 sygehus, anmelde sygdommen til en sygekasse, spåledes som omtalt i artikel 5.  

 Senere anmeldelse kan dog godkendes, såfremt det godtgøres, at den forsikrede  

 ikke har været i stand til at foretage anmeldelsen tidligere.
2. den forsikrede skal ved medlemsbog, andet  

 forsikringsbevis eller i mangel heraf ved en skriftlig erklæring på tro og  

 love godtgøre, i hvilken sygekasse han er forsikret.
For børn, der er  

 sygehjælpsforsikrede i de lande, som omfattes af overenskomsten, skal dette  

 dog kun kræves i den udstrækning, vedkommende sygekasse finder det  

 nødvendigt.
 3. Har den forsikrede selv afholdt udgifterne til  

 sygehjælpen, skal han, så vidt muligt inden han forlader landet og i hvert  

 fald inden 6 uger efter, at han har betalt regningen, sende kvitteret regning  

 til den sygekasse, til hvilken anmeldelse om sygdommen er sket.
 Artikel 7.
Sygehjælp i henhold til dette kapitel ydes i overensstemmelse med de for  

 vedkommende sygekasse gældende bestemmelser, for så vidt ikke andet  

 fastsættes i nærværende overenskomst.
Sygehjælpen omfatter ikke dagpenge  

 eller dertil svarende ydelser.
Sygehjælp ydes ikke ud over det tidspunkt, da den forsikrede tilstand  

 tillader rejse til det land, i hvilket han er sygeforsikret.
Sygehjælp bør  

 dog ikke nægtes, når det under hensyn til de foreliggende omstændigheder ikke  

 skønnes rimeligt at henvise vedkommende til sygehjælp i det land, hvor han er  

 forsikret.
 Sygehusbehandling eller godtgørelse af udgifter til sygehusbehandling ydes  

 uden hensyn til tidligere sygehjælpsperioder.
 Der gælder ingen ventetid for sygehjælp efter dette kapitel.
 Artikel 8.
 1. Ved ulykkestilfælde, indtruffet under arbejde, ydes  

 sygehjælp alene i det omfang, den forsikrede ikke har ret til sygehjælp efter  

 gældende, obligatorisk ulykkesforsikring.
 2. Sygehjælp ydes ikke til sømænd, hvem der på  

 tidspunktet for trangens opståen er sikret i henhold til gældende  

 sømandslovgivning.
 Artikel 9.
 Er den sygehjælpsforsikrede på grund af sygdom berettiget til erstatning  

 fra skadevolder, påhviler det ham efter anmodning af sygekassen at overdrage  

 denne sit krav på skadeserstatning indtil det beløb, som kassen yder i  

 anledning af sygdommen.
 Artikel 10.
 Den sygekasse, der har ydet sygehjælp i medfør af dette kapitel, har ikke  

 ret til godtgørelse (refusion) herfor fra den sygekasse, den pågældende er  

 forsikret i, eller til at afkræve den forsikrede medlemsbidrag.
 Almindelige bestemmelser.
 Artikel 11.
En sygekasse, der omfattes af nærværende overenskomst, har ret til at  

 indhente oplysninger om en forsikret fra andre af overenskomsten omfattede  

 sygekasser.
Sådanne oplysninger kan ikke nægtes, medmindre lovgivningen er  

 tilhinder derfor.
 Har den forsikrede modtaget sygehusbehandling efter bestemmelserne i kap.  

 III, skal sygekassen, når behandlingen er ophørt, sende den sygekasse, i  

 hvilken pågældende er forsikret, oplysning om den sygehjælp, som er ydet.
 Artikel 12.
 Uenighed om gennemførelsen af bestemmelserne i denne overenskomst afgøres  

 af de myndigheder, som efter lovgivningen i det land, den forsikrede flytter  

 til eller midlertidigt opholder sig i, skal afgøre sådanne spørgsmål.
 Meddelelse om de centrale myndigheders afgørelse skal sendes til de  

 tilsvarende myndigheder i det andet land.
 Artikel 13.
 De nærmere forskrifter, som måtte være nødvendige for gennemførelsen af  

 nærværende overenskomst, fastsættes for Danmarks vedkommende af  

 »Sygehuskassenævnet«, for Islands vedkommende af  

 »Rigsforsikringsanstalten«, for Norges vedkommende af  

 »Rikstrygdeverket« og for Sveriges vedkommende af  

 »Rigsforsakringsanstalten« efter samråd dem imellem og med  

 sygekassernes centrale organisationer.
 Artikel 14.
 Denne overenskomst træder i kraft den 1. januar 1957.
 Artikel 15.
 Ønsker et af de kontraherende lande at opsige overenskomsten, skal  

 skriftlig meddelelse herom sendes til den danske regering, som straks skal  

 underrette de andre kontraherende lande herom og om den dato, da meddelelsen  

 blev modtaget.
 Opsigelsen gælder alene for det land, som har meddelt den, og har  

 gyldighed fra og med den 1. januar, som indtræder mindst 6 måneder efter, at  

 den danske regering har modtaget meddelelse om opsigelsen.
 Opsiges overenskomsten, bevares de ifølge dens bestemmelser erhvervede  

 rettigheder.
 Artikel 16.
 Når denne overenskomst træder i kraft, bortfalder overenskomsten af 20.  

 juli 1953 med tillægsoverenskomst af 30. december 1954 mellem  Danmark,  

 Island, Norge og Sverige om overflytning mellem sygekasser samt om  

 sygehjælp under midlertidigt ophold.
 Overenskomsten skal deponeres i det danske udenrigsministeriums arkiv, og  

 bekræftede afskrifter skal af det danske udenrigsministerium tilstilles hver  

 af de kontraherende landes regeringer.
 Til bekræftelse heraf har de respektive befuldmægtigede undertegnet denne  

 overenskomst.
 Udfærdiget i København den 19. december 1956 i et eksemplar på dansk,  

 islandsk, norsk og svensk.
sign.
H.
C.
Hansen.
 L.S.
