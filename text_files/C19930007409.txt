a.
EF-regelgrundlaget for samhandel med tredjelande De Europæiske Fællesskaber har ved Rådsforordning (EØF), nr. 3677/90, af  

 13. december 1990, ændret ved Rådsforordning (EØF), nr. 900/92, af 31. marts  

 1992 indført foranstaltninger til modvirkning af ulovlig anvendelse af visse  

 stoffer til fremstilling af narkotika og psykotrope stoffer (prækursorer). De  

 to forordninger benævnes grundforordningen.
 Kommissionen har ved forordning (EØF), nr. 3769/92, af 21. december 1992  

 indført gennemførselsbestemmelser hertil (gennemførselsforordningen).
b.
Handel med prækursorer inden for EF Som led i realiseringen af det indre marked har Det Europæiske Råd den 14.  

 december 1992 vedtaget et direktiv (Rådets direktiv 92/109/EØF) om  

 fremstilling af narkotika og psykotrope stoffer.
 Direktivet skal være implementeret inden den 1. juni 1993.
c.
Administration i Danmark De administrative opgaver vedrørende registrering af virksomheder og  

 udstedelse af tilladelser varetages fra den 1. juni 1993 af Told- og  

 Skatteregion København 1 (City), Strandgade 100, 1401 København K.
 Udførsels- og indførselskontrollen samt efterkontrollen af den enkelte  

 forsendelse foretages af vedkommende told- og skatteregion i forbindelse med  

 forsendelsens angivelse til toldbehandling, dvs. af den region, hvor den  

 erhvervsdrivende er hjemmehørende, eller af den region, hvorfra varerne  

 indførs til eller udføres af EF's toldområde.
d.
Registrering Erhvervsdrivende, der beskæftiger sig med import, eksport eller transit af  

 registrerede stoffer opført i kategori 1 eller kategori 2, samt eksport af  

 stoffer opført i kategori 3, opført i bliaget til grundforordningen, har  

 pligt til at afgive oplysninger om adressen på de lokaler, hvorfra der  

 fremstilles eller handles med disse varer (registreringspligt).
 Registrering skal ske snarest og senest 8 dage efter virksomhedens  

 påbegyndelse til Told- og Skatteregion København 1 (City).
 Den registreringspligtige skal omgående meddele regionen indtrufne  

 ændringer i de afgivne oplysninger.
 Efter registreringen udstedes et registreringsbevis til virksomheden.
 Registreringspligten gælder ikke erhvervsdrivende, der:
* som speditører, lagerindehavere og transportører udelukkende handler i  

 denne egenskab; * som eksportører af kategori 3 stoffer kun eksporterer små mængder jfr.  

 bilag 1 i gennemførelsesforordningen eller blandinger, hvor mængden af disse  

 stoffer i løbet af foregående kalenderår ikke overstiger det for små mængder  

 gældende maksimum; * som handler med farmaceutiske stoffer, som er sammensat på en sådan  

 måde, at disse stoffer ikke let kan benyttes eller udskilles ved hjælp af let  

 anvendelige midler.
e.
Licens Erhvervsdrivende, der er beskæftiget med import, eksport eller transit af  

 registrerede stoffer opført i kategori 1 i bilaget til grundforordningen skal  

 være i besiddelse af en tilladelse (licens) til at udøve denne virksomhed.  

 Licens udstedes af Told- og Skatteregion København 1 (City).
 Ansøgning om licens skal indeholde oplysninger om:
* ansøgerens kvalifikationer og erhvervserfaring på området; * eksporttransaktioner vedrørende registrerede stoffer, som virksomheden  

 har gennemført i tolvmånedersperioden forud for ansøgningen, med angivelse  

 for hvert stof af det samlede antal transaktioner og den eksporterede mængde  

 til hvert land, for hvilket en eksporttilladelse er påkrævet; * hvilke forholdsregler virksomheden har truffet for at forhindre ulovlig  

 anvendelse af registrerede stoffer.
f.
Eksporttilladelse Individuel eksporttilladelse Før hver forsendelse ud af EF's toldområde af kategori 1 varer skal der  

 udstedes en individuel eksporttilladelse uanset destination.
 For kategori 2 og kategori 3 varer kræves alene individuel  

 eksporttilladelse ved eksport til de lande, som er opført i bilag I - III i  

 gennemførselsforordningen.
 Ansøgning indgives til Told- og Skatteregion København 1 (City) ved  

 anvendelse af særlig blanket.
 Der kan ikke udstedes eksporttilladelse vedrørende kategori 1 varer til en  

 virksomhed, som ikke har licens.
Generel eksporttilladelse Medmindre en individuel eksporttilladelse er fornøden, skal der før  

 eksport af kategori 2 eller kategori 3 varer kan finde sted udstedes en  

 generel eksporttilladelse.
 Ansøgningen om generel eksporttilladelse skal indeholde samme oplysninger  

 som ansøgning om licens.
En kopi af en generel eksporttilladelse skal ledsage den enkelte  

 forsendelse frem til det toldsted, hvor varerne fysisk forlader EF's  

 toldområde, og afleveres til dette toldsteds myndigheder.
Lader den  

 erhvervsdrivende en uafhængig transportør stå for transporten i EF, skal han  

 drage omsorg for, at transportøren overholder denne regel.
Kopien skal ikke  

 attesteres af Told*Skat.
g.
Import Til brug for kontrol med import af kategori 1 og kategori 2 varer skal den  

 erhvervsdrivende i forbindelse med indførelsesangivelsen give oplysning om  

 det tildelte registreringsnummer i prækursorregisteret.
h.
Transit Virksomheder, der udøver transitvirksomhed ved transport af registrerede  

 stoffer opført i kategori 1 eller kategori 2 mellem tredjelande gennem EF's  

 toldområde, samt foretager omladning på dette området, skal være  

 registrerede/have licens efter samme regler som gældende for  

 import/eksportvirksomhed.
Virksomheden skal på toldkontrollens anmodning forevise  

 udførselscertifikat fra det land, som en given forsendelse kommer fra,  

 såfremt et sådant er fornødent ifølge pågældende lands lovgivning.
Det skal  

 endvidere på anmodning oplyses, fra hvilken desitnation i EF udførelsen skal  

 foregå.
 Der er udarbejdet en pjece »Om prækusor overvågning i  

 Narkotikabekæmpelsen« i »Værd-at-vide serien«.
 Pjecen udsendes i maj 1993.
Den indeholder en beskrivelse af EF-forordningernes forvaltning i Danmark  

 og virksomhedernes forpligtelser.
Som bilag er optrykt bl.a.  

 grundforordningens tekst, incl. bilaget for de registrerede stoffer.
