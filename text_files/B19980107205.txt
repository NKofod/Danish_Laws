Bekendtgørelse om overskydende  

 timer I medfør af § 59, stk. 5, § 59, stk. 6 og § 73,  

 stk. 5, i lov om arbejdsløshedsforsikring m.v., jf.  

 lovbekendtgørelse nr. 587 af 10. august 1998 som ændret ved lov  

 nr. 897 af 16. december 1998, fastsættes efter forhandling med  

 Landsarbejdsrådet:
Generelt § 1. Et fuldtidsforsikret medlem har overskydende  

 timer, hvis medlemmet i 12 uger/3 måneder forud for ledigheden har haft  

 lønnet arbejde eller fået kontant dækning for mere end 37  

 timer pr. uge, jf. dog § 2 og § 3. Kun arbejde og indtægter i  

 medlemsperioder medregnes.
 Stk. 2.Tilsvarende gælder for et deltidsforsikret  

 medlem, som har haft lønnet arbejde eller fået kontant  

 dækning for mere end 30 timer pr. uge.
 Stk. 3. Medlemmet vil ikke være dagpengeberettiget,  

 før de overskydende timer er afviklet eller bortfaldet, jf. § 15  

 og § 16.
 § 2. Hvis arbejdstiden eller en arbejdstidsnorm i  

 en kollektiv overenskomst er fastsat til et højere timetal end 37  

 timer pr. uge, opgøres overskydende timer i forhold til dette  

 højere timetal, når arbejdstiden på grund af arbejdets  

 særlige karakter ikke kan fastsættes til 37 timer pr. uge, og  

 når aflønningen, arbejdsopgaverne og arbejdsvilkårene i  

 øvrigt må sidestilles med en normal arbejdstid på 37 timer  

 pr. uge.
 Stk. 2. Hvis arbejdstiden eller en arbejdstidsnorm i en  

 kollektiv overenskomst er fastsat til et lavere timetal end 37 timer pr. uge  

 for særlige områder, og dette lavere timetal svarer til fuld  

 sædvanlig ugentlig arbejdstid, opgøres overskydende timer i  

 forhold til det lavere timetal, når aflønningen for det lavere  

 timetal svarer til aflønningen for den overenskomstfastsatte fulde  

 sædvanlige arbejdstid.
 § 3. Hvis et medlem har arbejdet i udlandet, og  

 arbejdet har været omfattet af en udenlandsk kollektiv overenskomst  

 eller lov, hvor arbejdstiden eller en arbejdstidsnorm er fastsat til et andet  

 timetal end 37 timer pr. uge, opgøres overskydende timer i forhold til  

 dette timetal.
Hvornår opgøres overskydende timer § 4. Der skal opgøres overskydende timer,  

 når et medlem bliver ledig, tilmelder sig Arbejdsformidlingen og  

 anmoder om dagpenge.
 § 5. Der skal tillige opgøres overskydende  

 timer for et medlem, der modtager supplerende dagpenge, når medlemmet i  

 en eller flere sammenhængende uger har haft lønnet arbejde eller  

 fået kontant dækning for mere end 37 timer pr. uge (30 timer for  

 deltidsforsikrede), og medlemmet i den efterfølgende uge anmoder om  

 dagpenge.
 Stk. 2. Hvis medlemmet i den efterfølgende uge ikke er  

 berettiget til dagpenge på grund af mindsteudbetalingsreglen i  

 bekendtgørelse om supplerende dagpenge, skal overskydende timer dog  

 først opgøres, når medlemmet på ny har ret til  

 dagpenge.
Opgørelsesperiode og  

 opgørelsestidspunkt § 6. Opgørelsen af overskydende timer sker  

 på grundlag af hele sammenhængende lønperioder, hvis  

 medlemmet tilmelder sig Arbejdsformidlingen og anmoder om dagpenge i den uge,  

 hvor den seneste lønperiode slutter, og medlemmet umiddelbart  

 før ledigheden har haft mindst 3 månedslønninger, 6  

 14-dageslønninger eller 12 ugelønninger.
Stk. 2. Hele sammenhængende lønperioder  

 kan også anvendes, hvis tilmeldingen sker i den følgende uge, og  

 den senere tilmelding alene skyldes, 1)	at medlemmet har været i fortsat beskæftigelse efter  

 lønperiodens afslutning og derfor først er fratrådt ved  

 ugens udgang, og/eller 2)	at medlemmet på grund af lørdage, søndage eller  

 helligdage har været afskåret fra at tilmelde sig  

 Arbejdsformidlingen, og/eller 3)	at medlemmet har undladt at tilmelde sig Arbejdsformidlingen  

 på dage, hvor den pågældende modtager  

 dagpengegodtgørelse for 1. og 2. ledighedsdag.
 Stk. 3. Opgørelsestidspunktet er udgangen af den  

 seneste lønperiode.
§ 7. Opgørelsen af overskydende timer sker  

 på grundlag af de 12 kalenderuger, som ligger umiddelbart forud for  

 tilmeldingen til Arbejdsformidlingen og anmodningen om dagpenge,  

 hvis 1)	betingelserne for anvendelse af lønperioder ikke er opfyldt,  

 jf. § 6, 2)	medlemmet i opgørelsesperioden samtidig eller i  

 forlængelse af hinanden har modtaget både månedsløn  

 og uge-/14 dages løn eller, 3)	medlemmet i opgørelsesperioden har haft beskæftigelse  

 både ved selvstændig virksomhed som hovedbeskæftigelse og  

 som lønmodtager.
 Stk. 2. Opgørelsestidspunktet er udgangen af den  

 seneste kalenderuge i opgørelsesperioden.
 § 8. Hvis der i en opgørelsesperiode ligger  

 et tidligere opgørelsestidspunkt, opgøres kun overskydende  

 timer efter det seneste opgørelsestidspunkt.
 § 9. Opgørelsesperioden forlænges med  

 perioder, hvor medlemmet har været i konflikt.
Timeopgørelse § 10. Ved opgørelsen af overskydende timer  

 medregnes 1)	alt lønnet arbejde, som medlemmet har haft i  

 opgørelsesperioden, 2)	hverv, borgerlige ombud og vederlag i opgørelsesperioden, som  

 medfører fradrag efter reglerne i bekendtgørelse om fradrag i  

 arbejdsløshedsdagpenge, og 3)	timer i opgørelsesperioden, for hvilke medlemmet har  

 fået kontant dækning uden at have haft arbejde.
 Stk. 2. Beskæftigelse, der udføres som en del af  

 det civile beredskab, skal dog ikke medregnes ved opgørelsen af  

 overskydende timer, medmindre beskæftigelsen er et led i medlemmets  

 hovedbeskæftigelse.
 § 11. Hvis et medlem med ukontrollabel arbejdstid  

 i opgørelsesperioden har været fritstillet i en  

 opsigelsesperiode, været syg eller holdt ferie og i den forbindelse har  

 modtaget løn fra arbejdsgiveren, skal der ved opgørelsen af  

 overskydende timer for sådanne perioder medregnes højst 37 timer  

 pr. uge.
 § 12. Selvstændig virksomhed som  

 hovedbeskæftigelse medregnes i opgørelsen af overskydende timer  

 med 37 timer pr. uge.
 Stk. 2. Timer fra bibeskæftigelse ved selvstændig  

 virksomhed medregnes i opgørelsen af overskydende timer.
§ 13. Har et medlem arbejdet i turnus, kan der  

 henføres timer til tidligere uger, hvor arbejdstiden som led i  

 turnusordningen har været mindre end den gennemsnitlige arbejdstid for  

 en hel turnusperiode.
Der skal herefter opgøres overskydende timer  

 på grundlag af de resterende timer i opgørelsesperioden.
§ 14. Et medlem, hvis arbejdstid er ukontrollabel,  

 skal have opgjort overskydende timer på grundlag af indtægten ved  

 arbejdet.
Der henvises til bestemmelserne herom i bekendtgørelsen om  

 supplerende dagpenge.
 Stk. 2. Den del af indtægten, der medfører  

 overskydende timer, omregnes med omregningssatsen gange 1,5.
 Stk. 3. Ved opgørelse af overskydende timer på  

 grundlag af hele kalenderuger medtages ikke omregnede timer, der overstiger  

 60 gange antallet af uger i opgørelsesperioden.
Afvikling af overskydende timer § 15. Overskydende timer kan afvikles i uger, hvor  

 et medlem helt eller delvist er uden beskæftigelse eller holder fri for  

 egen regning.
 Stk. 2. Et fuldtidsforsikret medlem kan afvikle overskydende  

 timer op til 37 timer pr. uge.
 Stk. 3. Et deltidsforsikret medlem vil i en uge alene kunne  

 afvikle overskydende timer op til medlemmets hidtidige gennemsnitlige  

 ugentlige arbejdstid.
 Stk. 4. Overskydende timer kan ikke afvikles i perioder, hvor  

 medlemmet modtager kontant dækning for et antal timer eller er i  

 konflikt.
 Stk. 5. Overskydende timer skal afvikles før perioder,  

 hvor medlemmet afvikler karantæne efter reglerne i  

 arbejdsløshedsforsikringslovens § 63, stk. 5, § 68,  

 stk. 5, § 78, stk. 7 eller § 87.
Bortfald af overskydende timer § 16. Overskydende timer bortfalder, hvis de ikke  

 er afviklet inden 5 uger fra opgørelsestidspunktet.
Hvis medlemmet i  

 5-ugers perioden holder ferie med feriedagpenge, forlænges perioden med  

 antallet af feriedage med feriedagpenge.
 Ikrafttræden m.v.
 § 17. Bekendtgørelsen træder i kraft  

 den 1. januar 1999.
 Stk. 2. Samtidig ophæves følgende  

 regler:
1)	Direktoratet for Arbejdsløshedsforsikringens  

 bekendtgørelse nr. 543 af 20. juni 1996 om overførsel af  

 overskydende timer, 2)	Direktoratet for Arbejdsløshedsforsikringens vejledning af  

 28. juni 1996 om anvendelse af reglerne i bekendtgørelse om  

 overførsel af overskydende timer.
 3)	Direktoratet for Arbejdsløshedsforsikringens  

 bekendtgørelse nr. 592 af 12. august 1998 om ændring af  

 bekendtgørelse om overførsel af overskydende timer.
 4)	Direktoratet for Arbejdsløshedsforsikringens vejledning af  

 12. august 1998 om anvendelse af reglerne i bekendtgørelse om  

 ændring af bekendtgørelse om overførsel af overskydende  

 timer.
 § 18. Der udarbejdes en vejledning til  

 bekendtgørelsen.
