Straksregulering nr. 9 - 2023 Mulighed for år til år fleksibilitet på fartøjsniveau fra 2022 til 2023 og for 2024 til 2023 for visse kvoter I medfør af bekendtgørelse nr. 1586 af 22. december 2022 om regulering af fiskeriet § 17, jf. bilag 4, fastsættes:
1. Overførsel af årsmængde fra 2022 til 2023 I henhold til reguleringsbekendtgørelsens §45 stk. 1 åbnes der mulighed for, at fartøjer, der råder over Individuelle Overdragelige Kvoteandele (IOK) af følgende kvotebestande kan overføre op til 10 % uudnyttede mængder fra 2022 til 2023. Mængden beregnes i forhold til fartøjets årsmængde ved udgangen af 2022:
- Blåhvilling (WHB/1X14) - Brisling i Østersøen (3BCD-C) - Havgalt (BOR/678-) - Makrel i Nordsøen (MAC/2A4A) - Sild i Østlige Østersø (3D-R30) - Sild i Østersøen (HER/30/31) - Atlantoskandisk sild - Sild i Nordsøen - Sild i Skagerrak - Sperling 2A3A4 (fra 2021-2022 til 2022-2023) 1) Mængderne kan stilles til rådighed for fartøjerne i 2023, hvis de danske kvoter ved bindende beslutning fra EU forøges med mængder, der svarer til de ansøgte uudnyttede mængder.
Såfremt den samlede forøgelse af de danske kvoter er lavere end de uudnyttede mængder, der er ansøgt om overførelse af til 2022, nedskrives de mængder, der kan stilles til rådighed for de berettigede fartøjer forholdsmæssigt.
 2) Ansøgning om at få rådighed over uudnyttede årsmængder i 2023 skal være Fiskeristyrelsen (tilladelse@fiskeristyrelsen.dk) i hænde senest tirsdag den 21. februar 2023 kl. 14.00. I ansøgningen skal angives den uudnyttede årsmængde, der søges om at videreføres til 2023. Fiskeristyrelsen kan højst tillade, at et fartøj i 2023, inden for de førnævnte maksimale procenter, viderefører den årsmængde for de relevante kvoter, som fartøjet disponerer over ved udgangen af 2022.
3) For kvoter, der er omfattet af puljefiskeri, skal ansøgningen i nr. 2) indsendes af puljebestyreren på fartøjsejernes vegne.
Oplysningerne om kvoteandel og årsmængde samt den uudnyttede årsmængde, der søges videreført til 2023, skal omfatte alle fartøjer i puljen, der disponerer over kvoteandele af den pågældende kvote.
I ansøgningen skal puljebestyreren på fartøjsejernes vegne oplyse, hvilke fartøjer i puljen, der skal tillægges de mængder, der kan videreføres.
Puljebestyreren kan angive, at nogle fartøjer får tildelt mere end dette fartøjs overførte mængder fra 2022, så længe puljen samlet ikke overskrider den overførte mængde fra 2022.
 4) Mængderne tildeles de fartøjer, der er ansøgt for i medfør af nr. 2) og 3) uanset, om fartøjerne har skiftet ejer efter, at ansøgningen om overførelse er indgivet til Fiskeristyrelsen og inden det tidspunkt i 2023, hvor Fiskeristyrelsen stiller de videreførte mængder til rådighed for ejerne af fartøjerne.
2. Overførsel af årsmængde fra 2024 til 2023 Jævnfør § 45 stk. 2 i reguleringsbekendtgørelsen gives der mulighed for at fartøjsejere, der råder over IOK-andele af følgende bestande kan ansøge om og efter forudgående godkendelse i Fiskeristyrelsen overskride deres IOK-årsmængde i 2023 med op til 10 %. Fiskeristyrelsen udsteder efter godkendelse en ny tilladelse til fiskeri med justerede årsmængder.
Den forøgede årsmængde modregnes forlods i fartøjets årsmængde for 2024, uanset om fartøjet eller de dertil tilknyttede promilleandele på de pågældende arter er overdraget til andre ejere:
- Blåhvilling (WHB/1X14) - Brisling i Østersøen (3BCD-C) - Brisling i Nordsøen (SPR/2AC4-C) - Brisling i Skagerrak og Kattegat (SPR/03A) - Havgalt (BOR/678-) - Makrel i Nordsøen (MAC/2A4A) - Sild i Østlige Østersø (3D-R30) - Atlantoskandisk sild - Sild i Nordsøen - Sild i Skagerrak - Sperling 2A3A4 (fra 2023-2024 til 2022-2023) Fartøjsejere, kan for de kvoter, hvortil der er opnået godkendelse til at fiske på årsmængder fra 2024, ikke få tilladelse til at bytte årsmængder væk (individuelle kvotebytter) til fartøjer fra andre medlemsstater.
Ansøgningen skal indeholde angivelse af den mængde, der ønskes flekset fra 2024 til fiskeri i 2023 samt oplysninger om art og område samt licens nr.
Efter godkendelse af ansøgningen, vil Fiskeristyrelsen udsende en justeret tilladelse.
Senest 9. januar 2024 skal fartøjsejere, der har opnået tilladelse til at fiske på årsmængder fra 2024 i 2023, indsende oplysninger til Fiskeristyrelsen om, i hvilken udstrækning de fleksede årsmængder er blevet udnyttet.
Der skal indsendes oplysninger om den mængde, der er flekset fra 2024 til fiskeri i 2023 med angivelse af art og område, tilladelses nr. samt hvor mange kilo, der er landet af den fleksede mængde.
Fiskeristyrelsen vil herefter kontrollere om den oplyste landede mængde stemmer overens med oplysningerne i Fiskeristyrelsens registre.
Er den landede mængde mindre end den mængde, der er tildelt i fleks mængde, vil fleks-mængden blive nedjusteret i forhold til den fiskede mængde og herefter fratrækkes fartøjets årsmængde for 2024.
Ansøgning om forudgående godkendelse sendes til tilladelse@fiskeristyrelsen.dk 3. Ikrafttræden Meddelelsen træder i kraft den 15. februar 2023 og er gældende til og med 31. december 2023 med mindre andet meddeles.
