 I medfør af § 52 og § 149, stk. 10, samt § 153, stk. 2, i lov om luftfart,  

 jf. lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 170 af 28. april 1985 om specifikationer for flyvepladser,  

 følgende:
1. Referencedokumenter 1.1 BL 3-4, Rekordering af talekommunikation, seneste udgave, for tiden 2.  

 udgave af 1. september 1984.
 1.2 Annex 10 til Chicago-konventionen angående international civil  

 luftfart, Aeronautical Telecommunications, seneste udgave, for tiden 4.  

 udgave af april 1985.
 1.3 Annex 11 til Chicago-konventionen angående international civil  

 luftfart, Air Traffic Services, Air Traffic Control Service, Flight  

 Information Service, Alerting Service, seneste udgave, for tiden 8. udgave af  

 juli 1987.
 Anm.: De dokumenter, der er nævnt i pkt. 1.2 og pkt. 1.3, kan købes i  

 engelsk udgave ved henvendelse til Statens Luftfartsvæsen,  

 Luftfartsinformationstjenesten, Ellebjergvej 50, 2450 København SV.
2. Anvendelsesområde Denne BL gælder inden for dansk område og inden for områder, hvor Danmark  

 i henhold til international overenskomst er forpligtet til at yde  

 lufttrafiktjeneste, samt fastsætter bestemmelser for rekordering af andre  

 data fra jordudstyr end de data, der er nævnt i BL 3-4, Rekordering af  

 talekommunikation.
3. Generelt 3.1 Det påhviler den, der har fået tilladelse til at indrette og drive en  

 offentlig flyveplads eller et civilt område på en militær flyvestation, eller  

 den, der har fået tilladelse til at yde lufttrafiktjeneste uden for en  

 flyveplads, i det følgende kaldet koncessionshaveren, at sikre, at der  

 foretages rekordering/opbevaring af data, der benyttes til  

 lufttrafiktjenesteformål i overensstemmelse med de nærmere bestemmelser, der  

 er fastsat i Annex 10 til Chicago-konventionen, Vol.
II, para. 4.4.1.7.
3.2 Statens Luftfartsvæsen kan herudover stille krav om rekordering af  

 andre data, der benyttes til lufttrafiktjenesteformål, såsom rekordering af  

 radarinformation, jf.
Annex 11 til Chicago-konventionen, para. 6.4.1.1 og  

 6.4.1.2, TV-overførte strips, ASMI/ASDE (Airport Surface Movement  

 Indicator/Airport Surface Detection Equipment), DFTI (Distance From Touch  

 Down Indicator) og automatisk opdaterede meteorologiske oplysninger.
4. Materiel 4.1 Rekorderingsudstyret skal sikre, at det komplette informationsindhold  

 i det rekorderede signal, der tilføres det pågældende præsentationssystem,  

 kan præsenteres ved afspilning.
 4.2 Rekorderingen kan foregå digitalt og/eller analogt.
 4.3 Rekorderingsudstyret skal være dubleret og konstrueret på en sådan  

 måde, at kontinuerlig rekordering vil ske, selv om det primære  

 rekorderingsudstyr svigter, f.eks. p.g.a. fejl eller opbrugt  

 rekorderingskapacitet.
 4.4 Rekorderingsudstyret skal være tilsluttet det samme  

 strømforsyningsanlæg, som de betjeningspladser, der rekorderes.
 4.5 Rekorderingsudstyret skal være forsynet med en akustisk og en visuel  

 alarm, installeret i et lokale, der er bemandet i lufttrafiktjenesteenhedens  

 tjenestetid.
4.5.1 Alarmen skal træde i funktion a. i rimelig tid, før rekorderingskapaciteten er opbrugt, b. når reserveudstyret ikke er klar til at overtage rekorderingen, eller c. når rekorderingen svigter.
 4.6 Tidsangivelsen skal rekorderes automatisk med en nøjagtighed på mindst  

 +/- 3 sekunder.
 4.7 Tidsangivelsen skal kunne udlæses visuelt og i tilfælde, hvor der er  

 tale om rekordering af radardata, være vist på radarbilledet.
 4.8 Separat afspilningsudstyr, inklusive udstyr til præsentation af  

 radarbilledet/data, skal være til rådighed.
 4.9 Rekorderingsudstyret og det separate afspilningsudstyr skal være  

 sikret mod utilsigtet sletning af registrerede data.
 4.10 Rekorderingsudstyret skal være anbragt således, at kun personer, der  

 normalt betjener udstyret, har adgang til det.
5. Drift og personale 5.1 Inden genanvendelse af en benyttet databærer (magnetbånd,  

 magnetpladelager eller lignende) skal det rekorderede slettes.
 5.2 Det personale, der betjener udstyret, skal så vidt muligt udvælges  

 blandt personale, der ikke er part i den rekorderede lufttrafiktjeneste.
6. Opbevaring 6.1 Rekorderede data skal opbevares mindst 30 dage, inden sletning må  

 finde sted.
Databærerne skal påføres med oplysning om rekorderingens start-  

 og sluttidspunkt med angivelse af dag, måned og år.
 6.2 Når der er foretaget afspilning af rekorderede data, må den pågældende  

 databærer først slettes, når Statens Luftfartsvæsens godkendelse heraf  

 foreligger.
 6.3 Hvis en benyttet databærer på grund af skift til reserveudstyr  

 indeholder mere end en tidsperiode, skal samtlige start- og sluttidspunkter  

 påføres.
6.4 Hver databærer skal være identificerbar, og journal skal føres over  

 ibrugværende og benyttede databærere.
Journalen skal indeholde oplysning om  

 rekorderingens start- og sluttidspunkt, og det skal af journalen fremgå, hvis  

 der er sket skift til reserveudstyr.
 6.5 Arkiverede databærere skal opbevares således, at de er utilgængelige  

 for uvedkommende.
7. Afspilning 7.1 Afspilning af rekorderede data må kun foretages af personer, der  

 normalt betjener rekorderingsudstyret, og kun foretages for personer, der er  

 part i de rekorderede data, for Statens Luftfartsvæsen, for  

 Havarikommissionen for Civil Luftfart eller for personer, der har skriftlig  

 tilladelse fra disse myndigheder.
7.2 Den, der foretager afspilning, skal føre en journal over alle  

 afspilninger.
I forbindelse med afspilning af data skal formålet, hvem der  

 har foretaget afspilningen, den benyttede betjeningsplads samt tidsrum  

 noteres.
 7.3 Afspilning af eller adgang til data må kun ske i nedennævnte tilfælde:
a.
Ved flyvehavarier og flyvehændelser, jf. lovbekendtgørelse nr. 408 af  

 11. september 1985, kapitel 11.
b.
Ved lufttrafikhændelser, jf.
AIP DANMARK og AIP GRØNLAND OG FÆ RØERNE.
c.
I tilfælde, hvor Statens Luftfartsvæsen har begrundet formodning om, at  

 hensynet til flyvesikkerheden har været tilsidesat.
d.
I forbindelse med behandling af sager vedrørende formodede  

 overtrædelser af gældende love og forskrifter.
e.
I forbindelse med Statens Luftfartsvæsens tilsynsforpligtelse, eller  

 når ydre omstændigheder gør det nødvendigt for de enkelte tjenester at  

 kontrollere tjenesternes udøvelse i forbindelse med koncessionshaverens  

 egenkontrol med ind- og udflyvningens forløb i det omfang, som  

 koncessionshaveren finder det nødvendigt.
f.
I forbindelse med sager vedrørende eftersøgnings- og redningstjeneste.
g.
Når en person, der er omfattet af rekorderingen, fremsætter begrundet  

 anmodning herom til Statens Luftfartsvæsen.
h.
Når der i henhold til lov om offentlighed i forvaltningen fremsættes  

 begæring herom, og denne begæring skal imødekommes efter loven.
i.
Ved fejlsøgning og justering af det pågældende anlæg.
8. Udlevering Udlevering af rekorderede data må kun finde sted, når Statens  

 Luftfartsvæsens godkendelse foreligger.
9. Forsendelse af benyttede databærere Rekorderede data eller kopi heraf skal sendes anbefalet og på en sådan  

 måde, at beskadigelse af materialet undgås.
10. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
11. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
12. Straf 12.1 Overtrædelse af afsnit 3, afsnit 6, afsnit 7 og afsnit 8 straffes med  

 bøde.
 12.2 Er overtrædelsen begået af et aktieselskab, anpartsselskab,  

 andelsselskab eller lignende, kan der pålægges selskabet som sådant  

 bødeansvar.
13. Ikrafttræden Denne BL træder i kraft den 1. april 1990.
 Statens Luftfartsvæsen, den 31. marts  

 1989.
