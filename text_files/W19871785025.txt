 Der blev givet afslag til en ansøger, idet han bl.a. var straffet for  

 spirituskørsel, dokumentfalsk, hæleri, underslæb, bedrageri og urigtig  

 momsangivelse.
Vejtransportrådet besluttede at give afslag til en ansøger, der i 1982 var  

 blevet idømt en bøde på 5.000 kr. og frakendt førerretten i 10 år for  

 spirituskørsel og kørsel uden at have erhvervet kørekort.
I 1984 var  

 ansøgeren blevet idømt en betinget dom med udsat straffastsættelse samt en  

 bøde på 3.000 kr. for dokumentfalsk.
Ansøgeren, der på daværende tidspunkt  

 havde en vognmandstilladelse, havde ladet sin chauffør benytte en falsk  

 A-tilladelse (tilladelse til international godskørsel mellem Danmark og  

 Vesttyskland) i ca. 10 tilfælde i 1979. Endvidere var ansøgeren i 1986 idømt  

 betinget fængsel i 2 år samt en bøde på 11.500 kr. for hæleri med hensyn til  

 tyveri, underslæb, bedrageri samt overtrædelse af merværdiafgiftsloven, og  

 der konfiskeredes hos ansøgeren og en medtiltalt 200.000 kr. in solidum.
De  

 pågældende havde i perioden februar 1980 - august 1982 i forening for en pris  

 af ca. 4,2 mio. kr. købt ca. 150.000 EUR-paller til en samlet værdi af ca. 9  

 mio. kr. uagtet, at de vidste eller bestemt formodede, at EUR-pallerne  

 hidrørte fra berigelsesforbrydelser.
Endvidere havde de i perioden maj 1981 -  

 september 1982 angivet urigtige momsangivelser for deres firma, i perioden  

 juli 1979 - februar 1980 udeladt at afgive kvartalsvise angivelser over  

 størrelsen af den ind- og udgående moms, samt i perioden september 1979 -  

 februar 1980 undladt at føre afgiftsregnskab og kasseregnskab eller foretaget  

 kasseafstemning.
 (* 1) Vejtransportrådets årsberetning for 1987.
