Nr BTL 89 Betænkning over Forslag til lov om ændring af lov om menighedsråd   

 Nr L 89 1991-92, 1. samling Afgivet af Kirkeudvalget Afgivet: 19920409 Udvalget har behandlet lovforslaget i en række møder og har herunder stillet spørgsmål til kirkeministeren, som denne har besvaret skriftligt og i samråd.
Et af udvalgets spørgsmål og kirkeministerens svar herpå er optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
Bethlehems Sogns Menighedsråd, De Samvirkende Menighedsplejer, Distriktsforeningen af Menighedsrådsmedlemmer i København og på  

 Frederiksberg, Gellerup Menighedsråd, Kirkeligt Samfund, Landsforeningen af Menighedsrådsmedlemmer, Larsen, Arne G., Rødding, og Sydthy Provsti Menighedsrådsforening.
Udvalget vil gerne påskønne den indsats, De Samvirkende Menighedsplejer  

 udfører, og understreger, at det forhold, at menighedsplejen ikke nævnes som  

 en del af menighedsarbejdet, ikke på nogen måde ændrer menighedsplejens  

 stilling.
Menighedsplejen vil fortsat være et af de formål, der kan støttes  

 med indsamlede midler.
Udvalget har noteret sig, at kirkeministeren har  

 oplyst, at den organiserede menighedspleje vil blive omtalt i de regler, der  

 skal fastsættes om indsamlede midler.
 Der er af kirkeministeren og af forskellige flertal stillet  

 ændringsforslag, hvorom henvises til de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Centrum-Demokraternes og Kristeligt Folkepartis medlemmer af  

 udvalget) lovforslaget til vedtagelse med de stillede ændringsforslag.
 Et mindretal (Venstres, Det Konservative Folkepartis og Det  

 Radikale Venstres medlemmer af udvalget) indstiller lovforslaget til  

vedtagelse med de af kirkeministeren stillede ændringsforslag.
 Et andet mindretal (Fremskridtspartiets medlem af udvalget)  

 indstiller lovforslaget til vedtagelse med de under nr. 1, 2 og 4  

 stillede ændringsforslag.
Ændringsforslag Til § 1Af et flertal (S, SF, FP og KRF) tiltrådt af et  

mindretal (CD):
 1) Nr. 1 udgår.
 Af kirkeministeren , tiltrådt af udvalget :
 2) I den under nr. 5 foreslåede affattelse af § 19  

 affattes stk. 1, 2. pkt. , således:
»Et medlem har dog ret til at bevare sin plads i menighedsrådet til  

 udløbet af valgperioden, når vedkommende over for rådet afgiver en bindende  

 erklæring herom.« Af et flertal (S, SF og KRF) tiltrådt at et mindretal (CD):
 3) Nr. 7 affattes således:
 »7. I § 25, stk. 1, indsættes efter nr. 4 som nyt  

 nummer:
»5) valg af stiftsudvalg vedrørende økonomi og valg af stiftsudvalg  

 vedrørende mellemkirkeligt arbejde.«» Af kirkeministeren , tiltrådt af udvalget :
 Til § 2 4) Datoen »1. april 1992« ændres til: »1.  

 maj 1992«.
Bemærkninger Til nr. 1 Ændringsforslaget indebærer, at den nugældende bestemmelse i §  

 1, stk. 3, om afholdelse af menighedsmøde opretholdes.
Det skal efter  

 forslagsstillernes opfattelse fortsat være en forudsætning for oprettelse af  

 fælles menighedsråd, at et menighedsmøde i hvert af sognene eller  

 distrikterne udtaler ønske herom.
 Til nr. 2 Den foreslåede ændring til stk. 1 svarer til § 19, stk. 1, i den  

 nugældende lov med den ændring, at menighedsrådsmedlemmet sikres en ret til  

 at bevare sit medlemskab ved fraflytning i modsætning til lovforslagets  

 nuværende formulering, hvor det er rådet, der vilkårligt kan give eller nægte  

 sit samtykke, og at der af hensyn til rådets funktionsdygtighed stilles krav  

 om, at medlemmet med en bindende erklæring herom forpligter sig til at  

 forblive i rådet valgperioden ud.
 Til nr. 3 Ved ændringsforslaget opretholdes den nugældende § 25, idet det  

 tilføjes, at menighedsrådet deltager i valg af stiftsudvalg vedrørende  

 økonomi og valg af stiftsudvalg vedrørende mellemkirkeligt arbejde.
 Til nr. 4 Lovforslagets oprindelige ikrafttrædelsesdato lå forud for  

 datoen for betænkningsafgivelsen.
Hanne Andersen (S) Anna-Marie Hansen (S) Arne Jensen (S) Tove Lindbo  

 Larsen (S) nfmd.
Henning Nielsen (S) Peder Sass (S) Jan Petersen (S) Hanne  

 Thanning Jacobsen (SF) Lis Noer Holmberg (CD) Eva Møller (KF) Agnete Laustsen  

 (KF) Birthe Rønn Hornbech (V) fmd.
Mejdahl (V) Bodil Thrane (V) Poul Nødgaard  

 (FP) Ole Vig Jensen (RV) Inger Stilling Pedersen (KRF) Bilag Et af udvalgets spørgsmål til kirkeministeren og dennes besvarelse heraf Spørgsmål 17:
 I forlængelse af spørgsmål 10, jf. bilag 12, bedes ministeren oplyse,  

 hvilke ændringer ministeren påtænker i cirkulære nr. 96 om indsamlinger i  

 kirker.
 Svar:
 Som nævnt i mit svar af 13. december 1991 på spørgsmål 10 i udvalgets  

 skrivelse af 6. december 1991 (L 89 - bilag 8) er der endnu ikke udarbejdet  

 nye regler om menighedsrådenes forvaltning af indsamlede midler i kirkerne.
 Det ligger dog fast, at de nærmere regler herom vil komme til at indeholde  

 en bestemmelse, der i lighed med de nugældende fastsætter, at indsamling til  

 fremme af menighedsplejen som hidtil skal finde sted.
