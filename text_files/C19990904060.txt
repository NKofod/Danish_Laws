Meddelelse nr. 17/98  

 om kursistvilkår under  

 arbejdsmarkedsuddannelserne Til orientering vedlægges i korrekturtryk den nye  

 bekendtgørelse om adgang og deltagerstøtte ved deltagelse i  

 arbejdsmarkedsuddannelser.
Bekendtgørelsen træder i kraft den 1.  

 januar 1999.
 Bekendtgørelsen gælder for ansøgninger  

 om adgang, som bliver indgivet efter den 1. januar 1999.
Systematikken i bekendtgørelsen er ændret i  

 forhold til den tidligere, hvorfor man ikke umiddelbart kan genfinde  

 bestemmelserne i de samme kapitler, som i den tidligere  

 bekendtgørelse.
Det er især afsnittet om adgangsreglerne, der  

 har en ændret opbygning.
 Nedenfor gennemgås de vigtigste  

 bekendtgørelsesændringer:
 For de beskæftigede er der ikke sket  

 ændringer.
Styrelsen skal understrege, at personer, der er  

 deltidsbeskæftigede og fuldtidsforsikrede, anses for beskæftigede  

 i relation til den nye bekendtgørelses regler om lediges ret til  

 uddannelse, jf. nedenfor bemærkningerne til §§ 9-11. Det betyder, at en  

 deltidsbeskæftiget har adgang, når vedkommende er inden for  

 målgruppen og i øvrigt opfylder alders- og adgangskravene.
Der  

 kan derfor udbetales godtgørelse og befordringstilskud, samt tilskud  

 til kost og logi   forudsat betingelserne herfor er til stede.
Eksempel: En person arbejder 24 timer om ugen og  

 modtager supplerende dagpenge for 13 timer om ugen.
Personen deltager i et  

 ugekursus på 37 timer.
Personen anses for beskæftiget i relation  

 til adgang og godtgørelse.
Personen kan modtage godtgørelse og  

 ingen del af uddannelsen medregnes i 6 ugers-forbruget, da personen får  

 adgang efter reglerne for beskæftigede.
 Styrelsen skal videre under henvisning til Direktoratet  

 for arbejdsløshedsforsikringens Vejledning om  

 beskæftigelseskrav, dagpengeperiode og aktivperiode gengive  

 følgende:
 "Særligt om uger, hvor et ledigt  

 medlem har orlov til uddannelse eller modtager AMU-godtgørelse  

 m.m.
I relation til godtgørelse eller elevstøtte  

 i forbindelse med deltagelse i arbejdsmarkedsuddannelser anses et medlem for  

 ledigt, hvis medlemmet ikke er i et ansættelsesforhold, når  

 medlemmet starter på uddannelsen.
Dette gælder dog ikke, hvis  

 medlemmet starter på uddannelsen i umiddelbar forlængelse af et  

 ansættelsesforhold og aftale om deltagelse i uddannelse er  

 indgået, før medlemmet blev afskediget.
Et  

 deltidsbeskæftiget medlem anses ikke for ledig i forbindelse med  

 arbejdsmarkedsuddannelser.
 Eksempel:
Medlemmet bliver afskediget den 30. marts 1999 til  

 fratrædelse den 30. april 1999. Den 19. april 1999 bliver medlemmet  

 optaget på et AMU-kursus med start den 3. maj 1999. Medlemmet anses for  

 at være ledig den 3. maj, hvor uddannelsen påbegyndes." § 1.
Der er ikke sket ændringer i målgruppen  

 for AMU-uddannelser.
Uddannelsesstederne skal fortsat vurdere en  

 ansøger ud fra personens uddannelsesbaggrund, som ikke må  

 overstige de videregående teknikeres.
§ 5 Der er ikke længere særlige krav til  

 udenlandske statsborgere.
Alle, der søger om adgang til AMU  skal  

 enten have fast bopæl eller beskæftigelse i Danmark.
 § 5 er hermed bragt i overensstemmelse med lov nr. 459 af  

 12. juni 1996 om forbud mod forskelsbehandling på arbejdsmarkedet  

 m.v.
§9 NB! NB! NB! Ledige dagpengeberettigedes adgang til AMU-uddannelse er  

 blevet begrænset.
Ledige, som er dagpengeberettigede og som befinder sig i  

dagpengeperioden har alene adgang til maksimalt 6  

 ugers uddannelse, uanset om det er arbejdsmarkedsuddannelse  

 og/eller uddannelsesorlov med orlovsydelse.
Når den ledige optjener  

 en ny dagpengeperiode, har personen ret til 6 ugers uddannelse igen. (Se  

 også § 43) § 10 NB! NB! NB! Efter lov om en aktiv arbejdsmarkedspolitik kan Det  

 Regionale Arbejdsmarkedsråd (RAR) afsætte en ramme (RAR-ramme)  

 til forsørgelse af ledige i dagpengeperioden.
De ledige kan deltage i  

 Erhvervsrettede uddannelsesforløb, der retter sig mod RAR-udpegede  

 potentielle flaskehalsområder eller områder med gode  

 beskæftigelsesmuligheder.
De ledige skal ikke have en individuel  

 handlingsplan (IHP) for at deltage i disse uddannelser.
 Uddannelsesinstitutionerne og Arbejdsmarkedsrådet  

 kan indgå aftale om hvilke uddannelser, der er rettet mod  

 flaskehalsområder eller områder med gode  

 beskæftigelsesmuligheder.
Efter vedlagte bekendtgørelses § 10 kan alene  

kompetencegivende uddannelse  og sammenhængende  

 uddannelsesforløb efter § 3 nr. 1-2 i lov om  

 arbejdsmarkedsuddannelser indgå i aftalen med  

 Arbejdsmarkedsrådet.
Der er derfor ikke mulighed for at anvende  

 individuel kompetenceafklaring i denne sammenhæng.
 Ved deltagelse i arbejdsmarkedsuddannelser under  

 RAR-rammen kan den ledige ikke modtage kursusgodtgørelse, men kan  

 modtage uddannelsesgodtgørelse  i henhold til reglerne i lov om  

 en aktiv arbejdsmarkedspolitik.
Styrelsens 6. kontor udarbejder en særlig blanket  

 til brug for ansøgning om uddannelsesgodtgørelse til disse  

 erhvervsrettede uddannelsesforløb.
Ansøgningen skal behandles  

 hurtigt af uddannelsesstedet, a-kassen og AF.
§11 Ledige dagpengeberettigede , som har opbrugt retten  

 til adgang til AMU efter § 9 (6 ugers uddannelse) eller  som  

 befinder sig aktivperioden, har adgang til AMU, når den ledige  

 har accepteret et tilbud om uddannelse, som led i en individuel handlingsplan  

 (IHP), der er udarbejdet og godkendt af Arbejdsformidlingen, jf. reglerne  

 herom i lov om en aktiv arbejdsmarkedspolitik.
§17 NB! NB! NB! A-kasserne skal attestere adgangsskemaet for ledige, der  

 er medlem af en arbejdsløshedskasse.
Attestationen skal foreligge  

 inden uddannelsesstedet kan give adgang til den ledige.
 Styrelsen udsender særskilt kursistmeddelelse om det  

 nye adgangsskema.
§ 19 NB! NB! NB! Kontanthjælpsmodtagere har ikke ret til  

 godtgørelse.
 Ledige i dagpengeperioden, som deltager i AMU efter § 9 (6  

 ugers selvvalgt uddannelse) har ret til godtgørelse i perioden med 6  

 ugers uddannelse, når der foreligger tab af arbejdsmulighed.  

Bemærk, at der i opgørelsen af den lediges forbrug af 6  

 ugers uddannelse indgår såvel arbejdsmarkedsuddannelser som  

 uddannelsesorlov efter lov om orlov.   Se også § 43.
§ 24 Godtgørelsen beregnes til det højeste  

 ugentlige dagpengebeløb for deltagere i heltidsundervisning.
Den  

 tidligere bestemmelse, om at godtgørelse beregnes pr. dag, er  

 fjernet.
§ 26, stk. 5 og stk. 7 Det er præciseret, at der kan ydes  

 godtgørelse for 1. maj, Grundlovsdag og dagen efter Kr.  

 Himmelfartsdag, når uddannelsesstedet holder lukket for undervisning  

 disse dage.
§§ 28-30 Bemærk, at kontanthjælpsmodtagere ikke  

 har ret til tilskud til befordring.
 Andre deltagere, herunder personer, der har fået  

 adgang efter §§9-11 har ret til befordringstilskud efter de gældende  

 regler.
§ 34 Bemærk, at kontanthjælpsmodtagere ikke  

har ret til tilskud til kost og logi.
 Andre deltagere, herunder personer, der har fået  

 adgang efter §§9-11 har ret til tilskud til kost og/eller logi efter de  

 gældende regler.
§43 NB! NB! NB! I den 6 ugers periode, som ledige dagpengeberettiget kan  

 deltage i uddannelse, indgår også perioder, der er anvendt til  

 uddannelse som ledig efter lov om orlov.
 A-kassen skal opgøre, hvor mange dage, der er  

 udbetalt godtgørelse for den ledige og orlovsydelse efter lov om  

 orlov.
NB! NB! NB! Forbrug af godtgørelse tæller kun med i 6  

 ugers perioden, når der er udbetalt godtgørelse for 1 hel dag  

 svarende til 6-8 lektioner.
§ 44 Ledige skal i perioder, hvor der udbetales  

 godtgørelse, være tilmeldt Arbejdsformidlingen og stå til  

 rådighed for formidlet arbejde.
 Da det alene er ledige i dagpengeperioden med ret til 6  

 ugers uddannelse, der kan modtage godtgørelse, gælder  

 bestemmelsen alene for denne gruppe.
§ 15 og § 24: Ungindsatsen Unge under 25 år, som er aktiveret efter lov om  

 aktiv arbejdsmarkedsindsats vil altid befinde sig i aktivperioden.
Under  

 aktiveringen foreligger der en handlingsplan med  

 uddannelsesgodtgørelse som forsørgelse.
Der skal derfor ikke  

 længere udbetales  ½ amu-kursusgodtgørelse til disse unge under  

 25 år.
Der vil blive udbetalt uddannelsesgodtgørelse efter  

 reglerne i lov om en aktiv arbejdsmarkedspolitik.
De særligt tilrettelagt sammenhængende  

 uddannelsesforløb for unge over 18 år og under 25 år, som  

 er omfattet af aktivering, findes fortsat som uddannelsesprogram.
Men  

 deltagerne modtager ikke længere AMU-godtgørelse.
Styrelsen vil snarest muligt udarbejde en Vejledning til  

 bekendtgørelsen.
Når denne foreligger, agter Styrelsen i lighed  

 med tidligere år, at informere og undervise uddannelsessteder, a-kasser  

 og arbejdsformidlingskontorer om reglerne i den nye bekendtgørelse.  

 Styrelsen vil i løbet af kort tid udsende særskilt brev  

 herom.
Eventuelle tvivlspørgsmål kan rettes til  

 fuldmægtig Rikke A.H.
Olsen eller undertegnede.
