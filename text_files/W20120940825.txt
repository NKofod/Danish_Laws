Pressenævnets kendelse i sag nr. 12-70-00301 Resumé Klager  en person  klagede over artiklen Forsker: Piger, pas på udlændinge på bt.dk Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man selv som person, organisation, virksomhed eller lignende skal være omtalt, afbilledet eller på anden måde identificeret i mediet.
Det er ikke tilstrækkeligt blot at have en interesse i det emne, der er behandlet.
 Da [Klager] ikke selv er direkte eller indirekte nævnt i artiklen eller afbilledet, har hun ikke en sådan interesse, at der er grundlag for at behandle klagen, hvorfor denne afvises, jf. medieansvarsloven § 43, stk. 2, nr. 2.
 [Klager] har klaget til Pressenævnet over artiklen Forsker: Piger, pas på udlændinge på bt.dk den 27. juli 2012, idet hun mener, at god presseskik er tilsidesat.
Til den påklagede artikel var bragt et modelfotografi af en kvinde, der forsvarer sig mod en mand, som forsøger at holde kvinden for munden.
Til fotografiet var bragt følgende billedtekst:
Danske piger skal tænke sig om, når de omgiver sig med drenge fra andre kulturer.
Ellers bliver de voldtaget, mener forsker.
[Klager] har til støtte for sin klage bl.a. anført, at BT generaliserer ved at anvende ordene udlændinge og indvandrere om de mænd, som ifølge artiklen udgør mere end halvdelen af den gruppe mænd, der blev dømt for voldtægt i 2010 i Danmark.
Det fremgår således ikke, hvilke nationaliteter mændene har.
Endvidere er de udenlandske mænd ikke blevet hørt om artiklens konklusioner.
De i artiklen fremlagte oplysninger om voldtægtsmænd og deres baggrund giver ikke grundlag for artiklens konklusion om, at det er kvinders signaler, som får udenlandske mænd til at begå voldtægt.
Endelig er det bragte billede ifølge klager vildledende, da det signalerer, at udenlandske mænd dræber kvinder.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man selv som person, organisation, virksomhed eller lignende skal være omtalt, afbilledet eller på anden måde identificeret i mediet.
Det er ikke tilstrækkeligt blot at have en interesse i det emne, der er behandlet.
 Da [Klager] ikke selv er direkte eller indirekte nævnt i artiklen eller afbilledet, har hun ikke en sådan interesse, at der er grundlag for at behandle klagen, hvorfor denne afvises, jf. medieansvarsloven § 43, stk. 2, nr. 2.
