I medfør af § 25, stk. 1, i lov nr. 364 af 18. maj 1994 om produktsikkerhed fastsættes følgende:
 § 1.  Bekendtgørelsen finder anvendelse på  

 myndigheder, som ifølge produktsikkerhedslovens § 18 fører tilsyn med  

 sikkerheden ved produkter og tjenesteydelser omfattet af loven.
§ 2.  Bekendtgørelsens formål er, § 3.  Forbrugerstyrelsen varetager koordinationen af  

 kontrolmyndighedernes indsats.
 Stk. 2.  Kontrolmyndighederne medvirker i fornødent  

 omfang ved gennemførelsen af koordinationen.
 § 4.  Kontrolmyndighederne underretter snarest  

 Forbrugerstyrelsen om indgreb foretaget i medfør af produktsikkerhedslovens  

 kapitel 4.
 § 5.  Kontrolmyndighederne skal forinden en sag  

 oversendes til politiet med henblik på efterforskning eller tiltalerejsning,  

 forelægge sagen for Forbrugerstyrelsen.
 Stk. 2.  Kontrolmyndigheden og Forbrugerstyrelsen  

 tilrettelægger i forening sagens videre behandling, herunder hvorvidt  

 produktsikkerhedsforhold skønnes at være af væsentlig betydning for sagens  

 afgørelse, således at tiltale skal begæres rejst ved Sø- og Handelsretten i  

 København.
 § 6.  Kontrolmyndighederne afgiver hvert år en  

 redegørelse til Forbrugerstyrelsen om anvendelsen af produktsikkerhedsloven  

 inden for deres område.
 Stk. 2.  Det nærmere indhold af redegørelsen aftales  

 mellem Forbrugerstyrelsen og de enkelte kontrolmyndigheder.
 § 7.  Forbrugerstyrelsen underrettes af  

 kontrolmyndighederne, såfremt der opstår tvivl om grænsen mellem de  

 respektive kompetenceområder.
 Stk. 2.  Efter modtagelse af underretning efter stk. 1  

 eller af egen drift fastlægger Forbrugerstyrelsen efter forhandling med de  

 berørte myndigheder grænserne mellem kompetenceområderne.
 § 8.  Bekendtgørelsen træder i kraft ved  

 offentliggørelsen i Lovtidende.
