 Ved Lov nr. 448 af 1. juni 1994, om ændring af lov om social pension, lov  

 om social bistand og den sociale styrelseslov m.v., blev der i pensionslovens  

 § 15, stk. 3, indsat en bemyndigelsesbestemmelse.
Socialministeren kan herefter med virkning fra den 1. januar 1995,  

 fastsætte nærmere regler om vurderingen af erhvervsevnenedsættelsen i  

 forbindelse med tilkendelse af førtidspension til personer, der ikke kan  

 anses for hidtil at have været fuldtidsbeskæftigede.
Af bemærkningerne til  

 lovforslaget fremgår, at der i højere grad skal ske en ligestilling af  

 deltidsbeskæftigede med fuldtidsbeskæftigede ved bedømmelsen af  

 erhvervsevnenedsættelsen.
 Reglerne om bedømmelse af erhvervsevnenedsættelse i forbindelse med  

 tilkendelse af førtidspension efter lovens § 14, stk. 1 og 2, og stk. 3, nr.  

 1 og 2, fremgår af lovens § 15, stk. 1 og 2.
 For gifte personer, der hidtil har arbejdet helt eller delvist i eget  

 hjem, kan erhvervsevnenedsættelsen ikke umiddelbart bestemmes efter lovens §  

 15, stk. 1 og 2.
Der har derfor udviklet sig en særlig praksis for bedømmelse af  

 erhvervsevnenedsættelsen for denne persongruppe.
Erhvervsevnen vurderes i  

 forhold til den hidtidige beskæftigelse ved erhvervsarbejde og ved helt eller  

 delvist arbejde i eget hjem.
Der vedlægges bekendtgørelse om ændring af  

 bekendtgørelse om social pension.
 Ændring af Socialministeriets bekendtgørelse om social pension.
 Med bekendtgørelsen fastholdes den hidtidige praksis - med de lempelser,  

 der følger af en højere grad af ligestilling af deltidsbeskæftigede med  

 fuldtidsbeskæftigede - i forbindelse med vurdering af  

 erhvervsevnenedsættelsen for gifte ansøgere om førtidspension, der hidtil har  

 arbejdet helt eller delvist i eget hjem.
 Fuldtids erhvervsarbejde.
Ansøgere, der hidtil har været beskæftiget ved erhvervsarbejde svarende  

 til ca. 27 timer ugentligt eller mere, vurderes ud fra bedømmelsesgrundlaget  

 fuldt erhverv.
Der kan være tale om arbejde enten som lønmodtager eller som  

 selvstændig eller en kombination heraf.
Der kan også være tale om en  

 kombination, hvor ansøgeren tillige har været beskæftiget som medarbejdende  

 ægtefælle.
 Hvis ansøgeren hidtil har været beskæftiget ved erhvervsarbejde, der  

 svarede til fuld arbejdstid inden for sit arbejdsområde, men under 27 timer  

 ugentligt, kan ansøgerens erhvervsevne også vurderes ud fra  

 bedømmelsesgrundlaget fuldt erhverv.
Medarbejdende ægtefæller, der ikke hidtil har haft anden erhvervsindkomst  

 og som hidtil dagligt har deltaget i driften, vurderes også ud fra  

 bedømmelsesgrundlaget fuldt erhverv.
Der må dog særligt lægges vægt på om  

 ansøgeren skattemæssigt har været registreret som medarbejdende ægtefælle.
 Dokumentation for hidtidig arbejdsindsats.
 Forvaltningen skal som hidtil som udgangspunkt lægge vægt på ansøgerens  

 egne oplysninger i forbindelse med vurdering af den hidtidige arbejdsindsats.  

 Herudover har forvaltningen mulighed for at indhente oplysninger om den  

 hidtidige arbejdsindsats fx ved at indhente erklæringer fra tidligere  

 arbejdsgivere, indhente erklæringer om indbetalt ATP, og indhente oplysninger  

 fra skatteforvaltningen om hidtidig indkomst, herunder om hidtidig overførsel  

 af virksomhedens overskud til beskatning hos den medarbejdende ægtefælle.
 Overgangsregel.
 Bekendtgørelsen træder i kraft den 1. januar 1995. Hvis der er indgivet  

 ansøgning om førtidspension før den 1. januar 1995, og der træffes afgørelse  

 om tilkendelse af førtidspension den 1. januar 1995 eller senere, skal  

 bekendtgørelsens regler om vurdering af erhvervsevnetab anvendes med virkning  

 fra den 1. januar 1995.
 Førtidspensionsager, der har været afgjort på baggrund af den før den 1.  

 januar 1995 gældende praksis om bedømmelsesgrundlag, skal i forbindelse med  

 sag om kontrol eller ændring af en tilkendt pension bedømmes på baggrund af  

 de gældende regler fra den 1. januar 1995.
