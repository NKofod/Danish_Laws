Arbejdsmarkedsnævnenes sekretariater Arbejdsdirektoratet har fra direktoratet for erhvervsuddannelserne  

 modtaget vedlagte skrivelser, som er udsendt til samtlige handelsskoler og  

 tekniske skoler.
Arbejdsdirektoratet finder, at skrivelsernes indhold har  

 direkte relation til det samarbejde, der flere steder er udviklet bl.a.  

 mellem ligestillingskonsulenterne i arbejdsmarkedsnævnssekretariaterne og de  

 tekniske skoler i forbindelse med udvikling og gennemførelse af  

 introduktionskurser for kvindelige afgangselever fra folkeskolen og andre  

 uddannelsessøgende kvinder.
 Direktoratet skal derfor opfordre arbejdsformidlingen til at inddrage  

 ligestillingskonsulenterne og deres erfaringer i samarbejdet med  

 handelsskolerne og de tekniske skoler om udformning og anvendelse af de  

 nævnte intruktionskurser.
 Direktoratet skal i den forbindelse pege på vigtigheden af, at  

 ligestillingskonsulenterne inddrages i arbejdsformidlingens rekruttering af  

 unge kvinder til introduktionskurser for den gruppe, der har forladt  

 folkeskolen.
 Der er mellem de to direktorater aftalt en udveksling af erfaringer om  

 kursernes indhold, omfang og de samarbejdsrelationer, der udvikles regionalt.
 P.D.V.
 E.B.
Lotte Valbjørn fuldmægtig Undervisningsministeriet, Direktoratet for Erhvervsuddannelsernes  

 skrivelser af 25/10-82 om Introduktionskurser for folkeskoleelever m.fl. 8 -  

 10 klassetrin, og 20/6-84 om erhvervsintroducerende kurser, samt  

 bevillingsrammeoversigt for 1984 af 20/6-84 og rapporteringsskema af 20/6-84,  

 begge vedrørende introduktionskurser, er her udeladt.
