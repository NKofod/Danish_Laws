Bekendtgørelse  

 af  

 konventionen af 25. februar 1991 om vurdering af virkningerne på  

 miljøet på tværs af landegrænserne I henhold til ministerresolution af 25. februar 1997 har  

 Danmark den 14. marts 1997 godkendt en i Espoo (Finland) den 25. februar 1991  

 vedtaget konvention om vurdering af virkningerne på miljøet  

 på tværs af landegrænserne.
 Konventionen har følgende ordlyd:
Oversættelse Konvention om vurdering af virkningerne på  

 miljøet på tværs af landegrænserne Parterne i denne konvention, som er opmærksomme på det indbyrdes forhold mellem  

 økonomiske aktiviteter og de miljømæssige konsekvenser  

 heraf, som bekræfter behovet for at sikre en  

 miljømæssigt forsvarlig og bæredygtig udvikling, som er fast besluttede på at styrke det internationale  

 samarbejde om vurdering af virkningerne på miljøet, især  

 på tværs af landegrænserne, som erkender behovet for og betydningen af at udvikle en  

 forebyggende politik samt forhindre, mindske og overvåge mærkbare  

 skadevirkninger på miljøet generelt og i særdeleshed  

 på tværs af landegrænserne, som erindrer de relevante bestemmelser i De Forenede Nationers  

 Pagt, erklæringen fra Stockholm-konferencen om mennesket og  

 miljøet, slutakten fra Konferencen om Sikkerhed og Samarbejde i Europa  

 (CSCE) og slutdokumenterne fra CSCE-opfølgningsmøderne i Madrid  

 og Wien, som anerkender de bestræbelser, der udfoldes af en  

 række lande for gennem nationale love og administrative bestemmelser og  

 national politik at sikre, at virkningerne på miljøet  

 vurderes, som erkender behovet for tidligt i beslutningsprocessen at tage de  

 miljømæssige faktorer konkret i betragtning ved at foretage  

 vurderinger af virkningerne på miljøet på alle relevante  

 administrative niveauer som et nødvendigt værktøj til at  

 forbedre kvaliteten af de oplysninger, der forelægges  

 beslutningstagerne, så der kan træffes miljømæssigt  

 forsvarlige beslutninger, som indebærer færrest muligt  

 mærkbare skadevirkninger, i særdeleshed på tværs af  

 landegrænserne, som tager hensyn til internationale organisationers  

 bestræbelser på at fremme brugen af miljøvurderinger  

 både på nationalt og internationalt plan og til det  

 miljøvurderingsarbejde, der udføres under De Forenede Nationers  

 Økonomiske Kommission for Europa, i særdeleshed resultaterne fra  

 seminaret om vurdering af virkningerne på miljøet (september  

 1987, Warszawa, Polen), samt endvidere til de mål og principper for  

 vurdering af virkningerne på miljøet, der vedtoges af  

 Styrelsesrådet for De Forenede Nationers Miljøprogram, og til  

 ministererklæringen om en bæredygtig udvikling (maj 1990, Bergen,  

 Norge), er blevet enige om følgende:
Artikel 1 Definitioner I denne konvention forstås ved (i)	»parter« konventionens kontraherende parter, medmindre andet  

 fremgår af teksten; (ii)	»oprindelsespart« den eller de kontraherende parter, i hvis  

 jurisdiktion en påtænkt aktivitet ventes at finde sted; (iii)	»berørt part« den eller de kontraherende parter, som  

 må antages at blive berørt af den påtænkte  

 aktivitets virkninger på tværs af landegrænserne; (iv)	»implicerede parter« oprindelsesparten og den berørte part  

 i en vurdering af virkningerne på miljøet i henhold til denne  

 konvention; (v)	»påtænkt aktivitet« en hvilken som helst aktivitet  

 eller større ændring af en aktivitet, hvorom en kompetent  

 myndighed træffer beslutning efter en gældende national  

 procedure; (vi)	»vurdering a virkningerne på miljøet« en national  

 procedure til vurdering af de virkninger, en påtænkt aktivitet  

 må antages at have på miljøet; (vii)	»virkning« enhver følge for miljøet af en  

 påtænkt aktivitet, herunder for menneskets sundhed og sikkerhed,  

 flora, fauna, jordbund, luft, vand, klima, landskab og historiske monumenter  

 eller andre fysiske strukturer eller samspillet mellem disse faktorer; det  

 omfatter også følgerne for kulturarven eller de  

 socioøkonomiske forhold af ændringer i disse faktorer; (viii)	»virkning på tværs af landegrænserne« enhver  

 virkning   ikke udelukkende af global art   i et område  

 henhørende under en parts jurisdiktion, der forårsages af en  

 påtænkt aktivitet, hvis fysiske oprindelse helt eller delvist kan  

 henføres til et område, der hører under en anden parts  

 jurisdiktion; (ix)	»kompetent myndighed« den eller de nationale myndigheder, der af  

 en part er udpeget som ansvarlig for udførelsen af de opgaver, der er  

 omfattet af denne konvention, og/eller den eller de myndigheder, der af en  

 part er tillagt beslutningskompetence vedrørende en  

 påtænkt aktivitet; (x)	»offentligheden« en eller flere fysiske eller juridiske  

 personer.
Artikel 2 Almindelige bestemmelser 1.	Parterne træffer enten enkeltvis eller i fællesskab alle  

 nødvendige foranstaltninger for at forhindre, mindske og  

 overvåge påtænkte aktiviteters mærkbare  

 skadevirkninger på miljøet på tværs af  

 landegrænserne.
 2.	Hver part træffer de nødvendige retlige, administrative  

 eller andre foranstaltninger for at gennemføre bestemmelserne i denne  

 konvention, hvilket for så vidt angår de i appendiks i  

 nævnte påtænkte aktiviteter, der må antages at have  

 en mærkbar skadevirkning på miljøet på tværs  

 af landegrænserne, indebærer fastlæggelse af en procedure  

 til vurdering af virkningerne på miljøet, der muliggør  

 deltagelse af offentligheden, samt udarbejdelse af den i appendiks II  

 beskrevne dokumentation til vurdering af virkningerne på  

 miljøet.
 3.	Oprindelsesparter sikrer, at der i overensstemmelse med  

 bestemmelserne i denne konvention gennemføres en vurdering af  

 virkningerne på miljøet forud for en beslutning om at godkende  

 eller gennemføre en i appendiks I anført påtænkt  

 aktivitet, der må antages at have en mærkbar skadevirkning  

 på miljøet på tværs af landegrænserne.
 4.	Oprindelsesparten sikrer i overensstemmelse med bestemmelserne i  

 denne konvention, at de berørte parter underrettes om en i appendiks I  

 anført påtænkt aktivitet, der må antages at have en  

 mærkbar skadevirkning på miljøet på tværs af  

 landegrænserne.
5.	De implicerede parter skal på enhver sådan parts  

 initiativ indlede drøftelserne om, hvorvidt en eller flere  

 påtænkte aktiviteter, der ikke er anført i appendiks I,  

 kan antages at have en mærkbar skadevirkning på miljøet  

 på tværs af landegrænserne og dermed bør behandles,  

 som var den eller de anført deri.
Hvis parterne bliver enige herom,  

 skal aktiviteten eller aktiviteterne behandles i overensstemmelse dermed.  

 Generelle kriterier til bestemmelse af, hvorvidt der kan være tale om  

 en mærkbar skadevirkning, er anført i appendiks III.
 6.	Oprindelsesparten giver i overensstemmelse med bestemmelserne i  

 denne konvention offentligheden i de områder, der må antages at  

 blive berørt, mulighed for at deltage i de relevante procedurer til  

 vurdering af virkningerne på miljøet af påtænkte  

 aktiviteter og sikrer, at den mulighed, der gives offentligheden hos den  

 berørte part, svarer til den, der gives hos oprindelsesparten.
7.	Vurderinger af virkningerne på miljøet ifølge  

 denne konvention skal som mindstekrav gennemføres i den  

 påtænkte aktivitets projektfase.
I det nødvendige omfang  

 skal parterne bestræbe sig på at overføre principperne om  

 vurdering af virkningerne på miljøet til deres politik, planer  

 og programmer.
 8.	Bestemmelserne i denne konvention påvirker ikke parternes ret  

 til at gennemføre nationale love og administrative bestemmelser eller  

 anerkendte retsprincipper, der beskytter oplysninger, hvis videregivelse kan  

 skade industri- eller forretningshemmeligheder eller den nationale  

 sikkerhed.
 9.	Bestemmelserne i denne konvention påvirker ikke bestemte  

 parters ret til gennem bilaterale eller multilaterale aftaler efter behov at  

 gennemføre strengere foranstaltninger end dem, der er fastsat i denne  

 konvention.
 10.	Bestemmelserne i denne konvention indskrænker ikke parternes  

 forpligtelser i henhold til international ret for så vidt angår  

 aktiviteter, der har eller må antages at have virkninger på  

 tværs af landegrænserne.
Artikel 3 Notifikation 1.	I forbindelse med en påtænkt aktivitet anført i  

 appendiks I, der må antages at have en mærkbar skadevirkning  

 på miljøet på tværs af landegrænserne, skal  

 oprindelsesparten med det formål at sikre passende og effektivt  

 samråd i medfør af artikel 5 underrette enhver part, som den  

 skønner kan være en berørt part, så hurtigt som  

 muligt og senest, når dens egen offentlighed informeres om den  

 påtænkte aktivitet.
 2.	Notifikationen skal bl.a. omfatte:
(a)	Oplysninger om den påtænkte aktivitet, herunder alle  

 tilgængelige oplysninger om dens mulige virkninger på tværs  

 af landegrænserne; (b)	arten af den eventuelle beslutning; og (c)	en angivelse af en rimelig frist, inden for hvilken der  

 kræves et svar i medfør af stk. 3, under hensyntagen til den  

 påtænkte aktivitets art;  

 og kan endvidere rumme de oplysninger, der er nævnt i stk. 5.
 3.	Den berørte part skal svare oprindelsesparten inden for den i  

 notifikationen fastsatte frist samt anerkende modtagelsen af notifikationen  

 og skal anføre, om den har til hensigt at deltage i proceduren til  

 vurdering af virkningerne på miljøet.
4.	Hvis den berørte part anfører, at den ikke har til  

 hensigt at deltage i proceduren til vurdering af virkningerne på  

 miljøet, eller hvis den ikke svarer inden for den i notifikationen  

 fastsatte frist, finder bestemmelserne i stk. 5-8 og i artikel 4-7 ikke  

 anvendelse.
I så tilfælde er der ingen indskrænkninger i en  

 oprindelsesparts ret til at bestemme, om en vurdering af virkningerne  

 på miljøet skal gennemføres på grundlag af dens  

 nationale lovgivning og praksis.
 5.	Efter modtagelse af et svar fra den berørte part med  

 angivelse af dennes ønskes om at deltage i proceduren til vurdering af  

 virkningerne på miljøet skal oprindelsesparten, såfremt  

 den ikke allerede har gjort dette, levere følgende til den  

 berørte part:
(a)	Relevante oplysninger om proceduren til vurdering af virkningerne  

 på miljøet, herunder angivelse af frister for indsendelse af  

 bemærkninger; og (b)	relevante oplysninger om den påtænkte aktivitet og dens  

 mulige mærkbare skadevirkninger på tværs af  

 landegrænserne.
6.	En berørt part skal efter anmodning fra oprindelsesparten  

 give sidstnævnte sådanne rimeligt tilgængelige oplysninger  

 om det miljø under den berørte parts jurisdiktion, der må  

 antages at blive berørt, når sådanne oplysninger er  

 nødvendige for at forberede dokumentationen til vurdering af  

 virkningerne på miljøet.
Oplysningerne skal gives straks,  

 eventuelt via et fælles organ, hvis et sådant findes.
7.	Når en part skønner, at den kan blive berørt af  

 en mærkbar skadevirkning på tværs af landegrænserne  

 af en i appendiks I anført påtænkt aktivitet, og hvor der  

 ingen notifikation har fundet sted i henhold til stk. 1, skal de implicerede  

 parter efter den berørte parts anmodning udveksle tilstrækkelige  

 oplysninger med det formål at afholde drøftelser om, hvorvidt  

 der må antages at være en mærkbar skadevirkning på  

 tværs af landegrænserne.
Hvis disse parter bliver enige om, at  

 der må antages at være en mærkbar skadevirkning på  

 tværs af landegrænserne, finder bestemmelserne i denne konvention  

 anvendelse i overensstemmelse dermed.
Hvis parterne ikke kan blive enige om,  

 at der må antages at være en mærkbar skadevirkning på  

 tværs af landegrænserne, kan hver af parterne forelægge  

 dette spørgsmål for en undersøgelseskommission i henhold  

 til bestemmelserne i appendiks IV med henblik på en udtalelse om  

 sandsynligheden for en mærkbar skadevirkning på tværs af  

 landegrænserne, medmindre de aftaler en anden måde at løse  

 spørgsmålet på.
 8.	De implicerede parter sikrer, at offentligheden i de områder  

 hos den berørte part, der må antages at blive berørt,  

 underrettes om og får mulighed for at gøre bemærkninger  

 til eller indsigelser imod den påtænkte aktivitet og for at  

 indsende disse bemærkninger eller indsigelser til oprindelsespartens  

 kompetente myndighed, enten direkte til denne myndighed eller via  

 oprindelsesparten.
Artikel 4 Udarbejdelse af dokumentation til vurdering af virkningerne  

 på miljøet 1.	Den dokumentation til vurdering af virkningerne på  

 miljøet, der skal indsendes til oprindelsespartens kompetente  

 myndighed, skal mindst omfatte de i appendiks II nævnte  

 oplysninger.
2.	Oprindelsesparten tilstiller den berørte part, eventuelt via  

 et fælles organ, hvor et sådant findes, dokumentationen til  

 vurdering af virkningerne på miljøet.
De implicerede parter  

 sørger for distribution af dokumentationen til myndighederne og til  

 offentligheden i de områder hos den berørte part, der må  

 antages at blive berørt, samt for indsendelse af bemærkninger  

 til oprindelsespartens kompetente myndighed, enten direkte til denne  

 myndighed eller via oprindelsesparten, i rimelig tid inden den endelige  

 beslutning træffes om den påtænkte aktivitet.
Artikel 5 Samråd på grundlag af dokumentationen til  

 vurdering af virkningerne på miljøet Oprindelsesparten skal efter færdiggørelse af  

 dokumentationen til vurdering af virkningerne på miljøet uden  

 unødigt ophør indlede samråd med den berørte part  

 vedrørende bl.a. den påtænkte aktivitets mulige virkninger  

 på tværs af landegrænserne samt foranstaltninger til at  

 mindske eller fjerne visse virkninger.
Samrådet kan  

 vedrøre:
(a)	Mulige alternativer til den påtænkte aktivitet,  

 herunder muligheden for at afstå fra den, samt mulige foranstaltninger  

 til at forebygge mærkbare skadevirkninger på tværs af  

 landegrænserne og overvåge effekten af en sådan  

 forebyggelse på oprindelsespartens bekostning; (b)	andre former for mulig gensidig bistand til at mindske enhver  

 mærkbar skadevirkning på tværs af landegrænserne af  

 den påtænkte aktivitet; og (c)	ethvert andet relevant spørgsmål i forbindelse med den  

 påtænkte aktivitet.
Parterne skal ved indledningen af et sådant  

 samråd nå til enighed om en rimelig tidsramme for  

 samrådsproceduren.
Samrådet kan afholdes via et egnet  

 fælles organ, hvis et sådant findes.
Artikel 6 Endelig beslutning 1.	Parterne sikrer, at der i den endelige beslutning om den  

 påtænkte aktivitet tages skyldigt hensyn til resultatet af  

 vurderingen af virkningerne på miljøet, herunder  

 miljøvurderingsdokumentationen og de bemærkninger dertil, der er  

 modtaget i henhold til artikel 3, stk. 8, og artikel 4, stk. 2, samt til  

 resultatet af det i artikel 5 nævnte samråd.
 2.	Oprindelsesparten meddeler den berørte part den endelige  

 beslutning om den påtænkte aktivitet samt de begrundelser og  

 hensyn, den er baseret på.
3.	Hvis yderligere oplysninger om en påtænkt aktivitets  

 mærkbare virkninger på tværs af landegrænserne, som  

 ikke var tilgængelige, da beslutningen blev taget vedrørende  

 denne aktivitet, og som i væsentlig grad ville have kunnet  

 påvirke beslutningen, bliver tilgængelige for en impliceret part,  

 før arbejdet med aktiviteten starter, underretter denne part straks  

 den eller de øvrige implicerede parter.
Hvis en af de implicerede  

 parter anmoder derom, skal der afholdes samråd om, hvorvidt  

 beslutningen skal revideres.
Artikel 7 Efteranalyse 1.	De implicerede parter skal efter anmodning fra en af disse beslutte,  

 om og i bekræftende fald i hvilket omfang der skal udføres en  

 efteranalyse under hensyntagen til de mærkbare skadevirkninger på  

 tværs af landegrænserne, der må antages at følge af  

 den aktivitet, for hvilken en vurdering af virkningerne på  

 miljøet er blevet gennemført i henhold til denne konvention.  

 Enhver efteranalyse, der iværksættes, skal i særdeleshed  

 omfatte overvågning af aktiviteten samt bestemmelse af enhver skadelig  

 virkning på tværs af landegrænserne.
En sådan  

 overvågning og bestemmelse kan iværksættes med de i  

 appendiks V nævnte mål for øje.
2.	Når oprindelsesparten eller den berørte part som  

 følge af en efteranalyse har rimelig grund til at antage, at der er en  

 mærkbar skadevirkning på tværs af landegrænserne,  

 eller der er opdaget faktorer, som kan medføre en sådan  

 virkning, underretter denne straks den anden part.
De implicerede parter  

 drøfter dernæst sammen, hvilke foranstaltninger der skal  

 træffes for at mindske eller fjerne denne virkning.
Artikel 8 Bilateralt og multilateralt samarbejde Parterne kan videreføre eksisterende eller  

 indgå nye bilaterale eller multilaterale aftaler eller andre  

 arrangementer for at opfylde deres forpligtelser i medfør af denne  

 konvention.
Sådanne aftaler eller andre arrangementer kan baseres  

 på elementerne i appendiks VI.
Artikel 9 Forskningsprogrammer Parterne tager særligt hensyn til oprettelsen eller  

 styrkelsen af særlige forskningsprogrammer, hvis sigte er at:
(a)	Forbedre eksisterende kvalitative og kvantitative metoder til  

 vurdering af virkningerne af påtænkte aktiviteter; (b)	opnå en bedre forståelse af forholdet mellem  

 årsag og virkning samt dette forholds rolle i en integreret  

 miljøforvaltning; (c)	analysere og overvåge den praktiske gennemførelse af  

 beslutninger om påtænkte aktiviteter med det formål at  

 mindske eller forhindre skadelige virkninger; (d)	udvikle metoder til at fremme kreative fremgangsmåder,  

 når der søges efter miljøvenlige alternativer til  

 påtænkte aktiviteter, produktions- og forbrugsmønstre; (e)	udvikle metoder til anvendelse af principperne om vurdering af  

 virkningerne på miljøet på det makroøkonomiske  

 plan.
 Resultaterne af ovennævnte programmer skal udveksles  

 parterne imellem.
Artikel 10 Appendiksernes status De til denne konvention knyttede appendikser udgør  

 en integreret del heraf.
Artikel 11 Møder parterne imellem 1.	Parterne mødes så vidt muligt i forbindelse med de  

 årlige møder mellem ECE-regeringernes ledende rådgivere i  

 miljø- og vandressourcespørgsmål.
Parternes første  

 møde afholdes senest 1 år efter denne konventions  

 ikrafttræden.
Derefter afholdes der møder parterne imellem  

 på de tidspunkter, der på et møde mellem parterne  

 skønnes nødvendige, eller efter skriftlig anmodning fra en af  

 parterne under forudsætning af, at mindst en tredjedel af parterne  

 senest 6 måneder efter at være blevet underrettet om anmodningen  

 af sekretariatet støtter denne.
 2.	Parterne skal fortløbende føre tilsyn med  

 gennemførelsen af denne konvention og skal med henblik  

 herpå:
(a)	Gennemgå de fremgangsmåder og metoder, der benyttes af  

 parterne ved vurderingen af virkningerne på miljøet for  

 yderligere at forbedre procedurerne til vurdering af virkningerne på  

 miljøet på tværs af landegrænserne; (b)	udveksle oplysninger om erfaringer, der er indhøstet i  

 forbindelse med indgåelsen og gennemførelsen af bilaterale og  

 multilaterale aftaler og andre arrangementer vedrørende vurderinger af  

 virkningerne på miljøet på tværs af  

 landegrænserne, som en eller flere af parterne deltager i; (c)	hvor det er relevant, søge hjælp hos kompetente  

 internationale organer og videnskabelige komitéer i forbindelse med  

 metodologiske og tekniske aspekter vedrørende virkeliggørelsen  

 af denne konventions mål; (d)	på deres første møde drøfte og ved  

 konsensus vedtage en forretningsorden for møderne; (e)	drøfte og i det fornødne omfang vedtage forslag til  

 ændringer af denne konvention; (f)	drøfte og træffe enhver yderligere foranstaltning, der  

 måtte være nødvendig for at virkeliggøre denne  

 konventions mål.
Artikel 12 Stemmeret 1.	Hver part i denne konvention har én stemme.
 2.	Regionale organisationer for økonomisk integration  

 udøver i sager under deres kompetence deres stemmeret med et antal  

 stemmer svarende til det antal medlemsstater, der er parter i denne  

 konvention, jf. dog stk. 1. Sådanne organisationer må ikke  

 udøve deres stemmeret, hvis deres medlemsstater udøver deres,  

 og omvendt.
Artikel 13 Sekretariat Sekretariatet for Den Økonomiske Kommission for  

 Europa varetager følgende sekretariatsfunktioner:
(a)	Indkaldelse til og forberedelse af møder parterne  

 imellem; (b)	fremsendelse til parterne af rapporter og anden information, der  

 modtages i medfør af bestemmelserne i denne konvention; og (c)	udøvelse af andre funktioner, som måtte følge  

 af denne konvention, eller som måtte blive fastlagt af  

 parterne.
Artikel 14 Ændringer af konventionen 1.	En hvilken som helst part kan foreslå ændringer af  

 konventionen.
2.	Ændringsforslag indgives skriftligt til sekretariatet, som  

 videresender dem til samtlige parter.
De foreslåede ændringer  

 drøftes på næste møde parterne imellem, forudsat at  

 disse forslag af sekretariatet er fremsendt til parterne mindst 90 dage inden  

 mødet.
3.	Parterne bestræber sig på at nå til enighed ved  

 konsensus om enhver foreslået ændring af denne konvention.
Hvis  

 alle bestræbelser på at opnå konsensus er udtømt, og  

 ingen aftale er bragt i stand, vedtages ændringen som en sidste  

 mulighed med et stemmeflertal på mindst to tredjedele af de parter, der  

 er til stede og afgiver stemme ved mødet.
4.	Ændringer af denne konvention, som vedtages i overensstemmelse  

 med stk. 3, sendes af depositaren til alle parter med henblik på  

 ratifikation, godkendelse eller accept.
De træder i kraft for de  

 parter, der har ratificeret, godkendt eller accepteret dem, på den 90.  

 dag efter den dag, på hvilken depositaren har modtaget meddelelse om  

 deres ratifikation, godkendelse eller accept fra mindst tre fjerdedele af  

 disse parter.
Herefter træder de i kraft for enhver anden part på  

 den 90. dag efter den dag, på hvilken den pågældende part  

 har deponeret sit instrument vedrørende ratifikation, godkendelse  

 eller accept af ændringerne.
 5.	I denne artikel forstås ved »parter, der er til stede og  

 afgiver stemme« de parter, der er til stede og stemmer ja eller nej.
 6.	Afstemningsproceduren i stk. 3 skal ikke danne præcedens for  

 fremtidige aftaler, der forhandles under Den Økonomiske Kommission for  

 Europa.
Artikel 15 Bilæggelse af tvister 1.	Hvis der opstår en tvist imellem to eller flere parter om  

 fortolkningen eller anvendelsen af denne konvention, skal de søge en  

 løsning gennem forhandling eller enhver anden metode til  

 bilæggelse af tvister, som kan accepteres af tvistens parter.
 2.	Ved undertegnelse, ratifikation, accept, godkendelse eller  

 tiltrædelse af denne konvention, eller på et hvilket som helst  

 tidspunkt derefter, kan en part skriftligt erklære over for  

 depositaren, at den ved en tvist, der ikke kan bilægges i  

 overensstemmelse med stk. 1, vil acceptere den ene eller begge  

 nedenstående metoder til bilæggelse af tvister som obligatorisk  

 over for enhver part, der accepterer samme forpligtelse.
(a)	Indbringelse af tvisten for Den Internationale Domstol; (b)	voldgift i overensstemmelse med proceduren i appendiks  

 VII.
 3.	Hvis tvistens parter har accepteret begge de i stk. 2 nævnte  

 bilæggelsesmetoder, kan tvisten blot indbringes for Den Internationale  

 Domstol, medmindre parterne aftaler andet.
Artikel 16 Undertegnelse Denne konvention er åben for undertegnelse i Espoo  

 (Finland) fra den 25. februar til den 1. marts 1991 og derefter i De Forenede  

 Nationers hovedkvarter i New York indtil den 2. september 1991 for de stater,  

 der er medlemmer af Den Økonomiske Kommission for Europa, og for de  

 stater, som har rådgivende status ved Den Økonomiske Kommission  

 for Europa i henhold til stk. 8 i Det Økonomiske og Sociale Råds  

 resolution 36 (IV) af 28. marts 1947, samt for regionale organisationer for  

 økonomisk integration bestående af suveræne stater, der er  

 medlemmer af Den Økonomiske Kommission for Europa, og som har  

 overdraget de pågældende organisationer kompetence på  

 områder, der er omfattet af denne konvention, herunder kompetence til  

 at indgå traktater på disse områder.
Artikel 17 Ratifikation, accept, godkendelse og  

 tiltrædelse 1.	Denne konvention skal ratificeres, accepteres eller godkendes af de  

 stater og regionale organisationer for økonomisk integration, der har  

 undertegnet den.
 2.	Denne konvention er åben for tiltrædelse fra den 3.  

 september 1991 for de i artikel 16 omhandlede stater og organisationer.
 3.	Ratifikations-, accept-, godkendelses- eller  

 tiltrædelsesinstrumenterne deponeres hos De Forenede Nationers  

 generalsekretær, der fungerer som depositar.
4.	Enhver organisation som omhandlet i artikel 16, der bliver part i  

 denne konvention, uden at nogen af dens medlemsstater er part i den, er  

 underlagt alle de forpligtelser, der følger af konventionen.
Hvis en  

 eller flere af en sådan organisations medlemsstater er part i  

 konventionen, skal organisationen og dens medlemsstater fastlægge deres  

 respektive ansvarsområder for så vidt angår opfyldelsen af  

 deres forpligtelser i medfør af konventionen.
I sådanne  

 tilfælde kan organisationen og dens medlemsstater ikke udøve  

 deres rettigheder inden for konventionen i konkurrence med hinanden.
5.	De i artikel 16 omhandlede regionale organisationer for  

 økonomisk integration skal i deres ratifikations-, accept-,  

 godkendelses- eller tiltrædelsesinstrument angive, i hvilket omfang de  

 har kompetence på de områder, der er omfattet af denne  

 konvention.
De skal også underrette depositaren om enhver relevant  

 ændring i omfanget af deres kompetence.
Artikel 18 Ikrafttræden 1.	Denne konvention træder i kraft på den 90. dag efter  

 datoen for deponering af det 16. ratifikations-, accept-, godkendelses- eller  

 tiltrædelsesinstrument.
 2.	Med henblik på anvendelsen af stk. 1 vil et instrument, der  

 deponeres af en regional organisation for økonomisk integration, ikke  

 blive betragtet som et yderligere instrument i forhold til dem, der deponeres  

 af organisationens medlemsstater.
 3.	For hver stat eller organisation som omhandlet i artikel 16, der  

 ratificerer, accepterer, godkender eller tiltræder denne konvention  

 efter deponeringen af det 16. ratifikations-, accept-, godkendelses- eller  

 tiltrædelsesinstrument, træder konventionen i kraft på den  

 90. dag efter datoen for statens eller organisationens deponering af sit  

 ratifikations-, accept-, godkendelses- eller  

 tiltrædelsesinstrument.
Artikel 19 Opsigelse En part kan når som helst, efter at der er  

 gået fire år fra den dato, på hvilken denne konvention  

 trådte i kraft for den pågældende part, opsige konventionen  

 ved skriftlig meddelelse herom.
Enhver sådan opsigelse træder i  

 kraft på den 90. dag efter den dato, på hvilken depositaren har  

 modtaget meddelelse herom.
En sådan opsigelse berører ikke  

 anvendelsen af konventionens artikel 3-6 på en påtænkt  

 aktivitet, i forbindelse med hvilken der har fundet notifikation sted i  

 medfør af artikel 3, stk. 1, eller indgivet en anmodning i  

 medfør af artikel 3, stk. 7, inden opsigelsen trådte i  

 kraft.
Artikel 20 Autentiske tekster Originaleksemplaret af denne konvention, hvis engelske,  

 franske og russiske tekst har samme gyldighed, deponeres hos De Forenede  

 Nationers generalsekretær.
 TIL BEKRÆFTELSE HERAF har undertegnede, som er  

 behørigt bemyndiget dertil, underskrevet denne konvention.
 UDFÆRDIGET i Espoo (Finland) den femogtyvende  

 februar nitten hundrede og enoghalvfems.
APPENDIKS I Liste over aktiviteter 1.	Råolieraffinaderier (dog ikke anlæg, der kun fremstiller  

 smøremidler af råolie) og anlæg til forgasning og  

 fortætning af mindst 500 tons kul eller bituminøs skifer om  

 dagen.
 2.	Konventionelle kraftværker og andre fyringsanlæg med en  

 termisk ydelse på mindst 300 megawatt samt kernekraftværker og  

 andre kernereaktorer (bortset fra forskningsanlæg til fremstilling og  

 forarbejdning af spaltelige og fertile stoffer, hvis maksimumskapacitet ikke  

 overstiger 1 kilowatt vedvarende termisk ydelse).
 3.	Anlæg, der udelukkende er konstrueret til fremstilling eller  

 berigelse af atombrændsel, til oparbejdning af brugt atombrændsel  

 eller til opbevaring, bortskaffelse og bearbejdning af radioaktivt  

 affald.
 4.	Større anlæg til forsmeltning af støbejern og  

 stål og til fremstilling af ikke-jernmetaller.
 5.	Anlæg til asbestudvinding og til behandling og forarbejdning  

 af asbest og asbestholdige produkter: for så vidt angår produkter  

 i asbestcement, med en årlig produktion på over 20.000 tons  

 færdigvarer; for så vidt angår friktionspakninger, med en  

 årlig produktion på over 50 tons færdigvarer; og for  

 så vidt angår anden asbestanvendelse, med et årligt forbrug  

 heraf på over 200 tons.
 6.	Integrerede kemiske anlæg.
 7.	Anlæg af motorveje, motortrafikveje1)  og jernbaner til fjerntrafik samt  

 lufthavne med en start- og landingsbanelængde på 2.100 meter og  

 derover.
 8.	Olie- og gasrørledninger med store diametre.
 9.	Søhandelshavne samt vandveje og havne til indre sejlads, der  

 kan besejles og anløbes af skibe på over 1.350 tons.
 10.	Anlæg til bortskaffelse af giftigt og farligt affald ved  

 forbrænding, kemisk behandling eller deponering på  

 losseplads.
 11.	Store dæmninger og bassiner.
 12.	Anlæg til indvinding af grundvand, hvor den årlige  

 indvundne vandmængde er på 10 millioner kubikmeter og  

 derover.
 13.	Anlæg til fremstilling af papirmasse og papir med en  

 kapacitet på 200 lufttørrede tons og derover om dagen.
 14.	Større minedrift, udvinding på stedet og bearbejdning  

 af metalmalm eller kul.
 15.	Offshore-produktion af kulbrinter.
 16.	Større lageranlæg til benzin, petrokemiske og kemiske  

 produkter.
 17.	Skovning af store områder.
APPENDIKS II Indhold i dokumentationen til vurdering af virkningerne  

 på miljøet Oplysningerne i dokumentationen til vurdering af  

 virkningerne på miljøet skal i overensstemmelse med artikel 4  

 mindst omfatte:
(a)	En beskrivelse af den påtænkte aktivitet og dens  

 formål; (b)	en beskrivelse, hvor det er relevant, af rimelige alternativer  

 (f.eks. placeringsmæssige eller teknologiske) til den  

 påtænkte aktivitet samt også muligheden for at afstå  

 fra at gennemføre den; (c)	en beskrivelse af det miljø, der må antages at blive  

 påvirket i mærkbar grad af den påtænkte aktivitet og  

 dens alternativer; (d)	en beskrivelse af de mulige virkninger på miljøet af  

 den påtænkte aktivitet og dens alternativer samt et skøn  

 over deres omfang; (e)	en beskrivelse af forebyggende foranstaltninger, som kan minimere  

 virkningerne på miljøet; (f)	en afgivelse af beregningsmetoder og tilgrundliggende antagelser  

 samt de anvendte relevante miljødata; (g)	en tilkendegivelse af huller i viden og usikkerheder, der har vist  

 sig under indsamlingen af de nødvendige oplysninger; (h)	hvor det er relevant, en oversigt over overvågnings- og  

 styringsprogrammer samt eventuelle planer om efteranalyse; og (i)	et ikke-teknisk resumé med en visuel fremstilling efter  

 behov (kort, grafer o.s.v.).
APPENDIKS III Generelle kriterier til bestemmelse af den  

 miljømæssige virkning af aktiviteter, der ikke er anført  

 i appendiks I 1.	For så vidt angår påtænkte aktiviteter, der  

 er omfattet af artikel 2, stk. 5, kan de implicerede parter overveje, om en  

 given aktivitet kan antages at have en mærkbar skadevirkning på  

 tværs af landegrænserne, især ved anvendelse af et eller  

 flere af følgende kriterier:
(a)	Dimension: påtænkte aktiviteter, som er  

 særligt omfattende for den pågældende type aktivitet; (b)	placering: påtænkte aktiviteter, som placeres i  

 eller i nærheden af et særligt miljøfølsomt eller  

  vigtigt område (f.eks. vådområder i henhold til  

 Ramsar-konventionen, nationalparker, naturreservater, steder af særlig  

 videnskabelig interesse eller steder af arkæologisk, kulturel eller  

 historisk betydning); desuden påtænkte aktiviteter på  

 steder, hvor den planlagte udvikling som følge af sine karakteristika  

 må antages at påvirke befolkningen i væsentlig grad; (c)	konsekvenser: påtænkte aktiviteter med  

 særligt komplicerede og potentielt skadelige virkninger, herunder  

 sådanne, som har alvorlige konsekvenser for mennesker eller vigtige  

 arter eller organismer, eller som udgør en trussel mod en eksisterende  

 eller mulig udnyttelse af et berørt område, eller som  

 medfører en yderligere belastning, som overstiger miljøets  

 bæreevne.
 2.	De implicerede parter tager i den forbindelse påtænkte  

 aktiviteter i betragtning, som er placeret i nærheden af en  

 landegrænse, samt mere fjerntliggende aktiviteter, som kan antages at  

 forårsage mærkbare virkninger på tværs af  

 landegrænserne langt fra placeringsstedet.
APPENDIKS IV Undersøgelsesprocedure 1.	Den eller de forespørgende parter meddeler sekretariatet, at  

 den eller de forelægger spørgsmålet om, hvorvidt en i  

 appendiks I anført påtænkt aktivitet må antages at  

 have en mærkbar skadevirkning på tværs af  

 landegrænserne, for en undersøgelseskommission, der er nedsat i  

 henhold til bestemmelserne i nærværende appendiks.
I meddelelsen  

 skal anføres forespørgslens genstand.
Sekretariatet underretter  

 straks alle konventionens parter herom.
2.	Undersøgelseskommissionen består af tre medlemmer.  

 Både den forespørgende part og den anden part i  

 undersøgelsesproceduren udpeger en videnskabelig eller teknisk  

 ekspert, og de to således udpegede eksperter udpeger efter fælles  

 overenskomst den tredje ekspert, som er formand for  

 undersøgelseskommissionen.
Sidstnævnte må ikke være  

 statsborger hos en af parterne i undersøgelseskommissionen, og ej  

 heller have fast bopæl på en af parternes territorium eller  

 være ansat af nogen af disse, ej heller have beskæftiget sig med  

 sagen på anden vis.
 3.	Hvis formanden for undersøgelseskommissionen ikke er udpeget  

 senest to måneder efter udpegelsen af den 2. ekspert, skal  

 sekretariatet for Dens Økonomiske Kommission for Europa efter  

 anmodning fra en af parterne udpege formanden inden for en frist på  

 yderligere to måneder.
4.	Hvis en af parterne i undersøgelsesproceduren ikke har  

 udpeget en ekspert senest 1 måned efter modtagelsen af meddelelsen fra  

 sekretariatet, kan den anden part underrette sekretariatet for Den  

 Økonomiske Kommission for Europa, som skal udpege formanden for  

 undersøgelseskommissionen inden for en frist på yderligere to  

 måneder.
Efter udpegelsen skal formanden for  

 undersøgelseskommissionen anmode den part, som ikke har udpeget en  

 ekspert, om at gøre dette inden for en måned.
Efter  

 udløbet af denne frist underretter formanden sekretariatet for den  

 Økonomiske Kommission for Europa, som foretager udpegelsen inden for  

 en frist på yderligere to måneder.
 5.	Undersøgelseskommissionen fastsætter selv sin  

 forretningsorden.
 6.	Undersøgelseskommissionen kan træffe alle  

 nødvendige foranstaltninger for at udøve sine funktioner.
 7.	Parterne i undersøgelsesproceduren skal lette  

 undersøgelseskommissionens arbejde, og skal, i særdeleshed med  

 anvendelse af alle til rådighed stående midler:
(a)	stille alle relevante dokumenter, faciliteter og oplysninger til  

 rådighed for denne; og (b)	i det nødvendige omfang gøre det muligt for denne at  

 indkalde vidner eller eksperter og høre disse.
 8.	Parterne og eksperterne sikrer, at enhver oplysning, de modtager i  

 fortrolighed under undersøgelseskommissionens arbejde, behandles  

 fortroligt.
9.	Hvis en af parterne i undersøgelsesproceduren ikke  

 møder for undersøgelseskommissionen eller ikke fremlægger  

 sin sag, kan den anden part anmode undersøgelseskommissionen om at  

 fortsætte sagsbehandlingen og afslutte sit arbejde.
En parts  

 fravær eller undladelse af at fremlægge sin sag forhindrer ikke,  

 at undersøgelseskommissionens arbejde kan fortsættes og  

 afsluttes.
10.	Medmindre undersøgelseskommissionen beslutter andet på  

 grund af sagens særlige omstændigheder, skal  

 undersøgelseskommissionens udgifter, herunder også vederlag til  

 dens medlemmer, afholdes ligeligt af parterne i  

 undersøgelsesproceduren.
Undersøgelseskommissionen skal  

 føre regnskab over alle sine udgifter og fremlægge en endelig  

 opgørelse derover for parterne.
 11.	Enhver part, som har en sagligt begrundet interesse i  

 undersøgelsesprocedurens genstand, og som kan berøres af en  

 udtalelse i sagen, kan intervenere i sagsbehandlingen med  

 undersøgelseskommissionens samtykke.
12.	Undersøgelseskommissionens afgørelser om  

 procedurespørgsmål træffes ved flertalsafgørelse  

 blandt dens medlemmer.
Undersøgelseskommissionens endelige udtalelse  

 skal afspejle flertallets synspunkt og skal inkludere eventuelle divergerende  

 synspunkter.
 13.	Undersøgelseskommissionen afgiver sin endelige udtalelse  

 senest to måneder efter datoen for dens nedsættelse, medmindre  

 den skønner det nødvendigt at forlænge denne tidsfrist  

 med en periode, der ikke bør overstige to måneder.
14.	Undersøgelseskommissionens endelige udtalelse skal baseres  

 på almindeligt anerkendte videnskabelige principper.
Den endelige  

 udtalelse skal af undersøgelseskommissionen sendes til  

 undersøgelsesprocedurens parter og til sekretariatet.
APPENDIKS V Efteranalyse Målsætningerne omfatter:
(a)	Overvågning af, om de betingelser, der er anført i  

 tilladelsen eller godkendelsen af aktiviteten, er opfyldt, og om de  

 forebyggende foranstaltninger er effektive; (b)	analyse af en virkning med henblik på passende styring og  

 udredning af usikkerheder; (c)	verifikation af tidligere forudsigelser for at overføre  

 erfaringer til fremtidige aktiviteter af samme type.
APPENDIKS VI Elementer i et bilateralt og multilateralt  

 samarbejde 1.	De implicerede parter kan, hvor det er relevant, etablere  

 institutionelle ordninger eller udvide mandatet for eksisterende  

 institutionelle ordninger inden for rammerne af bilaterale eller  

 multilaterale aftaler for at give denne konvention fuld effekt.
 2.	Bilaterale og multilaterale aftaler eller andre ordninger kan  

 omfatte:
(a)	Ethvert yderligere element, der er nødvendigt for  

 gennemførelsen af denne konvention, under hensyntagen til de  

 særlige forhold, der kendetegner den pågældende region; (b)	institutionelle, administrative og andre ordninger, der skal  

 etableres på et gensidigt og ligeværdigt grundlag; (c)	harmonisering af parternes politik og foranstaltninger til  

 beskyttelse af miljøet for at opnå størst mulig  

 ensartethed inden for standarder og metoder, der har relation til vurderingen  

 af virkningerne på miljøet; (d)	udvikling, forbedring og/eller harmonisering af metoder til  

 identifikation, måling, forudsigelse og vurdering af virkninger samt  

 til efteranalyse; (e)	udvikling og/eller forbedring af metoder og programmer til  

 indsamling, analyse, opbevaring og rettidig udbredelse af sammenlignelige  

 data vedrørende den miljømæssige kvalitet, så der  

 kan tilvejebringes materiale til vurdering af virkningerne på  

 miljøet; (f)	fastlæggelse af grænseværdier og nærmere  

 kriterier til bestemmelse af betydningen af virkninger på tværs  

 af landegrænserne i forbindelse med placeringen, arten eller  

 dimensionen af påtænkte aktiviteter, for hvilke der skal  

 udføres en vurdering af virkningerne på miljøet i henhold  

 til bestemmelserne i denne konvention; endvidere bestemmelse af kritiske  

 belastninger for grænseoverskridende forurening; (g)	gennemførelse, hvor det er relevant, af fælles  

 vurderinger af virkningerne på miljøet, udvikling af  

 fælles overvågningsprogrammer, samordning af  

 overvågningsudstyr samt harmonisering af metoder med henblik på  

 at gøre de indsamlede data og oplysninger sammenlignelige.
APPENDIKS VII Voldgift 1.	Den eller de parter, der ønsker sagen afgjort ved voldgift,  

 skal meddele sekretariatet, at parterne er enige om at indbringe tvisten til  

 voldgiftsbehandling i medfør af denne konventions artikel 15, stk. 2.  

 Meddelelsen skal præcisere voldgiftens genstand og i særdeleshed  

 indbefatte de artikler i konventionen, hvis fortolkning eller anvendelse  

 stridsspørgsmålet drejer sig om.
Sekretariatet sender de  

 modtagne oplysninger til alle parter i konventionen.
2.	Voldgiftsretten består af tre medlemmer.
Både den eller  

 de parter, der ønsker sagen afgjort ved voldgift, og den anden eller  

 de øvrige parter i tvisten udpeger en voldgiftsmand, og de to  

 således udpegede voldgiftsmænd udpeger efter fælles  

 overenskomst den tredje voldgiftsmand, som er formand for voldgiftsretten.  

 Sidstnævnte må ikke være statsborger hos en af parterne i  

 tvisten, og ej heller have fast bopæl på en af parternes  

 territorium eller være ansat af nogen af disse, ej heller have  

 beskæftiget sig med sagen på anden vis.
 3.	Hvis formanden for voldgiftsretten ikke er udpeget senest to  

 måneder efter udpegelsen af den 2. voldgiftsmand, skal sekretariatet  

 for Den Økonomiske Kommission for Europa efter anmodning fra en af  

 parterne i tvisten udpege formanden inden for en frist på yderligere to  

 måneder.
4.	Hvis en af parterne i tvisten ikke har udpeget en voldgiftsmand  

 senest to måneder efter modtagelsen af anmodningen, kan den anden part  

 underrette sekretariatet for Den Økonomiske Kommission for Europa, som  

 skal udpege formanden for voldgiftsretten inden for en frist på  

 yderligere to måneder.
Efter udpegelsen skal formanden for  

 voldgiftsretten anmode den part, som ikke har udpeget en voldgiftsmand, om at  

 gøre dette inden for to måneder.
Efter udløbet af denne  

 frist underretter formanden sekretariatet for Den Økonomiske  

 Kommission for Europa, som foretager udpegelsen inden for en frist på  

 yderligere to måneder.
 5.	Voldgiftsretten afsiger sin kendelse i overensstemmelse med  

 international ret og i overensstemmelse med de i denne konvention indeholdte  

 bestemmelser.
 6.	Enhver voldgiftsret, der nedsættes i henhold til  

 bestemmelserne i dette appendiks, fastsætter selv sin  

 forretningsorden.
 7.	Voldgiftsrettens afgørelser, både om  

 procedurespørgsmål og om sagens realitet, træffes ved  

 flertalsafgørelse blandt dens medlemmer.
 8.	Voldgiftsretten kan træffe alle nødvendige  

 foranstaltninger for at klarlægge sagens sammenhæng.
 9.	Parterne i tvisten skal lette voldgiftsrettens arbejde og skal i  

 særdeleshed med anvendelse af alle til rådighed stående  

 midler:
(a)	stille alle relevante dokumenter, faciliteter og oplysninger til  

 rådighed for den; og (b)	i det nødvendige omfang gøre det muligt for den at  

 indkalde vidner eller eksperter og høre disse.
 10.	Parterne og voldgiftsmændene sikrer, at enhver oplysning, de  

 modtager i fortrolighed under voldgiftsbehandlingen, behandles  

 fortroligt.
 11.	Voldgiftsretten kan efter anmodning fra en af parterne anbefale  

 foreløbige forholdsregler.
12.	Hvis en af parterne i tvisten ikke møder for voldgiftsretten  

 eller ikke forsvarer sin sag, kan den anden part anmode voldgiftsretten om at  

 fortsætte sagsbehandlingen og afgive sin endelige kendelse.
En parts  

 fravær eller undladelse af at forsvare sin sag forhindrer ikke videre  

 sagsbehandling.
Før voldgiftsretten afgiver sin endelige kendelse,  

 skal den forsikre sig om, at påstanden er velbegrundet ud fra  

 såvel de faktiske omstændigheder som de retlige forhold.
 13.	Voldgiftsretten kan behandle og afsige kendelse om modkrav, der har  

 direkte forbindelse med tvistens genstand.
14.	Medmindre voldgiftsretten beslutter andet på grund af  

 særlige omstændigheder i sagen, skal voldgiftsrettens udgifter,  

 herunder også vederlag til dens medlemmer, afholdes ligeligt af  

 parterne i tvisten.
Voldgiftsretten skal føre regnskab over alle sine  

 udgifter og fremlægge en endelig opgørelse derover for  

 parterne.
 15.	Enhver part i denne konvention, som har en juridisk interesse  i  

 tvistens genstand, og som kan berøres af en kendelse i sagen, kan  

 intervenere i sagsbehandlingen med voldgiftsrettens samtykke.
 16.	Voldgiftsretten afsiger sin kendelse senest fem måneder efter  

 datoen for dens nedsættelse, medmindre den skønner det  

 nødvendigt at forlænge denne tidsfrist med en periode, der ikke  

 bør overstige fem måneder.
17.	Voldgiftsrettens kendelse skal ledsages af en begrundelse.
Den er  

 endelig og bindende for alle tvistens parter.
Kendelsen skal af  

 voldgiftsretten sendes til tvistens parter og til sekretariatet.  

 Sekretariatet sender de modtagne oplysninger til alle parter i denne  

 konvention.
 18.	Enhver tvist, som måtte opstå mellem parterne  

 vedrørende fortolkningen eller fuldbyrdelsen af kendelsen, kan af en  

 af parterne indbringes for den voldgiftsret, der afgav kendelsen, eller, hvis  

 denne ikke kan behandle sagen, for en anden voldgiftsret, der nedsættes  

 til dette formål på samme måde som den  

 første.
 Danmark undertegnede konventionen den 26. februar 1991 og Danmarks  

 godkendelsesinstrument deponeredes den 14. marts 1997 hos De Forenede  

 Nationers generalsekretær.
 I medfør af dens artikel 18, stk.1 trådte konventionen i  

 kraft den 10. september 1997 for følgende lande:
 Albanien, Armenien, Bulgarien, Danmark, Finland, Italien, Kroatien,  

 Luxembourg, Moldova, Nederlandene, Norge, Polen, Schweiz, Spanien, Sverige,  

 og Østrig.
 Siden konventionens ikrafttrædelse har følgende lande med  

 virkning fra de vedføjede datoer ratificeret, godkendt eller  

 tiltrådt konventionen:
Det Europæiske Fællesskab	22. september 1997 Ungarn	9. oktober 1997 Det Forenede Kongerige Storbritannien og Nordirland	8. januar 1998 Grækenland	25. maj 1998 Canada	1. august 1998 Letland	29. november 1998 Azerbajdjan	23. juni 1999 Belgien	30. september 1999 Ukraine	18. oktober 1999 Ved deponeringen afgav Bulgarien, Nederlandene og Østrig  

 erklæring om, at landene i overensstemmelse med konventionens artikel  

 15, stk. 2, accepterer begge de i denne bestemmelse indeholdte metoder til  

 bilæggelse af tvister som obligatoriske over for enhver part, der  

 accepterer samme forpligtelse.
 Det Europæiske Fællesskab afgav ved deponeringen to  

 erklæringer, henholdsvis om omfanget af dets kompetence i  

 overensstemmelse med konventionens artikel 17, stk. 5, og om andre aspekter  

 ved anvendelse af konventionen.
 Idet den lovgivningsmæssige jurisdiktion med hensyn til  

 miljøvurdering i det canadiske forfatningsretlige system er delt  

 mellem provinserne og den føderale regering, har Canada ved  

 deponeringen af sit ratifikationsinstrument taget forbehold med hensyn til  

 foreslåede aktiviteter (som defineret i konventionen), som falder uden  

 for den føderale lovgivningsmæssige jurisdiktion, der  

 udøves med hensyn til miljøvurderinger.
 Finland, Frankrig, Italien, Spanien og Sverige har protesteret over  

 for det canadiske forbehold som værende i strid med konventionens  

 formål på grund af dets generelle karakter, som ikke  

 klarlægger, hvornår Canada er bundet af konventionen.  

Frankrig, Italien og Spanien har udtrykkeligt angivet, at protesten  

 ikke skal forhindre konventionen i at træde i kraft mellem dem og  

 Canada.
Udenrigsministeriet, den 4. november  

 1999 Niels Helveg Petersen 1)   I denne  

 konvention forstås ved:  

 »Motorvej« en vej, der er specielt konstrueret og anlagt til motortrafik og  

 ikke betjener de tilstødende ejendomme, og som:  

 (a) Med undtagelse af bestemte steder eller midlertidigt er forsynet med  

 separate kørebaner for trafik i to retninger, der er adskilt fra  

 hinanden ved en midterrabat, der ikke er beregnet til trafik, eller  

 undtagelsesvis på anden måde;  

 (b) ikke krydser nogen vej, jernbane, sporvej eller sti i samme niveau;  

 og  

 (c) er forsynet med særlig skiltning som motorvej.  

 »Motortrafikvej« en vej, der er forbeholdt motortrafik, og hvortil adgang kun  

 sker via knudepunkter eller signalregulerede vejkryds, og hvor der ikke  

 må standses eller parkeres på kørebanen.
