 Denne At-meddelelse oplyser om §9-uddannelse, der har sit navn efter  

 arbejdsmiljølovens §9.
 Formålet med uddannelsen er at lære sikkerhedsgruppens medlemmer, hvordan  

 de i praksis og i samarbejde med andre kan fremme et sikkert og sundt  

 arbejdsmiljø i deres virksomhed.
 Sikkerhedsgruppens medlemmer - sikkerhedsrepræsentanten og arbejdslederen  

 - skal derfor deltage i §9-uddannelse eller tilegne sig den fornødne viden  

 ved selvstudium.
Uddannelse Uddannelsen følger ikke umiddelbart de opdelinger og anvisninger, der  

 gælder for organiseringen af sikkerheds- og sundhedsarbejdet.
 Arbejdets art, inden for det område sikkerhedsgruppen dækker, afgør,  

 hvilke minimumskrav der stilles til uddannelsen.
32 timers kursus - generelt §9-kursus Sikkerhedsgruppemedlemmer skal deltage i det generelle §9-kursus på 32  

 timer, medmindre sikkerhedsgruppen dækker arbejde, som er nævnt under de  

 øvrige uddannelser nedenfor.
32 timers kursus - bygge og anlæg Sikkerhedsgrupper, der dækker bygge- og anlægsarbejde af enhver art,  

 herunder opførelse, forandringer, reparation, vedligeholdelse og nedrivning,  

 skal deltage i et sikkerhedskursus på 32 timer.
16 timers kursus Sikkerhedsgruppemedlemmer, der dækker:
- Butiksarbejde, d.v.s. kun ekspedition og arbejde i forbindelse hermed - Arbejde i dag- og døgninstitutioner for børn og unge skal deltage i et §9-kursus på 16 timer.
Undtaget er institutioner for  

 handicappede, plejehjem o.lign., hvor sikkerhedsgruppemedlemmer skal deltage  

 i det generelle §9-kursus på 32 timer.
Selvstudium Sikkerhedsgruppemedlemmer, der dækker:
- Kontor og administration - Bibliotek - Almindelig undervisning har ikke krav på at deltage i et §9-kursus.
Arbejdsgiveren skal sørge for,  

 at sikkerhedsgruppen får udleveret godkendt selvstudiemateriale og får  

 rimelig tid til erhvervelse af den fornødne viden om sikkerheds- og  

 sundhedsmæssige forhold bl.a. gennem selvstudiet.
 Sikkerhedsgruppemedlemmer, der dækker undervisning på tekniske skoler,  

 specialarbejderskoler, undervisningslaboratorier o.lign., skal dog deltage i  

 det generelle almindelige §9-kursus på 32 timer.
 Hvis sikkerhedsgruppemedlemmer dækker flere afdelinger/arbejdsområder,  

 der omfattes af sikkerhedsuddannelse af forskellig længde, gælder  

 følgende:
32 timers kursus Skal gennemføres, når mindre end 3/4 af de ansatte er beskæftiget ved  

 kontor og administrativt arbejde, og mere end 1/2 af resten er beskæftiget  

 med arbejde, der falder ind under 32 timers kursus.
16 timers kursus Skal gennemføres, når mindre end 3/4 af de ansatte er beskæftiget ved  

 kontor og administrativt arbejde, og mere end 1/2 af resten er beskæftiget  

 med arbejde, der falder ind under 16 timers kursus.
Selvstudium Skal gennemføres, hvis 3/4 eller flere af de ansatte er beskæftiget med  

 arbejde inden for kontor, administration m.v.
 Vejledning om valg af og krav om sikkerhedsuddannelse kan fås hos  

 kursusarrangørerne.
Tilmelding Arbejdsgiveren skal tilmelde nyvalgte medlemmer af sikkerhedsgruppen til  

 kursus senest 4 uger efter valg.
Ved midlertidige arbejdspladser, bl.a.  

 bygge- og anlægsarbejde, er tilmeldingsfristen 2 uger.
Der skal tilmeldes til et kursus, som er blandt de først afholdte inden  

 for området.
Kursusarrangørerne kan oplyse om, hvilke kurser der er udbudt i  

 området.
 Sikkerhedsgruppens medlemmer har pligt til at deltage i uddannelsen,  

 herunder pligt til at deltage i de kurser, som de er tilmeldt.
Inden for selvstudieområdet skal arbejdsgiveren sørge for, at  

 undervisningsmaterialet stilles til rådighed, så sikkerhedsgruppemedlemmer  

 kan erhverve sig den fornødne viden inden 8 uger efter valget.
Materialet kan  

 købes hos: Arbejdsmiljøfondet, Vermundsgade 38, 2100 København Ø., tlf. 31 20  

 55 33.
Arrangør af §9-uddannelse §9-kurserne afholdes for tiden af:
- DA-Miljøuddannelse, tlf. 33 93 40 00, lok. 228 - LO, FTF og AC-sikkerhedsuddannelse, tlf. 31 67 53 33 - Enkeltstående virksomheder, herunder offentlige.
Økonomi Arbejdsgiveren afholder de udgifter, der er forbundet med  

 sikkerhedsgruppens deltagelse i §9-uddannelsen, herunder indtægtstab for  

 sikkerhedsgruppens medlemmer.
Arbejdsgiveren afholder også udgifterne til  

 selvstudiematerialet.
Kursusbevis Efter gennemført kursus udstedes et kursusbevis, der udskrives af  

 underviseren.
Erhvervelse af kursusbevis forudsætter deltagelse i hele  

 uddannelsen.
