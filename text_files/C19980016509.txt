Cirkulære om vejregler for trafikspejles  

 egenskaber og anvendelse (Til samtlige vejbestyrelser) Hermed udsendes vejregler for trafikspejles egenskaber og  

 anvendelse, marts 1998.
 Vejreglerne er udarbejdet i henhold til § 6, stk. 1, i lov  

 om offentlige veje (lovbekendtgørelse nr. 711 af 11. september 1997)  

 og § 24, stk. 3, i lov om private fællesveje (lovbekendtgørelse  

 nr. 712 af 11. september 1997).
 Vejreglerne beskriver fordele og ulemper ved anvendelse af  

 trafikspejle og vejleder om valg af spejlkvalitet m.v.
 En af de væsentligste ulemper ved anvendelse af  

 trafikspejle er, at spejle umuligt kan fremstilles, så de på  

 samme tid viser et passende udsnit af en vej og giver et korrekt billede af  

 hastighed og position for de køretøjer, der ses spejlet.
 Trafikspejle kan anvendes i kryds, ved udkørsler og  

 i skarpe 90-graders sving på eksisterende veje.
 Vejreglerne indeholder bindende bestemmelser om,  

 hvornår trafikspejle må anvendes, og reglerne er derfor  

 begrænsende for anvendelsen.
Bindende bestemmelser kan kun fraviges efter forud  

 indhentet tilladelse fra Trafikministeriet.
Ansøgning herom bør  

 ledsages af en udtalelse fra politiet.
 Anvendelse af trafikspejle sker med samtykke fra politiet  

 efter bestemmelserne i færdselslovens § 100.
 Yderligere eksemplarer af vejreglerne kan fås ved  

 henvendelse til Vejdirektoratet, Niels Juels Gade 13, Postboks 1569, 1020  

 København K, tlf. 33 93 33 38.
 Følgende regler er bindende for  

 vejbestyrelserne:
 § 1. Trafikspejle må ikke anvendes, hvor trafikanten  

 på sekundærvejen på anden rimelig måde kan bringes  

 til at se et område, som mindst svarer til et oversigtsareal i  

 overensstemmelse med vejregler for byernes trafikarealer henholdsvis  

 vejregler for kryds i åbent land.
 § 2. Cirkulæret træder i kraft den 1. november  

 1998.
