Vejledning om træning i  

 kommuner og regioner Indhold 1. Indledning 5 2. Personkreds og definitioner 7 2.1. Retten til ydelser efter  

 sundhedsloven og serviceloven          ..
7 2.2. Udskrivning fra sygehus  

         ...
7 2.3. Genoptræning og  

 vedligeholdelsestræning 8 3. Træning m.v. i regionerne efter  

 sundhedsloven              ..
11 3.1. Genoptræning under indlæggelse på  

 sygehus 11 3.2. Individuel genoptræningsplan ved  

 udskrivning fra sygehus        ..
12 3.3. Specialiseret genoptræning efter  

 udskrivning fra sygehus         .
16 3.4. Tilskud til behandling hos  

 praktiserende fysioterapeut          ...
17 4. Træning m.v. i kommunerne  

        ...
21 4.1. Genoptræning efter udskrivning fra  

 sygehus efter sundhedsloven 21 4.2. Genoptræning efter serviceloven 22 4.3. Vedligeholdelsestræning efter  

 serviceloven               .
25 4.4. Socialpædagogisk bistand, træning,  

 behandling m.v. efter serviceloven 26 4.5. Kvalitetsstandarder m.v. efter  

 sociallovgivningen 27 5. Sammenhængende genoptræningsforløb på  

 tværs af sektorer       ...
29 6. Patienternes frie valg på  

 genoptræningsområdet             ...
31 6.1. Frit valg mellem genoptræningstilbud  

 efter udskrivning fra sygehus 31 6.2. Udførelse af kommunale  

 træningsopgaver efter serviceloven       ..
33 7. Befordring på træningsområdet  

           .
35 7.1. Befordring ved genoptræning efter  

 udskrivning fra sygehus        .
35 7.2. Befordring ved træning efter  

 serviceloven 37 8. Klageadgang og patientforsikring m.v  

                ...
39 8.1. Sundhedslovgivningen  

        .
39 8.2. Sociallovgivningen 40 Bilag 43 1. Indledning Formålet med denne vejledning er at give et samlet overblik over  

 Indenrigs- og Sundhedsministeriets og Socialministeriets regler om  

 kommunernes  

 og regionernes ansvar på træningsområdet fra 1. januar 2007, hvor  

 kommunalreformen træder i kraft.
Denne vejledning erstatter dermed  

 ministeriernes Vejledning om træning i amter og kommuner (juni 2004).
Med kommunalreformen får kommunerne i medfør af Lov om sundhed  

 (sundhedsloven) myndighedsansvaret for at yde vederlagsfri genoptræning til  

 patienter, der har et lægefagligt begrundet behov for genoptræning efter  

 udskrivning fra sygehus.
Kommunerne får dermed en ny opgave på  

 sundhedsområdet.
Reformen fastlægger dermed et klart og udvidet kommunalt  

 myndighedsansvar på træningsområdet.
Kommunerne får således fremover  

 myndighedsansvaret for al træning  både genoptræning og  

 vedligeholdelsestræning m.v.  bortset fra træning, der ydes af regioner  

 under  

 indlæggelse i sygehusvæsenet samt den vederlagsfrie fysioterapi.  

 Bopælskommunen  

 bliver dermed den enkelte borgers indgang til hovedparten af alle  

 træningstilbud på sundheds- og socialområdet.
Kommunernes forpligtelser på  

 træningsområdet fremgår af sundhedsloven og lov om social service  

 (serviceloven).
Reformen skaber dermed også grundlaget for, at den enkelte  

 kommune kan tilrettelægge og tilbyde borgerne sammenhængende og effektive  

 træningstilbud.
Den enkelte borgers eventuelle behov for både genoptræning og  

 efterfølgende vedligeholdelsestræning m.v. kan tilrettelægges, så borgeren  

 oplever sammenhæng og kontinuitet i de forskellige træningstilbud  både  

 indholdsmæssigt og tidsmæssigt.
 Kommunen får med reformen samtidig mulighed for at sikre, at  

 træningsindsatsen over for den enkelte borger bliver tilrettelagt i  

 sammenhæng  

 med kommunens andre tilbud på det samlede rehabiliteringsområde med henblik  

 på,  

 at borgerne tilbydes koordinerede ydelser og sammenhængende forløb.  

 Rehabilitering omfatter indsatser efter flere lovgivninger, f.eks. på områder  

 indenfor specialundervisning, beskæftigelse og ikke mindst på det sociale og  

 det sundhedsmæssige område, herunder forebyggelse og genoptræning.  

 Kommunernes  

 nye ansvar for genoptræning efter sundhedsloven er således én blandt mange  

 indsatser, som bidrager til en borgers samlede rehabilitering.
Et sammenhængende forløb skaber tryghed for borgeren og  

 forbedrer den faglige kvalitet af indsatsen.
Det giver bedre resultater til  

 gavn for borgeren.
2. Personkreds og definitioner 2.1. Retten til ydelser efter sundhedsloven og  

 serviceloven Personer, der har bopæl her i landet, har ret til sundhedslovens  

 ydelser, jf. sundhedslovens § 7. For så vidt angår andre personers  

 adgang  

 til sundhedslovens ydelser henvises til sundhedslovens §§ 8-11.
Efter servicelovens § 2 har personer, der har lovligt  

 ophold her i landet, ret til at få hjælp efter servicelovens regler, herunder  

 hjælp til genoptræning og vedligeholdelsestræning efter servicelovens  

 § 86  

 samt støtte til træning og hjælp til udvikling af færdigheder efter  

 § 85.  

 Det har ingen betydning for at få hjælp efter serviceloven, om modtageren er  

 dansk statsborger eller ej.
En udlænding med lovligt ophold her i landet har  

 således samme rettigheder som danske statsborgere til hjælp efter  

 serviceloven.
 En person, der opholder sig i udlandet og derfra søger om hjælp  

 til f.eks. genoptræning efter servicelovens bestemmelser, f.eks. med henblik  

 på, at tilbudet står klar ved hjemkomsten, har ingen dansk opholdskommune.  

 Det  

 er derfor en forudsætning, at ansøgeren tager ophold i Danmark, inden  

 kommunen  

 kan behandle ansøgningen om hjælp efter servicelovens bestemmelser.
2.2. Udskrivning fra sygehus Udskrivningstidspunktet fastlægger det tidspunkt, hvor der  

 senest skal være taget lægelig stilling til, om en patient har behov for  

 genoptræning og derfor har ret til en genoptræningsplan efter sundhedslovens  

 § 84, jf. vejledningens afsnit 3.2. om genoptræningsplaner.  

 Udskrivningstidspunktet fastlægger samtidig tidspunktet for kommunens  

 myndighedsansvar for at tilbyde genoptræning i henhold til sundhedslovens  

 § 140, jf. nærmere herom i vejledningens afsnit 4.1.
 Udskrivning i relation til sundhedslovens  

 genoptræningsbestemmelser kan ske fra både stationære afsnit, ambulatorium og  

 skadestue samt dagafsnit (daghospitaler og sammedagsafsnit) m.v.
 Udskrivning i relation til sundhedslovens  

 genoptræningsbestemmelser forekommer, når patienter afslutter (ophører med)  

 en  

 patientkontakt på sygehus i en af følgende situationer:
1.  

 	  

 Afslutning ved  

 færdigbehandling (afslutning af en patientkontakt, der skyldes, at en patient  

 er færdigudredt eller færdigbehandlet) 2.  

 	  

 Afslutning ved  

 viderevisitering (afslutning af patientkontakt, der skyldes, at en patient  

 sendes videre til udredning, behandling eller kontrol m.v., der ikke foregår  

 under videre indlæggelse på sygehusafsnit).
 Følgende ikke-udtømmende eksempler illustrerer, hvor der er tale  

 om »udskrivning« fra et sygehus:
-  

 	  

 Når patienten forlader  

 sygehuset som færdigbehandlet -  

 	  

 Når patienten  

 viderevisiteres til udredning eller behandling i et ambulatorium eller  

 dagafsnit -  

 	  

 Når patienten forlader  

 sygehuset som færdigbehandlet, men fortsat går til ambulant kontrol i  

 sygehusvæsenets regi -  

 	  

 Når patienten forlader  

 sygehuset, men fortsat modtager udredning, behandling, pleje eller kontrol i  

 eget hjem ved udgående teams fra sygehusvæsenet En patient er således ikke udskrevet i situationer, hvor  

 patienten bliver viderevisiteret til indlæggelse (normeret seng) på en anden  

 afdeling i sygehusvæsenet.
2.3. Genoptræning og vedligeholdelsestræning Genoptræning efter sundhedsloven og serviceloven defineres som  

 en målrettet og tidsafgrænset samarbejdsproces mellem en patient/borger,  

 eventuelt pårørende og personale.
 Formålet med genoptræning er, at patienten/borgeren opnår samme  

 grad af funktionsevne som tidligere eller bedst mulig funktionsevne;  

 bevægelses- og aktivitetsmæssigt, kognitivt, emotionelt og socialt.
Genoptræningen skal rettes imod patientens  

 funktionsnedsættelse(r), dvs. problemer i kroppens funktioner eller anatomi,  

 samt aktivitets- og deltagelsesbegrænsninger.
Genoptræningsindsatsen kan  

 omfatte såvel somatiske patienter som psykiatriske patienter med et somatisk  

 genoptræningsbehov.
Vedligeholdelsestræning efter serviceloven defineres som  

 målrettet træning for at forhindre funktionstab og for at fastholde det  

 hidtidige funktionsniveau.
Vedligeholdelsestræning omfatter vedligeholdelse  

 af  

 såvel fysiske som psykiske færdigheder.
3. Træning m.v. i regionerne efter sundhedsloven 3.1. Genoptræning under indlæggelse på sygehus Sundhedsloven fastsætter følgende:
 § 5.  

  

 Behandling omfatter efter denne lov undersøgelse, diagnosticering,  

 sygdomsbehandling, fødselshjælp, genoptræning, sundhedsfaglig pleje samt  

 forebyggelse og sundhedsfremme i forhold til den enkelte patient.
 § 79.  

  

 Regionsrådet yder sygehusbehandling til personer, der har bopæl i regionen,  

 ved sit sygehusvæsen og ved andre regioners sygehuse.
 § 81,  

 stk. 1  

  

 Sygehusbehandling efter  

 bestemmelserne i afsnit VI, VII og VIII er vederlagsfri for patienten, jf.  

 dog stk. 2-4.
 Bopælsregionen er forpligtet til at tilbyde vederlagsfri  

 sygehusbehandling på regionens sygehuse, jf. sundhedslovens §§ 5, 79 og  

 81.
Bopælsregionens sygehuse har hermed pligt til efter behov at yde  

 genoptræning under indlæggelse på regionens sygehuse.
Det er en  

 sundhedsfaglig  

 vurdering i hvert enkelt tilfælde, om en patient har behov for genoptræning  

 under sygehusindlæggelsen, og afgørelsen heraf træffes af den ansvarlige  

 sundhedsperson.
 Bopælsregionen er også forpligtet til  som en del af  

 sygehusydelsen  vederlagsfrit at tilbyde ydelser under indlæggelse på  

 sygehuse, svarende til de ydelser, som indtil kommunalreformens ikrafttræden  

 blev tilbudt i medfør af Lov om specialundervisning for voksne  

1) .
3.2. Individuel genoptræningsplan ved  

 udskrivning fra sygehus Sundhedsloven fastsætter følgende:
 § 84.  

  

 Indenrigs- og sundhedsministeren fastsætter nærmere regler om, at  

 regionsrådet tilbyder en genoptræningsplan til patienter, der har et  

 lægefagligt begrundet behov for fortsat genoptræning efter udskrivning fra  

 sygehus.
 Bestemmelsen er udmøntet i bekendtgørelse nr. 1266 af 5.  

 december 2006 om genoptræningsplaner og om patienters valg af  

 genoptræningstilbud efter udskrivning fra sygehus.
Formålet med genoptræningsplanerne er at sikre målrettede,  

 sammenhængende og effektive genoptræningsforløb for patienter, der har behov  

 for genoptræning efter udskrivning fra sygehus.
Genoptræningsplanen skal  

 sikre  

 relevant information til den (eller de) sundhedsperson(er), der skal yde  

 genoptræningsydelsen til patienten samt sikre information til patienten,  

 patientens alment praktiserende læge og kommunen.
Genoptræningsplanen  

 fungerer  

 som en lægelig henvisning af den enkelte patient til genoptræning efter  

 udskrivning fra sygehuset.
Genoptræningsplanen skal udarbejdes i samarbejde med patienten.  

 Patientinddragelsen har bl.a. betydning for en realistisk beskrivelse af  

 patientens genoptræningsbehov, herunder hensyntagen til patientens  

 ressourcer,  

 motivation og ønsker, samt betydning for afstemningen af forventninger til  

 det  

 fortsatte genoptræningsforløb.
Det tilrådes desuden, at lægen i forbindelse  

 med  

 den praktiske udarbejdelse af genoptræningsplaner inddrager andre  

 sundhedspersoner, herunder f.eks. fysioterapeuter, ergoterapeuter og  

 sygeplejersker.
Som ved al anden behandling skal patienten give sit informerede  

 samtykke hertil, jf. sundhedslovens kapitel 5. I situationer, hvor en patient  

 varigt mangler evnen til at give informeret samtykke, kan informeret samtykke  

 gives i henhold til reglerne i sundhedslovens § 18. Heri ligger, at for  

 en  

 patient, der varigt mangler evnen til at give informeret samtykke, kan de  

 nærmeste pårørende give informeret samtykke til behandling.
I de tilfælde,  

 hvor  

 patienten er under værgemål, der omfatter personlige forhold, herunder  

 helbredsforhold kan informeret samtykke gives af værgen.
 Efter bekendtgørelsen skal regionsrådet tilbyde en individuel,  

 skriftlig genoptræningsplan til patienter, der har et lægefagligt begrundet  

 behov for genoptræning efter udskrivning fra sygehus.
Udskrivningstidspunktet fastlægger det tidspunkt, hvor der  

 senest skal være taget lægelig stilling til, om en given patient har behov  

 for  

 genoptræning og derfor ret til en genoptræningsplan.
Udskrivningstidspunktet  

 er  

 nærmere beskrevet i afsnit 2.2. Det bemærkes, at det ikke er en forudsætning  

 for, at en patient har ret til en genoptræningsplan, at patienten har været  

 indlagt (optager normeret seng) på sygehuset.
Patienter har f.eks. også ret  

 til  

 en genoptræningsplan efter kontakt til skadestue eller sygehusambulatorium,  

 hvis der i øvrigt foreligger et lægefagligt begrundet behov.
Der kan dog undtagelsesvist forekomme tilfælde, hvor en læge på  

 udskrivningstidspunktet - navnlig på en skadestue - ikke har tilstrækkeligt  

 grundlag for at vurdere, om en patient har behov for genoptræning og derfor  

 ret  

 til en genoptræningsplan.
Lægen kan i denne situation vælge at visitere  

 patienten til ambulant udredning i sygehusvæsenet med henblik på en vurdering  

 af et eventuelt genoptræningsbehov og dermed behov for en genoptræningsplan.
Efter bekendtgørelsen skal genoptræningsplanen udleveres til  

 patienten senest på udskrivningstidspunktet, og den skal samtidig, efter  

 aftale  

 med patienten, sendes til patientens bopælskommune samt til patientens alment  

 praktiserende læge.
I tilfælde, hvor en patient efter udskrivning fra sygehus  

 har behov for specialiseret genoptræning på et sygehus, skal  

 genoptræningsplanen efter aftale med patienten også sendes til det valgte  

 sygehus.
Genoptræningsplanens indhold Bekendtgørelsen fastlægger minimumsindholdet af  

 genoptræningsplanen.
Regionen og kommunerne i regionen kan aftale, at  

 genoptræningsplanerne lokalt skal indeholde oplysninger, som supplerer de  

 obligatoriske oplysninger, som fremgår af bekendtgørelsen, f.eks.  

 standardiseret funktionsevnetest eller beskrivelse af gennemført genoptræning  

 under sygehusindlæggelse.
Regionen og kommunerne i regionen kan desuden  

 aftale,  

 at genoptræningsplanerne skal overholde visse formkrav.  

2) Genoptræningsplanen skal som minimum indeholde følgende  

 beskrivelser af patientens funktionsevne og genoptræningsbehov:
 1.  

 	  

 En beskrivelse af  

 patientens funktionsevne umiddelbart forud for den hændelse/ sygdom, der  

 førte  

 til den aktuelle sygehusbehandling, herunder beskrivelse af patientens  

 vanlige  

 funktionsevne i relation til kropsfunktion, aktivitet og deltagelse.
 2.  

 	  

 En beskrivelse af  

 patientens funktionsevne på udskrivningstidspunktet, herunder af patientens  

 aktuelle funktionsevne i relation til kropsfunktion, aktivitet og deltagelse,  

 der inddrager såvel patientens ressourcer som begrænsninger.
3.  

 	  

 En beskrivelse af  

 patientens genoptræningsbehov på udskrivningstidspunktet.
Beskrivelsen skal  

 indeholde en præcisering af, hvilke begrænsninger i patientens funktionsevne,  

 herunder hvilke(n) funktionsnedsættelse(r) samt aktivitets- og  

 deltagelsesbegrænsning, som genoptræningen skal rette sig imod.
Genoptræningsplanen skal desuden angive det seneste tidspunkt  

 for bopælskommunens første kontakt til patienten med henblik på  

 tilrettelæggelse af det videre genoptræningsforløb.
I tilfælde, hvor en  

 patient  

 efter udskrivning fra sygehus har behov for specialiseret genoptræning på et  

 sygehus, skal genoptræningsplanen dog angive det seneste tidspunkt for det  

 valgte regionssygehus` første kontakt til patienten med henblik på  

 tilrettelæggelse af det fortsatte genoptræningsforløb.
Regioner og kommuner  

 skal indgå aftaler om dette seneste tidspunkt for den første patientkontakt.  

 Det er i denne forbindelse væsentligt at tage hensyn til, at den enkelte  

 patients videre genoptræning efter udskrivning fra sygehus skal  

 tilrettelægges  

 således, at genoptræningen påbegyndes snarest muligt og på en sådan måde, at  

 der sikres sammenhæng, faglig kvalitet og effektivitet i det enkelte  

 patientforløb, så målsætningen med den enkelte genoptræningsplan kan  

 realiseres.
Hvis en patient kun har behov for egentræning efter udskrivning  

 fra sygehus, har det regionale sygehus, der udskriver patienten med behov for  

 egentræning, også ansvaret for at yde patienten den nødvendige instruktion om  

 egentræningen.
Modtager patienten varige ydelser fra bopælskommunen (fx  

 hjemmehjælp, hjemmesygepleje m.v.) eller har patienten i forbindelse med  

 udskrivningen behov for midlertidig hjælp fra bopælskommunen, skal der  

 udarbejdes en genoptræningsplan med oplysning om egentræningsbehovet og  

 instruktion.
Genoptræningsplanen fungerer i dette tilfælde ikke som en  

 lægelig  

 henvisning af den enkelte patient til genoptræning i kommunalt regi, men har  

 alene til formål at understøtte patientens egentræning samt informere  

 patientens egen læge og kommunen.
Genoptræningsplanen skal også angive, hvorvidt patienten efter  

 udskrivning fra sygehus har behov for specialiseret genoptræning, som skal  

 ydes  

 på et sygehus.
Reglerne om specialiseret, ambulant genoptræning er nærmere  

 beskrevet i vejledningens afsnit 3.3.
Derudover skal den enkelte genoptræningsplan indeholde  

 oplysninger om, hvordan bopælsregionen og bopælskommunen kan kontaktes, jf.  

 § 3, stk. 2 i bekendtgørelse om genoptræningsplaner og om patienters  

 valg  

 af genoptræningstilbud efter udskrivning fra sygehus.
Denne  

 kontaktinformation  

 i genoptræningsplanen har til formål at sikre patienterne nem adgang til at  

 kontakte relevante myndigheder.
Patienter kan efter udskrivning fra sygehuset  

 f.eks. have spørgsmål til deres genoptræningsplan eller til et eventuelt  

 videre  

 ambulant, specialiseret genoptræningsforløb i det regionale sygehusvæsen.  

 Patienter med en genoptræningsplan kan f.eks. også have behov for kontakt til  

 deres bopælskommune med spørgsmål om det videre genoptræningsforløb i  

 kommunalt  

 regi.
Den enkelte region og kommunerne i regionen aftaler i obligatoriske  

 sundhedsaftaler det nærmere indhold af denne patienttrettede  

 kontaktinformation  

 i genoptræningsplanerne, herunder hvorvidt genoptræningsplanerne skal  

 indeholde  

 information om en konkret kontaktperson eller om en central enhed,  

 eksempelvis  

 de regionale patientkontorer i regionen.
Genoptræningsplanerne skal ikke indeholde en beskrivelse af den  

 funktionsevne, der kan forventes som resultat af genoptræningen.  

 Genoptræningsplanen skal heller ikke indeholde en beskrivelse af metode,  

 omfang  

 og karakter af den genoptræningsindsats, der skal ydes til den enkelte  

 patient  

 efter udskrivning fra sygehus.
Der skal derimod ved tilrettelæggelsen af den  

 enkelte patients fortsatte genoptræning efter udskrivning fra sygehus  

 formuleres mål for genoptræningsindsatsen.
Disse mål fastsættes i samarbejde  

 mellem den (eller de) sundhedsperson(er), der skal yde genoptræningsydelsen,  

 og  

 patienten.
Genoptræningsplanen erstatter ikke et udskrivningsbrev til egen  

 læge.
Det kan efter en konkret vurdering være relevant at supplere  

 genoptræningsplanen med en sundhedsfaglig dialog mellem sundhedspersoner på  

 det  

 udskrivende sygehus og sundhedspersoner, der yder genoptræningen i kommunalt  

 eller regionalt regi.
Genoptræningsplan efter udskrivning fra privat  

 sygehus I situationer, hvor en patient bliver udskrevet fra et privat  

 sygehus, efter at patienten har modtaget behandling for egen regning, kan det  

 private sygehus henvise patienten til bopælsregionens sygehusvæsen med  

 henblik  

 på vurdering af et eventuelt behov for en genoptræningsplan og efterfølgende  

 gratis, ambulant genoptræning.
Det vil i praksis ofte være mest  

 hensigtsmæssigt, at det private sygehus i disse situationer henviser  

 patienten  

 til regionens patientkontor med henblik på vejledning om det videre forløb.
I situationer, hvor en patient bliver udskrevet fra et privat  

 sygehus efter reglerne om det udvidede frie sygehusvalg, vurderer det private  

 sygehus behovet for en genoptræningsplan og udarbejder på det grundlag  

 eventuelt en genoptræningsplan.
Tilsvarende gælder, hvor en patient bliver  

 udskrevet fra et af de i sundhedslovens § 79 omtalte private  

 specialsygehuse mv.
3.3. Specialiseret genoptræning efter  

 udskrivning fra sygehus Sundhedslovens § 140 fastlægger, at kommunerne har  

 myndighedsansvaret i forhold til al genoptræning, som skal tilbydes patienter  

 efter udskrivning fra et sygehus, jf. nærmere herom i vejledningens afsnit  

 4.1.
Det er samtidig fastsat i bemærkningerne til  

 sundhedslovforslaget (L 74), at genoptræningsydelser skal leveres af det  

 regionale sygehusvæsen, hvis en patient har behov for specialiseret, ambulant  

 genoptræning, der forudsætter et sygehus` ekspertise, udstyr mv.
I denne  

 situation har kommunen myndighedsansvaret for opgaven, mens det regionale  

 sygehusvæsen har driftsansvaret.
Der er i medfør af bekendtgørelse nr. 1266 af 5. december 2006  

 om genoptræningsplaner og om patienters valg af genoptræningstilbud efter  

 udskrivning fra sygehus fastlagt kriterier for, hvornår der er tale om  

 specialiseret, ambulant genoptræning, som skal leveres af det regionale  

 sygehusvæsen.
Det fremgår således af bekendtgørelsens § 2, stk. 4, at  

 genoptræning skal ydes på et sygehus i en af følgende situationer:
 1.  

 	  

 Hvis patienten har  

 behov for genoptræningsydelser, der kræver et samtidigt eller tæt tværfagligt  

 samarbejde på speciallægeniveau med henblik på en tæt koordinering af  

 genoptræning, udredning og behandling.
 2.  

 	  

 Hvis patienten har  

 behov for genoptræningsydelser, der af hensyn til patientens sikkerhed,  

 forudsætter mulighed for bistand fra andet sundhedsfagligt personale, som kun  

 findes i sygehusregi.
 Kriterierne er rettet mod det regionale sygehusvæsen og vil i  

 praksis blive anvendt af læger og andet sundhedspersonale, som i forbindelse  

 med udskrivelse af en patient vurderer, at patienten har behov for  

 genoptræning  

 efter udskrivning fra sygehus.
 Lægen skal da ud fra kriterierne afgøre, om genoptræningen kan  

 karakteriseres som specialiseret, ambulant genoptræning, der skal ydes i  

 sygehusvæsenet.
Anvendelsen af kriterierne har til formål at understøtte en  

 meget snæver faglig afgrænsning af de ambulante genoptræningsforløb, der  

 efter  

 reglerne skal ydes i det regionale sygehusvæsen.
Det er ved anvendelsen af  

 kriterierne ikke alene diagnosen, men ofte patientens tilstand, herunder  

 sygdommens sværhedsgrad, der afgør, om patienten efter udskrivning fra  

 sygehus  

 skal have tilbud om specialiseret, ambulant genoptræning i sygehusvæsenet.
 Hvis lægen på udskrivningstidspunktet vurderer, at en patient  

 har behov for specialiseret, ambulant genoptræning i sygehusvæsenet i en  

 afgrænset periode, samt at patienten derefter har behov for fortsat ambulant  

 genoptræning, leveret i kommunalt regi, skal dette anføres i patientens  

 genoptræningsplan.
 I bilaget til vejledningen er beskrevet en række eksempler på  

 patientforløb, der illustrerer anvendelsen af kriterierne for specialiseret,  

 ambulant genoptræning i praksis.
3.4. Tilskud til behandling hos praktiserende  

 fysioterapeut Sundhedsloven fastsætter følgende:
 § 67.  

  

 Regionsrådet yder tilskud til behandling hos fysioterapeut efter  

 lægehenvisning.
 I henhold til sundhedslovens § 67 yder regionsrådet:
1)  

 	  

 tilskud til  

 fysioterapeutisk behandling, der efter lægehenvisning udføres af en  

 fysioterapeut 2)  

 	  

 vederlagsfri  

 fysioterapi til svært fysisk handicappede personer med udvalgte diagnoser,  

 jf. diagnoseliste udarbejdet af Sundhedsstyrelsen Ad 1) Regionsrådet yder et tilskud til de honorarer, der er  

 aftalt i overenskomsten mellem Sygesikringens Forhandlingsudvalg (pr. 1.  

 januar 2007 Regionernes Lønnings og Takstnævn) og Danske Fysioterapeuter for  

 konsultationer, herunder holdtræning.
Der ydes også et tilskud i forbindelse  

 med behandling i patientens hjem.
 Ad 2) Til svært fysisk handicappede  

 personer, der er omfattet af ordningen om vederlagsfri fysioterapi, jf.  

 Sundhedsstyrelsens retningslinier, yder regionen et tilskud på 100 pct. af  

 det honorar, der er fastsat i overenskomsten mellem Sygesikringens  

 Forhandlingsudvalg  

 (pr. 1. januar 2007 Regionernes Lønnings- og Takstnævn) og Danske  

 Fysioterapeuter.
 Sundhedsstyrelsen har fastsat nærmere retningslinier for  

 adgangen til vederlagsfri fysioterapi, jf. retningslinier vedrørende fysisk  

 handicappede personers adgang til vederlagsfri fysioterapi (august 2005).  

 Disse  

 retningslinier præciserer afgrænsningen af, hvilke personer, der er omfattet  

 af  

 ordningen om vederlagsfri fysioterapi.
 Af retningslinierne fremgår, at målsætningerne for den  

 vederlagsfri fysioterapi blandt andet er at imødekomme et behov for  

 vedligeholdelse af færdigheder hos voksne og børn med varigt (langvarigt)  

 fysisk handicap, samt at tilbyde fysioterapi til personer, som ikke har  

 mulighed  

 for at benytte andre offentligt finansierede regionale eller kommunale  

 initiativer og ordninger.
 Det er præciseret i Sundhedsstyrelsens retningslinier, at det er  

 en forudsætning for at kunne modtage vederlagsfri fysioterapi, at patienten  

 ikke må have et andet dækkende offentligt finansieret tilbud om fysioterapi.
 Af retningslinjerne fremgår desuden, at to grundlæggende  

 forudsætninger skal være opfyldt, før en person kan henvises til vederlagsfri  

 fysioterapi:
1)  

 	  

 Personen skal have en  

 diagnose omfattet af diagnoselisten, der indgår som del af Sundhedsstyrelsens  

 retningslinier, og 2)  

 	  

 Personen skal opfylde  

 de tre nedenstående henvisningskriterier:
-  

 	  

 personen skal have et  

 svært fysisk handicap -  

 	  

 fysioterapien skal  

 have til formål at forbedre den fysiske funktionsevne, vedligeholde  

 funktionsevnen eller forhale en forringelse af funktionsevnen -  

 	  

 tilstanden skal være  

 varig Der er følgende negative afgrænsning af, hvorvidt en patient har  

 et svært fysisk handicap: En patient, som kan klare sig selv indendørs i  

 døgnets  

 24 timer uden hjælp eller hjælpemidler til den daglige personlige  

 livsførelse,  

 har ikke et svært fysisk handicap.
Hertil kommer, at fysioterapien skal  

 rettes  

 mod funktionsevnetabet, der er forårsaget af én af de diagnoser, der er  

 omfattet af diagnoselisten, og der kan således ikke - indenfor rammerne af  

 vederlagsfri fysioterapi  gives behandling for andre lidelser.
En patients ret til at modtage vederlagsfri genoptræning efter  

 udskrivning fra sygehus i medfør af sundhedslovens § 140 kan ikke  

 erstattes  

 af tilskud til behandling hos fysioterapeut, herunder vederlagsfri  

 fysioterapi,  

 efter sundhedslovens § 67. En patient, der efter sundhedslovens  

 § 140  

 modtager vederlagsfri genoptræning efter udskrivning fra sygehus, har  

 endvidere  

 ikke samtidig ret til at modtage tilskud til behandling hos fysioterapeut,  

 herunder vederlagsfri fysioterapi, efter sundhedslovens § 67, for samme  

 lidelse.
Retten til vederlagsfri fysioterapi er desuden altid betinget af en  

 lægehenvisning.
Det beror således altid på en konkret lægelig vurdering,  

 hvorvidt og hvornår en given patient kan henvises til vederlagsfri  

 fysioterapi.
4. Træning m.v. i kommunerne 4.1. Genoptræning efter udskrivning fra sygehus  

 efter sundhedsloven Sundhedsloven fastsætter følgende:
 § 140.  

  

 Kommunalbestyrelsen tilbyder vederlagsfri genoptræning til personer, der  

 efter udskrivning fra sygehus har et lægefagligt begrundet behov for  

 genoptræning, jf. § 84 om genoptræningsplaner.
 Stk. 2.  

  

 Kommunalbestyrelsens  

 indsats efter stk. 1 tilrettelægges i sammenhæng med de kommunale  

 træningstilbud m.v. i henhold til anden lovgivning.
 Stk. 3.  

  

 Kommunalbestyrelsen kan tilvejebringe tilbud om genoptræning i henhold til  

 stk. 1 ved at etablere behandlingstilbud på egne institutioner eller ved  

 indgåelse af aftaler herom med andre kommunalbestyrelser, regionsråd eller  

 private institutioner.
 Stk. 4.  

  

 Indenrigs- og  

 sundhedsministeren fastsætter nærmere regler om patienternes mulighed for at  

 vælge mellem genoptræningstilbud.
Sundhedslovens § 140 fastlægger, at kommunerne har  

 myndighedsansvaret i forhold til al genoptræning, som skal tilbydes patienter  

 efter udskrivning fra et sygehus.
Sundhedsloven fastlægger endvidere, at  

 kommunerne som hovedregel kan tilbyde genoptræningen ved egne institutioner  

 eller ved indgåelse af aftale herom med regionsråd, andre kommunalbestyrelser  

 eller private institutioner eller sygehuse m.v.
Som en undtagelse hertil gælder, at genoptræningsydelser skal  

 leveres af det regionale sygehusvæsen, hvis en patient har behov for  

 specialiseret, ambulant genoptræning, der forudsætter et sygehus` ekspertise,  

 udstyr m.v.
I denne situation har kommunen myndighedsansvaret for opgaven,  

 mens  

 det regionale sygehusvæsen har driftsansvaret.
Kriterier for, hvornår der er  

 tale om specialiseret, ambulant genoptræning, som skal leveres af det  

 regionale  

 sygehusvæsen, er fastlagt i bekendtgørelse nr. 1266 af 5. december 2006 om  

 genoptræningsplaner og om patienters valg af genoptræningstilbud efter  

 udskrivning fra sygehus m.v.
Disse regler er beskrevet nærmere i  

 vejledningens  

 afsnit 3.3.
Genoptræningen skal ydes i overensstemmelse den enkelte patients  

 individuelle genoptræningsplan.
Der skal ved tilrettelæggelsen af den enkelte  

 patients genoptræningsforløb formuleres konkrete mål for  

 genoptræningsindsatsen, herunder tidspunkt for ophøret hermed.
Disse mål  

 fastsættes i samarbejde mellem den (eller de) sundhedsperson(er), der skal  

 yde  

 genoptræningsydelsen, og patienten.
Patientinddragelsen har bl.a. betydning  

 for  

 en realistisk tilrettelæggelse af patientens genoptræningsforløb, herunder  

 hensyntagen  

 til patientens ressourcer, motivation og ønsker, samt betydning for  

 afstemningen af forventninger til det fortsatte genoptræningsforløb.
Kommunernes genoptræningsindsats skal tilrettelægges i  

 sammenhæng med de kommunale træningstilbud m.v. i henhold til anden  

 lovgivning.  

 Med det udvidede kommunale ansvar for genoptræning samles ansvaret for  

 indsatsen overfor borgere med et rehabiliteringsbehov i vidt omfang i  

 kommunerne.
Rehabilitering omfatter indsatser efter flere lovgivninger,  

 f.eks.  

 på specialundervisningsområdet, på beskæftigelsesområdet og ikke mindst på  

 det  

 sociale område.
Således er kommunerne i medfør af lov om social service  

 forpligtet til at tilbyde en række træningsydelser, jf. nærmere herom i  

 afsnit  

 i vejledningens afsnit 4.2.-4.4. Kommunernes forpligtelse til at yde  

 specialundervisning og specialpædagogisk bistand for voksne er fastsat i  

 Undervisningsministeriets bekendtgørelse om specialundervisning for voksne.
I  

 medfør af Beskæftigelsesministeriets lovgivning kan der bl.a. ydes støtte i  

 form  

 af arbejdsprøvning, revalidering, fleksjob mv.
Det nye kommunale ansvar på genoptræningsområdet efter  

 sundhedslovens § 140 supplerer dermed kommunernes  

 rehabiliteringsforpligtelser i øvrigt.
Der er hermed skabt et grundlag for,  

 at  

 også den kommunale genoptræningsindsats efter sundhedslovens § 140 kan  

 tilrettelægges i sammenhæng med kommunernes trænings- og  

 rehabiliteringsindsats  

 efter anden lovgivning i øvrigt.
4.2. Genoptræning efter serviceloven Serviceloven fastsætter følgende:
 § 86, stk.  

 1.  

  

 Kommunalbestyrelsen skal tilbyde genoptræning til afhjælpning af  

 fysisk funktionsnedsættelse forårsaget af sygdom, der ikke behandles i  

 tilknytning til en sygehusindlæggelse.
 Den kommunale myndighed skal tilbyde genoptræning efter en  

 konkret individuel vurdering af træningsbehovet.
Tilbudet om kommunal genoptræning er et tilbud på lige fod med  

 de tilbud om personlig og praktisk hjælp, som kommunen er forpligtet til at  

 yde  

 efter servicelovens § 83. Det kommunale genoptræningstilbud indgår  

 sammen  

 med kommunens øvrige tilbud i en samlet indsats for at bringe borgeren  

 tilbage  

 til eller så tæt på det funktionsniveau, vedkommende havde, inden sygdommen  

 opstod.
Tilbudet om genoptræning skal endvidere ses i sammenhæng med tilbud  

 efter servicelovens regler om vedligeholdelsestræning, jf. vejledningens  

 afsnit  

 4.3. Tilbudet om genoptræning forudsættes koordineret med såvel tilbud om  

 vedligeholdelsestræning som eventuel personlig og praktisk hjælp efter  

 § 83 samt støtte efter § 85 til personer med betydelig nedsat  

 funktionsevne, jf. vejledningens afsnit 4.4.
Afgørelse om genoptræning Kommunen har, når den træffer afgørelse, pligt til, ud fra en  

 konkret individuel helhedsvurdering, at inddrage alle muligheder for hjælp  

 efter den sociale lovgivning.
Kommunen skal desuden være opmærksom på, om der  

 kan søges om hjælp hos en anden myndighed eller efter anden lovgivning.
Der er ikke i serviceloven et krav om, at der skal udarbejdes en  

 genoptræningsplan, svarende til sundhedslovens regler om genoptræningsplaner.  

 Den kommunale myndighed træffer afgørelse om, hvilken form for genoptræning,  

 der skal iværksættes.
Afgørelsen skal træffes på baggrund af en konkret  

 individuel vurdering af borgerens træningsbehov.
Det følger af servicelovens  

 § 88, stk. 3.
Afgørelsen skal meddeles borgeren skriftligt og skal være  

 ledsaget af en skriftlig begrundelse.
Den kommunale myndighed skal, når den  

 træffer afgørelse om genoptræning, tage afsæt i servicelovens krav om, at  

 formålet med hjælpen er at yde en helhedsorienteret indsats med tilbud  

 afpasset  

 efter den enkelte borgers særlige behov, jf. lovens § 81.
Det følger således af servicelovens bestemmelser, at den  

 kommunale myndighed i forbindelse med afgørelsen skal forholde sig konkret  

 til,  

 hvad formålet med træningsindsatsen er, samt hvad omfanget og indholdet af  

 træningsindsatsen mere konkret skal være.
Der henvises i øvrigt til  

 vejledningens afsnit 4.5. om kvalitetsstandarder.
I modsætning til sundhedslovens bestemmelser er der ikke et krav  

 i serviceloven om en lægefaglig vurdering af behovet for genoptræning.
Det  

 vil  

 dog ofte være den praktiserende læge eller hjemmeplejen, der konstaterer  

 behovet for genoptræning.
Behovet for genoptræning vil også kunne opfanges i  

 forbindelse med udførelsen af de forebyggende hjemmebesøg eller andre former  

 for opfølgning, jf. lov om social service.
Ved den kommunale myndigheds  

 samlede  

 vurdering af borgerens behov for hjælp vil alle relevante oplysninger om  

 borgerens situation, herunder bl.a. den praktiserende læges oplysninger,  

 indgå  

 i det samlede oplysningsgrundlag, som ligger til grund for den kommunale  

 myndigheds afgørelse om genoptræning m.v.
Det følger af forarbejderne til § 86, stk. 1, at målgruppen  

 for kommunal genoptræning efter serviceloven typisk vil være ældre borgere,  

 der  

 efter sygdom, som ikke er behandlet i sygehusregi, er midlertidig svækket.  

 Tilbudet om genoptræning kan f.eks. være relevant for en ældre borger, som er  

 svækket efter længere tids sengeleje i hjemmet på grund af influenza eller  

 efter et fald.
Udover målgruppen vil også andre voksne i meget begrænset  

 omfang  

 kunne omfattes af kommunal træning efter § 86, stk. 1. Kommunen har, når  

 den træffer afgørelse, pligt til at inddrage alle muligheder efter den  

 sociale  

 lovgivning.
Kommunen skal desuden være opmærksom på, om der kan søges om  

 hjælp  

 hos en anden myndighed eller efter anden lovgivning, f.eks. lovgivningen på  

 sundhedsområdet, jf. § 5 i lov om retssikkerhed og administration på det  

 sociale område.
Genoptræning omfatter, jf. definitionen i afsnit 2.3, målrettet  

 træning, som har til formål, at borgeren opnår samme grad af funktionsevne  

 som  

 tidligere eller bedst mulig funktionsevne  såvel bevægelses- og  

 aktivitetsmæssigt, kognitivt, emotionelt som socialt.
Endvidere omfatter  

 begrebet træning i de færdigheder, som borgeren har brug for i sine daglige  

 gøremål.  

 Genoptræning efter servicelovens § 86, stk. 1, er tidsmæssigt begrænset  

 til den periode, hvor funktionsniveauet fortsat kan forbedres gennem  

 yderligere  

 træning.
 Hvis der er tale om et mere vedvarende behov for træning, er det  

 den kommunale myndigheds opgave at tilrettelægge træningsindsatsen på en  

 sådan  

 måde, at den dels forebygger, at problemerne for borgeren forværres, dels  

 sigter på at vedligeholde det erhvervede funktionsniveau, jf. vejledningens  

 afsnit 4.3. Derudover skal der tilbydes genoptræning, hvis der fortsat er  

 udsigt til, at funktionsevnen kan forbedres gennem en målrettet  

 genoptræningsindsats.
Tilbudet om genoptræning gives for at undgå vedvarende eller  

 yderligere svækkelse og for at forebygge, at der opstår behov for øget hjælp,  

 f.eks. i form af personlig og praktisk hjælp.
Endvidere sigter genoptræningen  

 på at forebygge sygehusindlæggelse.
 Tilbud om genoptræning efter § 86, stk. 1, skal gives i de  

 tilfælde, hvor anden form for træning, herunder også egen træningsindsats,  

 ikke  

 kan bringe borgerens funktionsniveau op.
Personer under 18 år med genoptræningsbehov Hvis en person under 18 år har behov for hjælp og støtte til  

 genoptræning, der ikke kan dækkes efter anden lovgivning, har kommunen  

 forpligtelse til at iværksætte foranstaltninger efter servicelovens  

 § 11,  

 stk. 3 eller § 52, stk. 3, nr. 10. Om vejledning vedrørende disse  

 bestemmelser henvises til Socialministeriets Vejledning om særlig støtte til  

 børn og unge og deres familier.
4.3. Vedligeholdelsestræning efter serviceloven Serviceloven fastsætter følgende:
 § 86, stk.  

 2.  

  

 Kommunalbestyrelsen skal tilbyde hjælp til at vedligeholde fysiske  

 eller psykiske færdigheder til personer, som på grund af nedsat fysisk eller  

 psykisk funktionsevne eller særlige sociale problemer har behov herfor.
Kommunalbestyrelsen skal tilbyde hjælp til at vedligeholde  

 fysiske eller psykiske færdigheder.
Tilbudene gives efter en konkret  

 individuel  

 vurdering og skal bidrage til at afhjælpe væsentlige følger af nedsat fysisk  

 eller psykisk funktionsevne, jf. § 88, stk. 3. Tilbud om  

 vedligeholdelsestræning gives til personer, som har brug for en individuel  

 træningsindsats med henblik på at kunne vedligeholde fysiske eller psykiske  

 færdigheder.
 Bestemmelsen om vedligeholdelsestræning i § 86, stk. 2,  

 finder tilsvarende anvendelse i forhold til børn, når der er behov herfor,  

 jf.  

 servicelovens § 44.
Afgørelse om vedligeholdelsestræning Den kommunale myndighed træffer afgørelse om, hvilken form for  

 vedligeholdelsestræning, der skal iværksættes.
Afgørelsen skal træffes på  

 baggrund af en individuel konkret vurdering af borgerens behov.
Det følger af  

 servicelovens § 88, stk. 3. Kommunen har, når den træffer afgørelse,  

 pligt  

 til at inddrage alle muligheder for hjælp efter den sociale lovgivning.  

 Kommunen skal desuden være opmærksom på, om der kan søges om hjælp hos en  

 anden  

 myndighed eller efter anden lovgivning.
Afgørelsen skal meddeles borgeren skriftligt og skal være  

 ledsaget af en skriftlig begrundelse.
Den kommunale myndighed skal, når den  

 træffer afgørelse om vedligeholdelsestræning, tage afsæt i servicelovens krav  

 om, at formålet med hjælpen er at yde en helhedsorienteret indsats med tilbud  

 afpasset efter den enkelte borgers særlige behov, jf. lovens § 81.
Ligesom med genoptræning efter servicelovens regler, skal den  

 kommunale myndighed i forbindelse med afgørelsen om vedligeholdelsestræning  

 forholde sig konkret til, hvad formålet med træningsindsatsen er, samt hvad  

 omfanget og indholdet af træningsindsatsen mere konkret skal være.
Der  

 henvises  

 i øvrigt til vejledningens afsnit 2.3. om definition samt formål med  

 vedligeholdelsestræningen samt til vejledningens afsnit 4.5. om  

 kvalitetsstandarder.
Målgruppen for vedligeholdelsestræning er alle personer, som på  

 grund af nedsat fysisk eller psykisk funktionsevne eller særlige sociale  

 problemer vurderes at have behov herfor.
Vedligeholdelsestræning omfatter  

 også  

 træning af personer med kroniske lidelser, i det omfang disse personer har  

 brug  

 for en individuel træningsindsats med henblik på at kunne vedligeholde  

 fysiske,  

 psykiske og sociale færdigheder.
Tilbud om vedligeholdelsestræning skal ses i sammenhæng med  

 tilbud om genoptræning.
Ofte vil der i forlængelse af et afsluttet  

 genoptræningsforløb  enten efter sundhedsloven eller efter serviceloven  

 - være  

 behov for vedligeholdende træning med henblik på at fastholde det erhvervede  

 funktionsniveau.
En afgørelse om vedligeholdelsestræning skal endvidere ses i  

 sammenhæng med den hjælp, der eventuelt gives efter § servicelovens 83  

 (personlig og praktisk hjælp) og forudsættes koordineret hermed.
Udover  

 træning  

 i eget hjem vil aktiviteterne typisk kunne finde sted på f.eks. dagcentre, i  

 plejecentre og plejehjem m.v.
4.4. Socialpædagogisk bistand, træning,  

 behandling m.v. efter serviceloven Serviceloven fastsætter følgende:
 § 85.  

  

 Kommunalbestyrelsen skal tilbyde hjælp, omsorg eller støtte samt optræning  

 oghjælp til udvikling af færdigheder til personer, der har behov herfor på  

 grund af betydelignedsat fysik eller psykisk funktionsevne eller særlige  

 sociale problemer.
§ 85 retter sig især mod voksne med en betydelig og varig  

 nedsat fysisk eller psykisk funktionsevne. § 85 vil dog også ofte være  

 relevant for f.eks. personer, der som følge af en sygdom eller en ulykke har  

 behov for et rehabiliteringsforløb af længere varighed og ofte i forskellige  

 faser, der også kan omfatte f.eks. specialundervisning, arbejdsprøvning,  

 støtte  

 i forbindelse med selvstændig bolig.
Det vil ofte være af stor betydning, at  

 de  

 pårørende inddrages i beslutningen om et forløb efter § 85.
 Endvidere kan kommunalbestyrelsen give tilbud efter § 102  

 af behandlingsmæssig karakter til personer med betydelig og varigt nedsat  

 fysisk eller psykisk funktionsevne eller med særlige sociale problemer.  

 Tilbudet kan gives, når det er nødvendigt for at bevare eller forbedre den  

 pågældendes fysiske, psykiske eller sociale funktioner, og når dette ikke kan  

 opnås gennem de behandlingstilbud, der tilbydes efter anden lovgivning.  

 Tilbudene efter § 102 omfatter en mere behandlingsmæssig indsats i form  

 af  

 eksempelvis fysio- og ergoterapeutisk behandling eller tandbehandling.  

 Behandling kan gives efter § 102, hvis behandlingen ikke kan gives i det  

 sædvanlige behandlingssystem, for eksempel fordi der er behov for en særlig  

 indsats eller en særlig indretning af behandlingen.
4.5. Kvalitetsstandarder m.v. efter  

 sociallovgivningen Socialministeriets bekendtgørelse om kvalitetsstandarder og frit  

 valg af leverandør af personlig og praktisk hjælp mv.:
 § 1.  

  

 Kommunalbestyrelsen  

 skal mindst én gang årligt udarbejde en kvalitetsstandard for personlig og  

 praktisk hjælp samt kommunal genoptræning og vedligeholdelsestræning efter  

 lovens §§ 83 og 86.
Kvalitetsstandarden, der skal offentliggøres, skal bruges til at  

 formidle de politiske målsætninger, kommunalbestyrelsen har truffet  

 beslutning  

 om vedrørende personlig og praktisk hjælp samt genoptræning og  

 vedligeholdelsestræning.
Kvalitetsstandarden skal bruges som grundlag for den  

 daglige indsats i kommunen på bl.a. træningsområdet.
Derfor skal  

 kvalitetsstandarden indeholde konkrete mål og planer for, hvordan de politisk  

 vedtagne målsætninger skal føres ud i livet.
Kommunalbestyrelsen skal via  

 kvalitetsstandarden skabe gennemsigtighed om sammenhængen mellem det politisk  

 fastsatte serviceniveau, de konkrete afgørelser om træning og den ydelse, der  

 leveres hos den enkelte borger.
 Udover at være et styringsredskab for kommunalbestyrelsen kan  

 kvalitetsstandarden bruges af borgeren til at orientere sig om  

 serviceniveauet  

 i kommunen, hvorved borgeren kan få kendskab til hvilken form for hjælp til  

 træning, borgeren kan forvente fra kommunen.
5. Sammenhængende genoptræningsforløb på tværs af  

 sektorer Kommunalreformen skaber også styrkede rammer for, at regionerne  

 og kommunerne kan tilrettelægge og tilbyde borgerne sammenhængende og  

 effektive  

 genoptræningsforløb på tværs af myndighedernes respektive ansvarsområder.
 For det første skal det regionale sygehusvæsen tilbyde en  

 genoptræningsplan til patienter, der har et lægefagligt behov for fortsat  

 genoptræning efter udskrivning fra sygehus, jf. vejledningens afsnit 3.2.
For det andet skal den enkelte region og kommune, i medfør af  

 § 3, stk. 1 i bekendtgørelse nr. 1266 af 5. december 2006 om  

 genoptræningsplaner og om patienternes valg af genoptræningstilbud efter  

 udskrivning fra sygehus, hver udpege en kontaktperson med ansvar for  

 koordinationen  

 af genoptræningsforløbet i forbindelse med udskrivningen af patienter med et  

 genoptræningsbehov.
Udpegelsen af kontaktpersoner i regionalt og kommunalt  

 regi  

 har til formål at understøtte effektiv kommunikation mellem myndighederne i  

 forbindelse med udskrivningen fra sygehus af patienter med et  

 genoptræningsbehov, herunder eksempelvis ved varsling af udskrivning af  

 patienter med genoptræningsbehov i forhold til patientens bopælskommune.
Endelig skal den enkelte region og kommunerne i regionen, i medfør  

 af sundhedslovens § 205, indgå obligatoriske sundhedsaftaler om  

 sammenhængende forløb på træningsområdet, herunder aftaler om planlægningen  

 og  

 styringen af kapaciteten af genoptræningstilbud i regionen og kommunerne samt  

 aftaler vedrørende effektiv kommunikation parterne imellem.
Det nærmere  

 indhold  

 af ovennævnte kontaktpersonordning fastlægges også i disse obligatoriske  

 sundhedsaftaler mellem den enkelte region og kommunerne i regionen.
 De nærmere regler om obligatoriske sundhedsaftaler er fastsat i Indenrigs-  

 og Sundhedsministeriets bekendtgørelse nr. 414 af 5. maj 2006 om  

 sundhedskoordinationsudvalg og sundhedsaftaler samt i Sundhedsstyrelsens  

 Vejledning om sundhedskoordinationsudvalg og sundhedsaftaler.
6. Patienternes frie valg på genoptræningsområdet Sundhedsloven fastsætter følgende:
 § 86.  

  

 En person, der henvises til sygehusbehandling, kan vælge mellem  

 bopælsregionens sygehuse, andre regioners sygehuse og de private  

 specialsygehuse m.fl., der er nævnt i § 79, stk. 2, uanset  

 bopælsregionens behandlingstilbud og kriterier for sygehusbehandling i sit  

 sygehusvæsen.
Stk. 2.  

  

 Et sygehus kan  

 afvise at modtage personer fra andre regioner, hvis det er begrundet i  

 kapacitetsmæssige årsager, og hvis væsentlige hensyn til personer med bopæl i  

 regionen ellers vil blive tilsidesat.
Indenrigs- og sundhedsministeren  

 fastsætter nærmere regler herom.
 § 87.  

  

 En person, som er henvist til  

 sygehusbehandling, kan vælge at blive behandlet på et af de sygehuse,  

 klinikker m.v., som regionsrådene har indgået aftale med efter stk. 4, hvis  

 regionsrådet i bopælsregionen ikke inden for 2 måneder efter, at henvisningen  

 er modtaget, kan tilbyde behandling ved egne sygehuse eller et af de i  

 § 79 nævnte sygehuse, som regionsrådet samarbejder med eller  

 sædvanligvis benytter.
 § 140, stk. 4  

  

 Indenrigs- og sundhedsministeren fastsætter nærmere regler om  

 patienternes mulighed for at vælge mellem genoptræningstilbud.
6.1. Frit valg mellem genoptræningstilbud efter  

 udskrivning fra sygehus Frit valg mellem genoptræningstilbud i  

 kommunalt regi Efter sundhedsloven § 140, stk. 4, fastsætter indenrigs- og  

 sundhedsministeren nærmere regler om patienternes mulighed for at vælge  

 mellem  

 genoptræningstilbud.
Bestemmelsen er udmøntet i bekendtgørelse nr. 1266 af 5.  

 december 2006 om genoptræningsplaner og om patienters valg af  

 genoptræningstilbud efter udskrivning fra sygehus.
 Efter bekendtgørelsens § 4 har patienter, der har et  

 lægefagligt behov for genoptræning efter udskrivning fra et sygehus, jf.  

 genoptræningsplan herom, ret til at vælge mellem de genoptræningstilbud, som  

 bopælskommunen har etableret ved egne institutioner, eller som bopælskommunen  

 yder via en eller flere leverandører på grundlag af særlig aftale herom.
Patienter, der har et lægefagligt behov for genoptræning efter  

 udskrivning fra et sygehus, har desuden ret til at vælge genoptræningstilbud  

 på  

 andre kommuners institutioner.
Patienter har derimod ikke ret til at vælge  

 genoptræningstilbud, som andre kommuner tilbyder egne borgere via en eller  

 flere leverandører på grundlag af særlig aftale herom.
 En kommunes genoptræningsinstitution kan af kapacitetsmæssige  

 årsager afvise at modtage fritvalgspatienter, der har bopæl i en anden  

 kommune,  

 herunder hvis institutionen har væsentlig længere ventetider til genoptræning  

 end andre kommunale genoptræningsinstitutioner, og hvis væsentlige hensyn til  

 patienter fra egen kommune ellers vil blive tilsidesat.
 Bopælskommunen skal ved den første kontakt til patienten  

 informere patienten om muligheden for at vælge mellem fagligt relevante  

 genoptræningstilbud i bopælskommunen og i andre kommuner.
Frit valg mellem specialiseret  

 genoptræningstilbud i det regionale sygehusvæsen Sundhedslovens regler om frit sygehusvalg omfatter også  

 patientens valg af sygehus, hvis patienten  i medfør af patientens  

 genoptræningsplan  er henvist til at modtage specialiseret genoptræning  

 i det  

 regionale sygehusvæsen efter udskrivning fra sygehus.
Reglerne om  

 specialiseret, ambulant genoptræning er nærmere beskrevet i vejledningens  

 afsnit 3.3.
Reglerne om frit sygehusvalg indebærer, at hvis en patient efter  

 udskrivning fra et sygehus har behov for specialiseret genoptræning i det  

 regionale sygehusvæsen, jf. patientens genoptræningsplan, så kan patienten  

 vælge at modtage den ambulante genoptræning på bopælsregionens eller andre  

 regioners sygehuse og visse specialsygehuse.
Regionerne har dermed en  

 forpligtelse til at yde genoptræning til udenregionspatienter, der har behov  

 for specialiseret, ambulant genoptræning på et sygehus.
 Regionssygehuset er forpligtet til at yde genoptræning til  

 udenregionspatienter  

 efter samme retningslinjer, som regionen yder genoptræning til egne  

 patienter,  

 herunder skal patienterne indplaceres på en eventuel venteliste ud fra en  

 konkret vurdering af patientens genoptræningsbehov og efter de samme  

 kriterier  

 som patienterne fra bopælsregionen.
En sygehusafdeling kan dog af kapacitetsmæssige årsager afvise  

 at modtage fritvalgspatienter, der har bopæl i en anden region, herunder hvis  

 afdelingen har væsentligt længere ventetider til den pågældende behandling  

 end  

 andre afdelinger, og hvis væsentlige hensyn til patienter fra egen region  

 ellers vil blive tilsidesat.
En region kan ikke på grundlag af  

 kapacitetsmæssige hensyn afvise at yde genoptræning til patienter, der har  

 bopæl i regionen.
6.2. Udførelse af kommunale træningsopgaver  

 efter serviceloven Fælles for de kommunale træningsforpligtelser på servicelovens  

 område er, at den kommunale myndighed kan vælge at lade andre end den  

 kommunale  

 leverandør stå for udførelsen af træningsopgaven, eksempelvis  

 privatpraktiserende fysioterapeuter.
Uanset hvem der udfører træningsopgaven,  

 er det den kommunale myndighed, der har ansvaret for den hjælp, der gives,  

 herunder løbende at følge op på, at hjælpen fortsat opfylder sit formål.
7. Befordring på træningsområdet 7.1. Befordring ved genoptræning efter  

 udskrivning fra sygehus Sundhedsloven fastsætter følgende:
§ 171.  

  

 Regionsrådet yder befordring eller befordringsgodtgørelse til personer, der i  

 medfør af §§ 79-83 og 86-89 har ret til vederlagsfri sygehusbehandling  

 og som modtager social pension.
Befordring og befordringsgodtgørelse ydes til  

 behandling på regionale sygehuse og de i § 75 nævnte institutioner samt  

 til behandling på andre sygehuse m.v. efter nærmere af indenrigs- og  

 sundhedsministeren fastsatte regler.
 Stk. 2.  

  

 Indenrigs- og  

 sundhedsministeren fastsætter nærmere regler om, i hvilke tilfælde og i  

 hvilket omfang personer i øvrigt har ret til befordring eller  

 befordringsgodtgørelse til sygehusbehandling, herunder i hvilket omfang ret  

 hertil tilkommer personer, der efter eget valg behandles på et sygehus uden  

 for bopælsregionen i henhold til reglerne i §§ 86 og 87.
 Stk. 3.  

  

 Regionsrådet  

 yder befordring med ambulance eller særligt sygekøretøj til personer, der i  

 medfør af §§ 79-83 og 86-89 har ret til vederlagsfri sygehusbehandling,  

 hvis deres tilstand gør det nødvendigt.
 § 172.  

  

 Kommunalbestyrelsen  

 yder befordring eller befordringsgodtgørelse til genoptræning til personer,  

 der har behov for genoptræning efter endt behandling på sygehus, jf.  

 § 140. Befordringen eller befordringsgodtgørelsen ydes efter reglerne i  

 § 171.
 Disse regler er nærmere udmøntet i kapitel 8 i bekendtgørelse om  

 ret til sygehusbehandling og befordring m.v.:
 § 29.  

  

 Regionsrådene yder befordring, godtgørelse til befordring, ophold og  

 ledsagelse m.v. efter reglerne i dette kapitel til personer, som har ret til  

 sygehusbehandling.
 § 30  




 .  



 Personer har ret til befordring med  

 ambulance eller særligt sygekøretøj til sygehus, hvis personens tilstand gør  

 det nødvendigt, jf. §§ 37 - 38.
 § 31.  

  

 Personer har ret til befordring eller  

 befordringsgodtgørelse til sygehus m.v., jf. stk. 2 - 3 og §§ 37 - 38,  

 hvis:
 1)  

 	  

 Personen  

 modtager pension efter de sociale pensionslove.
 2)  

 	  

 Personen  

 i forbindelse med udskrivning fra sygehus indkaldes til ambulant  

 efterbehandling, og personens tilstand udelukker befordring med offentlige  

 transportmidler, herunder bus, tog og færge.
 3)  

 	  

 Personen  

 er indlagt til behandling en del af døgnet, og personens tilstand udelukker  

 befordring med offentlige transportmidler, herunder bus, tog og færge.
4)  

 	  

 Personen  

 hjemsendes af sygehuset på weekendophold, kortere ferie eller lignende, og  

 personens tilstand udelukker befordring med offentlige transportmidler,  

 herunder bus, tog og færge Stk.  

 2.  

  

 Retten til befordringsgodtgørelse efter stk. 1, nr. 1, forudsætter, at  

 personens udgift med det billigste, forsvarlige befordringsmiddel til og fra  

 behandlingen overstiger 25 kr. i alt.
 Stk. 3.  

  

 Retten til  

 befordringsgodtgørelse efter stk. 1, nr. 2 - 4, forudsætter, at personens  

 udgift med det billigste, forsvarlige befordringsmiddel til og fra  

 behandlingen overstiger 60 kr. i alt.
 § 32.  

  

 Personer har ret til befordring eller befordringsgodtgørelse, jf. §§ 37  

 - 38, hvis afstanden til eller fra sygehuset m.v., hvor den nødvendige  

 behandling kan finde sted efter regionsrådets visitationspraksis, overstiger  

 50 km.
Det er kommunalbestyrelsen i patientens bopælskommune, der er  

 forpligtet til at yde befordring eller befordringsgodtgørelse i forbindelse  

 med  

 genoptræning efter udskrivning fra sygehus.
Hvor der i ovennævnte regler fra  

 bekendtgørelse om ret til sygehusbehandling og befordring m.v. står  

 »regionsråd«, skal dette læses som »kommunalbestyrelse«, når der er tale om  

 befordring i forbindelse med genoptræning efter udskrivning fra sygehus.
 Pensionister har således adgang til befordring eller  

 befordringsgodtgørelse ved genoptræningsforløb, der foregår efter udskrivning  

 fra sygehus.
 Andre end pensionister har adgang til befordring eller  

 befordringsgodtgørelse, hvis vedkommendes tilstand udelukker befordring med  

 offentlige transportmidler, eller hvis afstanden til genoptræningsstedet  

 overstiger 50 km.
For både pensionister og ikke-pensionister er det en  

 forudsætning for udbetaling af befordringsgodtgørelse, at udgiften overstiger  

 et vist beløb.
For pensionister er beløbet fastsat til 25 kr., og for andre  

 er  

 beløbet fastsat til 60 kr.
Hvis genoptræningsstedet er valgt efter reglerne om patienternes  

 frie valg på genoptræningsområdet, er der en begrænset ret til  

 befordringsgodtgørelse.
Bopælskommunen er da alene forpligtet til at yde  

 befordringsgodtgørelse svarende til det, vedkommende ville have været  

 berettiget til, hvis vedkommende var behandlet på det behandlingssted, som  

 kommunen eller regionen (specialiseret, ambulant genoptræning) ville have  

 henvist til.
7.2. Befordring ved træning efter serviceloven En afgørelse om kommunalt træningstilbud efter servicelovens  

 regler giver borgeren ret til et vederlagsfrit tilbud om træning.
Der er ikke  

 i  

 serviceloven hjemmel til at forpligte den kommunale myndighed til at sørge  

 for  

 vederlagsfri befordring til og fra træningstilbudet.
Hvis kommunen tilbyder  

 transport til og fra træningstilbudet, kan kommunen opkræve betaling for de  

 faktiske omkostninger forbundet med transporten.
Efter servicelovens § 117 kan kommunalbestyrelsen dog yde  

 tilskud til personer, som på grund af varigt nedsat fysisk eller psykisk  

 funktionsevne har behov for befordring med individuelle transportmidler.
Det  

 er  

 den kommunale myndighed, der vurderer, hvorvidt der skal ydes tilskud til  

 befordring af en borger, f.eks. til et visiteret træningsforløb.
 Tilskud efter § 117 kan bl.a. ydes i de tilfælde, hvor  

 befordringsomkostningerne for den enkelte borger er så store, at det kan  

 forhindre den pågældende i at tage imod et tilbud om træning efter  

 servicelovens bestemmelser.
 Kommunalbestyrelsens afgørelse om hjælp efter denne bestemmelse  

 kan ikke indbringes for anden administrativ myndighed.
Herudover giver servicelovens §§ 41 og 100 om dækning af  

 nødvendige merudgifter mulighed for, at kommunen efter en konkret individuel  

 vurdering kan yde tilskud til dækning af befordringsudgifter og lignende, som  

 er nødvendige, for at personer med nedsat fysisk eller psykisk funktionsevne  

 kan komme til behandling som følge af nedsat funktionsevne.
Der kan ydes  

 hjælp  

 til betaling af såvel den pågældendes som en eventuel ledsagers udgifter til  

 befordring.
Reglerne om dækning af merudgifter finder kun anvendelse i det  

 omfang, udgifterne ikke kan dækkes af andre bestemmelser eller ordninger.
Der  

 henvises endvidere til reglerne om personligt tillæg efter lov om social  

 pension.
 8. Klageadgang og patientforsikring m.v.
8.1. Sundhedslovgivningen Det er i medfør af § 2, i lov nr. 547 af 24. juni 2005 om  

 klage- og erstatningsadgang fastsat, at Sundhedsvæsenets Patientklagenævn  

 behandler klager over den sundhedsfaglige virksomhed, der udøves af  

 sundhedspersoner.
Dette gælder dog ikke for klager, for hvilke der i  

 lovgivningen er foreskrevet en særlig klageadgang.
Sundhedsvæsenets Patientklagenævn behandler klager over den  

 sundhedsfaglige virksomhed, der udøves af autoriseret personale og enkelte  

 andre sundhedspersoner.
Klager over sundhedspersoners faglige vurderinger  

 vedrørende patienters genoptræningsbehov kan således indbringes for  

 Patientklagenævnet.
En patient kan således f.eks. klage til Patientklagenævnet over  

 den lægefaglige vurdering og afgørelse af patientens genoptræningsbehov, som  

 anført i patientens individuelle genoptræningsplan.
En patient kan også klage  

 over den lægefaglige vurdering af patientens genoptræningsbehov i  

 situationer,  

 hvor en læge ikke finder, at patienten har et genoptræningsbehov efter  

 udskrivning fra et sygehus  og dermed heller ikke har behov for en  

 genoptræningsplan.
En patient kan desuden klage over sundhedspersoners  

 faglige  

 virksomhed i forbindelse med genoptræningen, herunder klage over hvorvidt  

 genoptræningsydelsen svarer til almindelig anerkendt faglig standard.
Der er ikke adgang til at indbringe klager på  

 genoptræningsområdet for Indenrigs- og Sundhedsministeriet.
Ministeriet  

 udtaler  

 sig imidlertid vejledende i konkrete sager om fortolkningen af sundhedslovens  

 genoptræningsbestemmelser m.v.
Klager over serviceniveauet, herunder ventetider, organiseringen  

 og omfanget af genoptræning, der ydes under indlæggelse på et sygehus,  

 indbringes for regionen.
Klager over serviceniveauet, herunder ventetider,  

 organiseringen og omfanget af genoptræning i forhold til ambulant,  

 specialiseret genoptræning, der skal ydes i det regionale sygehusvæsen,  

 indbringes ligeledes for regionen.
 Klager over serviceniveauet, herunder ventetider, organiseringen  

 og omfanget af genoptræning, i forhold til genoptræning, der ydes af kommunen  

 efter udskrivning fra sygehus, skal rettes til den kommune, der yder  

 genoptræningen.
Det overordnede tilsyn med, om kommunerne overholder  

 lovgivningen, varetages af statsforvaltningen i den region, hvori kommunen er  

 beliggende.
Statsforvaltningen har til opgave at kontrollere, at  

 beslutninger,  

 der træffes i kommunen, ikke er i strid med lovgivningen.
Patientforsikringens dækningsområde Der kan ydes erstatning efter reglerne om patientforsikring i  

 kapitel 3 i lov nr. 547 af 24. juni 2005 om klage- og erstatningsadgang til  

 patienter eller efterladte til patienter, som her i landet påføres skade i  

 forbindelse med undersøgelse, behandling el.lign.
Dækningsområdet omfatter  

 også  

 genoptræning, der er foretaget på et sygehus eller på vegne af dette, samt  

 genoptræning af autoriserede sundhedspersoner i forbindelse med levering af  

 kommunale genoptræningsydelser efter sundhedsloven § 140, herunder  

 genoptræningsydelser, der er leveret på vegne af den enkelte kommune.  

 Dækningsområdet omfatter også praktiserende autoriserede sundhedspersoner,  

 herunder praktiserende fysioterapeuter, der leverer fysioterapi efter  

 sundhedslovens § 67.
8.2. Sociallovgivningen Klager over kommunens afgørelser om genoptræning og  

 vedligeholdelsestræning efter servicelovens bestemmelser indbringes for det  

 sociale nævn.
Det sociale nævn kan behandle klager over den måde, en sag er  

 blevet behandlet på og over konkrete afgørelsers indhold, herunder over  

 omfanget og indholdet af den tildelte hjælp.
Det sociale nævn kan ikke tage  

 stilling til de kommunalpolitiske beslutninger om serviceniveau m.v. og til  

 kommunens tilrettelæggelse af opgaverne, herunder til hvordan opgaverne  

 udføres.
 Klager over kommunens serviceniveau eller sagsbehandlingen  

 (sagsbehandlingstiden, personalet m.v.) i forhold til træning efter  

 servicelovens bestemmelser, skal rettes til kommunalbestyrelsen som den  

 politiske ansvarlige myndighed for det politisk vedtagne serviceniveau og for  

 kommunens aktiviteter.
Tilsyn Efter servicelovens § 150 skal den kommunale myndighed  

 løbende følge de enkelte sager for at sikre sig, at hjælpen fortsat opfylder  

 sit formål.
Kommunalbestyrelsen skal herunder være opmærksom på, om der er  

 behov for at yde andre former for hjælp.
 Opfølgningen skal ske ud fra modtagerens forudsætninger og så  

 vidt muligt i samarbejde med denne.
 Udover pligten til løbende at følge op på enkeltsager har den  

 kommunale myndighed efter § 151 pligt til at føre tilsyn med, at de  

 kommunale opgaver på træningsområdet løses i overensstemmelse med de  

 afgørelser, der er truffet, og i henhold til den kvalitetsstandard på  

 træningsområdet, der politisk er vedtaget for kommunen, jf. vejledningens  

 afsnit 4.5.
Det overordnede tilsyn med, om kommunerne overholder  

 lovgivningen, varetages af statsforvaltningen i den region, hvori kommunen er  

 beliggende.
Statsforvaltningen har til opgave at kontrollere, at  

 beslutninger,  

 der træffes i kommunen, ikke er i strid med lovgivningen.
Socialministeriet, Indenrigs- og  

 Sundhedsministeriet, den 11. december 2006 Bilag 1 I det følgende  

 opregnes en række ikke-udtømmende eksempler, hvor anvendelse af kriterierne  

 identificerer  

 genoptræning, der forudsætter et sygehus´ ekspertise, udstyr m.v.
1.  

 	  

 Genoptræning af  

 multitraumatiserede patienter eller patienter med særlig komplicerede  

 skader/brud, f.eks. håndskader eller forsinket heling, som kræver et tæt  

 samarbejde med speciallæge i forhold til medicinering, indikationer,  

 kontra-indikationer og dosering af genoptræningen.
Genoptræning kan være i  

 tæt  

 samarbejde med flere speciallæger  eksempelvis ortopædkirurger,  

 plastikkirurger og neurokirurger.
 2.  

 	  

 Genoptræning af  

 patienter med sjældne handicap eller særlig komplekse progredierende  

 lidelser,  

 hvor genoptræningen kræver tæt tværfagligt samarbejde med speciallæger.  

 Eksempelvis Osteogenesis imperfecta eller Amyotrofisk Lateral Sclerose (ALS).
 3.  

 	  

 Genoptræning af børn  

 med medfødte syndromer/ handicap i faser, hvor der kræves et tæt tværfagligt  

 samarbejde i forhold til diagnosticering og vejledning, samt specifik  

 genoptræning af motoriske, sensoriske og kognitive problemstillinger, der  

 fortløbende koordineres og prioriteres i forhold til f.eks. medicinering.
4.  

 	  

 Genoptræning der af  

 hensyn til patientens sikkerhed forudsætter mulighed for bistand fra andet  

 sundhedsfagligt personale, som kun findes i sygehusregi.
Eksempelvis  

 genoptræning af den subakutte hjertepatient eller i forbindelse med  

 lungetransplantation.
 I det følgende opregnes en række ikke-udtømmende eksempler, hvor  

 anvendelse af kriterierne identificerer genoptræning, der ikke forudsætter et  

 sygehus´ ekspertise, udstyr m.v.
1.  

 	  

 Genoptræning  

 efter fraktur eller amputation, som efter den akutte fase ikke kræver tæt  

 samarbejde med speciallæge.
Eksempelvis hoftenære frakturer eller amputation  

 som følge af diabetes.
 2.  

 	  

 Genoptræning af  

 patienter med rygsmerter som efter den akutte fase ikke kræver tæt samarbejde  

 med speciallæge, eksempelvis genoptræning efter diskusprolaps.
 3.  

 	  

 Genoptræning af  

 patienter med kroniske lidelser, som ikke kræver tæt samarbejde med  

 speciallæge, f.eks. kronisk obstruktiv lungelidelse (KOL), Osteoporose eller  

 Dissemineret Sclerose.
 I det følgende beskrives et patientforløb, der skal illustrere, at det  

 ikke alene er diagnosen, men ofte sygdommens sværhedsgrad og eventuelle  

 komplikationer, der bliver afgørende for, om patienten, efter udskrivning fra  

 sygehus, skal have et tilbud om ambulant specialiseret genoptræning i  

 sygehusvæsenets regi.
En kvinde skal have en  

 knæprotese.
Efter operationen viser det sig, at hun danner arvæv i en  

 særdeles  

 aggressiv grad, der hurtigt giver en meget ringe bevægelighed i knæet, og det  

 bliver nødvendigt at re-operere patienten.
For at fastholde den bevægelighed,  

 der opnås under operationen, kræver det en specialiseret, uhyre intensiv  

 genoptræning, der igangsættes umiddelbart, og som fastholdes de første uger  

 efter operationen.
Patienten træner med fysioterapeut flere gang dagligt alle  

 ugens dage.
Som led i den intensive genoptræning ligger patienten hele døgnet  

 i  

 en såkaldt »knæ-maskine«, der bøjer og strækker knæet.
Patienten udskrives fra sygehuset efter nogen tid med et  

 lægefagligt begrundet behov for at fortsætte genoptræningen efter  

 udskrivelse.  

 Der udarbejdes derfor en genoptræningsplan.
Det vurderes, at patientens  

 genoptræning skal foregå på sygehuset, idet fysioterapeuten, i samråd med den  

 opererende læge, løbende skal justere træningen i forhold til lægens skøn af,  

 hvad det opererede knæ kan tåle.
Da immobiliseringen i forbindelse med  

 operationen har medført en generel svækkelse af patientens øvrige muskler og  

 led, indeholder genoptræningen sideløbende med den specifikke træning af  

 knæet  

 også en generel genoptræning af kroppen.
 Efter nogle uger er der ikke længere behov for den  

 specialiserede ambulante genoptræning på sygehuset, men der er fortsat et  

 lægefagligt begrundet behov for genoptræning, og patienten overgår til  

 fortsat  

 genoptræning i kommunalt regi.
 I det følgende beskrives et patientforløb, der skal illustrere, at det,  

 at patienten bliver fulgt ambulant på sygehus efter en udskrivelse, ikke  

 betyder, at patientens genoptræning efter udskrivning fra sygehus dermed også  

 skal foregå på sygehus.
En ældre mand med diabetes  

 indlægges akut med en halvsidig lammelse efter en blodprop i hjernen.  

 Patienten  

 er kendt på sygehuset, idet han gennem mange år har været fulgt i sygehusets  

 diabetesambulatorium.
Patienten er indlagt på neurologisk afdeling, hvor der  

 igangsættes genoptræning.
Derudover har han medicinsk tilsyn med henblik på  

 regulering af diabetesbehandlingen.
Patienten udskrives fra sygehus efter nogle uger, og der  

 er et lægefagligt begrundet behov for genoptræning efter udskrivelsen, der  

 ikke  

 vurderes at opfylde kriterierne for specialiseret ambulant genoptræning.
Der  

 udarbejdes en genoptræningsplan med henblik på fortsat genoptræning i  

 kommunalt  

 regi, og patienten får ved udskrivelsen en ny tid i diabetesambulatoriet.  

 Patienten fortsætter derefter genoptræningen i kommunalt regi og følges  

 derudover i diabetesambulatoriet på sygehuset, hvor der i en periode er behov  

 for tættere kontroller, idet patienten har sværere ved at regulere  

 insulinbehovet i forhold til hans ændrede aktivitetsniveau.
I forbindelse med  

 genoptræningen i kommunen har ergoterapeuten/fysioterapeuten kontakt med  

 diabetesambulatoriet med henblik på afklaring af spørgsmål vedr.  

 diabetesbehandlingen i forhold til træningen.
1)  

 Fra den 1. januar 2007 gives disse ydelser således som en regional  

 sygehusydelse i henhold til sundhedsloven og indgår dermed som en almindelig  

 del af sygehusbehandlingen.
Før 1. januar 2007 var opgaven reguleret i lov om  

 specialundervisning for voksne.
 2)  

 Der kan lokalt også aftales procedurer for de patienter, der fortsat har  

 behov  

 for en specialpædagogisk indsats efter udskrivning fra sygehus.
