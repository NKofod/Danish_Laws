Fremsat den 27. oktober 2005 af Steen Gade (SF), Marie  

 Fugl (SF) og Ole Sohn (SF) Forslag til folketingsbeslutning om  

 forbud mod import og salg af illegalt træ Folketinget opfordrer regeringen til 1.  

 	  

 at arbejde for, at  

 EU vedtager lovgivning, som forbyder import af træ i EU, der er fældet i  

 modstrid  

 med love og regler i træets oprindelsesland, og 2.  

 	  

 at gøre det ulovligt  

 for større virksomheder at være i besiddelse af samt markedsføre produkter i  

 Danmark, som helt eller delvis består af træ, som er fældet i naturskov i  

 modstrid med love og regler i oprindelseslandet.
Bemærkninger til forslaget Almindelige bemærkninger Ulovlig tømmerhugst er fortsat et betydeligt problem i mange af  

 verdens skovlande.
Europa-Kommissionen har anslået, at cirka halvdelen af det  

 tropetræ,  

 som EU importerer, er illegalt.
Dertil kommer, at der også er store problemer  

 med ulovlig tømmerhugst i lande som f.eks.
Rusland, der eksporterer store  

 mængder tempereret træ til EU.
Det må formodes, at der er en omfattende import af illegalt træ i  

 Danmark af så vel tropisk som ikketropisk træ. Da det samtidig kun er ganske  

 få  

 procent af træet, som har certifikat på, at det kommer fra bæredygtig  

 skovdrift  

 (f.eks.
FSC-mærkede havemøbler), er det i realiteten meget vanskeligt for  

 forbrugere af træ at undgå at købe illegalt træ og derved bidrage til de  

 skovødelæggelser, som den ulovlige tømmerhugst bidrager til.
 Det illegale træ medvirker desuden til at presse priserne på det  

 globale træmarked ned, hvilket kan medvirke til at forværre den økonomiske  

 situation for så vel danske skovejere som andre skovejere, som holder sig  

 inden  

 for lovens rammer.
EU har iværksat en handlingsplan til bekæmpelse af ulovlig  

 tømmerhugst, den såkaldte FLEGT-handlingsplan (Forest Law Enforcement,  

 Governance and Trade). Status for implementeringen af handlingsplanen er, at  

 EU  

 har fremsat lovgivning, som skal etablere en såkaldt frivillig licensordning  

 for lovligt træ samt gøre det muligt for EU at indgå partnerskaber med  

 tømmerproducerende lande om bekæmpelse af ulovlig tømmerhugst.
Tanken er, at  

 EU  

 kun skal tillade import af dokumenteret lovligt træ fra sådanne partnerlande.
 Forhandlingerne om partnerskabsaftalerne og den frivillige  

 licensordning skrider meget langsomt frem, og det er stadig uklart, om  

 systemet  

 vil have en reel effekt på handlen med illegalt træ. Dels er det næppe alle  

 væsentlige skovlande, der ønsker at indgå en aftale med EU om verificering af  

 lovligheden af det træ, de eksporterer til EU, dels kan illegalt træ fra  

 partnerlande stadig sælges til EU via lande, som ikke har en  

 partnerskabsaftale  

 med EU om ulovlig tømmerhugst.
Miljøorganisationerne FERN, Greenpeace og WWF har i årevis krævet,  

 at EU vedtager lovgivning, som forbyder import af træ til EU, som er fældet  

 illegalt i oprindelseslandet.
De tre miljøorganisationer har i foråret 2005  

 fået  

 bred støtte til forslaget fra 70 europæiske virksomheder og 180 ngoer.  

 Europa-Kommissionen  

 har hidtil været stærkt afvisende over for forslaget.
Implementeringen af FLEGT-handlingsplanen har også Europa-Parlamentets  

 bevågenhed.
Parlamentet vedtog den 7. juli 2005 enstemmigt en beslutning, som  

 opfordrer Europa-Kommissionen til at sætte skub i implementeringen af  

 handlingsplanen.
Konkret opfordrer beslutningen Europa-Kommissionen til så  

 hurtigt som muligt at fremsætte et omfattende lovforslag, der vil forbyde al  

 import til EU af tømmer og træprodukter af illegal oprindelse uanset  

 oprindelsesland  

 (B6‑0412/2005).
 Den danske regering har sammen med flere andre EU-lande været  

 aktiv på området og har ved flere lejligheder krævet af Kommissionen, at den  

 i  

 det mindste leverer en analyse af mulighederne for lovgivningsmæssige tiltag,  

 der kan dæmme op for importen af illegalt træ. Denne analyse blev lovet i  

 FLEGT-handlingsplanen og skulle have foreligget i 2004, men er stadig ikke  

 kommet.
Der er behov for at øge presset på Europa-Kommissionen.
Det er  

 således afgørende, at så mange EU-lande som muligt vedholdende kræver, at  

 Kommissionen efterlever forpligtelserne i sin egen handlingsplan samt direkte  

 opfordrer  

 Kommissionen til at fremsætte forslag til EU-lovgivning, som  

 forbyder importen af illegalt træ i EU.
 I lyset af Europa-Kommissionens nøl og modvilje er der desuden et  

 påtrængende behov for, at EU-lande går foran med hensyn til at dæmme op for  

 forbruget af illegalt træ i EU.
 Det giver næppe mening for et enkelt EU-land at forbyde import af  

 det illegale træ, når træet frit kan bevæge sig rundt inden for EUs  

 fælles  

 ydre grænse.
Et konkret initiativ fra den tyske miljøminister, Jürgen Trittin,  

 fra De Grønne har dog anvist en anden og mere farbar vej.
Han har foreslået  

 at  

 sætte ind over for virksomheder, som er i besiddelse af eller markedsfører  

 illegalt træ. Forslaget omfatter kun illegalt træ, som kommer fra urskove  

  

 (urwald; virgin forest)  

  

 , hvilket er  

 begrundet i, at urskovene har særlig store naturværdier og særlig høj  

 biologisk  

 mangfoldighed, og at de er under hårdt pres fra tømmerhugst og andre  

 skovødelæggende  

 aktiviteter.
Formålet med denne folketingsbeslutning er at hæve bundniveauet for  

 det træ, som forhandles i Danmark, ved at fastsætte en minimumsstandard, der  

 siger, at træet som minimum skal være produceret i overensstemmelse med de  

 love  

 og regler, som er fastsat for skovdriften i træets oprindelsesland.
Forslaget  

 vil ikke betyde, at alt træ, som forhandles i Danmark, fremover vil komme fra  

 bæredygtig skovdrift, men det vil være er et vigtigt og nødvendigt skridt i  

 den  

 retning, og det vil formentlig også bidrage til at gøre prisforskellen mellem  

 det certificerede og det ucertificerede træ mindre.
Bemærkninger til forslagets enkelte punkter Ad 1.
Træ, »der er fældet i modstrid med love og regler i træets  

 oprindelsesland«, defineres i denne forbindelse som (a) træ, som er fældet i områder, hvor det er forbudt at fælde  

 træer (f.eks. nationalparker), eller (b) træ, som er fældet i områder, hvor det er tilladt at fælde  

 træer, men hvor det sker uden myndighedstilladelse eller i modstrid med de  

 love, regler og tilladelser, som skovdriften er omfattet af.
 Ad 2.
 »Naturskov« defineres i denne forbindelse som skove, der  

 forynger sig selv, og som har en træartssammensætning og en økologisk  

 struktur,  

 som svarer til den, der er naturlig for skove i regionen.
 »Større virksomheder« defineres i denne forbindelse som virksomheder,  

 der har en årlig omsætning fra markedsføring af træprodukter på mere end  

 100.000 euro.
 Det bemærkes, at forslaget omhandler træ fra alle typer af  

 naturskove, uanset om de ligger i tropiske eller tempererede områder.
Det er hensigten med forslaget, at større virksomheder mod  

 forlangende skal kunne dokumentere, at det træ, som de forhandler,  

 forarbejder  

 eller videresælger, ikke er et produkt af ulovlig tømmerhugst i naturskove.  

 Både myndigheder og kunder skal således kunne kræve dokumentation for, at det  

 træ, som forhandles, forarbejdes eller videresælges af en given større  

 virksomhed, ikke er fældet i naturskov i modstrid med love og regler i træets  

 oprindelsesland.
Det er således virksomhederne, der har bevisbyrden med  

 hensyn  

 til at dokumentere, at træet ikke er fældet i naturskov i modstrid med love  

 og  

 regler i træets oprindelsesland.
 Dokumentation af træets lovlighed sker ved brug af anerkendte  

 certifikater eller alternative former for dokumentation, som er godkendt til  

 formålet af centrale danske myndigheder.
Forslagsstillerne finder det endelig nødvendigt at fastsætte en  

 passende overgangsperiode, så træbranchen har tid til at forberede sig på de  

 nye krav.
Reglerne kunne passende træde i kraft den 1. januar 2007.
Skriftlig fremsættelse Steen Gade  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om forbud mod import og salg af illegalt træ.
(Beslutningsforslag nr.
B 17).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
