 Bladet  

 erkendte, at oplysningen i artiklen om, at der var rejst sigtelse mod klager  

 for skattesvig, ikke var korrekt, men beroede på en fejl fra bladets side.  

 Klager oplyste, at han og hans revisor meddelte journalisten, at oplysningen  

 var forkert, men ikke hørte fra journalisten.
Pressenævnet  

 fandt, at bladet havde handlet i strid med god presseskik ved at bringe  

 oplysningen og ved at undlade at bringe en berigtigelse, da man blev bekendt  

 med, at oplysningen var forkert.
Nævnet udtalte derfor sin kritik af bladet.
Pressenævnet  

 kunne på det foreliggende grundlag ikke tage stilling til, om det var  

 rigtigt,  

 at klager havde indgået et forlig med skattemyndighederne.
Nævnet fandt, at  

 oplysningerne om, at han havde været sigtet for skattesvig for flere hundrede  

 tusinde kroner og indgået et forlig med skattemyndighederne, var skadelige  

 for  

 ham.
Bladet burde have efterprøvet oplysningerne ved at forelægge dem for  

 ham,  

 og bladet havde handlet i strid med god presseskik ved at undlade dette.  

 Nævnet  

 udtalte tillige på dette punkt sin kritik af bladet.
Kendelse  

 fra Pressenævnet i sag 2004-6-41 [K] har ved revisor Kurt Jacobsen klaget til Pressenævnet over  

 to artikler bragt i Helsingør Dagblad den 20. november 2003 og 13. februar  

 2004, idet han finder, at god presseskik er tilsidesat.
 Artiklen den 20. november 2003 bar overskriften   

  

 Kæmpe skattesmæk til rockerboss fra Helsingør  

  

 .
 Den 13. februar 2004 bragte Helsingør Dagblad en artikel med  

 overskriften   

  

 Bandidos-rockers bolig i  

 Ålsgårde tømt for værdier  

  

 , hvori det blandt andet:
 Det er anden gang, højtstående rockere med tilknytning til  

 Bandidos europæiske hovedkvarter i Helsingør bliver fanget i  

 skattefælden.
I slutningen af 2003 blev den lokale rockerchef, kaldet Kokken,  

 sigtet for skattesvig for flere hundrede tusinde kroner.
Sagen blev dog  

 klaret  

 med et forlig, og Kokken bor stadig i sin luksus- villa på Sdr.
Strandvej i  

 Helsingør. [K] er den i artiklen omtalte person Kokken.
[K] har anført, at der ikke foreligger nogen sigtelse for  

 skattesvig eller nogen undersøgelse af hans skatteforhold.
Han har på intet  

 tidspunkt haft en sag med Told & Skat eller det lokale skattevæsen, og  

 han  

 har således heller ikke indgået nogen aftale med skattemyndighederne om  

 tilbagebetaling.  

 Han har henvist til erklæring af 15. april 2004 fra kriminalinspektør Knud  

 Stadsgaard, Helsingør Politi, hvoraf fremgår, at man ikke over for Helsingør  

 Dagblad har udtalt sig om navne, adresser eller tilsvarende i den aktuelle  

 sag.  

 Klager og hans revisor har pr. e-mail oplyst journalisten om, at  

 oplysningerne  

 var urigtige, men har intet hørt fra journalisten.
 [K] har videre anført, at Helsingør Dagblad har undladt at  

 forelægge ham de pågældende oplysninger.
Helsingør Dagblad har anført, at oplysningen om, at der var  

 rejst sigtelse mod [K], beror på en fejl fra bladets side.
Bladet har således  

 i  

 en tidligere artikel oplyst, at politiet ikke ville rejse en straffesag mod  

 den  

 pågældende.
Oplysningen om, at der var foretaget en undersøgelse vedrørende  

[K]s  

 skatteforhold, stammede fra Københavns og Helsingør Politi.
Helsingør Politi  

 oplyste, at det drejede sig om et beløb på flere hundrede tusinde  

 kroner.  

 Bladet har erkendt, at Helsingør Politi ikke har udtalt sig om navne i sagen,  

 men bladet kunne identificere [K] ud fra de oplysninger, som man modtog fra  

 politiet.
I sagens behandling har følgende nævnsmedlemmer deltaget: Axel  

 Kierkegaard, Bo Maltesen, Kaare R.
Skou og Ole Askvig.
 Pressenævnet udtaler:
 Fristen for klager over tilsidesættelse af god presseskik er 4  

 uger fra offentliggørelsen i et massemedie, jf. medieansvarslovens § 34, stk.  

 2. Pressenævnet modtog den 26. februar 2004 klagen over artiklerne den 20.  

 november 2003 og 13. februar 2004. Da klagefristen herefter er overskredet  

 for  

 artiklen den 20. november 2003, afvises denne del af klagen.
 Helsingør Dagblad har erkendt, at oplysningen i artiklen den 13.  

 februar 2004 om, at der var rejst sigtelse mod [K] for skattesvig, ikke er  

 korrekt, men beroede på en fejl fra bladets side. [K] har oplyst, at han og  

 hans revisor meddelte journalisten, at oplysningen var forkert, men ikke  

 hørte  

 fra journalisten.
Pressenævnet finder, at Helsingør Dagblad har handlet i strid  

 med god presseskik ved at bringe oplysningen og ved at undlade at bringe en  

 berigtigelse, da man blev bekendt med, at oplysningen var forkert.
Nævnet  

 udtaler derfor sin kritik af Helsingør Dagblad.
Pressenævnet kan på det  

 foreliggende grundlag ikke tage stilling til, om det er rigtigt, at [K] har  

 indgået et forlig med skattemyndighederne.
Nævnet finder, at oplysningerne  

 om,  

 at han har været sigtet for skattesvig for flere hundrede tusinde kroner og  

 indgået et forlig med skattemyndighederne, er skadelige for ham.
Helsingør  

 Dagblad burde have efterprøvet oplysningerne ved at forelægge dem for ham, og  

 bladet har handlet i strid med god presseskik ved at undlade dette.
Nævnet  

 udtaler tillige på dette punkt sin kritik af Helsingør Dagblad.
 I medfør af medieansvarslovens § 49 pålægger Pressenævnet den  

 ansvarshavende redaktør af Helsingør Dagblad at offentliggøre følgende:
   

  

 Kendelse  

 fra Pressenævnet:
Den 13. februar 2004  

 bragte Helsingør Dagblad en omtale af, at en lokal rocker, kaldet  

 Kokken, var  

 sigtet for skattesvig for flere hundrede tusinde kroner.
Bladet oplyste  

 endvidere, at sagen var afsluttet ved et forlig med skattemyndighederne.
 [K], der er identisk med  

 Kokken, har klaget til Pressenævnet, idet han finder, at god  

 presseskik er  

 tilsidesat.
 Pressenævnet udtaler  

 :
 Helsingør Dagblad har  

 erkendt, at det ikke er korrekt, at der var rejst sigtelse mod [K] for  

 skattesvig,  

 og at oplysningen herom beroede på en fejl fra bladets side. [K] har oplyst,  

 at  

 han og hans revisor meddelte journalisten, at oplysningen var forkert, men  

 ikke  

 hørte fra journalisten.
Pressenævnet finder, at  

 Helsingør Dagblad har handlet i strid med god presseskik ved at bringe  

 oplysningen og ved at undlade at bringe en berigtigelse, da man blev bekendt  

 med, at oplysningen var forkert.
Nævnet udtaler derfor sin kritik af  

 Helsingør  

 Dagblad.
Pressenævnet kan på det foreliggende grundlag  

 ikke tage stilling til, om det er rigtigt, at [K] har indgået et forlig med  

 skattemyndighederne.
Nævnet finder, at oplysningerne om, at han har været  

 sigtet for skattesvig for flere hundrede tusinde kroner og indgået et forlig  

 med skattemyndighederne, er skadelige for ham.
Helsingør Dagblad burde have  

 efterprøvet oplysningerne ved at forelægge dem for ham, og bladet har handlet  

 i  

 strid med god presseskik ved at undlade dette.
Nævnet udtaler tillige på  

 dette  

 punkt sin kritik af Helsingør Dagblad.
København, den 21. juni 2004 Axel Kierkegaard, Bo Maltesen, Kaare R.
Skou og Ole Askvig. Afgjort den 21. juni 2004.
