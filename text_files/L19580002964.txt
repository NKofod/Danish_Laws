 Ved kgl. resolution af 26. april 1958 har Danmark ratificeret ovennævnte  

 overenskomst, hvis tekst lyder som følger:
OVERENSKOMST mellem Danmark, Finland, Norge og Sverige om ophævelse af paskontrollen ved de fællesnordiske grænser.
De kontraherende stater, som har fundet det ønskeligt at skabe en friere samfærdsel mellem de  

 nordiske stater, som tidligere har indført fuldstændig pasfrihed for statsborgere i de  

 nordiske stater, som er enige om at tillade udlændinge at rejse direkte fra en nordisk stat  

 til en anden nordisk stat over et godkendt grænseovergangssted uden at  

 gennemgå paskontrol, og som i det væsentlige vil tilstræbe at anvende visumtvang i samme omfang og  

 vil søge en ensartet praksis gennemført med hensyn til meddelelse af visum  

 til forretnings-, studie-, turistrejser og lignende kortvarige rejser, er  

 blevet enige om følgende:
 Artikel 1.
 Ved udlænding forstås i denne overenskomst enhver, som ikke er statsborger  

 i Danmark, Finland, Norge eller Sverige.
 Ved nordisk stat forstås i denne overenskomst Danmark (med undtagelse af  

 Grønland og Færøerne), Finland, Norge (med undtagelse af Svalbard og Jan  

 Mayen) og Sverige.
 Ved nordisk ydergrænse forstås i denne overenskomst:
 Artikel 2.
Enhver af de kontraherende stater skal foretage paskontrol ved sine  

 nordiske ydergrænser.
Paskontrollen foretages i overensstemmelse med de  

 retningslinjer, som angives i bilag 1 til denne overenskomst.
enhver af de kontraherende stater skal anvende kontrolkort (ind- og  

 udrejsekort) som hjælpemiddel ved kontrol med Kontrolkortene (ind- og udrejsekort) skal have det i bilag 2 til denne  

 overenskomst angivne format og indhold.
 Artikel 3.
Indrejsekort skal beholdes af indrejsestaten.
Kan udlændinge ifølge en i  

 passet indført tilladelse opholde sig i nogen anden nordisk stat i mere end 3  

 måneder, skal indrejsekortet sendes til denne stat.
Såfremt det fremgår af  

 passet at en sådan tilladelse er meddelt udlændingen af flere af de nordiske  

 stater, skal indrejsekortet sendes til den stat, hvis tilladelse udløber  

 sidst.
 Tillader en kontraherende stat en udlænding at opholde sig i staten mere  

 end 3 måneder efter udløbet af den ved indrejsen til en nordisk stat tilladte  

 opholdstid, skal kortet sendes til denne stat.
 Det påhviler den stat, som har kontrolkortet, at føre kontrol med, at den  

 tilladte opholdstid ikke overskrides.
 Udrejsekortet skal sendes til den stat, som på tidspunktet for udrejsen  

 fører kontrollen med vedkommende udlænding.
 Artikel 4.
 Såfremt en kontraherende stat vil ophæve eller indføre visumtvang over for  

 en ikke-nordisk stat eller foretage andre væsentlige ændringer i sine  

 visumoverenskomster med ikke-nordiske stater, skal den førstnævnte stat på  

 forhånd underrette de kontraherende stater om de påtænkte foranstaltninger,  

 såfremt ikke tvingende grunde gør det nødvendigt straks at gennemføre disse.  

 I så fald skal de øvrige kontraherende stater underrettes snarest muligt  

 efter foranstaltningernes gennemførelse.
 Det i stk. 1 anførte finder også anvendelse på indførelse af andre  

 almindelige bestemmelser om udlændinges ind- og udrejse samt ophold i den  

 pågældende stat.
 Artikel 5.
 Enhver kontraherende stat skal kræve, at en viseringsfri udlænding, som  

 ønsker at opholde sig i vedkommende stat ud over 3 måneder, efter at han er  

 indrejst i en nordisk stat fra en ikke-nordisk stat, skal søge  

 opholdstilladelse i den nordiske stat, hvor han opholder sig ved udløbet af 3  

 måneders-fristen.
Har en udlænding opnået opholdstilladelse i en nordisk stat, er  

 tilladelsen alene gyldig for ophold i denne stat.
Inden for det tidsrum, i  

 hvilket opholdstilladelsen gælder, skal de øvrige kontraherende stater, i  

 hvilke udlændingen er viseringsfri, tillade ham uden opholdstilladelse at  

 opholde sig på deres område i et tidsrum af 3 måneder.
Dette gælder ikke,  

 såfremt udlændingen har til hensigt at opholde sig i staten ud over dette  

 tidsrum eller vil søge eller modtage arbejde eller drive selvstændig næring  

 der, og der efter den pågældende stats lovgivning dertil kræves, at  

 opholdstilladelse søges på et tidligere tidspunkt end ved 3 måneders-fristens  

 udløb.
 Ved anvendelsen af bestemmelserne i stk. 1 skal det tidsrum, i hvilket der  

 ikke kræves opholdstilladelse, regnes fra og med indrejsedagen, dog at der,  

 såfremt udlændingen før sin sidste indrejse tidligere har opholdt sig i en  

 nordisk stat, fra det tidsrum, i hvilket opholdstilladelse ikke kræves, skal  

 trækkes det tidsrum, i hvilket udlændingen har opholdt sig i en nordisk stat  

 inden for de sidste 6 måneder før hans sidste indrejse.
 Ved anvendelsen af bestemmelserne i stk. 2 skal det tidsrum i hvilket der  

 ikke kræves opholdstilladelse, regnes fra og med indrejsedagen i den  

 pågældende stat, dog at der, såfremt udlændingen før sin sidste indrejse  

 tidligere har opholdt sig i denne stat, fra det tidsrum, i hvilket der ikke  

 kræves opholdstilladelse, skal trækkes det tidsrum, i hvilket udlændingen har  

 opholdt sig i den samme stat, inden for de sidste 6 måneder før hans sidste  

 indrejse.
 Artikel 6.
De kontraherende stater bør ved deres nordiske ydergrænser afvise enhver  

 udlænding, I øvrigt kan enhver udlænding afvises, når der af andre grunde ikke bør  

 meddeles ham tilladelse til at indrejse i en eller flere af de kontraherende  

 stater.
 Bestemmelserne i litra b)-f) finder ikke anvendelse på en udlænding, som  

 agter at rejse til en kontraherende stat, hvortil han har indrejsetilladelse,  

 eller i hvilken han har opholdstilladelse, som giver ham adgang til at  

 indrejse.
 Artikel 7.
Bestemmelserne i artiklerne 2 og 6 finder ikke anvendelse på udlændinge,  

 der ankommer fra en ikke-nordisk stat som medlem af besætningen på et skib.  

 Bestemmelsen i artikel 2 finder heller ikke anvendelse på udlændinge, der  

 afrejser til en ikke-nordisk stat som medlem af besætningen på et skib.
Dog  

 skal en udlænding, der er ankommet fra en ikke-nordisk stat som medlem af  

 besætningen på et skib og afmønstres i en nordisk stat, indrejsebehandles i  

 overensstemmelse med artiklerne 2 og 6. Endvidere skal en udlænding, der i en  

 nordisk stat påmønstres et skib, som ikke udelukkende går i fart mellem  

 nordiske stater, udrejsebehandles i overensstemmelse med reglerne i artikel  

 2.
 Enhver af de kontraherende stater har ret til at bestemme, at et medlem af  

 en skibsbesætning uden særlig tilladelse må opholde sig i land under skibets  

 sædvanlige ophold i en havn.
 De i denne artikel givne bestemmelser finder tilsvarende anvendelse på  

 personer tilhørende et luftfartøjs udenlandske besætning.
 Artikel 8.
 Såfremt en kontraherende stat foretager stikprøvevis kontrol ved sin  

 grænse til en anden nordisk stat, skal det kunne pålægges en udlænding at  

 forevise sit pas og at give de oplysninger, som ønskes.
 Enhver kontraherende stat kan ved grænsen til en anden kontraherende stat  

 afvise enhver udlænding, som ikke har tilladelse til at indrejse i  

 vedkommende stat.
 Artikel 9.
En kontraherende stat må ikke tillade en udlænding, som er udvist af en  

 anden kontraherende stat, at indrejse uden særlig tilladelse.
En sådan  

 tilladelse kræves dog ikke, hvis en kontraherende stat vil sende en  

 udlænding, som den har udvist, gennem en anden kontraherende stats område.
 Har en udlænding, som er blevet udvist fra en nordisk stat,  

 opholdstilladelse i en anden sådan stat, er denne stat pligtig til efter  

 anmodning at modtage udlændingen.
 Artikel 10.
 Enhver af de kontraherende stater forpligter sig til at tilbagetage en  

 udlænding, som i overensstemmelse med artikel 6, litra a), litra b), for så  

 vidt angår indrejsetilladelse, eller litra f) burde have været afvist af  

 vedkommende stat ved dennes ydergrænse, og som uden tilladelse er indrejst  

 fra denne stat til en anden nordisk stat.
 Ligeledes forpligter enhver kontraherende stat sig til at tilbagetage en  

 udlænding, som uden gyldigt pas og uden særlig tilladelse, hvor en sådan er  

 nødvendig, er indrejst direkte fra vedkommende stat til en anden nordisk  

 stat.
 De i stk. 1 og stk. 2 givne regler finder ikke anvendelse på en udlænding,  

 som har opholdt sig i den stat, der kræver tilbagesendelse, i mindst 1 år  

 regnet fra tidspunktet for hans ulovlige indrejse i staten, eller som efter  

 ulovlig indrejse har fået opholds- og/eller arbejdstilladelse der.
 Artikel 11.
 Enhver af de kontraherende stater forpligter sig til at give hinanden  

 underretning og foretage eftersøgning i overensstemmelse med de regler, som  

 er givet i bilag 3 til denne overenskomst.
 Artikel 12.
 Hvad der i denne overenskomst er anført om udviste udlændinge, skal også  

 finde anvendelse på udlændinge, som efter finsk eller svensk lovgivning  

 »førvisats« eller »førpassats« med forbud mod at vende  

 tilbage uden særlig tilladelse.
 Artikel 13.
Med det formål at samordne kontrollen med udlændinge i de kontraherende  

 stater og i øvrigt rejse og drøfte spørgsmål, som er af betydning for det  

 fælles paskontrolområde i de nordiske stater, nedsættes der et  

 samarbejdsudvalg (Det nordiske udlændingsudvalg). Udvalget skal bestå af en  

 repræsentant for hver af de kontraherende stater.
Repræsentanterne kan  

 tilkalde særlige sagkyndige, såfremt det viser sig nødvendigt.
 Artikel 14.
 Efter forhandling kan Islands regering tilslutte sig denne overenskomst.  

 Overenskomsten kan ligeledes efter forhandling udvides til at omfatte  

 Færøerne og Grønland.
 Artikel 15.
 Overenskomsten skal ratificeres og ratifikationsinstrumenterne deponeres i  

 København.
 Overenskomsten træder i kraft, såsnart samtlige ratifikationsinstrumenter  

 er deponeret, dog tidligst 1. januar 1958.
 Enhver af de kontraherende stater kan opsige overenskomsten med en frist  

 på 6 måneder.
Enhver af de kontraherende stater kan med øjeblikkelig virkning sætte  

 overenskomsten ud af kraft i forhold til en eller flere af de øvrige stater i  

 tilfælde af krig eller krigsfare, eller såfremt andre særlige internationale  

 eller nationale forhold gør dette nødvendigt.
De andre staters regeringer  

 skal i så fald øjeblikkelig underrettes om de trufne foranstaltninger.
 Til bekræftelse heraf har de respektive staters befuldmægtigede  

 undertegnet foranstående overenskomst og forsynet denne med deres segl.
 Udfærdiget i København den 12. juli 1957 i et eksemplar på dansk, finsk,  

 norsk og svensk af hvilket det danske udenrigsministerium skal overlade  

 bekræftende afskrifter til de øvrige kontraherende staters regeringer.
sign.
H.
C.
Hansen.
 Bilag 1.
 Almindelige retningslinier for paskontrollen.
Kontrollen med ind- og udrejsende skal ved landegrænsen ske på de der  

 beliggende paskontrolsteder.
Rejsende med jernbane kan også paskontrolleres  

 under togets kørsel fra og til grænsen.
Skibs- og flyvepassagerer skal  

 paskontrolleres i den nordiske havn eller på den nordiske flyveplads, hvor  

 passagen går fra borde eller om bord.
Når en passager ved udrejse til en  

 ikke-nordisk stat passerer nordiske havne eller flyvepladser, skal det i den  

 sidste nordiske havn eller flyveplads kontrolleres, at han er  

 udrejsebehandlet.
Ved udførelsen af indrejsekontrollen skal den paskontrollerende nøje  

 efterse passet og særlig være opmærksom på dettes gyldighedstid, og på at det  

 gælder for den eller de nordiske stater, som pasindehaveren har til hensigt  

 at besøge, samt at der foreligger identitet mellem pasindehaveren og den  

 person, til hvem passet er udstedt.
Han skal endvidere have sin opmærksomhed  

 henledt på, at passet kan være falsk eller forfalsket.
Kræves der  

 indrejsetilladelse, skal han forvisse sig om, at en sådan foreligger, og  

 påse, at den rejsende afleverer indrejsekort, hvor dette er foreskrevet,  

 eller afgiver de til kortets udfyldelse nødvendige oplysninger.
Den  

 paskontrollerende skal endvidere undersøge, om den rejsende er opført i nogen  

 af de kontraherende staters fortegnelser over udviste udlændinge.
Et sådant  

 eftersyn behøver dog ikke at ske med hensyn til personer, der bor i  

 grænseområdet, og andre personer, som er paskontrolpersonalet vel bekendt, og  

 ej heller vedrørende personer, med hensyn til hvilke det er åbenbart, at en  

 sådan undersøgelse ikke er nødvendig.
Den paskontrollerende bør også have sin  

 opmærksomhed henledt på de gældende afvisningsbestemmelser og, såfremt der er  

 grund dertil, udspørge den rejsende eller foretage andre foranstaltninger til  

 afgørelse af, om indrejse skal tillades.
Tillades indrejse, forsynes passet  

 med indrejsestempel med angivelse af dato og navn på paskontrolstedet.  

 Afvises den rejsende, kan antegnelse herom gøres i hans pas.
Ved udrejsekontrol skal den paskontrollerende nøje efterse passet og,  

 såfremt der er særlig grund dertil, undersøge, om den rejsende er efterlyst,  

 eller der i øvrigt er grund til at hindre hans udrejse.
Tillades udrejse,  

 forsynes den rejsendes pas med udrejsestempel med angivelse af stedet og  

 datoen for udrejsen.
 Bilag 2.
 Kontrol ved ind- og udrejse.
Blanket til ind- og udrejsekort skal fremstilles i to ved perforering  

 sammenhængende dele. den ene del udgør indrejsekort og den anden udrejsekort.  

 Hver del skal have et format af 105X148 mm.
Blanketten skal trykkes på  

 kartonneret hvidt papir og i øvrigt have det indhold og den udførelse, som er  

 angivet nedenfor:
 Indrejsekort skal af den paskontrollerende forsynes med indrejsestempel og  

 begyndelsesbogstavet til navnet på den stat, der ifølge bestemmelserne i  

 artikel 3 skal opbevare kortet. (D. for Danmark, F. for Finland., N. for  

 Norge og S for Sverige). Samtidig skal såvel passet som udrejsekortet  

 forsynes med tilsvarende antegnelser.
 Ved udrejsen skal udrejsekortet forsynes med udrejsestempel samt  

 begyndelsesbogstavet til navnet på den stat, hvortil kortet efter artikel 3  

 skal sendes.
Afsendelse, af kortet skal ske hurtigt og på den måde, hver stat for sit vedkommende finder formålstjenstlig.
 Udrejsekortet bør den rejsende opbevare i sit pas inder opholdet i de  

 nordiske stater.
 Bilag 3.
 Retningslinier for underretning og eftersøgning mellem de forskellige  

 stater.
I.
Underretning.
 De kontraherende stater skal give hinanden underretning i de nedenfor  

 nævnte tilfælde:
 Såfremt en sådan udlænding, uden at tilladelse meddeles ham,  

 tilbageholdes, eller det tilades ham at forblive i en anden stat end  

 kontrolstaten, skal sidstnævnte stat ligeledes underrettes herom.
II.
Eftersøgning.
A.
Udlændinge, som skal afgive kontrolkort.
Indkommer udrejsekort ikke til kontrolstaten i rette tid, og foreligger  

 der ej heller meddelelse om, at udlændingen har ansøgt om tilladelse til at  

 opholde sig i nogen af de nordiske stater, skal kontrolstaten foretage  

 foranstaltninger til udlændingens eftersøgning.
I første række skal der  

 rettes forespørgsel om udlændingen til den stat, hvor det som følge af de  

 foreliggende oplysninger om ham er sandsynligt, at han opholder sig.
Savnes  

 oplysninger om udlændingen i den stat, til hvilken forespørgslen rettes, og  

 er det ej heller sandsynligt, at han opholder sig i kontrolstaten, skal  

 eftersøgningen fortsættes ved forespørgsel til de øvrige nordiske stater,  

 Findes udlændingen i en af staterne, eller tilvejebringes der oplysninger,  

 som gør det sandsynligt, at han har forladt de nordiske stater, skal samtlige  

 stater, til hvilke forespørgsler har været rettet, ufortøvet underrettes.
 Eftersøgning skal ske:
En forespørgsel bør indeholde oplysninger om udlændingens navn,  

 fødselsdato, fødested, statsborgerskab og stilling, dato for indrejse i en  

 nordisk stat, viseringer eller tilladelser, såvel som andre oplysninger af  

 betydning.
Det påhviler en stat, som har modtaget forespørgsel angående en  

 udlænding, ufortøvet at foretage foranstaltninger til dennes eftersøgning  

 (efterlysning).
B.
Andre udlændinge end de under A nævnte.
På begæring af en kontraherende stat er de øvrige stater forpligtet til at  

 foretage eftersøgning også af andre udlændinge end de ovenfor under punkt A  

 nævnte.
Eftersøgning skal ske ufortøvet, efter at anmodning derom er fremsat.
 Anmodning om eftersøgning skal indeholde så fuldstændige oplysninger om  

 udlændingen som muligt.
 Efter at deponering af ratifikationsinstrumenterne har fundet sted for  

 samtlige kontraherende staters vedkommende, er overenskomsten i medfør af  

 artikel 15 trådt i kraft den 1. maj 1958.
 Udenrigsministeriet, den 12. maj 1958.
J.
O.
Krag.
