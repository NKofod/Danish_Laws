Bekendtgørelse om nødvendige  

 merudgifter ved den daglige livsførelse efter servicelovens  

 § 84 I medfør af § 84, stk. 4, i lov om social service, jf.  

 lovbekendtgørelse nr. 755 af 9. september 2002, fastsættes:
Personkreds § 1. Kommunen yder hjælp til dækning  

 af nødvendige merudgifter ved den daglige livsførelse til  

 personer mellem 18 og 65 år med varigt nedsat fysisk eller psykisk  

 funktionsevne, når merudgiften er en følge af den nedsatte  

 funktionsevne og ikke kan dækkes efter anden lovgivning eller andre  

 bestemmelser i lov om social service.
Til personer, der er født  

 før den 1. juli 1939, kan hjælpen ydes indtil det fyldte 67.  

 år.
 Stk. 2. Med varigt nedsat funktionsevne forstås en  

 langvarig lidelse, hvis konsekvenser for den enkelte er af indgribende  

 karakter i den daglige tilværelse og som medfører, at der  

 må sættes ind med betydelige hjælpeforanstaltninger.
 Stk. 3. Personer, der modtager førtidspension  

 tilkendt efter de før 1. januar 2003 gældende regler i lov om  

 social pension, er ikke berettigede til ydelser efter § 84 i lov om  

 social service, medmindre de tillige er bevilget personlig  

 hjælpeordning efter § 77 i lov om social service.
 Stk. 4. Personer, der modtager invaliditetsydelse  

 tilkendt efter de før 1. januar 2003 gældende regler i lov om  

 social pension, kan samtidig få dækket nødvendige  

 merudgifter efter § 84 i lov om social service.
 § 2. Personer, som har medfødte  

 misdannelser eller mangler, men ikke synligt eller umiddelbart konstaterbar  

 nedsat funktionsevne, kan få hjælp til dækning af  

 merudgifter til diæt, når forskrifter om diæt og lignende  

 følges.
Stk. 2. Udgifter til særlige  

 diætpræparater til personer med PKU (Føllings sygdom) og  

 personer med Alcaptonuri afholdes af staten og udleveres af John F.
Kennedy  

 Instituttet.
 § 3. Dækning af nødvendige  

 merudgifter kan ske uanset ansøgerens boform.
Hjælp til dækning af nødvendige  

 merudgifter Beregning § 4.  Der ydes alene hjælp til dækning  

 af nødvendige merudgifter, som er en følge af den nedsatte  

 fysiske eller psykiske funktionsevne hos ansøgeren.
Behovet vurderes i  

 forhold til ikke-handicappede på samme alder og i samme  

 livssituation.
 Stk. 2. Udgifter, som den pågældende selv  

 ville have afholdt, hvis der ikke havde foreligget særlige omkostninger  

 ved den daglige livsførelse på grund af den nedsatte  

 funktionsevne, skal afholdes af den pågældende selv.
 Stk. 3. Beløbet til dækning af merudgifter  

 er uafhængigt af ansøgerens indkomst og er ikke  

 skattepligtigt.
§ 5. Udmåling af tilskuddet sker på  

 grundlag af de sandsynliggjorte merudgifter for den enkelte.
Udmålingen  

 skal ske for det kommende år regnet fra  

 afgørelsestidspunktet.
Stk. 2. Der laves et overslag over de sandsynliggjorte  

 merudgifter.
Overslaget over merudgifterne fastlægges ud fra kendskabet  

 til niveauet generelt for de omhandlede udgifter.
 Stk. 3. Merudgifterne omfatter såvel løbende  

 udgifter som enkeltudgifter.
 § 6. Tilskud til nødvendige merudgifter kan  

 ydes, når de skønnede merudgifter udgør mindst 6.000 kr.  

 pr. år, svarende til 500 kr. pr. måned.
 Stk. 2. Tilskuddet beregnes med et basisbeløb  

 på 1.500 kr. pr. måned.
 Stk. 3. Basisbeløbet øges første  

 gang med 500 kr. pr. måned til 2.000 kr. pr. måned, når de  

 skønnede merudgifter overstiger 21.000 kr. pr. år, svarende til  

 1.750 kr. pr. måned.
 Stk. 4. Basisbeløbet øges herefter med 500  

 kr. pr. måned, hver gang merudgifterne stiger henholdsvis 6.000 kr. pr.  

 år og 500 kr. pr. måned.
Stk. 5. Tilskuddet ydes som udgangspunkt som en  

 kontantydelse.
Visse ydelser kan dog aftales som naturalhjælp, som  

 afregnes direkte af kommunen.
Stk. 6. Den kontante del af ydelsen udbetales i  

 månedlige rater.
Beløbet, som afregnes direkte af kommunen,  

 modregnes i det månedlige tilskud.
Genvurdering § 7. Kommunen foretager mindst én gang  

 årligt en genvurdering af ansøgerens forventede  

 nødvendige merudgifter i det kommende år.
Stk. 2. Ved uventede og høje udgifter, som  

 forventes at være blivende skal aftalen revideres snarest.
Det samme  

 gælder i de tilfælde, hvor udgifterne er lavere end oprindelig  

 antaget.
Den årlige opfølgning vil herefter skulle  

 fastsættes senest et år efter det tidspunkt på året,  

 hvor den nye aftale blev indgået.
Stk. 3. Hvis der opstår behov for dækning af  

 en enkeltstående merudgift, kan dette ske ved en enkeltstående  

 udbetaling uden regulering af det månedlige beløb.
Dette  

 forudsætter, at den pågældende allerede er berettiget til  

 merudgiftsydelse efter servicelovens § 84 i lov om social service.
Stk. 4. For væsentlige ændringer i den  

 pågældendes situation og behov, som er af midlertidig karakter,  

 kan ydelsen reguleres for et kortere tidsrum.
Tidspunktet for den  

 årlige opfølgning fastholdes.
Ophør § 8. Merudgiftsydelsen er forudbetalt og  

 bortfalder ved udgangen af den måned, hvor den pågældende  

 fylder 65 år, eller hvor den pågældende dør.
 Stk. 2. Hvis betingelserne for tilskud efter § 84 i  

 lov om social service ikke længere er opfyldt, eller hvis det vurderes,  

 at merudgifterne er lavere end oprindeligt antaget, og de samlede merudgifter  

 ikke mindst overstiger 6.000 kr. årligt, bortfalder tilskuddet ved  

 udgangen af den måned, hvor dette konstateres.
Stk. 3.  Tilskud efter § 84 i lov om social service  

 ophører i de tilfælde, hvor en person, som hidtil har modtaget  

 invaliditetsydelse, overgår til førtidspension efter de indtil  

 1. januar 2003 gældende regler om førtidspension.
Tilskuddet  

 ophører med virkning fra den måned, hvor førtidspensionen  

 kommer til udbetaling.
Samspil med andre ordninger § 9. § 84 i lov om social service om  

 dækning af nødvendige merudgifter omfatter efter sit  

 formål ikke hjælp til egenbetaling efter andre bestemmelser i den  

 sociale lovgivning.
Stk. 2. Der kan ydes hjælp til personer, som  

 på grund af deformiteter eller ganske særlig legemsbygning e.l.  

 har behov for særlig dyrt eller særligt udformet tøj.
Det  

 samme gælder hjælp til beklædning, som er nødvendig  

 på grund af ekstraordinært slid på tøj og sko,  

 herunder ekstraordinært slid på ortopædiske sko.
 Stk. 3. For dækning af merudgifter til medicin  

 gælder, at der kun kan ydes tilskud efter servicelovens § 84 i lov  

 om social service til den del af udgiften, som ikke kan dækkes efter fx  

 sygesikringsloven eller fra Sygeforsikringen Danmark eller andre private  

 forsikringer.
 Stk. 4. Der kan ikke ydes hjælp til merudgifter,  

 som dækkes af private forsikringsordninger.
 § 10. Bekendtgørelsen træder i kraft  

 den 1. januar 2003.
 Stk. 2. Samtidig ophæves bekendtgørelse nr.  

 106 af 16. februar 1998 om afgrænsning af personkredsen efter lov om  

 social service § 84, stk. 3.
