 Fra fiskeriråden i Bern har Fiskeriministeriets Industritilsyn modtaget  

 underretning om, at de schweiziske myndigheder med virkning fra den 1. juni  

 1989 har indført krav om kontrolattester (konsumegnethedsattester) ved import  

 i Schweiz af visse varer fremstillet af fisk, krebs- og bløddyr.
 Ved forhandlinger med de schweiziske myndigheder er det afklaret, at  

 attestkravet omfatter fiskevarer under toldpositionerne 03.05. (saltet,  

 tørret eller røget fisk), 16.04. (tilberedte eller konserverede fisk og  

 fiskevarer) og 16.05 (tilberedte eller konserverede krebs- og bløddyr).
 Forhandlingerne har endvidere resulteret i, at de schweiziske myndigheder  

 har godkendt anvendelsen af vedlagte kontrolattest (formular FM 00-119) ved  

 import i Schweiz af de pågældende fiskevarer.
Som det fremgår af kontrolattesten, der udfyldes af eksportøren med  

 oplysninger om transporten og om fiskevarerne, skal den kontrollerende  

 eksportmyndighed attestere, at de virksomheder, hvori varerne er forarbejdet  

 eller har været oplagret, er underkastet kontrol af de kompetente  

 levnedsmiddelmyndigheder, at   

 varerne er egnet til konsum, at der ved forarbejdning af varern e fremstillet af fisk, krebs- eller bløddyr kun er anvendt ingredienser og  

 tilsætningsstoffer, som er godkendt i schweizisk lovgivning, og at  

 transportmidlet og -betingelserne opfylder de almindelige hygiejnekrav.
 I øvrigt skal kontrolattestens eksportørerklæring underskrives af  

 eksportøren eller dennes stedfortræder, som derved bekræfter, at de  

 pågældende varer er bestemt for udførsel til Schweiz, og at de givne  

 oplysninger i attesten er i overensstemmelse med kendsgerningerne.
