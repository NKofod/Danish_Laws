 Det lokale nævn giver afslag på en ansøgning om sendetilladelse, idet  

 ansøgningen er indgivet efter fristens udløb.
 Udvalget gav klager medhold, da det havde været muligt for nævnet at  

 behandle ansøgningen til trods for fristens overskridelse, og da der ikke i  

 indkaldelsen af ansøgninger udtrykkeligt var gjort opmærksom på, at  

 ansøgninger efter fristens udløb ikke ville blive behandlet.
 Udvalget behandlede på sit møde den 30. januar 1989 en klage fra Radio  

 Ga-Ga over en afgørelse om afslag på foreningens ansøgning om  

 sendetilladelse, som Lokalradio- og tv-nævnet for Københavns Kommune har  

 meddelt i skrivelse af 5. december 1988.
 I skrivelsen fra nævnet hedder det, at ansøgningen er modtaget i  

 magistraten efter fristens udløb.
I et brev af 18. december 1988 har Radio Ga-Ga klaget over nævnets  

 afgørelse.
Det beklages, at ansøgningen blev afleveret for sent, men samtidig  

 anføres det, at forsinkelsen ikke har besværliggjort nævnets arbejde.
 I en skrivelse af 16. januar 1989 har nævnet bl.a. oplyst, at de  

 eksisterende lokalradioer er tilskrevet direkte om indsendelse af ansøgning  

 inden 1. november 1988. Nævnet har fundet, at ansøgere, hvis ansøgninger  

 indkom efter 1. november 1988, ikke kunne meddeles sendetilladelse.
 Endvidere anfører nævnet, at man med det store antal ansøgninger har  

 fundet det nødvendigt at foretage en streng frasortering.
 Ved behandlingen af sagen har udvalget lagt vægt på, at den skete  

 overskridelse af ansøgningsfristen ikke administrativt ville have betydet  

 nogen reel hindring for, at ansøgningen var blevet behandlet i forbindelse  

 med nævnets stillingtagen til øvrige ansøgninger, samt at der ikke i  

 indkaldelsen af ansøgninger udtrykkeligt var gjort opmærksom på, at  

 ansøgninger indkommet efter fristens udløb ikke ville blive behandlet.
Udvalget vedr.
Lokal Radio og TV finder, at nævnet ikke har haft  

 tilstrækkeligt grundlag for at afvise at tage klagerens ansøgning i  

 betragtning.
 Udvalgets afgørelse er enstemmig.
