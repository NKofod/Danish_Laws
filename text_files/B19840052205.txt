 I medfør af § 76, stk. 2, i lov nr. 279 af 6. juni 1984 om  

 apoteksvirksomhed fastsættes:
 § 1.  Ved beregningen af afgifter og tilskud, der er  

 nævnt i § 76 i lov om apoteksvirksomhed, ændres de til sundhedsstyrelsen  

 indsendte opgørelser af apotekernes omsætning og overskud for årene 1980-84 i  

 overensstemmelse med reglerne i §§ 2-7.
 § 2.  Apotekets nettoomsætning i det enkelte  

 regnskabsår ifølge den apoteksopgørelse, der har dannet grundlag for  

 sundhedsstyrelsens afregning af apoteksafgifter og tilskud, reduceres med  

 salg til andre apoteker og med salg af lægemidler med særlig lav avance.
 § 3.  Den efter § 2 korrigerede omsætning i det  

 enkelte regnskabsår reguleres med følgende takstreguleringsprocenter:
 1980 omsætning forhøjes med 0,7100 pct.
 1981 omsætning forhøjes med 0,3078 pct.
 1982 omsætning nedsættes med 1,4540 pct.
 1983 omsætning forhøjes med 1,4959 pct.
 1984 omsætning korrigeres med 0,0 pct.
 § 4.  Den efter § 2 korrigerede omsætning i  

 regnskabsårene 1980-84 forhøjes med den rabat, som apotekeren i det enkelte  

 regnskabsår har ydet i henhold til medicintakstens § 15, stk. 1 og 2.
 Stk. 2.  For 1980-83 forhøjes den efter § 2 korrigerede  

 omsætning med halvdelen af den rabat, apotekeren i det enkelte år har ydet i  

 henhold til medicintakstens § 15, stk. 4, og for 1984 med 1/3 af den i  

 henhold til medicintakstens § 15, stk. 4, ydede rabat i dette år.
 Stk. 3.  Kan størrelsen af de rabatter, der er nævnt i  

 stk. 1 og 2, ikke dokumenteres, fastsætter indenrigsministeren i de enkelte  

 tilfælde på grundlag af en standardiseret gennemsnitsudregning de  

 procentsatser, hvormed omsætningen efter § 2 i de enkelte år skal forhøjes.
§ 5.  For apoteker, hvortil der er knyttet  

 apoteksfilialer, reduceres den korrigerede omsætning efter § 2 med halvdelen  

 af filialens eller filialernes bruttoomsætning i det enkelte år.
Ved  

 opgørelsen af filialens bruttoomsætning medregnes debiteret salg af  

 receptpligtige lægemidler gennem apoteksfilialen samt filialens leverancer  

 til distribuerende læger, sygehuse m.v.
Apoteksfilialens leverancer til  

 apoteksudsalg og håndkøbsudsalg medregnes ikke ved opgørelsen af  

 apoteksfilialens bruttoomsætning.
Stk. 2.  For apoteker, hvortil der er knyttet  

 apoteksudsalg eller håndkøbsudsalg, reduceres den efter § 2 korrigerede  

 omsætning med 1/10 af de pågældende udsalgs bruttoomsætninger i det enkelte  

 år.
Opgørelsen af udsalgenes bruttoomsætning sker efter reglen i stk. 1, 2.  

 pkt.
 § 6.  Den efter § 2 korrigerede omsætning reduceres  

 med en fikseret udgift til pensionsbidrag, der udgør 2 pct. af den  

 korrigerede omsætning i det enkelte år med tillæg, henholdsvis fradrag af det  

 for det pågældende år efter § 3 beregnede takstreguleringsbeløb.
§ 7.  Apotekets overskud i hvert af årene 1980-83  

 ifølge den apoteksopgørelse, der har dannet grundlag for sundhedsstyrelsens  

 afregning af apoteksafgifter og tilskud, reguleres med de efter § 3 beregnede  

 takstreguleringsbeløb.
Det regulerede overskud forhøjes med de efter § 4  

 opgjorte rabatter for det enkelte år og reduceres med det efter § 6 for det  

 pågældende år beregnede pensionsbidrag.
 § 8.  Den beløbsgrænse, i forhold til hvilken  

 apotekeren skulle betale afgift eller modtage tilskud, såfremt § 49 og § 50 i  

 lov om apoteksvirksomhed havde været gældende i årene 1980-83, udgør i 1980  

 6.770.000 kr., i 1981 7.535.000 kr., i 1982 8.620.000 kr. og i 1983 9.785.000  

 kr.
 § 9.  Den gennemsnitlige afgiftspligtige omsætning,  

 der er nævnt i § 76, stk. 4, i lov om apoteksvirksomhed, opgøres for så vidt  

 angår omsætningen i 1984, som et gennemsnit af samtlige apotekeres  

 nettoomsætning i dette år reguleret i overensstemmelse med reglerne i §§ 2-6.
 § 10.  Bekendtgørelsen træder i kraft den 1. januar  

 1985.
