Bestemmelsernes omfang § 1.  Bestemmelserne i dette cirkulære er gældende for  

 civilt personel, med undtagelse af personel ved Farvandsvæsenet, for hvilket  

 der fastsættes særlige bestemmelser.
 Stk. 2.  Bestemmelserne vedrører personel, der som følge  

 af tjenestens særlige karakter i det daglige arbejde normalt skal anlægge  

 uniform for at være genkendelig for forsvarets øvrige personel, personel fra  

 andre myndigheder mv.
 § 2.  Personel med nedennævnte stillingsområder og  

 stillingsbetegnelser pålægges som hovedregel uniformspligt i henhold til  

 nærværende bestemmelser:
 - Personel, der er ansat som ledere og assistenter i  

 etablissementsforvaltningerne og har ansvaret for tilsyn med etablissementer,  

 anlæg og arealer.
 - Overkontorbetjente og kontorbetjente, der udfører postudbringning,  

 kurertjeneste og adgangskontrol.
 - Færgebådsførere.
 - Overvagtmestre, vagtmestre, overvagtbetjente, vagtbetjente samt  

 portnere, der udfører adgangskontrol.
 Stk. 2.  Herudover er personel, der er ansat i  

 nedennævnte funktioner inden 1. maj 1984, og som i henhold til dagældende  

 bestemmelser var pålagt uniformspligt, indtil videre fortsat omfattet af  

 uniformspligten i henhold til nærværende bestemmelser:
 - Overradiotelegrafister og radiotelegrafister i søværnet.
 - Overkontorbetjente og kontorbetjente, der ikke udfører postudbringning  

 og kurertjeneste.
 - Kvartermestre, kasernemestre, kaserneforvaltere og lignende, der ikke  

 har ansvaret for tilsyn med etablissementer, anlæg og arealer.
 Stk 3.  Forsvarskommandoen, Hjemmeværnskommandoen og  

 Forsvarets Efterretningstjeneste kan fastsætte supplerende bestemmelser.
Bæringsbestemmelser § 3.  Civilt personel, der er pålagt uniformspligt,  

 bærer normalt civiluniform under tjeneste, medmindre der grundet særlige  

 omstændigheder af tjenestestedets chef gives tilladelse til, at civil  

 påklædning kan anvendes.
Stk. 2.  Når uniformen bæres, må der kun anvendes  

 reglementerede uniformsgenstande.
Sammenblanding af uniformsgenstande og  

 civil påklædning er ikke tilladt.
 Stk. 3.  Det lokale tjenestesteds chef fastsætter i  

 fornødent omfang nærmere regler for bæring af udlånte samt de øvrige i § 4  

 anførte uniformsgenstande.
 Stk. 4.  Dekorationer, forsvarets udmærkelsestegn mv.  

 bæres efter tilsvarende regler, som er fastsat for forsvarets militære  

 uniformer.
 Stk. 5.  Brugeren er forpligtet til - for egen regning -  

 at vedligeholde erhvervede/udlånte uniformseffekter, så de altid fremtræder i  

 god og sømmelig stand (almindelig brugervedligeholdelse, herunder rengøring  

 og småreparationer).
Civiluniformens bestanddele § 4.  Uniformsgenstande, der udlånes.
 Følgende uniformsgenstande udlånes til mandligt og kvindeligt personel,  

 jf. iklædningsnorm (§ 6):
- Jakke med fagkendemærker - Bukser - Kasket med hueemblem - Overtræk til kasket, hvidt - Skjorte lysegrå med korte/lange ærmer - Slips, sort - Termovindjakke - Sommervindjakke - Sokker, sorte - Sweater, sort - Pullover eller slipover, sort - Vævede fagkendemærker til skjorter, sweaters, vindjakker mv.
- Metal fagkendemærker til skjortelommer Herudover kan der til kvindeligt personel udlånes:
- Buksenederdel/nederdel, eller evt. city-shorts - Graviditetsspencer - Hue (stewardesse) med fagkendemærke Endvidere kan der efter Forsvarkommandoens, Hjemmeværnskommandoens og  

 Forsvarets Efterretningstjenestes bestemmelser, som funktionsudrustning, fx  

 til personel i hunde- og patruljetjeneste samt ledere og assistenter ved  

 etablissementsforvaltninger med skydelejre, skydeområder og øvelsesområder  

 m.v. udlånes:
- Jakke med vævede fagkendemærker på skulderstropper - Bukser - Skjorte (Flyvevåbnets model, M/84) - Støvler, M/58 - Kasket af »baseball-typen« - Regntøj, M/84 Stk. 2.  Uniformseffekter, der er obligatoriske, og som  

 erhverves for brugerens egen regning:
- Sko, sorte Stk. 3.  Uniformseffekter, der ikke er obligatoriske,  

 men som kan erhverves for brugerens egen regning:
- Skjorte, hvid - Handsker, sorte, grå eller hvide - Halstørklæde, sort - Støvler, sorte Beskrivelse af de enkelte effekter § 5.  Uniformsgenstande.
Efterfølgende beskrivelser er retningsgivende.
Forsvarskommandoen,  

 Hjemmeværnskommandoen og Forsvarets Efterretningstjeneste kan fastsætte  

 afvigende bestemmelser.
a.
Jakken er fremstillet af mærkeblå serges P (1111-15).
 Den er løsthængende og har enradet revers.
 Knapperne er af forgyldt metal, med afbildning af lille rigsvåben i skjold  

 med krone på riflet bund, omgivet af blankpoleret kant, rebkant og  

 kantpolering.
 Jakken har 2 paspoilerede sidelommer med klap og en listebrystlomme i  

 venstre side.
Ryggen er glat og har en ca. 260 mm slids i hver side.
Stikninger på  

 jakkens krave, forkanter, underkant og lommeklapper er 6 mm brede.
Indvendigt  

 i foret er jakken forsynet med 2 inderlommer og en pencillomme.
 Jakken skal være så lang, at den dækker sædet.
b.
Bukserne skal være af samme stof og farve som jakken.
 De er uden opslag og har indsnit foran.
 Sidelommerne er halvskrå, og der er 2 paspoilerede baglommer med  

 knaplukning.
 De har forlænget linning samt stropper til bukserem.
 Fodvidden er fra 460-540 mm.
 Bukserne kan til vagtpersonel og portnere forsynes med stavlomme.
 Bukserne til kvindeligt personel skal være forsynet med lommer som ovenfor  

 anført.
c.
Kasketten har samme farve som jakke og benklæder.
Den er af flad facon  

 med lav, bred, vatteret puld og er forsynet med nedfalden sort lakskygge.  

 Kasketten har sort lakbagerem, der fastholdes med 2 stk. 15 mm »lille  

 rigsvåben«-knapper.
Den har kasketemblem anbragt fortil på sort, flettet  

 hånd af kamgarn.
Kasketemblemet består af nationalkokarde i silke, hvorpå er et skjold med  

 3 blå løver og 9 røde søblade.
Over kokarden er der kongekrone i gult metal.  

 Under kokarden er der for:
 - Overvagtmestre, overvagtbetjente, overkontorbetjente,  

 overradiotelegrafister og ledere af etablissementsforvaltninger:
 2 x 2 egeblade i gult metal.
 For øvrigt personel er der:
 - 2 x 1 egeblad i gult metal.
d.
Skjorte, lysegrå.
Der kan anvendes skjorte med såvel lange som korte  

 ærmer (sommerskjorte).
e.
Slips, sort.
f.
Termovindjakke, sort.
g.
Sommervindjakke, sort.
h.
Sokker/sokletter, sorte.
 Kvindeligt personel anvender mørke nylonstrømper til  

 buksenederdel/nederdel/graviditetsspencer.
i.
Sweater, sort.
j.
Pullover, sort.
k.
Slipover, sort.
l.
Sko, sorte.
 For kvindeligt personel er sko af mokkasintypen med ca. 3 cm høj hæl  

 tilladt.
 Stk. 2.  Uniformsgenstande, kvindeligt personel.
a.
Buksenederdel, mørkeblå.
b.
Nederdel, mørkeblå.
c.
City-shorts, mørkeblå.
d.
Hue, sort i »stewardesse«-facon.
Den er forsynet med  

 kasketemblem som i stk. 1, pkt. c. anført.
 Stk. 3.  Funktionsudrustning.
a.
Jakke, mørkeblå.
b.
Bukser, mørkeblå.
c.
Støvler, sorte, M/58.
d.
Regntøj, M/84.
 Stk. 4.  Øvrige uniformsgenstande.
a.
Handsker, sorte/grå.
Der kan anvendes skindhandsker, sorte eller grå,  

 med eller uden foer.
b.
Handsker, hvide, uden mønster.
c.
Halstørklæde, (hærens model).
 Stk. 5.  Afmærkning af fagkendemærker.
a.
Afmærkning af uniformsjakke.
 Fagkendemærker bæres på uniformsjakke og anbringes på begge kraveopslag.  

 Efternævnte personel bærer følgende fagkendemærker i gult metal:
 Søværnsmærket på baggrund af vandretliggende »Hånd i øje«.
 Søværnsmærket på baggrund af vandretliggende »Hånd i øje«.
 Nøgle med kam opad og sværd over kors.
 Herunder 2 x 1 egeblad.
 Nøgle med kam opad og sværd over kors.
 To nøgler over kors med kam opad.
 Herunder 2 x 1 egeblad.
 To nøgler over kors med kam opad.
 Anker og zig-zag lyn over kors.
 Herunder 2 x 1 egeblad.
 Anker og zig-zag lyn over kors.
 Kongekrone.
 Herunder 2 x 1 egeblad.
 Kongekrone.
b.
Afmærkning af skjorte.
 På skjortens venstre lomme anbringes påsyet eller i løsthængende strop et  

 eksemplar af pågældende gruppes fagkendemærke.
 c. Øvrig afmærkning.
 Uniformeret personel kan anvende vævede fagkendemærker (som på  

 jakkerevers) på skulderstropper på skjorter, sweaters og vindjakker.
 Udlån af uniformsgenstande mv.
 § 6.  Udlånets omfang.
 Stk. 2.  Den i stk. 1 anførte normering er vejledende.  

 Forsvarskommandoen, Hjemmeværnskommandoen og Forsvarets Efterretningstjeneste  

 kan fastsætte en afvigende normering.
 Stk. 3.  Iværksættelse af udlån.
 Første udlån af normerede uniformsgenstande iværksættes ved den  

 pågældendes ansættelse med uniformspligt, forudsat at den pågældende ikke i  

 forvejen har civiluniformen udleveret.
 Stk. 4.  Ombytning.
 Såfremt udlånte uniformsgenstande bortkommer eller nedslides/beskadiges i  

 en sådan grad, at de må anses for ubrugelige efter deres formål, foretages  

 ombytning heraf, idet de nedslidte/beskadigede udlånte genstande afleveres  

 samtidig med, at nyudlån finder sted.
 Eventuelle erstatningsspørgsmål i forbindelse med bortkomst eller  

 beskadigelse af udlånte uniformseffekter afgøres efter gældende regler.
Ombytning af udleverede genstande sker alene på baggrund af den enkeltes  

 besiddelse af ovennævnte norm for udleverede genstande.
Ved ombytning skal  

 den udleverende myndighed i øvrigt tage hensyn til, at genstandene skal være  

 slidte, de forhold hvorunder tjenesten foregår, samt til at uniformen skal  

 være i god og sømmelig stand.
 Stk. 5.  Rekvisition mv.
 Forsvarskommandoen, Hjemmeværnskommandoen, Forsvarets  

 Efterretningstjeneste m.fl. fastsætter nærmere bestemmelser for rekvisition  

 mv. af uniformseffekter til udlån.
 Stk. 6.  Forhold ved afsked mv.
 Ved afsked fra forsvarets tjeneste eller ved overgang til en anden  

 stilling, hvortil der ikke er knyttet uniformspligt, afleveres udlånte  

 uniformseffekter til den forvaltende myndighed.
 Stk. 7.  Erhvervelse af effekter for egen regning.
 Personel, der er pålagt uniformspligt, har adgang til at købe de  

 reglementerede uniformseffekter mod kontant betaling ved tjenestestederne  

 og/eller Søværnets Beklædningsudsalg.
 § 7.  Kundgørelse for Forsvaret B. 6-4 af 1. juli 1989  

 ophæves.
 P.M.V.
 E.B.
