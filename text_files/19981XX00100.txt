Skriftlig fremsættelse (13. november  

 1998) Undervisningsministeren Herved tillader jeg mig for Folketinget at  

 fremsætte:
 Forslag til folketingsbeslutning om et  

 udviklingsprogram for fremtidens ungdomsuddannelser.
(Beslutningsforslag nr.
B 46).
Forslaget om at iværksætte et  

 udviklingsprogram for fremtidens ungdomsuddannelser fremsættes som led  

 i et samlet udspil fra regeringen.
Denne sammenhæng er nærmere  

 beskrevet ved fremsættelsen af lovforslaget om en strukturreform af de  

 tekniske erhvervsuddannelser, lovforslag nr.
L 90.
 Den samlede indsats skal føre til, at stort set  

 alle unge begynder på en ungdomsuddannelse, og at frafaldet fra  

 uddannelserne reduceres mest muligt, så alle unge får en  

 kompetencegivende uddannelse.
Udviklingsprogrammet skal medvirke til, at der skabes  

 større sammenhæng og rummelighed i det samlede  

 uddannelsessystem og til at øge de faglige og personlige udfordringer  

 for alle unge gennem fornyelse af struktur, indhold og arbejds- og  

 evalueringsformer.
Udviklingsprogrammet skal være med til at sikre, at  

 alle unge får en reel mulighed for at indgå i arbejdslivet.
Vort samfund står midt i meget store teknologiske og  

 globale udfordringer, der skaber behov for veluddannede mennesker på  

 arbejdsmarkedet.
Ungdomsuddannelserne spiller en meget væsentlig rolle  

 i svaret på denne udfordring.
Det er tanken, at udviklingsprogrammet skal lægge  

 særlig vægt på udvikling af de enkelte uddannelser og  

 uddannelsesområder og på at skabe større sammenhæng  

 mellem uddannelser og uddannelsesområder.
Der skal være gode af-  

 og påstigningsmuligheder og det skal være muligt at gå  

 på tværs i uddannelsessystemet og vælge om uden  

 væsentlig tab af uddannelsestid.
Der skal skabes større  

 fleksibilitet mellem grundskolen og ungdomsuddannelserne, og endvidere skal  

 der lægges vægt på initiativer, der kan fastholde de unge i  

 uddannelsessystemet for derved at øge tilgangen til og  

 gennemførelsen af videregående uddannelser.
Nye strukturer og organisationsformer skal  

 afprøves, og der skal anvendes flere elevaktiverende undervisnings- og  

 arbejdsformer.
Det forudsættes, at udviklingsprogrammet konkretiseres  

 og gennemføres i samarbejde og dialog med de mange interessenter  

 på området, hvor flere jo allerede har tilkendegivet interesse  

 for et sådant projekt.
 Idet jeg henviser til beslutningsforslaget med  

 tilhørende bemærkninger, tillader jeg mig at anbefale  

 beslutningsforslaget til hurtig og velvillig behandling i det høje  

 Ting.
