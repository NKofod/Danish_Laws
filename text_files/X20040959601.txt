Bestyrelseshonorar  rette  

 indkomstmodtager  substitution - revurderingaf SKM2004.90.LR Denne anmodning om bindende forhåndsbesked har været behandlet af  

 Ligningsrådet den 17. februar 2004, offentliggjort som  

  

 SKM2004.90.LR  

. Efterfølgende  

 behandling af den foreliggende problemstilling har givet Told- og  

 Skattestyrelsen anledning til at revurdere indstillingen i sagen.
Sagen er  

 derfor genforelagt Ligningsrådet.
Det norske selskab M AS ejer 50 pct. af aktiekapitalen i D A/S og udpeger 2  

 af medlemmerne i D A/S' bestyrelse.
D A/S har anmodet Ligningsrådet om  

 bindende  

 forhåndsbesked om, hvorvidt D A/S kan udbetale bestyrelseshonorar til M AS  

 for  

 bestyrelsesarbejdet udøvet af M AS' ansatte uden skattemæssige konsekvenser  

 for  

 de omhandlede ansatte.
 Omkring udvælgelsen af de bestyrelsesmedlemmer, som repræsenterer M AS, er  

 det oplyst:
Der er lagt afgørende vægt på, at de kvalifikationer, som  

 bestyrelsesmedlemmerne fra M AS besidder, er knyttet til de interesser hos M  

 AS, som bestyrelsesmedlemmerne skal varetage i bestyrelsen i D A/S.
De  

 interesser, der varetages af de bestyrelsesmedlemmer, der repræsenterer M AS,  

 er relateret til M AS' interesser og er ikke knyttet til de enkelte  

 bestyrelsesmedlemmers personlige interesser.
M AS' nuværende  

 bestyrelsesmedlemmer  

 kan umiddelbart erstattes af andre ansatte i M AS (på samme ledelsesniveau)  

 stort set med tilsvarende kvalifikationer.
Dette understreger ifølge  

 forespørger, at det både er hensigten, og at det i praksis reelt er M AS, der  

 via sine ansatte er repræsenteret i bestyrelsen i D A/S, og at det  

 udelukkende  

 er M AS' interesser, der varetages i bestyrelsen.
Ved fastsættelsen af den løn, der er aftalt mellem M AS og de ansatte i M  

 AS, der varetager bestyrelsesarbejdet i D A/S, er der taget hensyn til, at de  

 ansatte skal udføre bestyrelsesarbejde i D A/S (det ikke er hensigten, at de  

 ansatte skal honoreres særskilt herfor).  



  

 Styrelsens indstilling og begrundelse I medfør af aktieselskabslovens § 52 skal  

 bestyrelsesmedlemmer være myndige personer.
Heri ligger et krav om, at kun  

 fysiske personer kan være medlem af en bestyrelse.
Selskabsretligt er et  

 bestyrelseshverv et personligt hverv, og som udgangspunkt må et honorar  

 optjent  

 herved også rent formelt tilfalde bestyrelsesmedlemmet.
Selskabsretligt er der imidlertid intet  

 til hinder for, at et bestyrelsesmedlem giver afkald på at modtage honorar,  

 eller at det aftales, at det tilkommer og udbetales til medlemmets  

 arbejdsgiver.
Den ansatte kan enten direkte til det selskab, hvor han er  

 bestyrelsesmedlem eller indirekte i sin ansættelsesaftale med sin  

 arbejdsgiver  

 forpligte sig til at varetage bestyrelseshverv for arbejdsgiveren, herunder i  

 arbejdsgiverselskabets datterselskaber, uden at modtage særskilt vederlag  

 herfor udover den i ansættelsesaftalen fastsatte løn.
Er det tilfældet, er  

 han  

 retligt uden mulighed for at disponere over det pågældende  

 bestyrelseshonorar.  

 Der kan i den situation ikke lægges vægt på, om selskabet faktisk udbetaler  

 honoraret til ham personligt, fordi han vil være forpligtet til at indbetale  

 honoraret til sit arbejdsgiverselskab i overensstemmelse med  

 ansættelsesaftalen.
Udgangspunktet for den skatteretlige  

 bedømmelse af spørgsmålet af, hvem der skal beskattes af  

 bestyrelseshonoraret,  

 er, at det er den, som på indkomstrealisationstidspunktet har den retlige  

 adkomst til honoraret.
I den situation, hvor det kan lægges til grund, at den  

 ansatte som led i sine ansættelsesvilkår har givet eller måtte give afkald på  

 honoraret til fordel for arbejdsgiveren, skal dette beskattes hos  

 arbejdsgiveren.  

 Dette udgangspunkt kan dog fraviges i det omfang, man skattemæssigt kan  

 fastslå, at ansættelsesaftalen, hvorefter man beskatter honoraret hos en  

 anden  

 end den, der har præsteret arbejdsindsatsen, er udtryk for en vilkårlig  

 påvirkning af retten til bestyrelseshonoraret.
Afgørende er herefter, om afkaldet som et  

 led i ansættelsesforholdet skattemæssigt må siges at være så unormalt og  

 usædvanligt og båret af skattemæssige overvejelser, at der er tale om en  

 vilkårlig disposition, som skattemyndighederne kan korrigere.
Hvor afkaldet  

 er  

 givet udenfor interessefællesskabet, er der normalt intet grundlag for at  

 antage, at afkaldet skyldes et ønske om at manipulere med ligningsgrundlaget.  

 En sådan aftale er heller ikke en omgåelse af læren om rette indkomstmodtager  

 eller åbner op for skattemæssige misbrugsmuligheder.
Forholdet er jo det, at  

 den ansatte definitivt som et led i ansættelsesaftalen for hele  

 ansættelsesperioden har givet afkald på et muligt honorar, som så tilfalder  

 arbejdsgiveren, ligesom alt andet vederlag en arbejdsgiver oppebærer for en  

 ansats arbejdsindsats.
 I tilfælde hvor det følger direkte af  

 ansættelsesforholdet, at den ansatte er forpligtet til som led i arbejdet for  

 arbejdsgiveren at varetage bestyrelseshverv efter arbejdsgiverens anvisning,  

 og  

 hvor det endvidere direkte er aftalt, at den ansatte ikke har ret til  

 vederlag  

 herved, er det Told- og Skattestyrelsens opfattelse, at der ikke er tale om  

 en  

 vilkårlig påvirkning af retten til indkomsten.
 Situationen adskiller sig herved fra de  

 tilfælde i praksis, hvor man trods et afkald har gennemført beskatning, idet  

 afkaldet her enten er givet dispositivt eller efter  

 retserhvervelsestidspunktet.
Forespørger har oplyst, at der indgås en  

 aftale mellem M AS og de enkelte bestyrelsesmedlemmer i D A/S, som er ansat i  

 M  

 AS, om, at bestyrelseshonoraret tilfalder M AS i stedet for de enkelte  

 bestyrelsesmedlemmer.
Ansættelseskontrakten mellem M AS og det ansatte  

 bestyrelsesmedlem vil blive indrettet således, at det er M AS og ikke den  

 ansatte, der har retskrav på bestyrelseshonoraret.
 På dette grundlag er det Told- og  

 Skattestyrelsens opfattelse, at de ansatte i M AS, som beklæder  

 bestyrelsesposter i D A/S, ikke har retskrav på bestyrelseshonoraret og ikke  

 kan anses for at have disponeret over dette.
 Det er Told- og Skattestyrelsens  

 opfattelse, at D A/S kan udbetale bestyrelseshonorarer vedrørende  

 bestyrelsesarbejde udøvet i selskabet af ansatte i M AS direkte til M AS uden  

 skattemæssige konsekvenser for de omhandlede ansatte.
 Told- og Skattestyrelsen indstiller  

 således at besvare det stillede spørgsmål med "ja".
 Det bemærkes, at der ikke herved er taget  

 stilling til, hvorledes de beløb, som D A/S betaler til M AS for  

 bestyrelsesarbejdet, kvalificeres skatteretligt.
 Ligningsrådet  

  

 tiltræder med den  

 anførte begrundelse Told- og Skattestyrelsens indstilling.
