Straffelovsovertrædelser begået i udlandet, nævnets j.nr. 09-529-00034 N.j.nr. 09-529-00034 Ansøger blev under en rejse til Sverige udsat for vold samt frihedsberøvelse på et hotelværelse.
Skadevolder  ansøgerens ekskæreste  blev ved en svensk dom idømt ubetinget fængsel i 1 år og 3 måneder.
Nævnet havde tidligere fremsendt ansøgers ansøgning om erstatning til den svenske Brottsoffermyndighed, som afslog ansøgningen under henvisning til ansøgers manglende tilknytning til Sverige.
Nævnet behandlede herefter spørgsmålet om, hvorvidt tilskadekomsten kunne anses for omfattet af den danske offererstatningslov.
Nævnet afslog ansøgningen, da den strafbare handling var begået i udlandet.
Nævnet fandt ikke, at der var tale om et særligt tilfælde omfattet af offererstatningslovens § 1, stk. 3. Nævnet lagde vægt på, at tilskadekomsten skete under en ferie og ikke kunne antages at være sket i et lukket dansk miljø.
