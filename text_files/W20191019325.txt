Hjemvisning af sager med henblik på Arbejdstilsynets stillingtagen til, om der på baggrund af de nye oplysninger fra virksomheden er grundlag for at genoptage tilsynets tidligere afgørelser (Forvaltningsretlig genoptagelse) Resume Arbejdstilsynet gav påbud til en virksomhed om straks at sikre, at ansatte ikke udsættes for unødig påvirkning fra isocyanater, påbud om at etablere effektiv ventilation, hvor udsugningen så vidt muligt skal fjerne forureningen på det sted, hvor den udvikles, samt påbud om at bruge en autoriseret rådgivningsvirksomhed.
 Arbejdsmiljøklagenævnet hjemviste sagen med henblik på Arbejdstilsynets stillingtagen til, om der på baggrund af nye oplysninger fra virksomheden var grundlag for at genoptage tilsynets tidligere afgørelser.
 Nævnet lagde vægt på, at Arbejdstilsynet ikke havde betragtet brevene fra virksomheden som anmodninger om genoptagelse og heller ikke tilsynets breve som afgørelser om afslag på genoptagelse.
Den konkrete afgørelse [Adressat udeladt] Arbejdsmiljøklagenævnet har på møde den 24. september 2019 behandlet [navn udeladt]s klage over Arbejdstilsynets afgørelser af 20. november 2017 og 14. december 2017 om straks at sikre, at ansatte ikke udsættes for unødig påvirkning fra isocyanater, påbud om at etablere effektiv ventilation, hvor udsugningen så vidt muligt skal fjerne forureningen på det sted, hvor den udvikles, samt påbud om at bruge en autoriseret rådgivningsvirksomhed.
 [Navn udeladt] har endvidere anmodet om yderligere fristforlængelse, hvis påbuddet om at etablere effektiv ventilation ikke bliver ophævet.
Nævnet traf følgende A F G Ø R E L S E Arbejdsmiljøklagenævnet hjemviser sagen med henblik på Arbejdstilsynets stillingtagen til, om der på baggrund af de nye oplysninger fra [navn udeladt]er grundlag for at genoptage tilsynets tidligere afgørelser af 20. november og 14. december 2017.
 Arbejdsmiljøklagenævnet hjemviser spørgsmålet om Arbejdstilsynets fastsættelse af en efterkommelsesfrist.
 Det betyder, at Arbejdstilsynet skal vurdere, om de nye oplysninger fra [navn udeladt] giver grundlag for at genoptage sagen.
B E G R U N D E L S E Vedrørende genoptagelse Arbejdsmiljøklagenævnet finder, at sagen skal hjemvises med henblik på Arbejdstilsynets stillingtagen til, om der på baggrund af de nye oplysninger af 16. januar 2018, 16. april 2018 og 20. maj 2018 er grundlag for at genoptage de tidligere afgørelser af 20. november og 14. december 2017.
 Nævnet lægger vægt på, at Arbejdstilsynet i deres udtalelse af 9. august 2019 oplyser, at Arbejdstilsynet ikke har betragtet brevene [navn udeladt]  senest virksomhedens brev af 20. maj 2019 - som anmodninger om genoptagelse og heller ikke Arbejdstilsynets breve  senest brev af 5. juli 2019 - som afgørelser om afslag på genoptagelse.
 Nævnet finder herefter, at Arbejdstilsynet ikke har vurderet, om de nye oplysninger er af en sådan karakter, at de tidligere afgørelser af 10. november og 14. december 2017 skal genoptages.
 Arbejdsmiljøklagenævnets afgørelse er truffet af et enigt nævn.
Vedrørende forlængelse af fristen for efterkommelse Arbejdsmiljøklagenævnet lægger vægt på, at sagen er hjemvist med henblik på Arbejdstilsynets stillingtagen til genoptagelse af de tidligere afgørelser af 20. november 2017 og 14. december 2017, herunder spørgsmålet om frist for efterkommelse.
 Arbejdsmiljøklagenævnets afgørelse er truffet af et enigt nævn.
R E G L E R Arbejdsmiljøklagenævnet henviser til Om Arbejdstilsynets ret til at træffe afgørelse og fastsætte frist  § 77, stk. 1, i lov om arbejdsmiljø, jf.
Beskæftigelsesministeriets lovbekendtgørelse nr. 1084 af 19. september 2017 Om at genoptagelse af sag  Forvaltningsretlige principper om genoptagelse på ulovbestemt grundlag.
 Reglerne kan læses på de følgende sider.
O P L Y S N I N G E R N E  I  S A G E N Sagen er afgjort på grundlag af de akter, som klagenævnet har modtaget fra Arbejdstilsynet.
På klagenævnets vegne [Navn udeladt] [Stilling udeladt] Kopi til [Adressat udeladt] [Adressat udeladt] Regler Lov om arbejdsmiljø, jf.
Beskæftigelsesministeriets lovbekendtgørelse nr. 1084 af 19. september 2017 Kapitel 13 Arbejdstilsynet § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
 Genoptagelse på ulovbestemt grundlag kan ske, hvis:
 der kommer nye oplysninger af så væsentlig betydning, at der er en vis sandsynlighed for, at sagen ville have fået et andet resultat, hvis myndigheden havde haft oplysningerne i forbindelse med den oprindelige afgørelse,  der sker en væsentlig ændring med tilbagevirkende kraft af de retlige forhold, som den oprindelige afgørelse blev afgjort efter,  myndigheden i forbindelse med en tidligere afgørelse har begået væsentlige sagsbehandlingsfejl.
