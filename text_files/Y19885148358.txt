I forbindelse med ydelse af blancolån betingede en sparekasse sig  

 tinglysning af en deklaration, hvorefter debitor/ejeren erklærede »For  

 mig og efterfølgende ejere af ejendommen, at der på denne fremtidigt kun må  

 indrømmes viljebestemte panterettigheder over ejendommen med tiltrædelse af  

 sparekassen«.
Finanstilsynet fandt ikke deklarationen i strid med god  

 pengeinstitutpraksis, og forbrugerombudsmanden fandt på denne baggrund ikke  

 deklarationen i strid med god markedsføringsskik.
 3.5.8. Pantsætningsforbud ved blankolån.
 En række tinglysningskontorer henledte FO's opmærksomhed på, at et  

 pengeinstitut og et finansieringsselskab har begyndt at tinglyse en  

 deklaration med følgende indhold:
 »Undertegnede ejer...
 af ejendommen matrikelnr....
 beliggende...
erklærer herved for mig og efterfølgende ejere af ejendommen, at der på  

 denne fremtidigt kun må indrømmes viljebestemte panterettigheder over ejendommen med tiltrædelse af  

 (pengeinstituttets navn)» Deklarationen var af tinglysningsdommerne blevet afvist fra tingbøgerne  

 under henvisning til reglerne for tinglysning med forskellige begrundelser.  

 B1.a. var deklarationen blevet anset at tilsigte etablering af en panteret,  

 som ikke kan opnås uden iagttagelse af de for tinglysning af pantebreve  

 gældende formkrav.
Tinglysning var endvidere blevet nægtet, da deklarationen  

 efter sit indhold ikke kan forhindre fremtidige ejere mod at pantsætte  

 ejendommen.
Endelig var det i nogle tilfælde henvist til, at deklarationen  

 måtte anses for at være i strid med bank- og sparekasselovens § 1, stk. 6, om  

 redelig forretningsskik og god pengeinstitutpraksis samt aftalelovens § 36.  

 Kendelserne blev kæret til Landsretterne, der ikke fandt noget til hinder for  

 tinglysning, hverken efter deklarationens indhold eller efter det oplyste om  

 baggrunden for dens udstedelse - se nærmere U.f.R. 1987/713 VL.
Da deklarationen umiddelbart måtte forekomme ganske vidtgående og  

 byrdefuld for ejendommens ejer og efterfølgende ejere af ejendommen, anmodede  

 FO bl.a.
Danmarks Sparekasseforening, Den Danske Bankforening og  

 Finanstilsynet om deres bemærkninger til en deklaration med et sådant  

 indhold.
Om baggrunden for pantsætningsforbudet blev det oplyst, at deklarationen  

 anvendes i særlige udlånssituationer, hvor pengeinstituttet påtager sig at  

 yde en kunde et lån uden pantesikkerhed.
Hensigten med deklarationen er at  

 sikre en vis indflydelse på, hvorledes der disponeres over låntagers faste  

 ejendom og en eventuel friværdi heri, således at ejendommen ikke behæftes på  

 en sådan måde, at muligheden for nedbringelse af lånet bliver væsentlig  

 forringet.
Ved at følge denne fremgangsmåde opnår låntager, at der spares  

 stempelomkostninger, idet der ikke skal tinglyses et pantebrev.
Endvidere var  

 oplyst, at pengeinstitutterne ikke agtede at benytte deklarationen til at  

 forhindre en fornuftig og rimelig udnyttelse af en eventuel friværdi af  

 ejendommen, samt at deklarationen bortfaldt, når det konkrete låneforhold er  

 indfriet enten ved normal afvikling eller ved ekstraordinære afdrag.
Finanstilsynet tog ved sin vurdering af sagen stilling til, om der ved  

 anvendelsen af den omhandlede deklaration er benyttet en fremgangsmåde, som  

 anses for stridende mod lov om realkreditlignende lån m.v.
Dette fandtes ikke  

 at være tilfældet.
Tilsynet udtalte videre, at man ikke i øvrigt fandt  

 grundlag for at anse pengeinstitutters anvendelse af klausulen som  

 sikkerhedsmæssigt grundlag for ydelse af lån for stridende mod god  

 pengeinstitutpraksis.
Hvorvidt en håndhævelse af deklarationen måtte være  

 stridende mod redelig forretningsskik eller god pengeinstitutpraksis må bero  

 på de konkrete omstændigheder.
På baggrund heraf, og da FO ikke er bekendt med nogen urimelig  

 administration af deklarationen på indeværende tidspunkt, fandt FO ikke  

 anledning til at foretage yderligere i sagen.
Det blev dog over for det  

 berørte pengeinstitut og finansieringsselskab tilkendegivet, at det  

 forudsættes, at långiver på eget initiativ foranlediger deklarationen slettet  

 fra tingbogen, når låneforholdet er ophørt.
 (* 1) Offentliggjort i Forbrugerstyrelsens juridiske årbog 1989, s. 35-36.
 (* 2) Offentliggjort i Ugeskrift for retsvæsen: 1987, s. 713.
