 I medfør af § 90, stk. 20, i lov om byfornyelse og boligforbedring, jf.  

 lovbekendtgørelse nr. 658 af 11. august 1993, fastsættes:
 § 1.  Denne bekendtgørelse omfatter konvertering efter  

 ejerens valg af lån i ejendomme, der er omfattet af en godkendt  

 saneringsplan, og hvor der til finansieringen af de gennemførte  

 forbedringsarbejder ydes rentesikring efter lov om sanering.
 Stk. 2.  Lån, der optages i forbindelse med en  

 konvertering, skal anvendes til indfrielse af indestående lån, hvortil der  

 ydes rentesikring, samt til dækning af nødvendige omkostninger i forbindelse  

 med konverteringen.
Stk. 3.  Konvertering skal ske på sådanne vilkår, at det  

 nye låns bruttoydelse inkl. diverse bidrag nedsættes mest muligt.
Løbetiden  

 på det nye lån må ikke forkortes, og må højst svare til det indfriede låns  

 restløbetid oprundet til hele år.
 Stk. 4.  Indestående lån, hvortil der ydes rentesikring,  

 må ikke opsiges, før eventuelle efterstående panthavere har accepteret at  

 rykke for det nye lån.
 Stk. 5.  Såfremt ejeren af en ejendom, der er omfattet  

 af lov om boligbyggeri, ønsker at konvertere lån, hvortil der ydes  

 rentesikring, finder bestemmelserne i §§ 2 og 3 i Bygge- og Boligstyrelsens  

 bekendtgørelse nr. 196 af 20. marts 1992 tilsvarende anvendelse.
 § 2.  Efter en konvertering aftrappes rentesikringen  

 således, at ejerens udgifter til amortisering af det nye lån på ethvert  

 tidspunkt i aftrapningsperioden svarer til, hvad udgifterne ville have været  

 på samme tidspunkt uden afbrudt amortisation på det indfriede lån.
§ 3.  Lejeforhøjelsen i offentligt ejede og private  

 udlejningsejendomme for forbedringsudgifter, der er finansieret med lån med  

 rentesikring efter lov om sanering, kan efter rentesikringens ophør ikke  

 overstige ydelsen på det nye lån.
I en privat andelsboligforening beslutter  

 foreningens øverste myndighed, om der skal ske en nedsættelse af  

 boligafgiften.
§ 4.  Eventuel kommunegaranti overføres efter en  

 konvertering til det nye lån.
Garantien udgør samme procent som på det  

 indfriede lån.
 § 5.  Det er en betingelse for, at der fortsat kan  

 udbetales rentesikring, at ejeren, inden konverteringen gennemføres,  

 indhenter Kongeriget Danmarks Hypotekbank og Finansforvaltnings bekræftelse  

 på, at rentesikringen lovligt kan videreføres på det pågældende lån, jf. dog  

 stk. 2.
 Stk. 2.  Uanset at ejeren ikke rettidigt har indhentet  

 Hypotekbankens bekræftelse efter stk. 1, kan banken på ejerens begæring lade  

 rentesikringen fortsætte, såfremt banken skønner, at betingelserne for at  

 meddele bekræftelsen på det i stk. 1 nævnte tidspunkt var opfyldt.
 Stk. 3.  Hypotekbanken foretager beregning af  

 rentesikring på det nye lån.
 Stk. 4.  Hypotekbankens afgørelser kan indbringes for  

 boligministeren.
 § 6.  Bekendtgørelsen træder i kraft den 1. oktober  

 1993.
