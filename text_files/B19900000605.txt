I medfør af § 1, stk. 1 og 2, § 7 og § 16, stk. 6, i lov om administration af Det europæiske økonomiske Fællesskabs forordninger om markedsordninger for landbrugsvarer m.m., jfr. lovbekendtgørelse nr. 731 af 13. november 1987, fastsættes:
 § 1.  EF-direktoratet varetager administrationen af  

 bestemmelserne om ydelse af almindelig støtte eller forhøjet støtte til  

 skummetmælk til foderbrug og til skummetmælkspulver, hvoraf der fremstilles  

 skummetmælk til foderbrug.
 § 2.  Mejerivirksomheder, der ønsker at opnå  

 almindelig støtte eller forhøjet støtte, skal registreres hos  

 EF-direktoratet.
 § 3.  Erklæring om, at støtteberettiget skummetmælk  

 udelukkende anvendes til opfodring i egen bedrift, skal af modtagerne af  

 skummetmælken afgives på en formular, som rekvireres hos EF-direktoratet.
Stk. 2.  Erklæringer om at ville overholde betingelserne  

 for modtagelse af skummetmælk, hvortil der ydes forhøjet støtte, skal af  

 modtagerne af skummetmælken afgives på en formular, som rekvireres hos  

 EF-direktoratet.
Forinden leverancer af skummetmælk påbegyndes, skal et  

 eksemplar af erklæringen indsendes til det distrikt for Veterinærdirektoratet  

 hvorunder støttemodtageren hører.
 § 4.  Anmodningen om udbetaling af støtte skal  

 fremsættes over for EF-direktoratet på en særlig formular til indberetning  

 vedrørende støtte til skummetmælk og skummetmælkspulver til foderbrug, som  

 rekvireres hos dette.
 § 5.  Støttebeløb, der ydes i henhold til de i § 1  

 nævnte bestemmelser, skal anvendes til nedsættelse af den pris, som modtagere  

 af støtteberettiget skummetmælk til foderbrug betaler for mælken.
 Stk. 2.  Veterinærdirektoratet kan forlange  

 dokumentation for overholdelsen af de til enhver tid gældende maksimalpriser  

 for skummetmælk til foderbrug og for omkostningerne for transport af mælken  

 fra mejeri til modtager.
 § 6.  Rigtigheden af oplysninger, der skal danne  

 grundlag for udbetaling af almindelig støtte eller forhøjet støtte, kan  

 forlanges bekræftet af statsautoriseret eller registreret revisor.
 § 7.  Veterinærdirektoratet foretager kontrol med  

 overholdelse af ordningens bestemmelser.
 § 8.  Overtrædelse af § 5 straffes med bøde.
 § 9.  Bekendtgørelsen træder i kraft dagen efter  

 offentliggørelsen i Lovtidende og har virkning fra den 1. januar 1990.
 Stk. 2.  Bekendtgørelse nr. 567 af 16. november 1984 om  

 ydelse af støtte til skummetmælk til foderbrug ophæves.
