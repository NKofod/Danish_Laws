1. I cirkulæreskrivelse af 13. februar 1992 fastsatte  

 Justitsministeriets Færdselsikkerhedsafdeling nærmere retningslinier for  

 forsøg med en elektronisk fartmåler.
Formålet med forsøgene var at indsende  

 data, så det kunne afgøres, om fartviseren fik bilisterne til at sænke  

 hastigheden.
2. En række vejforvaltninger har udført forsøg.
Det  

 elektroniske fartmålersystem, der indgik i forsøget, bestod af et skilt, der  

 viste det passerede motorkøretøjs hastighed.
Hastigheden blev målt af en  

 radar.
Alle forsøgsopstillinger har været i byområder.
 3. På baggrund af forsøgene har Rådet for  

 Trafiksikkerhedsforskning bl.a. konkluderet:
»Den elektroniske fartmåler påvirker trafikanternes hastighed.  

 Effekten er af størrelsesorden 4-8 km/t.
Fartmåleren påvirker også den  

 modsatrettede trafik, som ikke har set hastighedsangivelsen på displayet.  

 Fartmålerens effekt kan også ses op til 339 m fra diaplayet.
Effekten af  

 fartmåleren forsvinder, når fartmåleren fjernes, i hvert fald 4 uger efter.  

 Der er ingen af de fremsendte resultater, der gør det muligt at skelne mellem  

 personbiler og tung trafik.
To amter har fremsendt presseklip, som viser, at  

 fartmåleren har medvirket til en debat om hastighedsforholdene på  

 forsøgsstedet.
Resultaterne kan tolkes således, at den opstillede fartmåler, som er meget  

 synlig i begge kørselsretninger (ca. 1,5 m bred, 2 m høj), starter en debat,  

 som påvirker hastigheden i nedadgående retning.« 4. På bagggrund af disse resultater og under  

 henvisning til færdselslovens § 95 tillader Trafikministeriet herved, at det  

 omhandlede hastighedsmåleudstyr anvendes under følgende forudsætninger:
 I forbindelse med anvendelsen henledes opmærksomheden på vigtigheden af,  

 at hastighedsmåleren viser korrekt.
 5. Denne cirkulæreskrivelse ophæver  

 Justitsministeriets cirkulæreskrivelse af 13. februar 1992 vedrørende  

 retningslinier for forsøg med elektroniske fartmålere.
