 Ved bekendtgørelse nr. 650 af 18. september 1990 om behandling af  

 faderskabssager er der med virkning fra 1. oktober 1990 indført bestemmelse  

 om, at statsamtet kan anse et faderskab for fastslået, hvis det modtager en  

 skriftlig anerkendelse fra den opgivne fader som nævnt i børnelovens § 11,  

 stk. 1.
 Faderskab kan endvidere anses for fastslået, såfremt den opgivne fader  

 under personligt møde for statsamtet anerkender at være fader til barnet, jf.  

 børnelovens § 11, stk. 2.
 De nævnte bestemmelser er aftrykt som bilag 1.
 Statsamtet sender meddelelse om, at faderskabet er fastslået, om at  

 moderen er meddelt fritagelse for at oplyse faderens navn, eller om at sagen  

 er henlagt som uoplyst, til føreren af ministerialbogen på barnets  

 fødselsregistreringssted.
 I de tilfælde, hvor faderskabet er fastslået, vedlægges meddelelsen  

 fødsels- og dåbs(navne)attest for faderen og oplysning om hans personnummer.  

 Ministerialbogsføreren foretager på grundlag heraf notering i  

 fødselsregisteringsstedets ministerialbog om anerkendelse af faderskab med  

 oplysning om statsamtets navn, j.nr. og dato for fastslåelse af faderskabet.  

 Blanket til statsamtets meddelelse er aftrykt som bilag 2.
 Der foretages ikke særskilt notering om, at faderskabet er fastslået ved  

 indsendt erklæring eller ved personligt fremmøde.
 Er barnet døbt i et andet sogn, afgives der endvidere sædvanlig  

 tilbagemelding til dåbsstedet.
Kirkeministeriet, den 18. oktober 1990 P.M.V.
 E.B.
N.
Bjerregaard Bilag 1.
 Lov om børns retsstilling jf. lovbekendtgørelse nr. 634 af 15. september  

 1986, som ændret senest ved lov nr. 396 af 13. juni 1990.
§ 11.  Faderskabet anses for fastslået, såfremt den  

 opgivne fader i en skriftlig erklæring til statsametet anerkender, at han er  

 fader til barnet, og erklærer, at han inden anerkendelsen har modtaget  

 skriftlig vejledning om retsvirkningerne af anerkendelsen og om, at han kan  

 kræve sagen afgjort ved domstolene.
Underskriften skal være bekræftet af en  

 advokat eller af to vitterlighedsvidner, der udtrykkeligt skal bevidne  

 underskriftens ægthed, dateringens rigtighed og underskriverens myndighed.
Stk. 2.  Faderskabet anses endvidere for fastslået,  

 såfremt den opgivne fader under personligt møde for et statsamt anerkender at  

 være fader til barnet.
Inden anerkendelse skal han gøres bekendt med  

 retsvirkningerne af denne samt med, at han kan kræve sagen afgjort ved  

 domstolene.
 Faderens dåbs- eller navneattest skal vedlægges, eventuelt i kopi.
 Jeg erklærer, at jeg har modtaget skriftlig vejledning om retsvirkningerne  

 af faderskab, samt er bekendt med, at jeg kan kræve sagen afgjort ved  

 domstolene.
 Jeg er bekendt med, at det er strafbart at afgive urigtig erklæring til  

 statsamtet, jf. straffelovens § 163, der bl.a. fastsætter at den, som til  

 brug i retsforhold, der vedkommer det offentlige, afgiver urigtig skriftlig  

 erklæring straffes med bøde eller hæfte eller med fængsel indtil 4 måneder.
