5 dage  

 efter fik patienten foretaget fornyet røntgenundersøgelse af sin højre  

 underarm.
Røntgenbillederne blev atter beskrevet af afdelingslægen, som  

 konstaterede en uændret stilling af bruddet.
Efterfølgende  

 kontrolundersøgelser  

 viste fortsat god stilling og heling af bruddet.
Ca. 1 måned senere blev der  

 konstateret bevægelsesindskrænkning i højre albue i alle retninger.
Ved  

 gennemgang af de foretagne røntgenbilleder blev det konstateret, at der  

 forelå  

 et brud på højre overarm lige over albuen.
 Der blev  

 klaget over, at lægerne overså et brud i patientens albue.
Klage  

 over manglende diagnostik af brud lige over albuen hos et barn Nævnet fandt grundlag for kritik af afdelingslægen i  

 forbindelse med behandlingen af patienten på røntgenafdelingen.
Nævnet lagde vægt på, at der ved røntgenkontrolundersøgelsen af  

 højre underarm og albueled dagen efter operationen af afdelingslægen blev  

 beskrevet, at bruddet i underarmsknoglerne var påpladssat i god stilling ved  

 hjælp af to stifter.
Det var nævnets opfattelse, at der på disse  

 røntgenbilleder,  

 trods de atypiske projektioner, kunne konstateres et skrå- og tværbrud i  

 overarmsknoglen (humerus) cirka 2½ cm over albueleddet med let forskydning og  

 rotation.
Ved næste røntgenkontrolundersøgelse beskrev afdelingslægen  

 bruddet på højre underarm som værende i uændret stilling.
Det var nævnets  

 opfattelse, at bruddet på højre overarmsknogle ved denne  

 kontrolrøntgenundersøgelse var synligt i sideplan, men sløret af den anlagte  

 vinklede bandage.
Diagnosticeringen af det aktuelle brud blev dog kompliceret  

 af samtidige og åbenlyse brud på begge underarmsknogler.
 Nævnet fandt, at afdelingslægen, som radiologisk speciallæge,  

 burde have konstateret bruddet på den nederste del af overarmsknoglen ved de  

 2  

 seneste røntgenundersøgelser.
