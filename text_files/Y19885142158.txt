 Forbrugerombudsmanden modtog en del henvendelser vedrørende et firma,  

 der afholdt ophørsudsalg for detailforretninger rundt om i landet.
Ombudsmanden udtalte, at det ikke er i strid med markedsføringsloven  

 at forestå ophørsudsalg for andre, og lagde i vurderingen heraf vægt på, at  

 der i annoncer tydeligt var oplyst herom, ligesom udsalgene fandt sted i  

 detailforretningernes lokaler.
Firmaet tilførte desuden varer til udsalgene,  

 hvilket som udgangspunkt er i strid med markedsføringslovens § 2, stk. 3 jfr.
 stk. 1, men da der i annoncer tydeligt var gjort opmærksom herpå, og  

 da disse varer blev holdt adskilt fra den ophørende forretnings normale  

 sortiment, fandt Ombudsmanden at der i dette tilfælde ikke var sket en  

 overtrædelse af loven.
2.8. Ophørsudsalg FO har modtaget en del henvendelser om et selskab, der afholder  

 ophørsudsalg for detailforretninger rundt om i landet.
De pågældende henvendelser er blevet besvaret med, at FO ikke har  

 bemærkninger i medfør af markedsføringsloven til, at det pågældende selskab  

 forestår afholdelse af ophørsudsalg i forskellige detailforretninger.
FO  

 lagde i denne forbindelse vægt på, at der i annoncerne var givet tydelig  

 oplysning om det nævnte forhold, ligesom ophørsudsalget rent faktisk fandt  

 sted i de pågældende forretningers lokaler.
Selv om tilførsel af nye varer til et forestående eller igangværende  

 ophørsudsalg som udgangspunkt er i strid med § 2, stk. 3, jfr. stk. 1 i  

 markedsføringsloven, var der imidlertid det særlige i det foreliggende  

 tilfælde, at der i annoncerne udtrykkeligt var gjort opmærksom på, at der  

 blev tilført varer til ophørsudsalget, og at disse varer hidrørte fra andre  

 ophørte forretninger.
Endelig var det i annoncerne anført, at varerne blev  

 holdt adskilt fra den ophørende forretnings normale varesortiment.
 Endelig udtalte FO, at sagen efter hans opfattelse i første række vedrørte  

 spørgsmålet om konkurrencen mellem de erhvervsdrivende indbyrdes som måtte  

 blive berørt af selskabets markedsføringstiltag, mens forbrugerhensyn kun i  

 ringe grad var involveret.
 (* 1) Offentliggjort i Forbrugerombudsmandens Årsberetning 1987, side 23.
