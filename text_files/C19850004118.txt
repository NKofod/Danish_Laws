 I medfør af § 3, stk. 5, i lov nr. 88 af 13. marts 1985 om egnsudvikling  

 fastsættes herved følgende:
§ 1.  Egnsudviklingsrådet består af en formand og 10  

 andre medlemmer.
Rådets formand udnævnes af industriministeren, der i øvrigt  

 til medlemmer af Rådet udnævner en repræsentant for hver af følgende  

 myndigheder og organisationer: Industriministeriet, Finansministeriet,  

 Arbejdsministeriet, Miljøministeriet, Indenrigsministeriet, Industrirådet,  

 Arbejderbevægelsens Erhvervsråd, Kommunernes Landsforening og  

 Amtsrådsforeningen i Danmark.
Endvidere udnævner industriministeren et  

 medlem, der skal repræsentere de større regionale udviklingsudvalg.
 Stk. 2.  Industriministeren udnævner en næstformand  

 blandt Rådets medlemmer.
 Stk. 3.  Medlemmerne udnævnes for 4 år ad gangen og kan  

 genudnævnes.
 Stk. 4.  Ingen som er fyldt 67 år kan udnævnes eller  

 genudnævnes.
Stk. 5.  Efter samme regler udnævner Industriministeriet  

 en suppleant for hvert medlem, dog ikke for formanden.
Suppleanten deltager i  

 Rådets møder i tilfælde af det ordinære medlems forfald.
 § 2.  Industriministeren nedsætter et  

 forretningsudvalg for Rådet bestående af formanden og næstformanden samt  

 indtil 4 andre medlemmer.
§ 3.  Rådet afholder møde, så ofte formanden finder  

 anledning hertil.
Møde afholdes endvidere, såfremt der fremsættes begæring  

 herom af to medlemmer.
 Stk. 2.  Forretningsudvalget afholder møde på de af  

 udvalget vedtagne faste mødedage, og i øvrigt så ofte formanden finder  

 anledning hertil.
 Stk. 3.  Medlemmer af Rådet, der ikke er medlemmer af  

 forretningsudvalget, kan deltage i forretningsudvalgets møder, dog uden  

 stemmeret.
 Stk. 4.  Hvis et medlem er forhindret i at deltage i et  

 møde. må meddelelse herom søges afgivet så betids, at vedkommende suppleant  

 kan indkaldes.
 § 4.  Såfremt sager, der skal behandles af Rådet eller  

 forretningsudvalget, ikke er udsendt til medlemmerne senest en uge før det  

 pågældende møde, kan behandling kun finde sted, såfremt samtlige i mødet  

 deltagende medlemmer samtykker heri.
 § 5.  Rådet og forretningsudvalget er  

 beslutningsdygtige, når mindst halvdelen af medlemmerne er til stede.  

 Beslutning træffes ved almindelig stemmeflerhed, dog skal mindst 3 medlemmer  

 stemme for forslaget, cfr. dog § 6, stk. 2. I tilfælde, hvor stemmerne står  

 lige, er formandens stemme afgørende.
§ 6.  Forretningsudvalget kan på Rådets vegne træffe  

 afgørelse om ydelse af bistand i henhold til lovens §§ 6-9 om ydelse af lån  

 på grundlag af globallån optaget i den Europæiske Investeringsbank.
Sager om  

 ydelse af bistand i henhold til lovens § 10 afgøres af Rådet.
 Stk. 2.  Såfremt der ikke opnås enstemmighed i  

 forretningsudvalget, forelægges sager om ydelse af bistand i henhold til  

 lovens §§ 6 og 7 det samlede Råd til afgørelse.
 Stk. 3.  Ved enstemmighed forstås, at mindst 3 medlemmer  

 stemmer for, og at ingen stemmer imod.
 § 7.  Ethvert medlem af Rådet kan kræve, at sager, til  

 hvis afgørelse der er knyttet betydelige økonomiske konsekvenser, herunder  

 særlig økonomisk risiko, forelægges industriministeren til afgørelse.
 Stk. 2.  Ethvert medlem af Rådet kan forlange en sag  

 forelagt det samlede Råd til afgørelse.
 Stk. 3.  Den, der ønsker en sag forelagt  

 industriministeren eller det samlede Råd, må fremsætte krav herom senest på  

 det møde, hvor sagen behandles.
 § 8.  Intet af Rådet eller forretningsudvalgets  

 medlemmer må deltage i afgørelsen af en sag, der umiddelbart berører  

 erhvervsvirksomheder, i hvilke han er interesseret, eller til hvilke han er  

 knyttet.
Stk. 2.  Er et medlem interesseret i eller knyttet til  

 en erhvervsvirksomhed, hvis forhold berøres af en sag, der er til behandling,  

 skal han, inden sagens behandling påbegyndes, over for formanden enten  

 meddele, at han ikke kan deltage i sagens afgørelse, eller efter  

 omstændighederne redegøre for arten og omfanget af sin interesse i eller  

 tilknytning til den pågældende erhvervsvirksomhed.
I denne forbindelse er  

 ethvert medlem pligtig at besvare de spørgsmål, som af eller gennem formanden  

 måtte blive stillet ham.
Stk. 3.  Rådet eller forretningsudvalget afgør endeligt,  

 om vedkommende medlem kan deltage i sagens afgørelse, samt om han kan deltage  

 i dennes behandling.
I afgørelsen af disse spørgsmål deltager det pågældende  

 medlem ikke.
 § 9.  Rådets og forretningsudvalgets medlemmer og  

 deres suppleanter er forpligtede til over for alle uvedkommende at  

 hemmeligholde, hvad de gennem deres arbejde i Rådet og forretningsudvalget  

 bliver vidende om, såfremt en viderebringelse af den pågældende viden kan  

 skade erhvervsvirksomheders, organisationers, institutioners eller  

 enkeltpersoners erhvervsmæssige, økonomiske eller andre væsentlige  

 interesser.
 § 10.  Der udfærdiges referat af de afgørelser, der  

 træffes af Rådet og forretningsudvalget.
Stk. 2.  Et mindretal kan kræve sin afvigende mening  

 optaget i referatet.
I tilfælde af afstemning angives resultatet heraf.
 Stk. 3.  Mødereferatet underskrives af formanden (eller  

 næstformanden) på Rådets vegne.
 Stk. 4.  Oversigter m.v., dagsordener og mødereferater  

 udsendes til samtlige Rådets medlemmer og suppleanter.
 § 11.  Rådet afgiver årligt en beretning om sin  

 virksomhed.
 § 12.  De sekretariatsmæssige opgaver for Rådet  

 varetages af Direktoratet for Egnsudvikling.
Stk. 2.  Direktoratet ledes af en direktør, der ikke er  

 medlem af Rådet, men deltager i Rådets møder.
Direktøren kan kræve sin  

 vurdering af en sag optaget i de i § 11 nævnte mødereferater.
 Stk. 3.  Direktoratets medarbejdere deltager i fornødent  

 omfang i Rådets møder.
Stk. 4.  Rådet kan nedsætte arbejdsgrupper til  

 varetagelse af særlige opgaver.
I sådanne arbejdsgrupper kan andre end Rådets  

 medlemmer indtræde.
§ 13.  Når omstændighederne taler derfor, kan  

 Direktoratet på Rådets vegne og uden forelæggelse for dette eller  

 forretningsudvalget 1. afslå ansøgninger om genoptagelse af allerede i  

 Rådet/ forretningsudvalget behandlede sager om ydelse af finansieringsbistand  

 i tilfælde, hvor der fra ansøgerens side ikke er fremkommet væsentlige nye  

 oplysninger, 2. afslå ansøgninger om finansieringsbistand, såfremt  

 det er utvivlsomt, at Rådet/ forretningsudvalget ville have afslået  

 ansøgningen, idet sagen dog i tilfælde af anmodning om genoptagelse  

 forelægges forretningsudvalget eller Rådet, 3. foretage ændringer i vilkårene for allerede tilsagt  

 finansieringsbistand, for så vidt dette ikke medfører væsentlige ændringer i  

 tilsagnets forudsætninger, 4. give tilsagn om lån på indtil 1.000.000 kr. på  

 grundlag af globallån optaget i den Europæiske Investeringsbank, 5. forhøje allerede af Rådet eller forretningsudvalget  

 vedtagne tilsagn om lån på grundlag af globallån i den Europæiske  

 Investeringsbank eller i henhold til lovens § 7 med indtil 1.000.000 kr., 6. give tilsagn om tilskud i henhold til lovens § 6 på  

 indtil 250.000 kr., og 7. give tilsagn om tilskud i henhold til lovens § 8  

 til dækning af flytteomkostninger for medarbejdere.
 Stk. 2.  Til Rådets/ forretningsudvalgets orientering  

 gives der på et efterfølgende møde oplysninger om Direktoratets afgørelser i  

 henhold til bemyndigelsen i stk. 1 og 2 tilligemed en kort gengivelse af  

 sagernes data.
 § 14.  Denne forretningsorden træder i stedet for  

 forretningsorden for Egnsudviklingsrådet af 10. september 1980.
