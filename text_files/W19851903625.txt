 En gift ansøger havde i forbindelse med en ansøgning om folkepension  

 og underskrivning af pensionsskemaet i juni 1981 ikke sikret sig, at hans  

 fremtidige indtægter fra indexkontrakter var påført pensionsskemaet.  

 Ansøgeren og hans ægtefælle fik herefter udbetalt for meget i pensionstillæg  

 i perioden 1. oktober 1981 - 31. oktober 1982.
Ankestyrelsen fandt, at det påhvilede ansøgeren at tilbagebetale hele  

 det beløb, der med urette var udbetalt.
Derimod fandtes  

 tilbagebetalingskravet ikke at kunne gøres fældende over for ægtefællen, da  

 ægtefællen ikke havde medvirket ved afgivelsen af de økonomeske oplysninger  

 og heller ikke i øvrigt kunne antages at have modtaget det for meget  

 udbetalte pensionstillæg mod bedre vidende. (* 1) REDEGØRELSE FOR SAGEN:
En gift ansøger indgav i juni 1981 ansøgning om folkepension.
I  

 ansøgningsskemaet, som han underskrev den 22. juni 1981, var der under pkt. 3  

 om udbytte af formue anført: »antagelig negativ, da der skal optages nye  

 lån i ejendommen.« Skemaet indeholdt ikke oplysninger om, at ansøgeren  

 fra sit 67. år ville modtage ydelser fra indexkontrakter.
I oktober 1982 meddelte socialforvaltningen ansøgeren, at forvaltningen i  

 forbindelse med omregning af pensioner pr. 1. januar 1983 havde konstateret,  

 at ansøgeren ikke, da han søgte om folkepension, havde oplyst, at han fik  

 udbetalt en løbende indexpension.
Som følge heraf ville ansøgerens og  

 ægtefællens pension blive omregnet med tilbagevirkende kraft fra 1. oktober  

 1981.
Ansøgeren anførte her overfor, at han mente at have oplyst på  

 ansøgningstidspunktet, at han senere vill få udbetalt ydelser fra  

 indexkontrakter.
Ansøgeren erkendte dog, at han havde underskrevet  

 ansøgningen med de anførte oplysninger, hvoraf der ikke fremgik noget om  

 indexkontrakter.
 I januar 1983 meddelte socialforvaltningen, at tilbagebetalingskravet  

 vedrørende for meget udbetalt pension i tiden 1. oktober 1981 - 31. oktober  

 1982 var opgjort til 7.532 kr.
Overfor amtsankenævnet og ankestyrelsen har ansøgeren anført, at  

 pensionsskemaet blev udfyldt på socialforvaltningen, og at han var overbevist  

 om, at han havde givet oplysning om indexkontrakterne.
Ansøgeren henviste  

 endvidere til, at selvangivelserne hvert år var påført oplysninger om  

 indexkontrakterne.
 Det sociale udvalg bemærkede, at ansøgeren ikke havde givet forvaltningen  

 mundtlig oplysning om indexkontrakterne.
Amtsankenævnet tiltrådte socialudvalgets afgørelse om tilbagebetaling af  

 7.532 kr., som var udbetalt for meget i pensionstillæg i perioden fra 1.  

 oktober 1981 til 31. oktober 1982. Nævnet fandt det ikke godtgjort, at  

 ansøgeren ved udfyldelse af pensionsskemaet havde givet mundtlig meddelelse  

 om sine indexkontrakter.
Nævnet lagde vægt på, at ansøgeren efter udfyldelsen  

 af pensionsskemaet havde underskrevet dette uden at sikre sig, at de i sagen  

 omtalte indexkontrakter var påført skemaet.
 Ankestyrelsen tiltrådte den 19. februar 1985 amtsankenævnets afgørelse med  

 nævnets begrundelse.
Efter ansøgerens klage til Folketingets ombudsmand har ombudsmanden den  

 19. marts 1986 udtalt, at han ikke fandt tilstrækkeligt grundlag for at  

 kritisere ankestyrelsens afgørelse.
Ombudsmanden har imidlertid samtidig  

 henstillet, at ankestyrelsen undergiver sagen fornyet behandling med henblik  

 på stillingtagen til, hvorvidt det forhold, at en pensionist undlader at give  

 oplysning, f.eks. om nogle indkomster, kan føre til, at et  

 tilbagebetalingskrav kan rettes (også)mod pensionistens ægtefælle, der også  

 er pensionist, og som er i god tro med hensyn til den manglende oplysning af  

 en indtægt.
 LOVGRUNDLAG:
 Lov om folkepension, § 18, § 24 og § 25.
 ANKESTYRELSENS AFGØRELSE:
 Under hensyn til at ansøgerens ægtefælle ikke har medvirket ved afgivelsen  

 af økonomiske oplysninger i forbindelse med ansøgerens ansøgning om  

 folkepension i juni 1981, og heller ikke i øvrigt kan antages at have  

 modtaget det for store pensionstillæg i den efterfølgende periode mod bedre  

 vidende, finder ankestyrelsen, at der ikke kan rejses krav over for  

 ægtefællen om tilbagebetaling af noget med urette oppebåret beløb.
 Da ansøgeren ved sin underskrift på pensionsskemaet ikke sikrede sig, at  

 hans fremtidige indtægter fra indexkontrakter var påført skemaet, hvorved  

 såvel ansøgeren som hans ægtefælle har modtaget for store beløb i  

 pensionstillæg i perioden 1. oktober 1981 - 31. oktober 1982, finder  

 ankestyrelsen imidlertid, at det påhviler ansøgeren at tilbagebetale det  

 samlede beløb, som ansøgeren og hans ægtefælle har modtaget med urette i den  

 nævnte periode, jfr. § 25 i den dagældende lov om folkepension.
 Med den anførte tydeliggørelse fastholder ankestyrelsen således sin  

 tidligere afgørelse.
