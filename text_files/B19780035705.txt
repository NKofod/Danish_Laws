 I medfør af § 6 i lov om tilsyn med skibe, jfr. lovbekendtgørelse nr. 336  

 af 31. august 1965 fastsættes:
 § 1.  Skibe, der i henhold til § 197, litra b, i  

 bekendtgørelse nr. 173 af 21. maj 1965 med senere ændringer om forskrifter  

 for skibes bygning og udstyr m.v. skal være forsynet med Den internationale  

 Signalbog, 1969, skal tillige være forsynet med den af handelsministeriet  

 udgivne samling af maritime standardudtryk.
 § 2.  Efter § 42 i lov om tilsyn med skibe straffes  

 overtrædelse af denne lov eller de i dens medfør udstedte forskrifter med  

 bøde.
 § 3.  Bekendtgørelsen træder i kraft den 1. august  

 1978.
