 I medfør af § 8, stk. 1, § 9, stk. 2, § 9 a, stk. 3 og 4, § 18, stk. 4, §  

 20 a, stk. 2, og § 30 i lov om afgift af spiritus m.m., jf. lovbekendtgørelse  

 nr. 618 af 30. juni 1994, fastsættes følgende:
Sikkerhedsstillelse § 1.  Registrering af en virksomhed m.v. er betinget  

 af, at der stilles sikkerhed på mindst 200.000 kr.
Stk. 2.  Sikkerhed kan stilles i form af  

 selvskyldnerkaution fra forsikringsselskaber eller pengeinstitutter,  

 indlånsbøger med pengeinstitutter eller børsnoterede obligationer, som er  

 ihændehaverpapirer.
Selvskyldnerkautionsbeviser skal være affattet i  

 overensstemmelse med de af de statslige told- og skattemyndigheder fastlagte  

 retningslinier.
Stk. 3.  Virksomheder og institutioner m.v., der ikke er  

 registreret, og som fra andre EU-lande får tilført eller erhverver  

 afgiftspligtige varer, skal indgive anmeldelse til de statslige told- og  

 skattemyndigheder og stille fuld sikkerhed for skyldige afgifter.
Anmeldelse  

 og sikkerhedsstillelse skal ske, inden transporten af varerne påbegyndes i  

 det pågældende EU-land.
Sikkerheden skal stilles på de i § 1, stk. 2, anførte  

 måder.
Stk. 4.  Den, der her til landet sælger afgiftspligtige  

 varer fra andre EU-lande ved fjernsalg, skal stille fuld sikkerhed for  

 skyldige afgifter.
Tilsvarende gælder for de i lovens § 9 a, stk. 1 og 4,  

 nævnte repræsentanter.
Ved løbende salg kan sikkerheden stilles som en fast  

 sikkerhed, hvis størrelse fastsættes på grundlag af de seneste 12 måneders  

 leverancer.
Sikkerheden skal stilles på de i § 1, stk. 2, anførte måder.
Banderolering § 2.  Spiritus, der udleveres i flasker m.v. til  

 forbrug her i landet, skal inden udleveringen fra en registreret virksomhed,  

 forsynes med en banderole.
 Stk. 2.  Spiritus i flasker m.v., der tilføres andre  

 virksomheder og institutioner m.v., skal senest ved modtagelsen her i landet  

 forsynes med en banderole.
 Stk. 3.  De i loven omhandlede repræsentanter skal sørge  

 for banderolering af varer, for hvilke de indestår for afgiftens betaling.
 Stk. 4.  De statslige told- og skattemyndigheder  

 fastsætter de nærmere bestemmelser om banderolering, herunder om  

 banderolernes udformning.
 § 3.  Bestemmelserne i § 2, stk. 1 og 2, finder ikke  

 anvendelse på spiritus, der er afgiftsfritaget efter lovens § 15, stk. 1 og  

 4.
 § 4.  Betaling for banderoler til spiritus udgør  

 følgende beløb ekskl. moms:
Afgiftspligtig værdi § 5.  For varer, der af ikke-registrerede virksomheder  

 m.v. indføres, tilføres eller erhverves fra andre EU-lande, kan de statslige  

 told- og skattemyndigheder fastsætte den afgiftspligtige mængde på grundlag  

 af gængse flaskestørrelser og ethanolstyrker og den afgiftspligtige værdi på  

 grundlag af gængse priser på forskellige varetyper.
Lister over EU-handel § 6.  Virksomheder m.v. skal udarbejde lister over  

 ubeskattet køb i og salg til andre EU-lande på grundlag af det i lovens § 20  

 a, stk. 1, nævnte dokument.
 Stk. 2.  Listerne skal udarbejdes kvartalsvis og  

 indeholde følgende oplysninger for hver enkelt leverandør/kunde:
- landebetegnelse evt. i form af landekode - punktafgiftsnummer (evt. momsnummer) - varebetegnelse evt. i form af varekode - den samlede mængde i perioden Stk. 3.  Listerne skal opbevares i 5 år, efter at den  

 pågældende leverance har fundet sted, og skal på begæring udleveres eller  

 indsendes til de statslige told- og skattemyndigheder.
Registreringsoplysninger § 7.  De statslige told- og skattemyndigheder kan til  

 andre EU-lande udlevere oplysninger om registreringsnummer, navn og adresse  

 m.v. for danske virksomheder.
Straffe- og ikrafttrædelsesbestemmelser § 8.  Den, der forsætligt eller groft uagtsomt afgiver  

 urigtige oplysninger eller fortier oplysninger til brug for  

 afgiftskontrollen, straffes med bøde, medmindre højere straf er forskyldt  

 efter lovens § 31, stk. 3. Bestemmelserne i lovens § 31, stk. 4, og § 32  

 finder tilsvarende anvendelse.
 Stk. 2.  Forsætlige eller groft uagtsomme overtrædelser  

 af § 1, stk. 3, § 2, stk. 1, 2 og 3, eller § 6 straffes med bøde.
 § 9.  Bekendtgørelsen træder i kraft den 1. marts  

 1995. Samtidig ophæves bekendtgørelse nr. 1207 af 23. december 1992 om  

 sikkerhedsstillelse, banderolering, afgiftspligtig værdi, lister over  

 EF-handel og registreringsoplysninger efter lov om afgift af spiritus m.m.
Skatteministeriet, den 23. februar 1995 Carsten Koch / Jan Lyager Olsen (* 1) Bekendtgørelsen indeholder bestemmelser, der gennemfører følgende  

 direktiver:
