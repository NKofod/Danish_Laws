Bekendtgørelse om ændring af bekendtgørelse om en midlertidig lønkompensationsordning til virksomheder i økonomisk krise som følge af COVID-19 § 1 I bekendtgørelse nr. 267 af 25. marts 2020 om en midlertidig lønkompensationsordning til virksomheder i økonomisk krise som følge af COVID-19, foretages følgende ændringer:
1. I § 2, nr. 2, indsættes efter »juridisk person«: »samt enkeltmandsvirksomhed« 2. I § 3, stk. 2, ændres »23.000« til: »30.000«.
 3. I § 3, stk. 3, ændres »26.000« til: »30.000«.
§ 2 Stk. 1. Bekendtgørelsen træder i kraft ved bekendtgørelse i Lovtidende.
 Stk. 2. Bekendtgørelsen finder anvendelse på ansøgninger modtaget fra og med den 25. marts 2020, jf. dog stk. 3.
 Stk. 3. Virksomheder, der på ikrafttrædelsestidspunktet, jf. stk. 1, har fået udbetalt lønkompensation, kan ansøge om efterregulering af det udbetalte beløb efter denne bekendtgørelse.
