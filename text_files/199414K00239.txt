Nr BTL 239 Betænkning over Forslag til lov om ændring af lov om  

 arbejdsløshedsforsikring m.v. (Regelforenkling)   

 Nr L 239 1994-95, 1. samling Afgivet af Arbejdsmarkedsudvalget Afgivet: 19950517 Udvalget har behandlet lovforslaget i nogle møder og har herunder stillet spørgsmål til arbejdsministeren, som denne har besvaret skriftligt.
 Endvidere har udvalget modtaget en skriftlig henvendelse fra BUPL-A.
 Der er af arbejdsministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse med de stillede  

 ændringsforslag.
Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

forkastelse ved 3. behandling.
Mindretallet vil dog stemme for de af  

 arbejdsministeren stillede ændringsforslag.
 Mindretallet ønsker at understrege behovet for mere gennemgribende  

 forenklinger i dagpengesystemet.
Mindretallet har med tilfredshed noteret sig finansministerens og  

 økonomiministerens tilsagn om større forenklinger i dagpengesystemet til  

 efteråret.
På den baggrund finder partierne ikke, at det er hensigtsmæssigt  

 at haste et lovforslag igennem med en stribe meget små og spredte  

 regelændringer, hvoraf flere direkte leder dagpengesystemet i den forkerte  

 retning.
Ændringsforslag Til § 1Af et mindretal (SF og EL), tiltrådt af et mindretal  

 (S, RV og CD):
 1) I den under nr. 8 foreslåede affattelse af § 51, stk.  

 1, udgår 5. og 6. pkt.
 Af arbejdsministeren, tiltrådt af udvalget:
 2) Efter nr. 24 indsættes som nyt nummer:
»01. I § 75 d, stk. 1, 1. pkt., i § 75 e, stk. 1,  

 1. pkt., og i § 75 e, stk. 4, 2. pkt., ændres »§ 51, stk.  

 5« til: »§ 51, stk. 4«.' Til § 2 3) Efter »22,» indsættes: »01,».
Bemærkninger Til nr. 1 Ændringsforslaget indebærer, at dimittender som hidtil kan få  

 beregnet dagpengesats på grundlag af arbejdsfortjeneste inden for det 1. år  

 efter optagelsen.
 Til nr. 2 Der er tale om en konsekvensændring som følge af lovforslagets §  

 1, nr. 9, (ophævelse af reglerne om nedtrapning af den individuelle  

 dagpengesats ved supplerende dagpenge).
 Til nr. 3 Ændringsforslaget er en konsekvens af det under nr. 2 stillede  

 ændringsforslag.
