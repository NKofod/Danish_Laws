Bekendtgørelse  

 om tilsyn med Frøstruplejren I medfør af § 6, stk. 2 og 3, i lov nr. 410 af  

 14. juni 1995 om anvendelse af Frøstruplejren, som ændret ved § 8 i lov  

 nr. 564 af 24. juni 2005, fastsættes:
§ 1.  

  

 Viborg  

 Amtsråd er indtil 1. januar 2007 bemyndiget til at påse, at vilkårene i den  

 tilladelse, som miljøministeren den 28. april 2006 har meddelt til fortsat at  

 anvende Frøstruplejren til helårslejrplads og til at afholde sommerlejr,  

 overholdes.
Amtsrådet kan meddele påbud eller forbud herom.
Hvis påbud eller  

 forbud ikke efterkommes, kan amtsrådet lade foranstaltningen udføre for den  

 ansvarliges regning.
Den 1. januar 2007 overgår Viborg Amtsråds kompetence  

 til  

 Thisted Kommunalbestyrelse.
 § 2.  

  

 Afgørelser, der er truffet af Viborg Amtsråd eller Thisted Kommunalbestyrelse  

 i  

 henhold til bemyndigelsen, kan ikke indbringes for miljøministeren.
 § 3.  

  

 Bekendtgørelsen træder i kraft den 1. juni 2006.
 Stk. 2.  

  

 Samtidig  

 ophæves bekendtgørelse nr. 90 af 28. januar 1998 om tilsyn med Frøstruplejren  

 og bekendtgørelse nr. 117 af 22. februar 2001 om tilsyn med Frøstruplejren.
