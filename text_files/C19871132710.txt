 Registertilsynet modtager i stigende omfang anmodninger om udtalelse om  

 registre, der skal føres på PCer eller mikrodatamater.
 De forelagte registre varierer med hensyn til formål, karakteren af de  

 registrerede oplysninger og antallet af medarbejdere, der skal have adgang  

 til de registrerede oplysninger.
Registrene er i en række tilfælde sammenlignelige med eksisterende  

 registre, der føres på et edb-servicebureau eller eventuelt eget større  

 edb-anlæg.
Pcer har endvidere i dag en kapacitet, der for få år siden  

 udelukkende kunne findes på større edb-anlæg.
 Med henblik på at opnå det samme sikkerhedsniveau for en given  

 registertype - uanset hvilket edb-anlæg det pågældende register føres på -  

 har Registertilsynet vurderet, hvilke sikkerhedsforanstaltninger der bør  

 etableres for PCer, der anvendes til edb-registre med personoplysninger, for  

 hvilke der skal udarbejdes registerforskrifter.
 Registerrådet har behandlet spørgsmålet herom på sit møde den 16.  

 september 1987.
 Registertilsynet har vurderet de sikkerhedsforanstaltninger, der i dag er  

 etableret for terminalsystemer, hvor systemet føres på et større edb-anlæg,  

 og har herefter fundet, at de samme sikkerhedsforanstaltninger bør etableres  

 for registre, der føres på PCer.
 Registertilsynet har endvidere fundet, at den hidtil anvendte inddeling i  

 tre grupper kan videreføres.
 Dette indebærer, at registre med grundoplysninger eller oplysninger af  

 mere almindelig karakter normalt vil blive placeret i gruppe 1. Registre med  

 f.eks. skatteoplysninger vil normalt blive placeret i gruppe 2, medens  

 registre med følsomme oplysninger som f.eks. oplysninger om helbredsforhold  

 eller strafbare forhold normalt vil blive placeret i gruppe 3.
I vedlagte bilag 1-3 er kort anført de sikkerhedselementer, der efter  

 tilsynets opfattelse bør indgå i de enkelte grupper.
Ud for det enkelte  

 sikkerhedselement er anført den hertil svarende sproglige formulering af  

 vedkommende bestemmelse i registerforskriften.
 I vedlagte bilag 4 er anført bestemmelser om de  

 sikkerhedsforanstaltninger, som tilsynet herudover finder bør gælde for PCer.
Registertilsynet skal herefter henstille, at bestemmelserne i bilag 4 samt  

 eet af bilagene 1-3 indarbejdes i det udkast til forskrifter, der for det  

 enkelte register skal forelægges Registertilsynet med henblik på en  

 udtalelse, inden registeroprettelsen kan godkendes, og inden der fastsættes  

 forskrifter for registeret.
Det tilføjes, at bestemmelserne i bilag 4 kan  

 indarbejdes som et selvstændigt kapitel i registerforskriften eller som et  

 bilag til registerforskriften.
 Det bemærkes, at der efter Registertilsynets opfattelse vil kunne  

 forekomme tilfælde, f.eks. i forbindelse med lokalnet eller andre  

 kommunikationsnet, hvor sikringen af de registrerede oplysninger bør  

 forstærkes yderligere, evt. ved brug af kryptografering.
P.
R.
V.
H.
Funch Jensen /B.O.
Jespersen Bilag 1: Sikkerhedsforanstaltninger for PC-anvendelse, gruppe 1.
Sikkerhedselement Autorisationsordning Bestemmelse § A.
Kun de medarbejdere, borgmesteren autoriserer hertil  

 (terminaloperatører), må have terminaladgang til registeret.
 Stk. 2.  Kun medarbejdere i .......... -afdelingen må  

 autoriseres som terminaloperatører.
Behov § B.
Borgmesteren må kun autorisere medarbejdere som terminaloperatører,  

 for hvem det er nødvendigt at benytte terminalerne i forbindelse med  

 udførelse af deres arbejde, og de enkelte terminaloperatører må ikke  

 autoriseres til anvendelser, de ikke har behov for.
ID-kort/indtastning § C.
Kommunalbestyrelsen beslutter, hvorvidt der ved adgangskontrollen til  

 systemet skal anvendes ID-kort og/eller indtastning.
Fortrolig og/eller personlig kode § D.
Terminaloperatører skal tildeles en fortrolig terminalkode (password)  

 eller et terminal ID-kort.
eller § D.
Terminaloperatører skal tildeles en fortrolig og personlig  

 autorisationskode eller ID-kort.
Benyttelsesstatistik § E.
Der skal mindst hvert halve år udskrives en statistik over  

 terminalens benyttelse.
Statistikken skal for hver enkelt  

 terminal/terminaloperatør angive, hvilke transaktionstyper den pågældende  

 terminal har været anvendt til, samt antallet af gange de enkelte  

 transaktionstyper er anvendt.
 Stk. 2.  Statistikken skal sendes til borgmesteren eller  

 en medarbejder i kommunen, som borgmesteren har udpeget hertil.
Ikke-læsbar indtastning/operatørskift § F.
Kendeord (password) skal indtastes ikke-læsbart ved hvert  

 operatørskift, og når terminalen forlades, skal der træffes sådanne  

 foranstaltninger (log-off), at fornyet opkald vil kræve indtastning af  

 kendeord (log-on).
Udskiftning af kendeord § G.
Kendeord (password) skal udskiftes efter nærmere fastsatte  

 procedurer.
 Bilag 2: Sikkerhedsforanstaltninger for PC-anvendelse, gruppe 2.
Sikkerhedselement Autorisationsordning Bestemmelse § A.
Kun de medarbejdere, borgmesteren autoriserer hertil  

 (terminaloperatører), må have terminaladgang til registeret.
 Stk. 2.  Kun de medarbejdere, der udfører ..........  

 -opgaver, må have adgang til forespørgsler.
 Stk. 3.  Kun medarbejdere, der er ansat i .........., må  

 have adgang til at indatere, ændre eller slette oplysninger.
Behov § B.
Borgmesteren må kun autorisere medarbejdere som terminaloperatører,  

 for hvem det er nødvendigt at benytte terminalerne i forbindelse med  

 udførelse af deres arbejde.
De enkelte terminaloperatører må ikke autoriseres  

 til anvendelser, de ikke har behov for.
Differentieret adgang Stk. 2.  Autorisationen skal angive hvilke grupper af  

 personer og oplysninger, terminaloperatøren har adgang til, samt i hvilket  

 omfang terminaloperatøren kan ændre/slette de registrerede oplysninger.
ID-kort/indtastning § C.
Kommunalbestyrelsen beslutter, hvorvidt der ved adgangskontrollen til  

 systemet skal anvendes ID-kort og/eller indtastning.
Fortrolig og personlig kode/ID-kort Stk. 2.  Terminaloperatører skal tildeles en fortrolig  

 og personlig autorisationskode eller ID-kort.
Sikkerhedsrapport § D.
Der skal foretages registrering af alle  

 uautoriserede adgangsforsøg.
Såfremt der inden for en nærmere fastsat periode  

 er registreret et nærmere fastsat antal på hinanden følgende uautoriserede  

 adgangsforsøg fra samme terminal, skal dette udskrives, og der skal foretages  

 umiddelbar kontrol.
Benyttelsesstatistik § E.
Der skal mindst hvert halve år udskrives en benyttelsesstatistik.  

 Denne skal for hver enkelt terminaloperatør angive, hvilke transaktioner den  

 pågældende har anvendt eller forsøgt at anvende, og antallet af gange den  

 enkelte transaktion har været anvendt eller forsøgt anvendt.
 Stk. 2.  Statistikken skal sendes til borgmesteren eller  

 en medarbejder i kommunen, som borgmesterren har udpeget hertil.
Totallog § F.
Der skal foretages registrering (logning) af alle transaktioner.  

 Registreringen skal mindst indeholde oplysning om tidspunkt,  

 terminaloperatør, transaktionstype og angivelse af den person, transaktionen  

 vedrørte og/eller det anvendte søgekriterium.
Registreringen (loggen) skal  

 opbevares i 6 måneder, hvorefter den skal slettes.
 Stk. 2.  Udskrift af dele af loggen skal efter anmodning  

 fremsendes til borgmesteren eller en medarbejder i kommunen, som borgmesteren  

 har udpeget hertil.
eller Logning af forespørgsler § F Der skal foretages registrering (logning) af alle forespørgsler på  

 .......... -oplysninger.
Der skal mindst een gang månedligt foretages en  

 stikprøvevis undersøgelse af formålet med anvendelsen.
Registreringen skal  

 mindst indeholde oplysning om tidspunkt, terminaloperatør, transaktionstype  

 og angivelse af den person, transaktionen vedrørte og/eller det anvendte  

 søgekriterium.
Registreringen (loggen) skal opbevares i 6 måneder, hvorefter  

 den skal slettes.
 Stk. 2.  Udskrift af dele af loggen skal efter anmodning  

 fremsendes til borgmesteren eller en medarbejder i kommunen, som borgmesteren  

 har udpeget hertil.
eller Logning af opdateringer § F.
Der skal foretages registrering (logning) af opdatering af alle  

 .......... -oplysninger og mindst een gang månedligt en stikprøvevis  

 undersøgelse med opdateringen.
Registreringen skal mindst indeholde oplysning  

 om tidspunkt, terminaloperatør, transaktionstype og angivelse af den person,  

 transaktionen vedrørte og/eller det anvendte søgekriterium.
Registreringen-  

 (loggen) skal opbevares i 6 måneder, hvorefter den skal slettes.
 Stk. 2.  Udskrift af dele af loggen skal efter anmodning  

 fremsendes til borgmesteren eller en medarbejder i kommunen, som borgmesteren  

 har udpeget hertil.
Ikke-læsbar indtastning/operatørskift § G.
Kendeord (password) skal indtastes ikke-læsbart ved hvert  

 operatørskift.
Når terminalen forlades, skal der træffes sådanne  

 foranstaltninger (log-off), at fornyet opkald vil kræve indtastning af  

 kendeord (log-on).
Udskiftning af kendeord § H.
Kendeord (password) skal udskiftes mindst een gang årligt.
 Bilag 3: Sikkerhedsforanstaltninger for PC-anvendelse, gruppe 3.
Sikkerhedselement Autorisationsordning Bestemmelse § A.
Kun de medarbejdere, borgmesteren autoriserer hertil  

 (terminaloperatører), må have terminaladgang til registeret.
 Stk. 2.  Kun de medarbejdere, der udfører ..........  

 -opgaver, må have adgang til forespørgsler.
 Stk. 3.  Kun medarbejdere, der er ansat i .........., må  

 have adgang til at inddatere, ændre eller slette oplysninger.
Behov § B.
Borgmesteren må kun autorisere medarbejdere som terminaloperatører,  

 for hvem det er nødvendigt at benytte terminalerne i forbindelse med  

 udførelse af deres arbejde.
De enkelte terminaloperatører må ikke autoriseres  

 til anvendelser, de ikke har behov for.
Differentieret adgang Stk. 2.  Autorisationen skal angive hvilke grupper af  

 personer og oplysninger, terminaloperatøren har adgang til, samt i hvilket  

 omfang terminaloperatøren kan ændre/slette de registrerede oplysninger.
Udskrivning af lister § C.
Udskrivning af oplysninger om en større kreds af personer må kun  

 udføres af særligt autoriserede medarbejdere.
Der skal mindst een gang om  

 måneden foretages en stikprøvevis undersøgelse af formålet hermed.
ID-kort/indtastning § D.
Kommunalbestyrelsen beslutter, hvorvidt der ved adgangskontrollen til  

 systemet skal anvendes ID-kort og/eller indtastning.
Fortrolig og personlig kode/ID-kort § E.
Terminaloperatører skal tildeles en fortrolig og personlig  

 autorisationskode/ID-kort.
Sikkerhedsrapport § F.
Der skal foretages registrering af alle uautoriserede adgangsforsøg.  

 Såfremt der inden for en nærmere fastsat periode er registreret et nærmere  

 fastsat antal på hinanden følgende uautoriserede adgangsforsøg fra samme  

 terminal, skal dette udskrives, og der skal foretages umiddelbar kontrol.
Benyttelsesstatistik § G.
Der skal mindst hvert havle år udskrives en benyttelsesstatistik.  

 Denne skal for hver enkelt terminaloperatør angive, hvilke transaktioner den  

 pågældende har anvendt eller forsøgt at anvende, og antallet af gange den  

 enkelte transaktion har været anvendt eller forsøgt anvendt.
 Stk. 2.  Statistikken skal sendes til borgmesteren eller  

 en medarbejder i kommunen, som borgmesteren har udpeget hertil.
Totallog § H.
Der skal foretages registrering (logning) af alle transaktioner.  

 Registreringen skal mindst indeholde oplysning om tidspunkt,  

 terminaloperatør, transaktionstype og angivelse af den person, transaktionen  

 vedrørte og/eller det anvendte søgekriterium.
Registreringen (loggen) skal  

 opbevares i 6 måneder, hvorefter den skal slettes.
 Stk. 2.  Udskrift af dele af loggen skal efter anmodning  

 fremsendes til borgmesteren eller en medarbejder i kommunen, som borgmesteren  

 har udpeget hertil.
Ikke-læsbar indtastning/operatøskrift § 1.  Kendeord(password) skal indtastes ikke-læsbart  

 ved hvert operatørskift.
Når terminalen forlades, skal der træffes sådanne  

 foranstaltninger (log-off), at fornyet opkaldt vil kræve indtastning af  

 kendeord (log-on).
Udskriftning af kendeord § J. kendeord (password) skal udskiftes mindst een gang årligt.
 Bilag 4: SIKKERHEDSFORANSTALTNINGER FOR PCer/MIKRODATAMATER:
 § 1.  Lokaler, der benyttes ved opbevaring og førelse  

 af registre, skal være indrettet med henblik på at forhindre uvedkommende  

 adgang.
 Stk. 2.  Der skal etableres fornøden beskyttelse  

 herunder alarmering mod indbrud m.v.
 § 2.  For afvikling af kørsler med registre skal der  

 udarbejdes skriftlige instrukser, der fastlægger ansvaret for og beskriver  

 behandling af inddata, kørselsafvikling og behandling af uddata.
 § 3.  For de enkelte registre skal der udarbejdes  

 skriftlige instrukser om antallet af kopier og generationer af  

 registeret,således at det samlede antal registerversioner er mindst muligt,  

 under hensyntagen til behovet for at kunne rekonstruere registeret.
§ 4.  Der skal foretages en maskinel registrering af  

 alle kørsler, der afvikles på edb-anlægget.
Registreringen skal opbevares i  

 mindst seks måneder.
 § 5.  Der skal udarbejdes skriftlige instrukser for  

 tilintetgørelse af udskrifter m.v., der ikke skal leveres til brugeren.
§ 6.  Lagringsmedier med personoplysninger skal  

 opbevares i aflåst skab, når de ikke benyttes.
Lagringsmedierne må kun  

 udleveres til medarbejdere, der er autoriseret hertil.
stk. 2.  Der skal føres en fortegnelse over alle  

 lagringsmedier, der benyttes i forbindelse med registre.
Der skal foretages  

 løbende kontrol af beholdningen.
 stk. 3.  Alle lagringsmedier med personoplysninger skal  

 være mærket til brug ved såvel den manuelle som maskinelle behandling.
 stk. 4.  Der skal udarbejdes skriftlige instrukser for  

 sletning af lagringsmedier, udlån/udlevering af lagringsmedier, evt.  

 kopiering af lagringsmedier og destruktion af lagringsmedier, der ikke kan  

 anvendes mere.
§ 7.  For udvikling og vedligeholdelse af programmer  

 m.v., der behandler personoplysninger, skal der foreligge regler, således at  

 der etableres den fornødne dokumentation, kontrol, afprøvning og godkendelse  

 af systemerne.
Endvidere skal der etableres den fornødne dokumentation til  

 brugeren i form af en beskrivelse af systemet og en vejledning i anvendelse  

 af systemet.
