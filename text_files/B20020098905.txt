Bekendtgørelse om den samlede danske  

 nummerplan I medfør af §§ 25, stk. 1 og 3, og § 30,  

 stk. 2, i lov nr. 418 af 31. maj 2000 om konkurrence- og  

 forbrugerforhold på telemarkedet, fastsættes:
Kapitel 1 Anvendelsesområde § 1. Bekendtgørelsen finder anvendelse  

 på den nummerering og adressering, der baserer sig på Den  

 Internationale Telekommunikationsunions (ITU's) anbefalinger og anvendes  

 i 1)	grænsefladen ved adgang til telenettene og 2)	grænsefladen mellem de enkelte telenet.
 Stk. 2. Bekendtgørelsen finder ikke anvendelse på  

 nummerering og adressering i lukkede net, der anvender egne  

 nummerplaner, herunder internt i VPN-tjenester og centrale eller decentrale  

 PABC-net.
Kapitel 2 Definitioner § 2. Ved den samlede danske nummerplan  

 forstås de dele af internationale nummer- og adresseplaner, der er  

 tildelt Danmark af ITU, herunder den nationale nummerplan for telefoni, ISDN  

 og mobilkommunikation og planer for datakommunikation.
 § 3. For den nationale nummerplan for telefoni,  

 ISDN og mobilkommunikation gælder de i stk. 2-9 nævnte  

 definitioner.
Stk. 2. Ved nummerserie forstås en blok af numre fra  

 nummerplanen, der har samme begyndelsescifre.
En nummerserie defineres i  

 blokke af numre af 100, 1.000, 10.000, 100.000 eller 1.000.000.
 Stk. 3. Ved udlandspræfiks forstås en  

 cifferkombination, der vælges af den kaldende slutbruger ved opkald til  

 net, og som efterfølges af en landekode.
 Stk. 4. Ved landekode forstås det unikke 1-, 2- eller  

 3-cifrede nummer, som tildeles af ITU i overensstemmelse med ITUs  

 anbefaling E.164.
 Stk. 5. Ved operatørforvalgskode forstås den  

 særlige cifferkombination, der anvendes i forbindelse med fast  

 operatørvalg og operatørforvalg, jf. § 35, stk. 2, i  

 lov om konkurrence- og forbrugerforhold på telemarkedet.
 Stk. 6. Ved alarmnummer forstås et nummer, der i en  

 nød- eller katastrofesituation sætter offentligheden i stand til  

 at kalde den offentlige alarmtjeneste.
 Stk. 7. Ved kortnummer forstås et 3-, 4- eller 5-cifret  

 nummer, der giver adgang til tjenester med de i § 26 i lov om  

 konkurrence- og forbrugerforhold på telemarkedet nævnte  

 formål, jf. dog stk. 5.
 Stk. 8. Ved en VPN-tjeneste (VPN = Virtual Private Network)  

 forstås et lukket net, hvor adgang fra det offentlige telenet  

 opnås gennem ét eller nogle få 8-cifrede numre fra den  

 nationale nummerplan.
 Stk. 9. Ved netinterne tjenesteudbud forstås funktioner,  

 der sætter en slutbruger i stand til at foretage valg/styring af  

 netbaserede faciliteter og tjenester, eksempelvis »tryk-selv-tjenester«  

 (spærring, A-nummeroverføring, takstvalg m.v.) eller tjenester  

 svarende til de i § 14 beskrevne tjenester.
Kapitel 3 IT- og Telestyrelsens tildeling af numre, nummerserier  

 eller adresser § 4. Numre, nummerserier eller adresser, jf. dog  

 stk. 3-5, tildeles til enhver der udbyder eller agter at udbyde telenet  

 eller teletjenester, og som anmoder om at få nummerressourcer tildelt,  

 herunder dels til udbydere af offentlige telenet eller teletjenester, dels  

 til udbydere af lukkede net eller tjenester.
Numre, nummerserier eller  

 adresser tildeles ikke til slutbrugere, herunder til storkunder, udbydere af  

 informations- eller indholdstjenester, lukkede net etableret direkte af en  

 eller flere slutbrugere til eget brug, m.v.
 Stk. 2. Den pågældende udbyder af telenet eller  

 teletjeneste skal afgive oplysninger om kvantitative og kvalitative  

 karakteristika for de enkelte teletjenester, der ønskes tildelt numre,  

 nummerserier eller adresser, med henblik på at give IT- og  

 Telestyrelsen mulighed for at sikre nummerplanlægningshensyn ved den  

 konkrete tildeling af numre, nummerserier eller adresser og for at kunne  

 vurdere, i hvilket omfang nummer- og adressetildeling skal ske.
 Stk. 3. Ansøgning om nummerserier, der forventes  

 inddraget som følge af kommende omlægninger af den samlede  

 nummerplan eller som er afsat til reserve, jf. bilag 1, vil som udgangspunkt  

 blive afvist.
 Stk. 4. Ansøgning om tildeling af mere end  

 ét eller et begrænset antal kortnumre pr. udbyder af  

 teletjenester vil blive afvist i det omfang hensynet til at sikre, at der  

 inden for den i nummerplanen afsatte delmængde af numre samlet set er  

 tilstrækkelige kortnummerressourcer til rådighed,  

 nødvendiggør dette.
 Stk. 5. Ansøgning om nummerserier af 8-cifrede numre,  

 der tilsigter at give en udbyder af teletjenester mulighed for i sin  

 videretildeling af numre til slutbrugere at foretage yderligere segmentering  

 i selvstændige nummerserier, end den segmentering der fremgår af  

 kapitel 4, vil blive afvist, i det omfang hensynet til en optimal udnyttelse  

 af nummerressourcen nødvendiggør dette.
§ 5. 8-cifrede numre inden for den nationale  

 nummerplan tildeles til udbydere af telenet eller teletjenester i  

 nummerserier på 10.000 eller 100.000. Endvidere tildeles nummerserier  

 på 1.000 i udvalgte nummerserier til udbydere med et minimalt  

 nummerbehov.
I de i §§ 18-20 nævnte nummerserier tildeles  

 nummerserier på 1.000 eller 100.
 Stk. 2. Kortnumre, DNIC, ADMD-adresser samt andre numre eller  

 adresser end de i stk.1 nævnte tildeles til udbydere af telenet eller  

 teletjenester enkeltvis.
§ 6. I forbindelse med ibrugtagning af  

 nummerserier til brug for kortnumre som nævnt i § 26 i lov om  

 konkurrence- og forbrugerforhold på telemarkedet indhenter IT- og  

 Telestyrelsen gennem offentlig annoncering eventuelle ønsker om  

 kortnumre fra udbydere af telenet eller teletjenester.
Såfremt der i  

 denne forbindelse måtte forekomme sammenfald af ønsker, vil  

 tildeling ske på baggrund af lodtrækning ved notarius  

 publicus.
 Stk. 2. Ved tildeling af numre, nummerserier eller adresser  

 herunder kortnumre, som ikke er omfattet af stk. 1, foretager IT- og  

 Telestyrelsen tildeling i den rækkefølge udbydernes anmodninger  

 registereres i IT- og Telestyrelsens journal.
 § 7. IT- og Telestyrelsen fastsætter  

 nærmere vilkår for tildelingen af numre, nummerserier eller  

 adresser, bl.a. om seneste ibrugtagningstidspunkt og lignende.
Kapitel 4 Disponering, videretildeling og anvendelse af numre,  

 nummerserier eller adresser § 8. Numre, nummerserier eller adresser, der  

 baserer sig på ITUs anbefalinger, og hvor administrationen heraf  

 er lagt ud til de enkelte medlemslande, må kun anvendes efter tildeling  

 til den pågældende udbyder af IT- og Telestyrelsen, jf. kapitel  

 3.
 Stk. 2. Udbydere af telenet eller teletjenester, der er  

 tildelt numre, nummerserier eller adresser, er ansvarlige for, at disse  

 anvendes i overensstemmelse med reglerne i kapitel 4, og herunder i respekt  

 af den tildeling, der er foretaget til andre udbydere af telenet eller  

 teletjenester.
 § 9. Videretildeling af numre, nummerserier eller  

 adresser til andre udbydere af telenet eller teletjenester må ikke ske  

 til udbydere, der, begrundet i knaphed inden for de samlede nummerressourcer,  

 ikke på anden vis har kunnet få tildelt nummerserier  

 direkte.
 Stk. 2. Overdragelse af numre, nummerserier eller adresser til  

 andre udbydere af telenet eller teletjenester, må ikke ske uden IT- og  

 Telestyrelsens godkendelse heraf.
 § 10. Numre, nummerserier eller adresser tildelt  

 af IT- og Telestyrelsen skal anvendes i overensstemmelse med de anbefalinger,  

 som ITU eller ETSI har givet herfor.
 § 11. Den overordnede disponering og anvendelse af  

 den nationale nummerplan for telefoni, ISDN og mobilkommunikation  

 fremgår af bilag 1.
Stk. 2. De dele af planen, der starter med 1)	cifrene 2-9 er afsat til 8-cifrede numre, og 2)	cifrene 0-1 er afsat til kortnumre på 2, 3, 4 eller 5 cifre  

 afpasset til de formål, til hvilke de enkelte nummerserier  

 anvendes.
 § 12. Nummeret 00 må alene anvendes som  

 udlandspræfiks.
 Stk. 2. Som nummer til brug for udlandspræfiks må  

 alene 00 anvendes.
 § 13. Nummeret 112 må alene anvendes som  

 alarmnummer.
 § 14. 4-cifrede numre i nummerserierne 100-109  

 må alene anvendes som operatørforvalgskoder.
 § 15. 3-cifrede numre i nummerserien 11 må  

 alene anvendes til de i § 26, nr. 1 og 3, i lov om konkurrence- og  

 forbrugerforhold på telemarkedet nævnte tjenester.
 § 16. 5-cifrede numre i nummerserierne 160-169  

 må alene anvendes til opkald for slutbrugere, der ønsker at  

 anvende eller komme i forbindelse med de i § 26, nr. 5, i lov om  

 konkurrence- og forbrugerforhold på telemarkedet nævnte net og  

 tjenester.
 § 17. 4-cifrede numre i nummerserien 18 må  

 alene anvendes for adgang til en samlet indgangsportal til offentlige  

 myndigheder, nummeroplysningstjenester og for udbud af tjenester af  

 særlig samfundsmæssig betydning , jf. § 26, nr. 2, nr. 3 og  

 nr. 4, i lov om konkurrence- og forbrugerforhold på telemarkedet.
 § 18. 8-cifrede numre i nummerserierne 801-809  

 må alene anvendes for tjenester, hvor opkald sker uden opkalds- eller  

 minutbaseret taksering af slutbrugeren, jf. § 27, stk. 1, nr. 1, i  

 lov om konkurrence- og forbrugerforhold på telemarkedet.
 § 19. 8-cifrede numre i nummerserierne 901-905  

 må alene anvendes for service 900-tjenester, jf. § 27,  

 stk. 1, nr. 2, i lov om konkurrence- og forbrugerforhold på  

 telemarkedet.
 Stk. 2. Som numre til brug for tjenester nævnt i  

 stk. 1 må alene anvendes nummerserierne 901-905.
 § 20. 8-cifrede numre i nummerserien 909 må  

 alene anvendes til brug for en udbyders overtakserede tjenester under  

 forudsætning af, at disse tjenester ikke er service 900-tjenester.
 § 21. Opkald fra en slutbruger i net, der  

 anvender den nationale nummerplan for telefoni, ISDN og mobilkommunikation,  

 skal ske ved valg af 8-cifrede numre, jf. dog § 11, stk. 2,  

 nr. 2.
 Stk. 2. Opkald med udlandspræfiks efterfulgt af  

 landekode 45 efterfulgt af et nummer i den danske nummerplan betragtes som en  

 tilladt opkaldsform for et indlandskald.
 Stk. 3. Opkald fra en slutbruger til dennes udbyder i  

 forbindelse med netinterne tjenesteudbud kan indledes med en kombination af  

 cifre og tegn, begyndende med et tegn (* eller #).
 Stk. 4. Opkald i offentlige telefoni-, ISDN- og  

 mobilkommunikationsnet uden for landekode 45 skal ske ved valg af  

 udlandspræfiks efterfulgt af den pågældende landekode samt  

 det kaldte nummer, jf. dog § 22, stk. 2-3.
 § 22. Operatørforvalgskoder kan kun  

 anvendes umiddelbart foran de opkaldsprocedurer, der er beskrevet i  

 § 21, jf. dog stk. 2 og 3.
 Stk. 2. Hvis der efter valg af udbyder i henhold til  

 stk. 1, tilbydes adgang til flere tjenester, kan den kaldende slutbruger  

 ved valg af en kode, der består af en kombination af tegn og cifre,  

 begyndende med et tegn, jf. § 21, stk. 3, vælge en afbrydelse  

 eller et ophold i ciffervalget forinden det videre valg af nummer, med  

 henblik på etablering af en dialog mellem den kaldende slutbruger og  

 dennes udbyder.
 Stk. 3. Hvis en eller flere af de tjenester, der tilbydes  

 adgang til efter valg af udbyder i henhold til stk. 1-2,  

 forudsætter udveksling af debiterings- eller valideringsoplysninger  

 eller lignende, kan den valgte udbyder afbryde ciffervalget forinden det  

 videre valg af nummer, med henblik på at etablere en dialog mellem den  

 kaldende slutbruger og dennes udbyder.
 § 23. For datanet, der anvender en nummerplan  

 baseret på ITUs anbefaling X.121, må alene anvendes Data  

 Network Identification Code (DNIC) inden for de nummerressourcer, som Danmark  

 får stillet til rådighed af ITU.
 Stk. 2. For datatjenester, der anvender en adresseplan baseret  

 på ITU´s anbefalinger X.400/F.401, må alene anvendes  

 Administration Management Domain-adresser (ADMD-adresser).
 § 24. For telenet, der opbygges på grundlag  

 af anbefalinger fra ITU og standarder udarbejdet af European  

 Telecommunications Standards Institute (ETSI), må alene anvendes de  

 nummer- og adressesystemer, som ITU og ETSI har specificeret med henblik  

 på sammenkobling og identifikation.
 Stk. 2. Som International Signalling Point Code (ISPC)  

 må alene anvendes nummerressourcer, der følger ITUs  

 anbefaling Q.708.
 Stk. 3. Som National Signalling Point Code (NSPC) må  

 alene anvendes nummerressourcer, der følger ITUs anbefaling  

 Q.708.
 Stk. 4. Som Mobil Network Code (MNC), der er en del af  

 International Mobile Subscriber Identity (IMSI), må alene anvendes  

 nummerressourcer, der følger ITU's anbefaling E.212 og ETSIs  

 standard ETS 300 523.
 Stk. 5. Som Operator Identity (OPID), der er en del af Radio  

 Identity Code (RIC), må alene anvendes nummerressourcer, der  

 følger ITUs anbefaling E.212 og ETSIs standard ETS 300  

 133-4.
 Stk. 6. Som Issuer Identification Number (IIN) må alene  

 anvendes nummerressourcer, der følger ITUs anbefaling E.118.
Kapitel 5 IT- og Telestyrelsens tilbagekaldelse, inddragelse,  

 ændring eller erstatning af numre, nummerserier eller adresser § 25. Numre, nummerserier eller adresser kan  

 tilbagekaldes, hvis bestemmelserne i kapitel 6 i lov om konkurrence- og  

 forbrugerforhold på telemarkedet, bestemmelserne i  

 nærværende bekendtgørelse eller vilkår for  

 tildelingen ikke overholdes.
§ 26. Allerede tildelte numre, nummerserier eller  

 adresser kan inddrages 1)	hvis det er nødvendigt som følge af ændringer i  

 den samlede danske nummerplan eller 2)	hvis det udfra kapacitetsmæssige hensyn eller generelle  

 nummerplanlægningshensyn skønnes nødvendigt, og de  

 tildelte numre, nummerserier eller adresser ikke er taget i anvendelse eller  

 ikke længere er i brug.
 Stk. 2. Inddragelse som følge af ændringer i den  

 samlede danske nummerplan, jf. stk. 1, nr. 1, sker med 3 års  

 varsel.
 Stk. 3. Nummerserier eller adresser, der ikke er taget i  

 anvendelse eller ikke længere er i brug, jf. stk. 1, nr. 2, kan  

 inddrages med 6 måneders varsel.
§ 27. Allerede tildelte numre, nummerserier eller  

 adresser kan ændres eller erstattes med andre 1)	hvis det udfra kapacitetsmæssige hensyn eller generelle  

 nummerplanlægningshensyn skønnes nødvendigt eller 2)	hvis det af hensyn til at sikre en effektiv udnyttelse af den  

 samlede kapacitet i de til enhver tid værende danske nummerplaner ud  

 fra en helhedsbetragtning skønnes formålstjenligt.
 Stk. 2. Ændring eller erstatning af tildelte numre,  

 nummerserier eller adresser sker med 3 års varsel.
 Stk. 3. Numre, nummerserier eller adresser, der ikke er taget  

 i anvendelse eller ikke længere er i brug kan ændres eller  

 erstattes med 6 måneders varsel.
 § 28. Staten kan ikke gøres  

 økonomisk ansvarlig for de omkostninger, udbydere af telenet og  

 teletjenester måtte have som følge af tilbagekaldelser,  

 inddragelser, ændringer eller erstatning, jf. denne  

 bekendtgørelse.
Kapitel 6 Ikrafttrædelse og overgangsbestemmelser § 29. Bekendtgørelsen træder i kraft  

 den 1. januar 2003.
 Stk. 2. Bekendtgørelse nr. 654 af 3. juli 2001 om den  

 samlede danske nummerplan ophæves.
 § 30. Kortnumrene 174, 175, 177 og 1831 kan uanset  

 bestemmelserne i denne bekendtgørelse anvendes til det hidtidige  

 formål indtil den 1. juli 2003.
 Stk. 2. Kortnumre i 17-serien kan uanset bestemmelserne i  

 denne bekendtgørelse, efter tildeling fra IT- og Telestyrelsen,  

 anvendes til 4-cifrede kortnumre som adgang til VPN-tjenester indtil den 1.  

 juli 2003, såfremt udbyderen af telenet eller teletjenester ikke er  

 tildelt 3-cifrede kortnumre til samme formål.
 Stk. 3. Efter udløbet af de i stk. 1-2  

 nævnte frister bortfalder tildelingen af de respektive kort-numre  

 umiddelbart.
IT- og Telestyrelsen, den 3. december  

 2002 Jørgen Abild Andersen /Susanne Mahler Bilag 1 Den overordnede disponering for den nationale nummerplan  

 for telefoni, ISDN og mobilkommunikation, specificeret på a- og  

 b-ciffer a/ b 0 1 2 3 4 5 6 7 8 9 0 Udlandspræfiks Reserve (b) 1 4-cifrede operatørforvalgskoder 3-cifrede kortnumre Reserve (b) 5-cifrede  

 netadgangs-  

 koder Reserve (b) 4-cifrede  

 kortnumre Reserve (b) 2 Fortrinsvis mobilkommunikation 3 Fortrinsvis mobilkommunikation Fortrinsvis telefoni/ISDN 4 Fortrinsvis mobilkommunikation Fortrinsvis telefoni/ISDN 5 Fortrinsvis mobilkommunikation Fortrinsvis telefoni/ISDN 6 Fortrinsvis mobilkommunikation Fortrinsvis telefoni/ISDN 7 Fortrinsvis delt taksering (split charge), herunder  

 fortrinsvis telefoni/ISDN Reserve (b) Fortrinsvis telefoni/ISDN 8 Numre gratis for kaldende slutbruger Reserve (b) Fortrinsvis telefoni/ISDN Reserve (b) Fortrinsvis telefoni/ISDN 9 Overtakserede tjenester Reserve (b) Fortrinsvis telefoni/ISDN At en nummerserie er afsat til reserve betyder, at der  

 på nuværende tidspunkt ikke tildeles numre fra den.
 Der er i nummerplanen afsat følgende 2 former for  

 reserver:
 a)	Reserver til fremtidig udvidelse af nummerplanen (nummerserierne med  

 førsteciffer 2-9 og tredjeciffer 0).
 b)	Ekstra kapacitet (nummerserierne 01-09, 108-109, 164-169, 12-15, 17,  

 19, 71, 81, 83-85, 906-908, 91-95).
 Ikke alle reserverede nummerserier fremgår direkte af oversigten, da  

 denne kun er specificeret på de 2 første cifre.
