Skriftlig fremsættelse (13.  

 oktober 2005) Finansministeren  

  

 (Thor Pedersen):
 Herved tillader jeg mig for Folketinget at fremsætte:
Forslag til lov  

 om ændring af lov  

 om tjenestemandspension (Bevarelse af tillæg til visse pensionister til det  

 67.  

 år og beregning af pension til tjenestemænd med lavere pligtig afgangsalder  

 end  

 70 år) (Lovforslag nr.
L 35).
 Formålet med lovforslaget er primært at følge op på aftale-  

 og overenskomstforhandlingerne i staten i 2005.
Her blev det aftalt, at centrale og decentrale aftaler om  

 lavere pligtig afgangsalder end 70 år kan fraviges ved individuel aftale  

 mellem  

 ansættelsesmyndigheden og den enkelte tjenestemand.
Aftalen er et led i  

 regeringens bestræbelser for at fastholde ældre på arbejdsmarkedet, så  

 arbejdsudbuddet bliver øget.
Det betyder, at f.eks. polititjenestemænd efter  

 aftale med Rigspolitiet kan forblive ansat længere end til det 63. år, som er  

 den pligtige afgangsalder i dag.
Forslaget ændrer bestemmelsen om beregning af pensionsalder  

 for tjenestemænd, der afskediges efter det 60. år som følge af, at de har  

 nået  

 en pligtig afgangsalder, der er lavere end 70 år. Ændringen var en  

 forudsætning  

 for aftalen og skal sikre, at den enkelte tjenestemand ikke stilles ringere  

 pensionsmæssigt  

 ved at indgå en  

 individuel aftale om en højere aldersgrænse.
Af samme grund ændres reglerne  

 om  

 fradrag for førtidspensionering.
Herudover gav jeg tilsagn om at søge gennemført en udvidelse  

 af en overgangsordning for 2 årgange af  

 svagelighedspensionerede tjenestemænd, der har en folkepensionsalder på  

 65 år, og som opfylder visse  

 betingelser.
Forslaget indebærer, at tillæg til pensionen (under 65-års  

 tillæg) bevares til det 67. år for hele gruppen af svagelighedspensionerede  

 tjenestemænd med en folkepensionsalder på 65 år, som opfylder lovens øvrige  

 betingelser.
Endelig indføres der tillæg til pensionen til det 67. år for  

 visse ægtefællepensionister på Færøerne, hvor folkepensionsalderen stadig er  

 67  

 år.
Forslaget følger op på en utilsigtet virkning af en tidligere lovændring  

 og  

 betyder, at der skabes ligestilling mellem tjenestemandspensionister på  

 Færøerne og ægtefællepensionister efter disse.
 Idet jeg i øvrigt henviser til lovforslagets bemærkninger,  

 tillader jeg mig at anbefale lovforslaget til velvillig behandling i det høje  

 Ting.
