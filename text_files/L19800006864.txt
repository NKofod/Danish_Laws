Med virkning fra den 1. juni 1980 finder konventionen af 16. december 1970  

 om bekæmpelse af ulovlig bemægtigelse af luftfartøjer også anvendelse på  

 Grønland.
Fra nævnte dato er det forbehold med hensyn til konventionens  

 anvendelse i forhold til Grønland, der blev taget, da Danmark den 17. oktober  

 1972 deponerede sit ratifikationsinstrument hos regeringerne i de tre  

 depositarlande, Amerikas forenede Stater, Det forenede Kongerige  

 Storbritannien og Nordirland, De socialistiske Sovjetrepublikkers Union,  

 blevet tilbagekaldt, (jfr. udenrigsministeriets bekendtgørelse nr. 104 af 11.  

 december 1972, Lovtidende C).
