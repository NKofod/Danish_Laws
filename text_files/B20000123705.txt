Bekendtgørelse om uddannelsen til  

 fotograf I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 fotograf.
Uddannelsens mål § 2. Den uddannede kan, under iagttagelse af  

 gældende miljø- og sikkerhedsbestemmelser, selvstændigt og  

 kreativt udføre alle arbejdsprocesser, der forekommer inden for det  

 område, uddannelsen retter sig mod.
Den uddannede fotograf har  

 omfattende kendskab til fotografisk teknik, metode og arbejdsprocesser og kan  

 selvstændigt og kreativt producere fotografiske løsninger med  

 stor kommunikationsværdi.
Stk. 2. Den uddannede har teknisk faglige, kreative, almene og  

 personlige kompetencer, sådan at vedkommende selvstændigt og  

 effektivt kan planlægge og varetage almindeligt forekommende  

 arbejdsopgaver inden for uddannelsen.
Vedkommende har det kendskab til de  

 merkantile og sociale sammenhænge i samfundet, der er nødvendigt  

 for erhvervets udførelse.
 Stk. 3. Den uddannede har følgende faglige  

 kompetencer:
 1)	Kan vælge hensigtsmæssigt udstyr og arbejdsprocedure i  

 forhold til intentionen med en given fotografisk opgave.
 2)	Kan arbejde kreativt og rationelt under hensyntagen til  

 økonomi, kundekrav, tid, kvalitet og sikkerhed.
 3)	Kan sikre optimal teknisk kvalitet i relation til det  

 påtænkte anvendelsesformål og i overensstemmelse med den  

 påtænkte distributionsform.
 4)	Kan beherske planlægningsredskaber.
 5)	Kan visualisere.
 Stk. 4. Den uddannede har følgende almene og personlige  

 kompetencer:
 1)	Kan arbejde selvstændigt og som del af et team.
 2)	Kan vise kreativitet i opgaveløsningen.
 3)	Kan analysere billedmæssige udtryk og forstå dem i deres  

 stilmæssige og kulturelle kontekst.
 4)	Kan planlægge og strukturere arbejdsprocesser.
 5)	Kan løse uforudsete problemer.
 6)	Kan give og modtage konstruktiv kritik.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Teknologi og kommunikation, jf.  

 § 14, stk. 2, i lov om erhvervsuddannelser.
 Stk. 2. Det faglige udvalg for uddannelsen er Billedmediernes  

 Faglige Udvalg.
 § 4. Uddannelsen varer 4 år og 6  

 måneder.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 40 ugers obligatorisk skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed.
 Stk. 3. Den obligatoriske skoleundervisning i  

 hovedforløbet er opbygget af skoleperioder på 15, 10, 10 og 5  

 uger, der omfatter grundfag, områdefag, bundne specialefag og valgfag  

 samt valgfri specialefag, jf. § 14, der eventuelt kan placeres som  

 særlige skoleperioder.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1-3 fraviges  

 ved voksenuddannelsesforløb, jf. §§ 7 og 8, og ved forløb  

 efter § 9.
 § 5. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf.  

 § 10.
Adgangsbegrænsning § 6. Der er fastsat adgangsbegrænsning for  

 elever uden uddannelsesaftale i henhold til erhvervsuddannelseslovens  

 § 9, stk. 1. Reglerne i bekendtgørelsen om elevers og  

 praktikvirksomheders retsstilling finder anvendelse.
Voksenuddannelsesforløb § 7. For personer, der er fyldt 25 år, og  

 som har relevant erhvervserfaring, kan skolen efter samråd med det  

 faglige udvalg tilrettelægge et særligt uddannelsesforløb,  

 bestående af perioder med henholdsvis skoleundervisning og  

 praktikuddannelse.
Varigheden af skoleundervisningen inklusive  

 eventuelt suppleringskursus, jf. § 8, må ikke overstige varigheden  

 efter § 4.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alders- og beskæftigelseskravet efter stk. 1.
 Stk. 3. Skoleundervisningen omfatter grundfag,  

 områdefag, specialefag og valgfag.
§ 8. Det i § 7 nævnte  

 forløb kan begynde med et supplerende kursus på indtil 20 uger,  

 der har til formål, at eleven på grundlag af forudgående  

 uddannelse og erhvervserfaring opnår kvalifikationer mindst svarende  

 til grundforløbet.
Skolen kan under kurset foretage afklaring af  

 elevens praktiske og teoretiske kvalifikationer med henblik på  

 afgørelse om merit i uddannelsesforløbet i et forløb  

 på indtil 2 uger, jf. hovedbekendtgørelsens § 20,  

 stk. 2. Suppleringskurset og afklaringen kan gennemføres uden  

 uddannelsesaftale.
Fritagelse for dele af uddannelsen § 9. Elever, der har afsluttet en gymnasial  

 uddannelse, kan fritages for gennemførelse af grundfag og fælles  

 områdefag i grundforløbet.
 Stk. 2. Elever kan i øvrigt fritages for dele af  

 uddannelsen efter bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen).
Kapitel 3 Skoleundervisningen § 10. Grundforløbet omfatter  

 følgende områdefag, der er særlige for  

 hovedforløbet:
1) Fotografisk udstyrsbetjening og metodik Niveau: Begynder Eleven kan betjene gængs professionelt udstyr til  

 belysning, digital og analog optagelse, fremkaldelse og scanning samt  

 bearbejdning af fotografiske billeder.
Eleven har indsigt i den fotografiske  

 proces og produktionsmetode.
 Stk. 2. Områdefaget i stk. 1 varer 5 uger.
 § 11. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Produktudvikling, produktion og service, 3 uger.
 2)	Reklame, 2,5 uger.
 3)	Stil, form og farve, 3 uger.
 4)	Økonomi, 1 uge.
 § 12. Undervisningen i hovedforløbet  

 omfatter følgende områdefag:
1) Fotografisk produktionsteknik Niveau: Avanceret Eleven kan foretage optagelser af faste billeder,  

 sådan at de fotografiske krav tilgodeses, og den ønskede  

 kommunikative virkning opnås.
Eleven kan beherske anvendelsen af  

 gængs professionelt udstyr til belysning, optagelse, fremkaldelse,  

 bearbejdning, korrektion og transmission af fotografiske  

 billeder.
2) Fotografisk design Niveau: Rutine Eleven kan arbejde bevidst med stil- og stemningsskabende  

 elementer og anvende dette ved såvel enkeltstående fotografiske  

 løsninger som ved løsninger, hvori fotografiske billeder  

 indgår i sammenhæng med andre visuelle udtryk.
3) Fotografisk billedkommunikation Niveau: Avanceret Eleven kan producere fotografiske løsninger med  

 høj kommunikationsværdi, herunder vælge og benytte  

 billedbehandlingsteknik, som understøtter beskrevne krav til  

 fotografiske produkters kommunikative indhold.
 Stk. 2. Undervisningen i områdefag i  

 hovedforløbet, jf. stk.1, varer i alt 14 uger.
 § 13. Til uddannelsen er knyttet følgende  

 bundne specialefag:
1) Fotografisk præsentationsteknik Niveau: Rutine Eleven kan producere, færdiggøre og  

 præsentere fotografiske produkter i overensstemmelse med gængse  

 kommunikationsopgaver som udstilling/galleri, hjemmesidepræsentation,  

 mindre tryksager m.v.
 Stk. 2. Undervisningen i bundne specialefag, jf. stk. 1,  

 varer 5 uger.
 § 14. Undervisningen i hovedforløbet  

 omfatter desuden valgfri specialefag, der som overordnet mål har at  

 give eleven forudsætninger for, selvstændigt og kreativt, at  

 kunne beherske de angivne teknologier og arbejdsmetoder inden for det enkelte  

 specialefag.
 Stk. 2. De valgfri specialefag varer i alt 4 uger.
Stk. 3. Senest ved starten af hovedforløbets 3.  

 skoleperiode træffer eleven og virksomheden, i samråd med skolen,  

 beslutning om hvilke specialefag, eleven skal følge i 3. skoleperiode.  

 Eleven og virksomheden vælger i øvrigt specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen § 15. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
Valgfag varer i alt 6,5 uger.
Praktikuddannelsen § 16. Praktikuddannelsen omfatter følgende  

 arbejdsområder og funktioner:
 1)	Fotografering i atelier.
 2)	Fotografering on location.
 3)	Lyssætning i atelier.
 4)	Lyssætning on location.
 5)	Arkitektur- og interiørfotografering.
 6)	Still-leben-fotografering.
 7)	Pack-shot-fotografering.
 8)	Person- og portrætfotografering.
 9)	Billedbehandling og -korrektion.
 10)	Klargøring af billeder til reproduktion og distribution i  

 konventionel og digital form.
 § 17. Målene med praktikuddannelsen  

 er:
 1)	Eleven kan på avanceret niveau udføre alle de  

 funktioner, der typisk forekommer inden for det fotografiske  

 arbejdsområde.
 2)	Eleven kan på rutineniveau klargøre billeder til  

 reproduktion og distribution i konventionel og digital form.
 3)	Eleven har desuden kendskab til aktuelle udviklingstendenser inden  

 for branchen og den fotografiske teknologi.
 Uddannelsesbog m.v.
§ 18. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Indholdet af skolevejledningerne og  

 praktikerklæringerne følger reglerne i  

 retsbekendtgørelsen.
Kapitel 4 Karaktergivning § 19. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
Skolens bedømmelse § 20. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
Stk. 3. Ved afslutningen af et områdefag eller  

 specialefag gives en standpunktskarakter.
Hvis faget afsluttes med eksamen,  

 er den afsluttende karakter eksamenskarakteren; ellers er den en  

 standpunktskarakter.
 Afsluttende prøver (eksamen) m.v.
§ 21. Den afsluttende eksamen, der samtidig  

 udgør en svendeprøve, finder sted i sidste skoleperiode som en  

 del af undervisningen.
Bekendtgørelse om eksamensordning ved  

 erhervssskolerne m.v. finder anvendelse.
Eksamen består af 2  

 prøver:
1)	en mundtlig prøve over elevens portfolio, jf. § 22,  

 stk. 1 og 2)	et større, selvvalgt projekt, jf. § 22,  

 stk. 2.
 Stk. 2. Opgaverne stilles af skolen efter samråd med det  

 faglige udvalg.
Stk. 3. Elevernes løsning af opgaverne bedømmes  

 af en lærer udpeget af skolen og to censorer udpeget af det faglige  

 udvalg.
Censorerne kan bistås af to fagkyndige repræsentanter for  

 parterne i det faglige udvalg, der opfylder kravene til at være  

 censor.
 § 22. Den mundtlige prøve varer 45 minutter  

 og består af eksamination over elevens indsamlede arbejder gennem hele  

 uddannelsesforløbet (praktiktid og skoleundervsining) til  

 elevens personlige portfolio.
Stk. 2. Projektopgaven omfatter en obligatorisk opgave og en  

 valgfri opgave inden for det bundne specialefag fotografisk  

 præsentationsteknik.
Den obligatoriske opgave består i  

 tilrettelæggelse og gennemførelse af en  

 udstillingspræsentation af et antal posters, som eleven producerer med  

 udgangspunkt i egne, eksisterende optagelser.
Den valgfri opgave vælges  

 inden for 1 af følgende muligheder:
1)	en elektronisk præsentation af udvalge egenoptagelser  

 eller 2)	en trykt/printet præsentation af udvalgte  

 egenoptagelser.
Stk. 3. Den tilladte tid til løsning af opgaverne i  

 stk. 2 fastsættes, når opgaverne stilles.
Samtidig  

 fastsættes hvilke hjælpemidler, eleven kan benytte.
§ 23. Ved bedømmelsen af den mundtlige  

 prøve over elevens portfolio, jf. § 22, stk. 1, lægges  

 vægt på elevens refleksion over egen udvikling, beherskelsen af  

 den fotografiske produktionsteknik, motivvalg, stilsikkerhed og  

 kommunikationsværdien.
Ved bedømmelsen af projektet, jf.  

 § 22, stk. 2, lægges vægt på
elevens beherskelse af den fotografiske præsentationsteknik.
 Stk. 2. Ved bedømmelsen af prøverne giver  

 læreren og de to censorer tilsammen en karakter for den mundtlige  

 eksamen over elevens portfolio og tilsammen en karakter for  

 projektopgaven.
 Stk. 3. Eksamenskarakteren (svendeprøvekarakteren)  

 fremkommer som et gennemsnit, hvor karakteren for den mundtlige opgave  

 (portfolio) tæller 2/3, og karakteren for projektopgaven  

 tæller 1/3. For at bestå eksamen (svendeprøven) skal  

 eleven opnå en gennemsnitskarakter på mindst 6.
Sygeeksamen og ny eksamen (eller prøve) § 24. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
 Stk. 2. Der aflægges kun ny prøve i de  

 delprøver, hvor karakteren i den første prøve er under  

 6.
Skolebevis og afsluttende praktikerklæring § 25. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisnigen er gennemført, og når eleven har opnået  

 mindst karakteren 6 som gennemsnit af alle afsluttende prøvekarakterer  

 eller standpunktskarakterer i grundfag i hovedforløbet.
 Stk. 2. Det er endvidere en betingelse for udstedelse af  

 skolebevis, at den afsluttende eksamen, jf. §§ 21 og 22, er  

 bestået.
 § 26. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. hovedbekendtgørelsen.
Uddannelsesbevis § 27. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 25, og afsluttende  

 praktikerklæring(er) for praktikuddannelsen er udstedt, jf.  

 § 26.
Kapitel 5 Ikrafttrædelses- og overgangsbestemmelser § 28. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 944  

 af 1. november 1996 om uddannelsen til fotograf.
 Stk. 3. Den i stk. 2 nævnte bekendtgørelse  

 finder dog anvendelse for elever med uddannelsesaftale, der er begyndt  

 på 3. skoleperiode på ikrafttrædelsestidspunktet.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
