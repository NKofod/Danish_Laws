Fremsat den 19. oktober 200419. oktober 2004 af  

 Morten Helveg Petersen (RV), Marianne Jelved (RV),  

 Naser Khader (RV), Martin Lidegaard (RV),  

 Elsebeth Gerner Nielsen (RV) og Niels&nbsp  

 ;Helveg Petersen (RV) Forslag til folketingsbeslutning om  

 Danmarks fremtidige finansiering af globale udfordringer (den globale ramme) Folketinget opfordrer regeringen til inden udgangen af 2004 at  

 fremsætte lovforslag om etablering af en global ramme, der sikrer en  

 styrkelse  

 af Danmarks økonomiske bidrag til den internationale retsorden,  

 internationale  

 organisationer og globale offentlige goder.
Regeringen opfordres konkret til:
At etablere en ny økonomisk finansieringsmodel, den  

 globale ramme, som skal fokusere på tilvejebringelsen af globale offentlige  

 goder.
Den globale ramme skal gradvis over 5-10 år udvides til at udgøre 0,5  

 pct. af den danske bruttonationalindkomst (BNI) og opgøres særskilt fra den  

 almindelige udviklingsbistand, der direkte skal bekæmpe fattigdom og udligne  

 de  

 store indkomstforskelle i verden.
Udviklingsbistanden skal gradvis opbygges  

 til  

 igen at udgøre 1 pct. af bruttonationalindkomsten.
At anvende den globale ramme til at løse globale miljøproblemer, sikre global fred og sikkerhed, løse globale sundhedsproblemer og tilvejebringe, i mindre omfang, andre globale  

 offentlige goder som f.eks. udbygning af de internationale handelsregler via  

 WTO.
 Den globale ramme skal anvendes til initiativer i lande uden for  

 EU og OECD-området.
At udmønte midlerne under den globale ramme gennem  

 særlige bevillinger under de relevante ministerier.
De støttede programmer og  

 projekter skal forvaltes af de relevante ministerier.
Bemærkninger til forslaget Offentlige goder kendetegnes ved, at man ikke kan udelukke folk  

 fra at bruge dem, og at der ikke er konkurrence.
Trafiklys, ren luft, fred,  

 et  

 uafhængigt retssystem og et ozonlag uden store huller er eksempler på  

 offentlige goder.
Alle kan frit få gavn af de offentlige goder, men de er  

 svære  

 at kræve betaling for.
Det problem er endnu større globalt.
For her er det  

 ikke  

 kun enkeltpersoner, der kan køre på frihjul, men også lande.
Hvis EU og en  

 række andre lande løser verdens klimaproblemer, hvorfor skulle amerikanerne  

 så  

 gå med? De får jo fordelene alligevel.
Hvis USA vil bekæmpe den globale  

 terrorisme eller narkotikahandel, hvorfor skulle Europa så gøre det? Når den  

 globale terrorisme mindskes, gavner det jo også Europa.
 Det er et stort internationalt problem, at der endnu ikke findes  

 globale organisationer eller globale finansieringsmekanismer, der målrettet  

 og  

 effektivt kan sikre tilvejebringelse af de globale offentlige goder, der er  

 brug for  og dermed gøre det muligt at bekæmpe de globale offentlige  

 »onder«  

 som krig, konflikt, terror og spredning af masseødelæggelsesvåben,  

 flygtningestrømme, miljøproblemer, sygdomsepidemier samt narkotikahandel.
I FNs udviklingsorganisation, UNDP, er overvejelserne om de  

 globale offentlige goder langt fremme.
I Sverige, Frankrig og Storbritannien  

 har embedsmænd  med politisk opbakning  i udenrigs- og  

 udviklingsministerierne i flere år arbejdet for at fremme tilvejebringelse af  

 globale goder som løsninger på globale onder.
På topmødet om bæredygtig  

 udvikling i Johannesburg i 2002 blev der annonceret en særlig arbejdsgruppe  

 på  

 initiativ af Sverige og Frankrig.
Der er stort behov for at nytænke Danmarks bidrag til  

 finansiering af de globale offentlige goder.
De globale miljøproblemer er  

 udbredte og alvorlige.
Krige, konflikter og katastrofer rammer millioner af  

 mennesker hvert eneste år og hver eneste dag.
Aids-epidemien dræber årligt  

 ca.  

 3 millioner mennesker, heraf ½ million børn.
Forslagsstillerne mener, at Danmark skal deltage fuldt og helt i  

 udviklingen af visionen  og det praktiske arbejde  for de globale  

 offentlige  

 goder.
Første skridt skal være at etablere en dansk ramme for globale  

 offentlige  

 goder, den globale ramme.
Danmark skal styrke indsatsen for at løse de  

 globale  

 miljøproblemer og sikre den globale fred og sikkerhed samt løse de globale  

 sundhedsproblemer.
Bemærkninger til forslagets enkelte bestemmelser Ad 1 I den internationale debat om globale offentlige goder er der to  

 gennemgående elementer.
For det første skal midlerne til de globale  

 offentlige  

 goder være ekstra penge  og altså ikke tages fra den almindelige  

 udviklingsbistand.
For det andet skal der være en klar sammenhæng mellem den  

 måde, som man fra national side håndterer de globale offentlige goder på, og  

 den måde, som man håndterer de nationale offentlige goder på (jf. ad 3).
Det første element betyder, at bidraget til de globale  

 offentlige goder skal ligge ud over den almindelige udviklingsbistand.  

 Desværre  

 sker der i dag det modsatte.
Flere og flere af de midler, der egentlig skulle  

 gå til at bekæmpe fattigdommen, går nu til globale offentlige goder som de  

 globale klimaproblemer, globale handelsregler, truede dyrearter,  

 terrorbekæmpelse  

 og fredsarbejde.
Der er en beklagelig tendens til at flytte pengene væk fra  

 tiltag, der direkte gavner de fattige, og over til tiltag, der også gavner os  

 selv.
FNs udviklingsorganisation, UNDP, har skønnet, at omkring en  

 fjerdedel  

 af bistanden til de fattigste lande nu går til at tilvejebringe globale  

 offentlige goder.
Derfor er det vigtigt at få skilt tingene fra hinanden.
Udviklingsbistanden skal gå til at bekæmpe de akutte  

 fattigdomsproblemer og til at udjævne de globale indkomstforskelle.
Danmarks  

 bidrag til de globale offentlige goder skal supplere den almindelige  

 udviklingsbistand.
Derfor ønsker forslagsstillerne en særlig ramme som den  

 tidligere Mifresta-ramme, men vil øge rammen til 0,5 pct. af BNI og fokusere  

 rammen på tilvejebringelse af globale offentlige goder og ikke kun miljø,  

 fred  

 og stabilitet.
Derfor skal den nye ramme benævnes den globale ramme.
Ad 2 Den globale ramme skal anvendes til:
 Globale  

 miljøproblemer:
 Bekæmpe grænseoverskridende forurening.
 Sikre den globale biologiske mangfoldighed.
 Løse de globale klimaproblemer.
 Fred,  

 sikkerhed, humanitære indsatser og demokrati:
 Humanitære bidrag ved akutte katastrofer, krige og borgerkrige.
 Bidrag til genopbygningsindsatser (civile og militære)  

 efter krige og konflikter for at sikre fred og stabilitet (supplement til  

 forsvarets internationale indsats).
 Finansielle bidrag til FNs fredsbevarende opgaver og  

 støtte til udvikling af regionale sikkerhedsstrukturer/organisationer,  

 herunder  

 udvikling af regionale FN-udrykningsstyrker.
 Finansielle bidrag til det internationale samarbejde om  

 ikkespredning af masseødelæggelsesvåben og bekæmpelse af international  

 terrorisme generelt.
 Finansielle bidrag til at realisere en aktiv og  

 sammenhængende nærområdestrategi for flygtninge i samarbejde med UNHCR.
 Modtagelse af flygtninge i Danmark, herunder udgifter  

 til indkvartering og sagsbehandling vedrørende asylansøgere.
 Udbredelse af demokrati i Østeuropa uden for EU og i  

 verdens fattige lande bl.a. gennem en demokratifond, der kan anvendes både af  

 organisationer og politiske partier.
 Globale  

 sundhedsproblemer:
 Støtte internationale initiativer (udviklingen af  

 vacciner og lign.) for at hindre udbredelsen af grænseoverskridende  

 sygdomsepidemier som f.eks. hiv/aids, malaria og tuberkulose.
Derudover kan der efter drøftelse med internationale  

 organisationer og i tæt samarbejde med andre lande ydes økonomisk støtte til  

 andre prioriterede opgaver.
Der kunne f.eks. være tale om bidrag til at  

 styrke  

 verdens fattige landes deltagelse i internationale forhandlinger, herunder de  

 globale handelsforhandlinger i regi af Verdenshandelsorganisationen, WTO.
Ad 3 For at sikre en klar sammenhæng mellem den måde, hvorpå man  

 håndterer de globale offentlige goder, og den måde, hvorpå man håndterer de  

 nationale offentlige goder, skal de relevante fagministerier så vidt muligt  

 inddrages.
Det betyder, at Sundhedsministeriet i Danmark ikke blot skal  

 bekæmpe  

 hiv/aids-epidemien i Danmark, men også i stigende grad internationalt, i  

 samarbejde  

 med sundhedsministerierne i f.eks.
Nicaragua og Nepal.
Trafikministeriet i  

 Danmark skal hjælpe postvæsenet i Lesotho med at få brevene ud.  

 Forsvarsministeriet skal samarbejde med de afrikanske lande om at skabe  

 regionale sikkerhedsstrukturer.
Og Miljøministeriet skal forsøge at løse de  

 globale miljøproblemer ikke bare i Danmark, men også i f.eks.
Asien.
Det var  

 faktisk en af ideerne med Mifresta-rammen, hvor en del af miljøbistanden blev  

 forvaltet af Miljøministeriet, hvilket gav nye muligheder og ny dynamik.
Fagministerierne deltager allerede mere og mere i det europæiske  

 samarbejde under overordnet koordination fra Udenrigsministeriet.
F.eks.  

 repræsenterer Sundhedsministeriet Danmark i FNs sundhedsorganisation  

 (WHO), og  

 Erhvervs- og Byggestyrelsen forhandler globale handelsregler i EU og WTO.
Men  

 det skal gøres synligt, det skal gøres mere, og det skal gøres konkret, så  

 fagministerierne  

 direkte inddrages i samarbejdet om globale offentlige goder med andre lande.
Det vil give større faglighed, forankring og folkelighed.  

  

 Faglighed  

  

 , fordi fagministerierne har  

 den viden, der skal til for at håndtere de komplekse problemstillinger i  

 samarbejde med fagfolk i resten af verden.  

  

 Forankring  

  

 ,  

 fordi ministerierne og deres bagland vil give en helt anden platform for at  

 deltage i det globale arbejde.
Og endelig  

  

 folkelighed  

  

 ,  

 fordi langt flere mennesker vil blive involveret og aktiveret i det  

 internationale arbejde for at sikre de globale offentlige goder.
Ikke bare  

 ministerierne og deres styrelser, men også deres bagland.
Hvis  

 Sundhedsministeriet skulle bekæmpe hiv/aids i Zambia, ville ministeriet  

 inddrage »sit« bagland af faglige eksperter samt faglige og frivillige  

 foreninger.  

 Disse aktører ville blive en del af en indsats, der gik fra Nørrebro til  

 Nairobi.
De ville blive en del af en global indsats i deres dialog og  

 samarbejde med ministeriet.
Det betyder ikke, at fagministerierne skal  

 udvikle  

 og implementere lokale projekter rundt om i verden på egen hånd.  

 Fagministeriernes  

 indsats skal ske i partnerskab med tilsvarende lokale ministerier og  

 styrelser  

 i ulandene, og ejerskabet og ansvaret for udførelsen skal ligge lokalt.
 Organisatorisk skal følgende fire principper gælde:
 Tilvejebringelsen af de globale offentlige goder skal ligge i  

 forlængelse af nationale initiativer.
 Rammen fordeles årligt til de ansvarlige ministerier, herunder  

 Miljøministeriet (globale miljøproblemer), Sundhedsministeriet (globale  

 sygdomsepidemier) og Udenrigsministeriet (fred, stabilitet og genopbygning).  

 Ministerierne får direkte ansvaret for den konkrete indsats med at  

 tilvejebringe  

 de globale offentlige goder.
 Udenrigsministeriet skal herudover sikre en overordnet  

 koordinering af Danmarks internationale engagement.
 Danske virksomheder og organisationer skal involveres i arbejdet  

 for at sikre de globale offentlige goder gennem partnerskaber med lokale  

 virksomheder og organisationer i de respektive lande.
Skriftlig fremsættelse Morten  

 Helveg Petersen  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om Danmarks fremtidige finansiering af globale  

 udfordringer  (den globale ramme).
(Beslutningsforslag nr.
B 14).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
