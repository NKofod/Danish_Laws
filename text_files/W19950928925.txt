Ankestyrelsens principafgørelse O-42-95 om udmåling - ung under 23 år - ændring af forsørgelsesudgifter Resume:
 En 22-årig kvinde var under hensyn til særlige forhold berettiget til den fulde bruttorevalideringsydelse, uanset at ændringen i forsørgelsesudgifterne i form af øgede boligudgifter, som medførte, at hun opfyldte betingelserne herfor, først var sket, efter at revalideringsforløbet var påbegyndt og revalideringsydelsen bevilget.
 Ankestyrelsen lagde vægt på, at ansøgers handicap medførte, at hun havde særlige behov, som blev tilgodeset i den aktuelle bolig, som hun havde fået tildelt før kommunens afgørelse, men med indflytning måneden efter.
 Kassation:
Der er kommet nye regler på området Love:
Lov om social bistand - lovbekendtgørelse nr. 1024 af 13. december 1994 - § 43, stk. 2, 2. punktum Sagsfremstilling:
En 22-årig kvinde måtte på grund af lidelsen dissemineret sclerose opgive en uddannelse til mejeriingeniør.
Hun påbegyndte derfor en uddannelse til lærer i september 1992, hvor hun midlertidigt flyttede ind hos familie, indtil hun fandt en egnet bolig.
I januar 1993 bevilgede kommunen hende bruttorevalideringsydelse med den halve ydelse fra studiestart.
Kommunen var opmærksom på, at opholdet hos familien var midlertidigt, ligesom ansøger oplyste kommunen om, at hun havde fået tilbudt en lejlighed i et nybygget socialt boligbyggeri.
Ansøger flyttede den 1. februar 1993 ind i lejligheden.
I april 1993 meddelte kommunen hende afslag på forhøjelse af revalideringsydelsen til den fulde bruttorevalideringsydelse med den begrundelse, at efterfølgende forøgelse af boligudgifterne ikke berettigede til forhøjelse af ydelsen.
Nævnet tiltrådte kommunens afgørelse, idet ansøger ud fra hendes indtægtsgrundlag og forsørgelsesudgifter forud for overgangen til bruttorevalideringsydelse ikke opfyldte betingelserne for at få udbetalt den fulde bruttorevalideringsydelse.
Sagen blev behandlet i principielt møde med henblik på afklaring af, om ændring af forsørgelsesudgifterne efter revalideringsforløbets start kan medføre en forhøjelse af revalideringsydelse til fuld bruttorevalideringsydelse.
 Afgørelse:
 Ankestyrelsen fandt, at ansøger var berettiget til den fulde brutto revalideringsydelse efter bistandslovens § 43, stk. 2, fra den 1. februar 1993, hvor hun flyttede i egen bolig.
Ved afgørelsen lagde Ankestyrelsen vægt på, at ansøgers handicap med førte, at hun havde særlige behov, som blev tilgodeset i den aktuelle bolig, som hun havde fået tildelt før kommunens afgørelse, men med indflytning måneden efter.
Der var således tale om så særligeforhold, at ændring af hendes forsørgelsesudgifter under revalide ringsforløbet måtte anses for velbegrundet.
 Ankestyrelsen fandt således, at det ikke udelukkede udbetaling af denfulde bruttorevalideringsydelse, at ændringen af forsørgelses udgifterne, som medførte, at betingelserne herfor måtte anses foropfyldt, først var sket, efter at revalideringsforløbet var påbe gyndt, og revalideringsydelsen var bevilget.
 Ankestyrelsen ændrede således det sociale ankenævns afgørelse.
