Fremsat den 6. oktober 2004 af indenrigs- og sundhedsministeren  

 (Lars Løkke Rasmussen) Forslag til Lov om ændring af lov om frihedsberøvelse og anden tvang i  

  

 psykiatrien (Indførelse af mulighed for personlige alarm- og  

 pejlesystemer og særlige dørlåse) § 1 I lov om frihedsberøvelse og anden tvang i psykiatrien,  

 jf. lovbekendtgørelse nr. 849 af 2. december 1998, som ændret ved lov nr. 377  

 af 6. juni 2002, foretages følgende ændringer:
 1.  

  

 Efter  

  

 § 17  

  

 indsættes:
»Personlige alarm- og pejlesystemer og særlige dørlåse § 17 a.  

  

 Personlige alarm- og pejlesystemer og særlige dørlåse kan anvendes over for  

 en  

 patient, der lider af demens eller demenslignende tilstande, for at hindre,  

 at  

 vedkommende ved at forlade en psykiatrisk afdeling udsætter sig selv eller  

 andre for en betydelig risiko for at lide personskade.
 Stk. 2.  

  

 Personlige  

 alarm- og pejlesystemer og særlige dørlåse må kun anvendes, efter at en læge  

 har tilset patienten og truffet nærmere bestemmelse om anvendelse af et  

 bestemt  

 middel.
Stk. 3.  

  

 Afgørelse  

 om anvendelse af særlige dørlåse skal snarest muligt godkendes af overlægen,  

 og  

 alle patienter på afdelingen skal straks efter, at afgørelse om anvendelse af  

 særlige dørlåse er truffet, underrettes herom.« 2.  

  

 I  

  

 § 19  

  

 ændres »og beskyttelsesfiksering samt  

 om aflåsning af patientstue.« til: », beskyttelsesfiksering, personlige  

 alarm-  

 og pejlesystemer og særlige dørlåse, samt om aflåsning af patientstue.« 3.  

  

 I  

  

 § 20, stk. 1,  

  

 ændres »12-17 samt  

 § 18 a,« til: »§§ 12-17 a, samt § 18 a,« 4.  

  

 I  

  

 § 21, stk. 1,  

  

 ændres »beskyttelsesfiksering  

 og aflåsning af patientstue« til: »beskyttelsesfiksering, personlige alarm-  

 og  

 pejlesystemer og særlige dørlåse samt aflåsning af patientstue« 5.  


  

 § 24, stk. 1, 2. pkt.  

  

 affattes  

 således:
»Der skal endvidere efter anmodning fra patienten beskikkes  

 en patientrådgiver ved iværksættelse af de i kapitel 5 nævnte  

 foranstaltninger.« 6.  

  

 I  

  

 § 35  

  

 ændres »beskyttelsesfiksering og  

 aflåsning af patientstue« til: »beskyttelsesfiksering, anvendelse af  

 personlige  

 alarm- og pejlesystemer og særlige dørlåse, samt aflåsning af patientstue« 7.  

  

 I  

  

 § 38, stk. 1,  

  

 ændres  

 »beskyttelsesfiksering og aflåsning af patientstue« til:  

 »beskyttelsesfiksering, anvendelse af personlige alarm- og pejlesystemer og  

 særlige dørlåse, samt aflåsning af patientstue« § 2 Loven træder i kraft den 1. januar 2005.
§ 3 Loven gælder ikke for Færøerne og Grønland, men kan ved  

 kongelig anordning helt eller delvis sættes i kraft for disse landsdele med  

 de  

 afvigelser, som de særlige færøske eller grønlandske forhold tilsiger.
Bemærkninger til lovforslaget Almindelige bemærkninger 1. Lovforslagets formål og baggrund Formålet med lovforslaget er at indføre hjemmel til at  

 anvende personlige alarm- og pejlesystemer for patienter, der lider af demens  

 eller demenslignende tilstande, samt præcisere at der er hjemmel til at  

 anvende  

 særlige dørlåse for denne persongruppe på psykiatriske afdelinger.
Disse  

 midler  

 kan efter forslaget anvendes for at forhindre, at en person udsætter sig selv  

 eller andre for risiko for at lide personskade ved at forlade afdelingen.
 Med virkning fra 1. juli 2003 blev der på det sociale  

 område indført mulighed for, at der kan anvendes personlige alarm- og  

 pejlesystemer og særlige døråbnere på plejehjem (Lov nr. 343 af 14. maj 2003  

 om  

 ændring af lov om social service (magtanvendelse og andre indgreb i  

 selvbestemmelsesretten  særlige døråbnere, fastholdelse og flytning)).
På baggrund af en konkret sag, hvor en ældre mand forlod en  

 psykiatrisk afdeling, og på trods af politiets eftersøgning blev fundet for  

 sent, har regeringen af hensyn til at styrke sygehusenes mulighed for at  

 beskytte patienterne mod sådanne hændelser vurderet, at der er behov for at  

 supplere de beskyttelsestiltag, loven opstiller, således at det bliver muligt  

 at anvende personlige alarm- og pejlesystemer på psykiatriske afdelinger.  

 Lovforslaget omfatter også den situation, hvor der er risiko for, at andre  

 vil  

 lide personskade.
Der kan f.eks. være tale om situationer, hvor en vildfaren  

 patient kan optræde aggressivt i relation til de personer, som ønsker at  

 hjælpe  

 vedkommende.
Hertil kommer, at det efter regeringens opfattelse er  

 hensigtsmæssigt at skabe en mulighed for at undgå ulykker m.v. i såvel  

 sundheds- som socialsektoren.
Dog skal der bemærkes den forskel, at hvor det  

 efter de sociale regler alene er muligt at forsinke en persons udgang ved  

 anvendelse af særlige døråbnere kan anvendelse af særlige dørlåse på  

 psykiatriske afdelinger efter omstændighederne udgøre en frihedsberøvelse i  

 form af en tvangstilbageholdelse.
 F.s.v.a. psykiatrilovens behandling i Folketinget henvises  

 til Folketingstidende 1988-89: FF 767, 1553, 9906, 10301, tillæg A 2035,  

 tillæg  

 B 1323, 1779, tillæg C 985; Folketingstidende 1994-95 (1. samling): FF 260,  

 516, 6015, 6215, tillæg A 323, tillæg B 623, tillæg C 480; Folketingstidende  

 1994-95 (2. samling): FF 3649, 3867, 6436, 6639, tillæg A 2494, tillæg B 725,  

 tillæg C 601; Folketingstidende 1996-97: FF 3079, tillæg A 3004, 3050, tillæg  

 B  

 1541; Folketingstidende 1997-98 (1. samling): FF 1843, tillæg A 1682, 1752;  

 Folketingstidende 1997-98 (2. samling): FF 260, 2016, 2126, tillæg A 921,  

 993,  

 tillæg B 228, 266, 350, tillæg C 367; Folketingstidende 2001-02 (2. samling):  

 FF 6502, 7432, 7733, tillæg A 5598, tillæg B 1544, tillæg C 696.
2. Gældende ret Efter psykiatrilovens § 18 er der mulighed for at anvende  

 beskyttelsesfiksering på psykiatriske afdelinger, defineret som ethvert  

 middel,  

 der benyttes for at hindre, at en patient utilsigtet udsætter sig selv for  

 væsentlig fare.
Beskyttelsesfiksering må kun benyttes, efter at en læge har  

 tilset patienten og truffet nærmere bestemmelse om anvendelse af et bestemt  

 beskyttelsesmiddel.
Der er tale om foranstaltninger, som tjener til at beskytte  

 personen mod visse former for fare eller risici, som vedkommende med sin  

 adfærd  

 udsætter sig selv for, fordi vedkommende befinder sig i en sindstilstand,  

 hvor  

 risikoen ved en bestemt adfærd ikke kendes.
Målgruppen kan være personer, der  

 lider af demens, men kan også være personer, som er bevidsthedsslørede eller  

 uklare, eller som befinder sig i en forvirringstilstand.
Det følger af bekendtgørelse nr. 194 af 23. marts 2004 om  

 tvangsbehandling, fiksering, tvangsprotokoller m.v. på psykiatriske  

 afdelinger,  

 §§ 22-23, at midler til beskyttelsesfiksering omfatter stofbælter og  

 lignende, der på en hensynsfuld måde bruges for at forhindre patienten i at  

 komme til skade ved at falde ned fra seng eller stol eller ved at vandre  

 omkring i forvirret tilstand.
Valg af middel træffes efter et skøn over, hvad  

 der bedst opfylder beskyttelsesformålet og ud fra en vurdering af, hvad den  

 pågældende  

 befinder sig bedst med.
Som beskyttelsesforanstaltning kan også anvendes aflåsning  

 af afdelingens yderdøre.
En sådan afgørelse skal snarest muligt godkendes af  

 overlægen, og alle patienter på afdelingen skal straks efter, at afgørelse om  

 aflåsning er truffet, underrettes herom.
Det følger af forarbejderne til  

 loven,  

 at det også med bestemmelsen er tilsigtet at skabe mulighed for at anvende en  

 særlig lås som gerontopsykiatriske patienter, ikke kan gennemskue at betjene.  

 Muligheden for at anvende særlige dørlåse er således ikke en ny  

 foranstaltning,  

 men bliver præciseret nu i forbindelse med, at der indføres hjemmel til at  

 anvende personlige alarm- og pejlesystemer over for personer, der lider af  

 demens eller demenslignende tilstande.
En beskyttelsesforanstaltning kan efter omstændighederne  

 indebære en frihedsberøvelse efter lovens § 10, jf. § 5. Når f.eks.  

 aflåsning af yderdøre anvendes, må den eller de patienter, der herved søges  

 forhindret i at forlade afdelingen, anses for frihedsberøvede, forudsat deres  

 adfærd kan siges at indebære en klar og utvetydig begæring om udskrivning.  

 Det  

 kan undertiden give anledning til tvivl, hvornår der kan antages at foreligge  

 et sådant udskrivningsønske.
Der kan således være tale om, at en dement  

 persons  

 dørsøgende adfærd ikke uden videre kan fortolkes som et ønske om at forlade  

 afdelingen.
I så fald må det  så vidt det under hensyn til patientens  

 psykiske  

 tilstand er muligt  søges afklaret, om den pågældende ønsker at forlade  

 afdelingen.  

 Hvis der foreligger et sådant ønske, vil en nægtelse af at imødekomme det,  

 indebære en beslutning om tvangstilbageholdelse, som kan påklages til det  

 lokale psykiatriske patientklagenævn, jf. lovens § 35 og efterfølgende  

 prøves ved domstolene, jf. § 37.
3. Personlige alarm- og pejlesystemer og særlige  

 dørlåse Det er et grundlæggende princip i psykiatriloven, at  

 anvendelsen af tvang, herunder beskyttelsesforanstaltninger, skal stå i  

 rimeligt forhold til det, som søges opnået ved tvangen, og at mindre  

 indgribende foranstaltninger skal anvendes, såfremt disse er tilstrækkelige.
Selvom der således efter den gældende psykiatrilov er  

 mulighed for aflåsning af afdelingens yderdøre og anvendelse af en særlig  

 dørlås, finder regeringen, at muligheden for at anvende særlige dørlåse som  

 en  

 konkret beskyttelsesforanstaltning i relation til demente eller personer, der  

 lider af demenslignende tilstande, bør præciseres i loven i forbindelse med  

 den  

 foreslåede udvidelse i form af personlige alarm- og pejlesystemer til denne  

 målgruppe.
Særlige dørlåse er en beskyttelsesforanstaltning hvorved der  

 skabes  

 mulighed for større frihed for den del af patienterne, som kan overskue at  

 forlade afdelingen, da de ikke behøver at være afhængig af personalets  

 bistand  

 for at kunne forlade afdelingen.
 Ved at indføre mulighed for personlige alarm- og  

 pejlesystemer, skabes også større frihed for den gruppe af patienter, som  

 enten  

 f.eks. skal ledsages uden for afdelingen, eller for den gruppe, der som  

 udgangspunkt f.eks. kan færdes alene uden for eller på hospitalets område,  

 men  

 som kan være til fare for sig selv eller andre, hvis vedkommende kommer i en  

 situation, hvor den pågældende ikke er i stand til at vende tilbage til  

 afdelingen.
Med lovforslaget indføres hjemmel til at anvende personlige  

 alarm- og pejlesystemer og særlige dørlåse for en bestemt målgruppe.
Disse  

 midler kan anvendes for at forhindre, at en person udsætter sig selv eller  

 andre for at lide personskade ved at forlade en psykiatrisk afdeling.  

 Beslutning om at anvende personlige alarm- og pejlesystemer og særlige  

 dørlåse  

 træffes af en læge efter en konkret vurdering og skal være begrundet i  

 patientens individuelle behov.
 Det er Sundhedsstyrelsens vurdering, at anvendelse af  

 personlige alarm- og pejlesystemer og særlige dørlåse alene vil være relevant  

 over for personer, der lider af demens eller lignende tilstande.
Der kan eksempelvis være tale om, at patienten ikke kan  

 håndtere at færdes i farefyldte trafikforhold eller særlige naturområder,  

 hvor  

 den pågældende kan miste orienteringen.
Derudover kan vejrforhold, herunder  

 voldsom kulde eller varme begrunde, at personlige alarm- og pejlesystemer og  

 særlige dørlåse bringes i anvendelse.
 Der er således ikke fuldstændigt sammenfald mellem  

 målgruppen for lovens § 18 og den foreslåede § 17 a, idet § 17  

 a  

 alene relaterer sig til personer, der lider af demens eller demenslignende  

 tilstande.
§ 17 a skal således ses som én mulig foranstaltning  

 blandt de øvrige foranstaltninger i psykiatriloven, navnlig bestemmelserne om  

 beskyttelsesfiksering og aflåsning af afdelingens yderdøre, som også kan være  

 relevant for de patienter, der lider af demens eller lignende tilstande.
Med  

 indførelsen af § 17 a er det hensigten, at skabe bedre muligheder for at  

 tilrettelægge behandlingen og plejen m.v. individuelt.
Valg af middel træffes  

 således af lægen efter et skøn over, hvad der bedst opfylder  

 beskyttelsesformålet og ud fra en vurdering af, hvad den pågældende patient  

 befinder sig bedst med, herunder hvilken foranstaltning der giver patienten  

 størst udfoldelsesmuligheder og livskvalitet.
De gældende beskyttelsesforanstaltninger efter lovens  

 § 18 kan efter omstændighederne indebære en frihedsberøvelse, jf. afsnit  

 2. i de almindelige bemærkninger.
Der er ikke med lovforslaget tilsigtet en  

 ændring heraf f.s.v.a. anvendelse af særlige dørlåse.
Anvendelse af særlige  

 dørlåse kan således efter de konkrete omstændighederne også indebære en  

 frihedsberøvelse jf. lovens § 10, jf. § 5, som kan påklages til det  

 lokale psykiatriske patientklagenævn, jf. lovens § 35 og efterfølgende  

 prøves ved en domstol jf. § 37.
 4. Lovforslagets økonomiske og administrative  

 konsekvenser m.v.
 Forslaget er økonomisk neutralt, og har således ingen  

 økonomiske konsekvenser for hverken stat, amtskommuner eller kommuner.  

 Forslaget har ingen erhvervsøkonomiske eller miljømæssige konsekvenser.
 Lovforslaget inderholder ingen EU-retlige aspekter.
 5. Hørte myndigheder m.v.
 Lovforslaget har været i høring hos følgende myndigheder  

 m.v.: Amtsrådsforeningen, Alzheimerforeningen, Bornholms Regionskommune,  

 Dansk  

 Gerontologisk Selskab, Dansk Psykiatrisk Selskab, Dansk Psykologforening,  

 Dansk  

 Selskab for Geriatri, Dansk Sygeplejeråd, De Samvirkende  

 Invalideorganisationer, Den Almindelige Danske Lægeforening, Det Centrale  

 Handicapråd, Det Danske Center for Menneskerettigheder, Det Etiske Råd,  

 Finansministeriet, Forbundet af Offentligt Ansatte, Foreningen af  

 Statsamtmænd,  

 Foreningen af Speciallæger, Galebevægelsen, Hovedstadens Sygehusfællesskab,  

 Institut for Psykiatrisk Grundforskning, Justitsministeriet, Landsforeningen  

 Af  

 nuværende og tidligere Psykiatribrugere, Landsforeningen af Patientrådgivere  

 og  

 Bistandsværger, Landsforeningen BEDRE PSYKIATRI, Landsforeningen LEV,  

 Landsforeningen SIND, Medborgernes Menneskerettighedskommission,  

 Psykiatrifonden, Pårørendeforeningen af 1998, Retslægerådet, samtlige amter,  

 samtlige lokale psykiatriske patientklagenævn, Socialministeriet,  

 Statsministeriet, Sundhedsstyrelsen, Sundhedsvæsenets Patientklagenævn,  

 Videnscenter på Ældreområdet, Ældre Forum og Ældre Sagen.
Vurdering af  

 konsekvenser af lovforslaget Positive konsekvenser / mindre udgifter Negative konsekvenser / merudgifter Økonomiske og administrative konsekvenser for staten Ingen Ingen Økonomiske og administrative konsekvenser for kom- muner og amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ingen EU-retlige aspekter Bemærkninger til lovforslagets enkelte bestemmelser Til § 1 Til nr. 1 (psykiatrilovens § 17 a) For alle tvangsforanstaltninger gælder, at tvang ikke må  

 benyttes, før der er gjort, hvad der er muligt for at opnå patientens  

 frivillige medvirken.
Det er samtidig en grundsætning, at anvendelse af  

 tvang,  

 herunder beskyttelsesforanstaltninger, skal stå i rimeligt forhold til det,  

 som  

 søges opnået ved tvangen, og hvor mindre indgribende foranstaltninger er  

 tilstrækkelige, skal disse anvendes.
 Disse principper gælder også for muligheden for at anvende  

 personlige alarm- og pejlesystemer og særlige dørlåse på psykiatriske  

 afdelinger. § 17 a skal ses som et supplement til de øvrige muligheder  

 psykiatriloven opstiller, og beslutningen om at anvende disse midler skal  

 træffes af en læge efter en konkret vurdering og skal være begrundet i et  

 individuelt behov.
 Den relevante personkreds, som efter en konkret vurdering  

 kan have gavn af personlige alarm- og pejlesystemer og særlige dørlåse, er  

 efter Sundhedsstyrelsens vurdering, alene personer, der lider af demens eller  

 lignende tilstande.
Der kan eksempelvis være tale om, at patienten ikke kan  

 håndtere at færdes i farefyldte trafikforhold eller særlige naturområder,  

 hvor  

 den pågældende kan miste orienteringen.
Derudover kan vejrforhold, herunder  

 voldsom kulde eller varme begrunde, at personlige alarm- og pejlesystemer og  

 særlige dørlåse bringes i anvendelse.
Risikoen for, at patienten selv eller andre vil lide  

 personskade, skal være betydelig.
Patientens sygdom skal således vurderes i  

 forhold til den pågældendes orienteringsevne samt evne til at klare sig på  

 egen  

 hånd uden for afdelingen.
Dansk Psykiatrisk Selskab har fremført, at nogle demente  

 patienter søger bort, så snart de ser en dør, der kan åbnes, uden at vide  

 hvorfor de forlader afdelingen.
Såfremt afdelingen pejler sig frem til en  

 dement patient, der har forladt afdelingen, skal personalet føre patienten  

 tilbage.
I nogle tilfælde vil det ske frivilligt, mens der vil være andre  

 tilfælde, hvor patienten ikke forstår situationen og derfor sætter sig til  

 modværge, hvilket medfører tvangsanvendelse.
Dette kan føre til ophidselse og  

 vrede hos patienterne og eventuel mere tvangsanvendelse, efter at patienten  

 er  

 vendt tilbage til afdelingen.
I de tilfælde er det selskabets opfattelse, at  

 det vil være mere hensigtsmæssigt at foretage aflåsning af afdelingens  

 yderdøre, hvilket der allerede er hjemmel til i psykiatriloven.
Regeringen er enig i, at aflåsning af afdelingens yderdøre  

 kan være det mest hensigtsmæssige i en konkret situation.
Regeringen ønsker  

 imidlertid at sikre den enkelte så stor grad af frihed som muligt, selv når  

 en  

 patient underlægges en tvangsforanstaltning.
Ved at skabe mulighed for  

 valgfrihed mellem aflåsning af yderdøre, beskyttelsesfiksering, anvendelse af  

 særlige dørlåse, og personlige alarm- og pejlesystemer er der mulighed for i  

 højere grad at tilrettelægge behandlingen individuelt.
Dette lovforslag er således et udtryk for, at regeringen  

 ønsker at udnytte de teknologiske fremskridt til gavn for patienterne.
Den  

 personlige frihed skal sikres, og især på det psykiatriske område, hvor der  

 er  

 mulighed for at begrænse den, skal tvangsindgrebenes karakter nøje overvejes.  

 Konkret vil der med de nuværende teknologiske fremskridt være mulighed for at  

 anvende chip, som påsættes patientens sko eller tøj, eller er en del af et  

 armbånd.
Med hensyn til de særlige dørlåse kan der f.eks. være tale om  

 dobbelt  

 dørgreb, dobbelttryk for døråbning, forsinket døråbningsmekanisme og  

 lignende.  

 Der kan dog også være tale om egentlige aflåsningsmekanismer, der har til  

 formål at sikre, at døren ikke umiddelbart kan åbnes som andre døre.
Det er  

 hensigten, at betjeningen af de særlige dørlåse forudsætter en vis åndsevne  

 hos  

 patienten.
De personlige alarm- og pejlesystemer omfatter udstyr, som er  

 egnet  

 til at opdage, at en person forlader afdelingen, eller til at opspore en  

 person, der har forladt afdelingen.
Der er ikke med personlige alarm- og  

 pejlesystemer tale om systemer, der kontinuerligt kan overvåge en persons  

 færden.
Endelig præciseres det i § 17 a, at afgørelse om  

 anvendelse af særlige dørlåse snarest muligt skal godkendes af overlægen, og  

 at  

 alle patienter på afdelingen straks efter, at afgørelsen om anvendelse af  

 særlige dørlåse er truffet, skal underrettes herom, således som det i dag er  

 tilfældet f.s.v.a. aflåsning af afdelingens yderdøre.
F.s.v.a. spørgsmålet  

 om,  

 hvorvidt anvendelse af særlige dørlåse kan indebære en frihedsberøvelse  

 henvises til afsnit 2. og 3. i de almindelige bemærkninger.
Hensigten med § 17 a er m.a.o. at indføre et  

 supplement til psykiatrilovens øvrige bestemmelser, herunder bestemmelserne  

 om  

 beskyttelsesfiksering og aflåsning af afdelingens yderdøre.
Det er således  

 lægen, der med sit kendskab til patienten, kan træffe beslutning om det  

 middel,  

 som vil være mest hensigtsmæssigt i den givne situation.
Psykiatrilovens  

 mindste middels princip skal således være det bærende element i beslutningen  

 om  

 behandlingens tilrettelæggelse generelt, herunder om § 17 a skal bringes  

 i  

 anvendelse.
Til nr. 2 (psykiatrilovens § 19) Den gældende psykiatrilov indeholder bemyndigelse til  

 ministeren til at fastsætte nærmere regler om tvangsfiksering, om anvendelse  

 af  

 fysisk magt, beskyttelsesfiksering og aflåsning af patientstue på  

 Sikringsafdelingen  

 under Psykiatrisk Center, Sygehus Vestsjælland.
Efter lovforslaget bemyndiges  

 ministeren tillige til at fastsætte regler om anvendelsen af personlige  

 alarm-  

 og pejlesystemer og særlige dørlåse.
Det er hensigten med bestemmelsen at  

 fastsætte regler om, at der forud for anvendelse af personlige alarm- og  

 pejlesystemer  

 og særlige dørlåse skal foreligge en lægelig ordination, efter at lægen har  

 tilset patienten.
Den lægelige ordination af det konkrete tiltag skal angive,  

 i  

 hvilket omfang og i hvilke bestemte situationer et vist middel må anvendes.  

 Administrationen af det ordinerede tiltag kan overlades til plejepersonalet i  

 det enkelte tilfælde.
Valg af middel træffes efter et skøn over, hvad der  

 bedst  

 opfylder beskyttelsesformålet og ud fra en vurdering af, hvad den pågældende  

 patient befinder sig bedst med.
Til nr. 3 (psykiatrilovens § 20, stk. 1) Ifølge loven skal oplysning om enhver anvendelse af tvang  

 tilføres afdelingens tvangsprotokol og indgrebets nærmere indhold og  

 begrundelse skal angives.
Den foreslåede ændring indebærer, at indgreb i form  

 af personlige alarm- og pejlesystemer og særlige dørlåse skal tilføres  

 afdelingens tvangsprotokol.
Til nr. 4 (psykiatrilovens § 21, stk. 1) Det er efter de nugældende bestemmelser overlægen, der skal  

 sørge for, at der til stadighed føres det fornødne tilsyn med  

 tvangsanvendelsen  

 på afdelingen, og i den forbindelse at arbejdsgangen tilrettelægges på en  

 sådan  

 måde, at dette kan ske.
Ifølge forslagets § 17 a, skal beslutning om  

 anvendelse af personlige alarm- og pejlesystemer og særlige dørlåse træffes  

 af  

 en læge.
Med ændringen i § 21, stk. 1, præciseres, at overlægen til  

 stadighed har ansvaret for, at også anvendelse af personlige alarm- og  

 pejlesystemer og særlige dørlåse ikke forekommer i videre omfang end  

 nødvendigt.
Til nr. 5 (psykiatrilovens § 24) Efter den gældende bestemmelse skal patienten efter anmodning  

 have beskikket en patientrådgiver ved fiksering m.v..
Denne  

 formulering anses  

 for at være for uklar, og derfor præciseres det med den foreslåede ændring,  

 at  

 retten til at få beskikket en patientrådgiver efter anmodning gælder for alle  

 foranstaltninger efter kapitel 5.
Til nr. 6 (psykiatrilovens § 35) Efter den nuværende bestemmelse skal sygehusmyndigheden  

 efter anmodning fra patienten eller patientrådgiveren indbringe klager over  

 tvangsindlæggelse, tvangstilbageholdelse, tilbageførsel, tvangsbehandling,  

 tvangsfiksering, anvendelse af fysisk magt, beskyttelsesfiksering og  

 aflåsning  

 af patientstue for det lokale psykiatriske patientklagenævn.
Forslaget  

 indebærer, at i det omfang der anvendes personlige alarm- og pejlesystemer og  

 særlige dørlåse, jf. § 17 a, vil anvendelsen af disse midler i lighed  

 med  

 lovens øvrige tvangsforanstaltninger kunne påklages, og den pågældende  

 sygehusmyndighed vil være forpligtet til i givet fald at indbringe klagen for  

 det lokale psykiatriske patientklagenævn.
Til nr. 7 (psykiatrilovens § 38, stk. 1) I forlængelse af § 35 kan afgørelsen fra det lokale  

 psykiatriske patientklagenævn om anvendelse af personlige alarm- og  

 pejlesystemer og særlige dørlåse påklages til Sundhedsvæsenets  

 Patientklagenævn.
Til § 2 Det foreslås, at loven træder i kraft den 1. januar 2005.
Til § 3 Denne bestemmelse fastsætter lovens territoriale  

 anvendelsesområde.
Bilag 1 Lovforslaget sammenholdt med gældende lov:
Gældende formulering Lovforslaget I lov om frihedsberøvelse og anden tvang i psykiatrien,  

 jf. lovbekendtgørelse nr. 849 af 2. december 1998, foretages følgende  

 ændringer:
 1.  

  

 Efter  

  

 § 17  

  

 indsættes:
»Personlige alarm- og pejlesystemer og særlige  

 dørlåse § 17 a.  

  

 Personlige alarm- og pejlesystemer og særlige dørlåse kan anvendes over for  

 en patient, der lider af demens eller demenslignende tilstande, for at  

 hindre, at vedkommende ved at forlade en psykiatrisk afdeling udsætter sig  

 selv eller andre for en betydelig risiko for at lide personskade.
 Stk. 2.  

  

 Personlige  

 alarm- og pejlesystemer og særlige dørlåse må kun anvendes, efter at en læge  

 har tilset patienten og truffet nærmere bestemmelse om anvendelse af et  

 bestemt middel.
Stk. 3.  

  

 Afgørelse  

 om anvendelse af særlige dørlåse skal snarest muligt godkendes af overlægen,  

 og alle patienter på afdelingen skal straks efter, at afgørelse om anvendelse  

 af særlige dørlåse er truffet, underrettes herom.« § 19.  

  

 Indenrigs-  

 og sundhedsministeren fastsætter nærmere regler om tvangsfiksering, om  

 anvendelse af fysisk magt og beskyttelsesfiksering samt om aflåsning af  

 patientstue.
2.  

  

 I  

  

 § 19  

  

 ændres »og  

 beskyttelsesfiksering samt om aflåsning af patientstue.« til: »,  

 beskyttelsesfiksering,  

 personlige alarm- og pejlesystemer og særlige dørlåse, samt om aflåsning af  

 patientstue.« § 20.  

  

 Oplysning  

 om enhver anvendelse af tvang, jf. §§ 5-10 a, 12-17 samt § 18 a, og  

 enhver ordination i henhold til § 18 skal tilføres afdelingens  

 tvangsprotokol med angivelse af indgrebets nærmere indhold og begrundelse.
3.  

  

 I  

  

 § 20, stk. 1,  

  

 ændres »12-17  

 samt § 18 a,« til: »§§ 12-17 a, samt § 18 a,« § 21.  

  

 Overlægen  

 har til stadighed ansvaret for, at frihedsberøvelse, tvangsbehandling,  

 tvangsfiksering, fysisk magt, beskyttelsesfiksering og aflåsning af  

 patientstue ikke anvendes i videre omfang end nødvendigt.
4.  

  

 I  

  

 § 21, stk. 1,  

  

 ændres  

 »beskyttelsesfiksering og aflåsning af patientstue« til:  

 »beskyttelsesfiksering,  

 personlige alarm- og pejlesystemer og særlige dørlåse samt aflåsning af  

 patientstue« § 24.  

  

 Der skal beskikkes en patientrådgiver for enhver, der tvangsindlægges,  

 tvangstilbageholdes eller undergives tvangsbehandling.
Der skal endvidere  

 efter anmodning fra patienten beskikkes en patientrådgiver ved fiksering m.v.
 5.  


  

 § 24, stk. 1, 2. pkt.  

  

 affattes således:
»Der skal endvidere efter anmodning fra patienten  

 beskikkes en patientrådgiver ved iværksættelse af de i kapitel 5 nævnte  

 foranstaltninger.« § 35.  

  

 Sygehusmyndigheden  

 skal efter anmodning fra patienten eller patientrådgiveren indbringe klager  

 over tvangsindlæggelse, tvangstilbageholdelse, tilbageførsel,  

 tvangsbehandling, tvangsfiksering, anvendelse af fysisk magt,  

 beskyttelsesfiksering og aflåsning af patientstue for patientklagenævnet.
6.  

  

 I  

  

 § 35  

  

 ændres  

 »beskyttelsesfiksering og aflåsning af patientstue« til:  

 »beskyttelsesfiksering,  

 anvendelse af personlige alarm- og pejlesystemer og særlige dørlåse, samt  

 aflåsning af patientstue« § 38.  

  

 Patientklagenævnets afgørelser om tvangsbehandling, tvangsfiksering,  

 anvendelse af fysisk magt, beskyttelsesfiksering og aflåsning af patientstue  

 kan påklages til Sundhedsvæsenets Patientklagenævn.
