 I tilslutning til Udenrigsministeriets bekendtgørelse nr. 75 af 9.
august 1990, Lovtidende C, meddeles det, at der ved noteveksling i New Delhi og Thimphu henholdsvis den 7. og 22. oktober 1993 er indgået en overenskomst mellem Danmark og Bhutan, ifølge hvilken den danske regering yder støtte inden for et beløb af 7.200.000 kr. til møbelproduktions- og træningscenter i Thimphu, 2. fase.
 Hovedformålet med projektet er at effektivisere udnyttelsen af træ, et af  

 Bhutans vigtigste råstoffer, samt at forøge værdien af tømmer gennem støtte  

 til træforarbejdningsindustrien i Bhutan.
Overenskomsten trådte i kraft den 22. oktober 1993 og løber i 3 år.
Den  

 forventes gennemført i perioden 1993-96.
