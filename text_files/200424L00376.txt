Betænkning afgivet af Retsudvalget den 2. juni 2005 Betænkning over Forslag til lov om ændring af retsplejeloven  

 og forskellige andre love  

  

 (Sagsomkostninger, retshjælp og  

 fri proces) [af justitsministeren (Lene Espersen)] 1. Ændringsforslag Justitsministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 30. marts 2005 og var til 1.  

 behandling den 13. april 2005. Lovfor-  

  

 slaget blev efter 1. behandling henvist til behandling i Retsudvalget.
Møder Udvalget har behandlet lovforslaget i 4 møder.
Høring Lovforslaget bygger på Retsplejerådets betænkning nr. 1436/2004  

 om reform af den civile retspleje III.
Betænkningen har været sendt i høring.  

 Den 6. april 2005 sendte justitsministeren de indkomne høringssvar samt et  

 notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Advokatsamfundet, Adoption & Samfund, Hanne Bech, København Ø, Hans Boserup, Sønderborg, Ole Dueholm, Silkeborg, Dansk Arbejdsgiverforening, Dansk Supermarked Administration A/S, Hans Engberg, Faaborg, Foreningen af Statsamtsjurister, Forsikring & Pension og 1 borgerhenvendelse.
 Justitsministeren har over for Retsudvalget kommenteret de  

 skriftlige henvendelser. 1 af de skriftlige henvendelser og ministerens  

 kommentar hertil er optrykt som bilag 2 til betænkningen.
Deputationer Endvidere har Forsikring og Pension og Århus Retshjælp mundtligt  

 over for udvalget redegjort for deres holdning til lovforslaget.
Spørgsmål Udvalget har stillet 16 spørgsmål til justitsministeren til  

 skriftlig besvarelse, som denne har besvaret. 3 af udvalgets spørgsmål og  

 ministeren svar herpå er optrykt som bilag 3 til betænkningen.
3. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med det stillede  

 ændringsforslag.
Udvalget finder det positivt, at der med lovforslaget lægges op  

 til, at der fastsættes klare og gennemsigtige retningslinjer for beregningen  

 af  

 statens tilskud til de private retshjælpsinstitutioner.
Det er vigtigt at  

 være  

 opmærksom på, at de enkelte retshjælpsinstitutioner kan være ret forskellige,  

 f.eks. med hensyn til, hvilke sagsområder man især beskæftiger sig med, og  

 med  

 hensyn til, hvilke persongrupper der typisk henvender sig for at få hjælp.  

 Udvalget lægger vægt på, at der tages hensyn til disse forskelle ved  

 udformningen af de nye tilskudsregler.
 Udvalget har derfor med tilfredshed noteret sig  

 justitsministerens svar på spørgsmål nr. 11 og 13, hvor ministeren bl.a. har  

 tilkendegivet, at de nye regler om tilskud ikke vil blive udformet som en ren  

 »taxametermodel«  

 med faste takster pr. sag for  

 retshjælp  

 på de nye trin 1-3, men at tilskudsordningen vil blive udformet sådan, at der  

   

 f.eks. gennem et »basistilskud« eller differentierede tilskud, som afhænger  

 af,  

 hvilke sagstyper der behandles  så vidt muligt sikres et fortsat  

 varieret og  

 kvalificeret retshjælpstilbud til gavn for almindelige mennesker i hele  

 landet.
 Det Radikale Venstre tilslutter sig lovforslaget, men bemærker,  

 at der stadig er brug for øget opmærksomhed på retshjælp  også i et  

 økonomisk  

 perspektiv.
Det forudsættes i lovforslaget, at personer, der opfylder  

 de økonomiske betingelser for fri proces, med tilskud fra det offentlige har  

 ret til retshjælp fra en advokat.
Retsplejerådet anbefaler i betænkning 1436,  

 at advokaternes honorarer forhøjes.
En af begrundelser for at hæve  

 honorarerne  

 er, at de ofte ikke står mål med den rådgivningsindsats, som folk har brug  

 for.  

 Denne bekymring har også Advokatrådet i sine synspunkter og i et høringssvar.
Det Radikale Venstre har endvidere noteret sig svarene fra justitsministeren,  

 hvad angår retshjælpsinstitutionerne.
Disse trænger dog stadig til et løft,  

 så  

 de kan fortsætte og udbygge en målrettet hjælp til den gruppe af borgere, som  

 med  

 baggrund i manglende økonomiske  men ofte også i forståelsesmæssige  

   

 forudsætninger, har svært ved at opnå retfærdighed og forklaringer på  

 juridiske  

 problemstillinger.
I en demokratisk retsstat er det vigtigt, at manglende økonomisk  

 formåen ikke forhindrer, at folk får en fair retssag.
Det er et  

 retssikkerhedsmæssigt problem, hvis det ikke forholder sig sådan.
Derfor  

 ønsker  

 Det Radikale Venstre et øget fokus på retshjælpsområdet.
Men lovforslagets  

 forbedringer taget i betragtning stemmer Det Radikale Venstre for det samlede  

 forslag.
 Et mindretal bestående af SF og EL mener, at forslaget er et  

 lille skridt på vejen til at sikre bedre adgang til retfærdighed.
 Desværre har justitsministeren ikke kunnet få lov af  

 finansministeren til langt om længe at rette op på de stigende økonomiske  

 problemer, der er med at få adgang til retfærdighed i Danmark.
Men SF og EL mener, at det er vigtigt, at alle borgere har  

 mulighed for at søge juridisk bistand og få afklaret, hvad deres retsstilling  

 egentlig er, og hvor de skal gå hen.
Derfor er det vigtigt, at vi sørger for,  

 at der er en ordentlig retshjælpsdækning.
Justitsministeriet svarede for et  

 par  

 år siden Retsudvalget, at da man lagde moms på advokatsalærer tilbage i 1978,  

 skulle det merprovenu, statskassen fik ind, selvfølgelig ikke gå til at dække  

 alle mulige andre udgifter.
Det skulle gå til at sikre, at mindrebemidlede  

 kunne få adgang til advokatbistand.
I dag kommer der omkring 1 mia. kr. ind i  

 moms på advokatsalærer.
Men samlet set bruges der altså kun omkring 200 mio.  

 kr. til fri proces og gratis retshjælp, så der er meget langt igen, men der  

 er  

 faktisk gode muligheder, hvis de pågældende partier ønsker at overholde det  

 løfte, de gav tilbage i 1978. Selv om de ikke opfylder løftet fuldt og helt,  

 men bare vil være med til at give lidt mere, vil det være en stor hjælp.
Som  

 Advokatrådet gør opmærksom på, er det ud fra en demokratisk betragtning lidt  

 svært at forstå, at man vælger at prioritere en meget høj omkostningsdækning  

 til dem, der fører skattesager, frem for at give mulighed for helt basal  

 retshjælp til nogle af dem, der ikke selv kan finde ud af at skrive et brev.  

 De  

 skal have mulighed for at få nogle til at hjælpe sig med at kigge på en  

 lejekontrakt, eller hvad det nu kan være.
Der er behov for dels at give langt større tilskud til  

 retshjælpsinstitutioner, så vi kan få flere, og de kan yde en bedre indsats,  

 dels  

 at hæve indtægtsgrænsen for at få fri proces og offentlig retshjælp ved  

 advokat, så et par på dagpenge kan få fri proces eller offentlig retshjælp,  

 dels  

 at hæve satserne for offentlig retshjælp ved advokat, så advokaterne kan yde  

 en  

 ordentlig juridisk bistand til dem, der ikke har råd til at betale selv.  

 Samtidig bør vi også se på en noget mindre restriktiv vurdering af, hvilke  

 sager der kan ydes offentlig retshjælp til, så man f.eks. kan få hjælp i  

 sager  

 mod offentlige myndigheder.
Og man bør se på omkostningsdækningen af  

 advokatudgifter ved fri proces, hvor der har været flere eksempler på, at  

 statens advokat, kammeradvokaten, får en langt højere betaling, end hvad  

 borgerens  

 advokat kan få dækket ved fri proces, og dermed bliver det langt sværere for  

 borgerne  

 at få en retfærdig retssag, da der ikke er »equality of arms«.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag  

 med bemærkninger Ændringsforslag Af  

 	  

  

 justitsministeren,  

  

 tiltrådt af  

  

 udvalget:
Til § 2 1)  

  

 Efter nr. 5 indsættes som nyt  

 nummer:
»01.  

  

 I  

  

 §  

 49, stk. 1, nr. 2,  

  

 ændres »nr. 1-5« til: »nr. 1-6«.« [Konsekvensændring] Bemærkninger Til nr. 1 Der er tale om en konsekvensændring som følge af lovforslagets §  

 2, nr. 5.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Charlotte Dyremose (KF)   

 Frode Sørensen (S)   

 Lissa Mathiasen (S)   

 Morten Bødskov (S)   

 Per Kaalund (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Tjóðveldisflokkurin, Inuit Ataqatigiit, Siumut og Fólkaflokkurin  

 havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 132 Bilagsnr.
Titel 1 Henvendelse af 5/4-05 fra Advokatsamfundet vedrørende  

 forringelse af befolkningens mulighed for retshjælp og fri proces 2 Høringssvar vedr.
Retsplejerådets betænkning nr. 1436/04  

 om reform af den civile retspleje III samt kommenteret høringsoversigt, fra  

 justitsministeren 3 Henvendelse af 7/4-05 fra Forsikring & Pension  

 vedrørende anbefalingen om, at man opretholder den blandende ordning, hvor  

 fri proces og retshjælpsforsikring supplerer hinanden 4 Spørgsmål og svar vedrørende retshjælp og moms på  

 advokatsalær 5 Udkast til tidsplan for udvalgets behandling af  

 lovforslaget 6 Borgerhenvendelse 7 Henvendelse af 20/4-05 fra Dansk Supermarked  

 Administration A/S 8 Henvendelse af 20/4-05 fra Hanne Bech Christensen,  

 København Ø, vedrørende kommentarer til L 132 9 Tidsplan for udvalgets behandling af lovforslaget, som  

 fastlagt på udvalgets møde den 21/4-05 10 Henvendelse af 10/4-05 fra retsassessor Hans Engberg,  

 Faaborg 11 Henvendelse af 2/5-05 fra Advokatsamfundet 12 Henvendelse af 4/5-05 fra Adoption & Samfund.
13 Henvendelse af 9/5-05 fra Dansk Supermarked  

 Administration a/s 14 Henvendelse af 17/5-05 fra Foreningen af  

 Statsamtsjurister 15 Henvendelse af 18/5-05 fra Hans Engberg, Faaborg 16 Henvendelse af 17/5-05 fra advokat Ole Dueholm, Silkeborg 17 1. udkast til betænkning 18 Henvendelse af 19/5-05 fra Hanne Bech Christensen, København  

 Ø 19 Ændringsforslag, fra justitsministeren 20 2. udkast til betænkning 21 Henvendelse af 27/5-05 fra Hans Engberg, Faaborg 22 Henvendelse af 25/5-05 fra Dansk Arbejdsgiverforening 23 Henvendelse af 29/5-05 fra Hans Boserup, Sønderborg Oversigt over spørgsmål og svar vedrørende L 132 Spm.nr.
Titel 1 Spm. om ministerens kommentar til henvendelse af 5/4-05  

 fra Advokatsamfundet, til justitsministeren, og ministerens svar herpå 2 Spm. om ministerens kommentar til henvendelse af 7/4-05  

 fra Forsikring & Pension, til justitsministeren, og ministerens svar  

 herpå 3 Spm. om kommentar til borgerhenvendelse, til  

 justitsministeren, og ministerens svar herpå 4 Spm. om ministerens kommentar til henvendelsen af 20/4-05  

 fra Dansk Supermarked Administration A/S, til justitsministeren, og  

 ministerens  

 svar herpå 5 Spm. om ministerens kommentar til henvendelse af 20/4-05  

 fra Hanne  

 Bech Christensen, København  

 Ø, til justitsministeren, og ministerens svar herpå 6 Spm. om ministerens kommentar til henvendelse af 10/4-05  

 fra retsassessor Hans Engberg, Faaborg, til justitsministeren, og ministerens  

 svar herpå 7 Spm. om ministerens kommentar til henvendelse af 2/5-05  

 fra Advokatsamfundet, til justitsministeren, og ministerens svar herpå 8 Spm. om kommentar til henvendelse af 4/5-05 fra Adoption  

 & Samfund, til justitsministeren, og ministerens svar herpå 9 Spm. om ministerens kommentar til henvendelse af 9/5-05  

 fra Dansk Supermarked Administration A/S, og ministerens svar herpå 10 Spm. om ministerens kommentar til henvendelse af 17/5-05  

 fra Foreningen af Statsamtsjurister, til justitsministeren., og ministerens  

 svar herpå 11 Spm. om tilskuddet til retshjælpen, til  

 justitsministeren, og ministerens svar herpå 12 Spm. om ministerens kommentar til henvendelsen af 18/5-05  

 fra Hans Engberg, Faaborg, til justitsministeren, og ministerens svar herpå 13 Spm. om ministerens kommentar til skriftligt indlæg  

 modtaget fra retshjælpsinstitutter under et foretræde for udvalget den  

 19/5-05, til justitsministeren, og ministerens svar herpå 14 Spm. om ministerens kommentar til materiale modtaget i  

 forbindelse med fortræde fra advokat Ole Dueholm, til justitsministeren, og  

 ministerens svar herpå 15 Spm. om kommentar til henvendelse 27/5-05 fra Hans  

 Engberg, Faaborg, til justitsministeren, og ministerens svar herpå 16 Spm. om ministerens kommentar til henvendelse af 29/5-05  

 fra Hans Boserup, Sønderborg, til justitsministeren, og ministerens svar  

 herpå Bilag 2 En henvendelse til Retsudvalget og  

 justitsministerens kommentarer hertil Henvendelsen og ministerens kommentar er optrykt efter ønske  

 fra Enhedslisten Henvendelse af 29/5-05 fra Hans Boserup,  

 Sønderborg Ministeren anser lovforslag nr. 132 om bl.a. retshjælp som et  

 fremskridt og en forbedring for retssikkerheden.
 Hvor imidlertid borgeren er i tvist med det offentlige, er der  

 tale om en forringelse af retssikkerheden og »access to justice«.
I dag gives der ikke retshjælp til tvister med det offentlige,  

 med mindre det offentlige ikke har opfyldt sin pligt til jf.  

 Forvaltningslovens  

 § 7 at give tilstrækkelig vejledning og rådgivning.
I lovfor-  

  

 slag 132 gives der end ikke retshjælp i tvister med det offentlige uanset at  

 vejledningspligten er tilsidesat.
 I forhold til det offentlige, vil retshjælp trin 3 ikke komme i  

 anvendelse, da offentlige modparter aldrig deltager i forligsforhandlinger.  

 Det  

 antages at forlig med det offentlige er i strid med forvaltningens pligt til  

 at  

 behandle borgerne lige.
»Access to justice« er altså forringet og ikke forbedret.
I  

 forhold til det offentlige er retshjælpen begrænset til trin 1 og 2.
Hertil kommer, at dommerkontorerne i de senere år har anlagt en  

 stadig mere restriktiv holdning til ydelse af retshjælp.
Udfærdigelse af  

 klage  

 til ombudsmanden dækkes ikke, da ombudsmanden ikke er en del af det  

 offentlige  

 klagesystem.
Tvister med Dansk Røde Kors personale i asylcentre dækkes ikke,  

 da  

 Dansk Røde Kors anses at udføre offentlig administration på vegne af  

 Udlændingestyrelsen.  

 Uanset at det dokumenteres, at en embedsmands vejledning og rådgivning jf.  

 Forvaltningslovens § 7 er forkert, vildledende eller mangelfuld, afslår  

 dommerkontorerne at tage stilling hertil og afslår retshjælp ud fra en  

 betragtning om at Forvaltningslovens § 7 om vejledningspligt altid er  

 overholdt.
Antallet af tvister mellem borgerne og den offentlige  

 administration forøges i disse år og antallet af tilfælde, hvor forvaltningen  

 ikke giver tilstrækkelig vejledning og rådgivning vokser i antal.
Antallet af  

 offentlige forskrifter, hvor lovteksten ikke er entydig eller klar, men hvor  

 administrationen kræver sagkyndig analyse af lovens forarbejder er stigende.
Antallet af retssager mellem borgerne og forvaltningen udgør et  

 stadigt stigende procenttal af samtlige retssager.
Da borgerne kun anlægger  

 sagerne, hvis de kan få dem finansieret, må det antages, at behovet for  

 domstolsafgørelser mellem borgerne og det offentlige reelt er endnu større.
 Det er især de ubemidlede borgere, der udsættes for tvister med  

 det offentlige og det er især de ubemidlede borgere, der lider under manglen  

 på  

 retshjælp.
I et antal tilfælde yder advokater alligevel retshjælp til de  

 ubemidlede borgere i tvister med det offentlige, og det viser sig ofte, at  

 det  

 offentlige først efter en sådan advokatintervention ændrer sin afgørelse.
Det  

 er ikke rimeligt, at ubemidlede borgere skal være afhængige af, om der findes  

 advokater, der vil hjælpe dem at altruistiske grunde.
Statistikken viser, at  

 borgerne kun vandt ret ved den ydede men ikke finansierede advokatbistand.  

 (Jeg  

 stiller gerne statistikken fra mine egne sager til udvalgets rådighed).
 Tvisterne mellem de ubemidlede borger og det offentlige er  

 almindeligvis så juridisk krævende, at de ikke kan dækkes af den  

 advokatretshjælp, der giver på landets biblioteker.
 Tvister med det offentlige er karakteriseret ved mange  

 aktstykker og nødvendige studier af praksis og forarbejder, der ikke fremgår  

 af  

 lovteksten.
For den store gruppe borgere, der af udlændingemyndighederne er  

 nægtet adgang til at skaffe sig lovlig indtægt udover tiggeri og  

 prostitution,  

 og som har fået inddraget deres kontante ydelser, er der i realiteten ingen  

 retshjælp at få.
Fri proces gives sjældent, og hvor den gives, forspildes  

 øjemedet  

 ofte pga. lang sagsbehandlingstid ved domstolene.
Når der føres retssag mellem det offentlige og den ubemidlede  

 borger, er det ikke ualmindeligt, at kammeradvokaten møder med to advokater,  

 medens den frie proces knapt nok dækker omkostningerne ved en advokats  

 indsats  

 på borgerens vegne.
Ydermere får kammeradvokaten betydelig assistance fra sin  

 offentlige klient, medens borgerens advokat ikke kan vente hjælp fra sin  

 klient, der normalt ikke har indsigt i det retsområde, som sagen drejer sig  

 om,  

 og som ofte er så traumatiseret af sin konflikt, at den pågældende er  

 reduceret  

 i henseende til kognitive evner, hukommelse og koncentration.
En klar mangel  

 på  

 balance til fordel for den offentlige part.
At negativlisten i retshjælpsordningen nu udvides, således, at  

 dommerkontorerne kan nægte retshjælp, hvor der findes et klageorgan, gør  

 ubalancen  

 større.
Et indlæg til et klageorgan kræver ofte meget mere end den ubemidlede  

 borger kan klare.
En række forhold, der er relevante for sagens afgørelser,  

 afklares derfor ikke og indgår ikke i klageorganets afgørelse.
Med venlig hilsen Hans Boserup Spørgsmål nr. 16:
Ministeren bedes kommentere henvendelse af 29. maj 2005 fra Hans  

 Boserup, jf.
L 132, bilag 23.
 Svar:
Henvendelsen fra Hans Boserup til Retsudvalget vedrører navnlig  

 den del af lovforslaget, der angår retshjælp.
Hans Boserup har endvidere  

 fremsat nogle bemærkninger om fri proces.
Hans Boserup anfører, at i relation til tvister mellem en borger  

 og det offentlige er lovforslaget efter Hans Boserups opfattelse udtryk for  

 en  

 forringelse af retssikkerheden og access to justice.
Hans Boserup  

 henviser  

 bl.a. til udformningen af den såkaldte negativliste for offentlig retshjælp  

 ved  

 advokat, dvs. listen over sagsområder, som ikke er omfattet af  

 advokatretshjælpen.
Justitsministeriet skal hertil bemærke, at med lovforslaget  

 videreføres i overensstemmelse med Retsplejerådets forslag den hidtidige  

 emnemæssige afgrænsning af advokatretshjælpen, dog således at den nævnte  

 negativliste med undtagne sagsområder foreslås kun at skulle gælde for  

 retshjælp på trin 2 og 3 (rådgivning ud over helt grundlæggende mundtlig  

 rådgivning og rådgivning i forbindelse med forligsforhandlinger), jf. pkt.  

 3.3  

 i lovforslagets almindelige bemærkninger.
Med lovforslaget vil negativlisten  

 således ikke længere gælde for retshjælp på trin 1 (helt grundlæggende  

 mundtlig  

 rådgivning), og retshjælp på trin 1 vil derfor fremover kunne gives på alle  

 sagsområder.
Med lovforslaget foreslås negativlisten i overensstemmelse med  

 Retsplejerådets forslag lovfæstet, jf. lovforslagets § 1, nr. 9 (forslag til  

 retsplejelovens § 323, stk. 4 og 5), der er formuleret som foreslået af  

 Retsplejerådet.
Forslaget viderefører med enkelte præciseringer de gældende  

 regler i § 6, stk. 3 og 4, i bekendtgørelse nr. 1140 af 13. december 2002 om  

 retshjælp ved advokater, med senere ændringer, og der er efter  

 Justitsministeriets  

 opfattelse ikke tale om, at adgangen til retshjælp emnemæssigt indskrænkes i  

 forhold til de gældende regler.
Hans Boserup har i den forbindelse anført, at advokatretshjælp  

 efter lovforslaget kan afslås, hvor der findes et klageorgan.  

 Justitsministeriet  

 skal hertil bemærke, at det med forslaget til retsplejelovens § 323, stk. 4,  

 nr. 4, præciseres, at advokatretshjælpen ikke omfatter tilfælde, hvor en  

 tvist  

 er  

  

 under behandling  

  

 ved et privat  

 klage- eller ankenævn, der er godkendt af ministeren for familie- og  

 forbrugeranliggender.
De gældende regler må antages at skulle forstås på  

 samme  

 måde, jf. forudsætningen herom i forarbejderne, jf. betænkning nr. 1113/1987  

 om  

 advokatretshjælp, fri proces og retshjælpsforsikring mv. side 80. Endvidere  

 kan  

 der efter lovforslaget fortsat gives advokatretshjælp til  

  

 indbringelse  

  

 af en klage for et privat klage- eller ankenævn, der  

 er godkendt af ministeren for familie- og forbrugeranliggender, samt i  

 tilfælde, hvor en tvist er under behandling ved  

  

 andre  

  

 klageorganer.
 Hans Boserup har endvidere anført, at han har oplevet, at  

 advokatretshjælp afslås i forbindelse med en klage til Folketingets  

 Ombudsmand.  

 Justitsministeriet skal hertil bemærke, at det udrykkeligt fremgår af  

 bemærkningerne til lovforslagets § 1, nr. 9 (forslag til retsplejelovens §  

 323,  

 stk. 5), at advokatretshjælp kan gives i forbindelse med en klage til  

 Folketingets Ombudsmand.
 Hans Boserup har endelig kritiseret adgangen til fri proces  

 navnlig i udlændingesager og størrelsen af vederlaget til advokater, der  

 beskikkes for parter, der har fri proces.
 Justitsministeriet skal hertil bemærke, at som det fremgår af  

 besvarelsen af spørgsmål nr. 1 vedrørende lovforslaget, viderefører  

 lovforslaget i overensstemmelse med Retsplejerådets forslag principperne for  

 fastsættelsen af vederlaget til advokater, der beskikkes for parter, der har  

 fri proces, samtidig med at der med lovforslaget lægges op til en væsentlig  

 forhøjelse af de takster, som udmålingen af vederlaget tager udgangspunkt i.  

 Som anført i pkt. 4.3 i lovforslagets almindelige bemærkninger, er  

 Justitsministeriet i den forbindelse enig med Retsplejerådet i, at det  

 vederlag  

 til beskikkede advokater, der lægges op til med lovforslaget, vil have en  

 størrelse, der giver mulighed for at føre retssagen på fuldt forsvarlig måde,  

 og at det ikke bør have betydning for fri proces-ordningen, at en modpart,  

 der  

 ikke har fri proces, eventuelt betaler sin advokat et højere salær.  

 Justitsministeriet  

 er også enig med Retsplejerå  

 det i, at  

 der i denne forbindelse ikke er grundlag for at sondre mellem private  

 modparter  

 og tilfælde, hvor modparten er en offentlig myndighed.
Endvidere bemærkes, at  

 efter  

 lovforslaget henlægges kompetencen til at give fri proces til domstolene i de  

 tilfælde, hvor der efter lovforslaget ikke skal foretages en nærmere  

 vurdering  

 af udsigten til at få medhold i retssagen, og i andre tilfælde til  

 Civilstyrelsen med mulighed for at indbringe Civilstyrelsens afslag på fri  

 proces for en nyoprettet afdeling i Procesbevillingsnævnet, jf. pkt. 4.3 i  

 lovforslagets  

 almindelige bemærkninger.
Hermed sikres det bl.a., at den endelige afgørelse  

 af, om der skal gives fri proces, i alle tilfælde, herunder i sager mod det  

 offentlige, fremover vil henhøre under en uafhængig instans.
Bilag 3 Nogle af udvalgets spørgsmål til  

 justitsministeren og ministerens svar herpå Spørgsmålene er optrykt efter ønske fra Enhedslisten.
 Spørgsmå1 1l:
Ministeren bedes uddybe sine bemærkninger til høringssvarene fra  

 de forskellige retshjælpsinstitutioner, herunder redegøre for, hvorfor  

 ministeren ikke vil forhøje basistilskuddet til retshjælpsinstitutionerne.  

 Mener ministeren ikke, at den foreslåede tilskudsordning vil være til ulempe  

 for de små institutioner? Svar:
Justitsministeriet har tidligere over for Retsudvalget kommenteret  

 høringssvarene over Retsplejerådets betænkning nr. 1436/2004 om reform af den  

 civile retspleje III (Adgang til domstolene) (betænkningen), som  

 lovforslaget  

 bygger på, jf.
L 132  bilag 2.
 Som det fremgår heraf, har Københavns Retshjælp i forbindelse  

 med høringen fremsat en række bemærkninger til mulighederne for at basere  

 fordelingen af tilskuddet til private retshjælpsinstitutioner på  

 antallet af henvendelser, en tidsopgørelse  

 pr. sag eller en kvalitetsrevision baseret på oplysninger om  

 arbejdets  

 tilrettelæggelse, herunder bemanding, kontrol med konkret sagsbehandling,  

 kursustiltag, stabilitet i fremmøde mv.
Endvidere har Århus  

 Retshjælp, Gellerupparkens Retshjælp og Arbejdernes Retshjælp i Silkeborg  

 anført, at tilskud, som hovedsageligt baserer sig på en afregning pr. sag,  

 ikke  

 er hensigtsmæssig, og at en væsentlig del af tilskuddet bør bevares som  

 basistilskud.
Disse retshjælpsinstitutioner opfordrer desuden  

 til, at man i  

 forsøget på forenkling ikke taber muligheden for at tage individuelle hensyn  

 i  

 f.eks. basistilskuddet, idet retshjælpsinstitutionerne er  

 forskellige med  

 hensyn til såvel fordeling af sagsområder som rådsøgendes baggrund.
Justitsministeriet skal hertil bemærke, at der med lovforslaget  

 ikke er taget stilling til den nærmere udformning af retningslinjerne for  

 fordelingen af tilskuddet til retshjælpsinstitutioner.
Der er således  

  

 ikke  

  

 tale om, at der med lovforslaget  

 lægges op til nogen bestemt fordeling mellem basistilskud og  

 taksametertilskud, dvs. tilskud baseret på antallet af  

 retshjælpsforretninger  

 på hvert af de tre trin, som lovforslaget opererer med (helt grundlæggende  

 mundtlig  

 rådgivning, rådgivning ud over helt grundlæggende mundtlig rådgivning og  

 rådgivning i forbindelse med forligsforhandlinger).
 Med lovforslaget videreføres den gældende regel, hvorefter  

 justitsministeren af statskassen kan yde tilskud til retshjælpskontorer, jf.  

 lovforslagets § 1, nr. 9 (forslag til retsplejelovens § 324, 1. pkt.).
Med lovforslaget lægges der op til, at regler om tilskuddets beregning  

 og udbetaling skal fastsættes ved bekendtgørelse, jf. lovforslagets § 1, nr.  

 9  

 (forslag til retsplejelovens § 324, 2. pkt.), frem for som i dag, hvor disse  

 forhold alene fremgår af administrativ praksis.
Som anført i bemærkningerne  

 til  

 den foreslåede bestemmelse, er formålet hermed at skabe større  

 gennemsigtighed  

 med hensyn til vilkårene for at få tilskud og ikke mindst tilskuddets  

 beregning,  

 idet tilskuddet fremover vil blive fordelt efter generelle retningslinjer,  

 der  

 fastsættes ved bekendtgørelse.
Efter en vedtagelse af lovforslaget agter  

 Justitsministeriet bl.a. at fastsætte generelle regler om vilkårene for  

 ydelse  

 af tilskud og om tilskuddets beregning og udbetaling samt regler om  

 ansøgningsfrister, dokumentationskrav og udbetalingsterminer.
Som anført i den kommenterede høringsoversigt, vil d  

 et, retshjælpsinstitutionerne har anført, indgå  

 i Justitsministeriets overvejelser  

 om udformningen af en ny bekendtgørelse om tilskud til  

 retshjælpsinstitutioner,  

 der vil blive udstedt efter lovforslagets vedtagelse.
Det samme vil de  

 henvendelser  

 vedrørende tilskuddet til retshjælpsinstitutioner, som Retsudvalget har  

 modtaget i forbindelse med lovforslagets behandling.
Inden udstedelsen af  

 bekendtgørelsen vil der endvidere blive gennemført en høring over et udkast  

 til  

 bekendtgørelse hos berørte myndigheder og organisationer, herunder de private  

 retshjælpsinstitutioner, som i dag modtager tilskud fra Justitsministeriet.
 Endvidere bemærkes, at på baggrund af det, der er anført fra  

 retshjælpsinstitutionernes side i forbindelse med høringen over betænkningen  

 og  

 i de nævnte henvendelser til Retsudvalget, forventes de fremtidige  

 retningslinjer for fordelingen af tilskud til retshjælpsinstitutioner  

 udformet  

 således, at tilskuddet ikke udelukkende eller overvejende fordeles efter en  

 taksametermodel med faste takster for en retshjælpsforretning på  

 hvert af de  

 tre trin, som lovforslaget opererer med, og således at der under alle  

 omstændigheder  f.eks. gennem et basistilskud eller  

 differentierede tilskud  

 afhængig af karakteren af den enkelte retshjælpsinstitutions sager   

 sikres et  

 fortsat bredt og varieret retshjælpstilbud.
 Spørgsmål nr. 13:
 Vil ministeren kommentere vedlagte indlæg modtaget i forbindelse  

 med foretræde dags dato i Retsudvalget.
 Svar:
Indlægget, der henvises til i spørgsmålet, vedrører fordelingen  

 af Justitsministeriets tilskud til de private retshjælpsinstitutioner.
En  

 række  

 retshjælpsinstitutioner udtrykker bekymring for, at en indførelse af en  

 såkaldt  

 faseopdelt taksametermodel for tilskuddet vil kunne have som konsekvens, at  

 mindre retshjælpsinstitutioner og retshjælpsinstitutioner med særligt  

 tunge  

 sagskategorier ikke kan fortsætte.
Justitsministeriet skal hertil bemærke, at der med lovforslaget  

 ikke er taget stilling til den nærmere udformning af retningslinjerne for  

 fordelingen af tilskuddet til retshjælpsinstitutioner.
Der er således  

  

 ikke  

  

 tale om, at der med lovforslaget  

 lægges op til at indføre en såkaldt faseopdelt taksametermodel for tilskuddet  

 til de private retshjælpsinstitutioner  dvs. en model, hvor tilskuddet  

 til den  

 enkelte retshjælpsinstitution udelukkende eller overvejende afhænger af  

 antallet  

 af retshjælpsforretninger på hvert af de tre trin, som lovforslaget opererer  

 med (helt grundlæggende mundtlig rådgivning, rådgivning ud over helt  

 grundlæggende mundtlig rådgivning og rådgivning i forbindelse med  

 forligsforhandlinger).
 Med lovforslaget videreføres den gældende regel, hvorefter  

 justitsministeren af statskassen kan yde tilskud til retshjælpskontorer, jf.  

 lovforslagets § 1, nr. 9 (forslag til retsplejelovens § 324, 1. pkt.).
Med lovforslaget lægges der op til, at regler om tilskuddets  

 beregning og udbetaling skal fastsættes ved bekendtgørelse, jf. lovforslagets  

 §  

 1, nr. 9 (forslag til retsplejelovens § 324, 2. pkt.), frem for som i dag,  

 hvor  

 disse forhold alene fremgår af administrativ praksis.
Som anført i  

 bemærkningerne til den foreslåede bestemmelse, er formålet hermed at skabe  

 større gennemsigtighed med hensyn til vilkårene for at få tilskud og ikke  

 mindst tilskuddets beregning, idet tilskuddet fremover vil blive fordelt  

 efter  

 generelle retningslinjer, der fastsættes ved bekendtgørelse.
Efter en  

 vedtagelse af lovforslaget agter Justitsministeriet bl.a. at fastsætte  

 generelle  

 regler om vilkårene for ydelse af tilskud og om tilskuddets beregning og  

 udbetaling samt regler om ansøgningsfrister, dokumentationskrav og  

 udbetalingsterminer.
Høringssvarene over Retsplejerådets betænkning nr. 1436/2004 om  

 reform af den civile retspleje III (Adgang til domstolene), som lovforslaget  

 bygger på,  

 vil indgå i  

 Justitsministeriets overvejelser om udformningen af en ny bekendtgørelse om  

 tilskud til retshjælpsinstitutioner, der vil blive udstedt efter  

 lovforslagets  

 vedtagelse.  

 Det samme  

 vil de henvendelser vedrørende tilskuddet til retshjælpsinstitutioner, som  

 Retsudvalget har modtaget i forbindelse med lovforslagets behandling.
Inden  

 udstedelsen  

 af bekendtgørelsen vil der endvidere blive gennemført en høring over et  

 udkast  

 til bekendtgørelse hos berørte myndigheder og organisationer, herunder de  

 private retshjælpsinstitutioner, som i dag modtager tilskud fra  

 Justitsministeriet.
 Som anført i besvarelsen af spørgsmål nr. 11 vedrørende  

 lovforslaget,  

 forventes  

 de fremtidige retningslinjer for fordelingen af tilskud til  

 retshjælpsinstitutioner udformet således, at tilskuddet ikke udelukkende  

 eller  

 overvejende fordeles efter en taksametermodel med faste takster  

 for en  

 retshjælpsforretning på hvert af de tre trin,  

 som lovforslaget opererer med, og således at der under alle omstændigheder  

   

 f.eks. gennem et basistilskud eller differentierede tilskud  

 afhængig af  

 karakteren af den enkelte retshjælpsinstitutions sager  sikres et  

 fortsat  

 bredt og varieret retshjælpstilbud.
 Spørgsmål nr. 14:
Vil ministeren kommentere materiale modtaget i forbindelse med  

 fortræde fra advokat Ole Dueholm, jf.
L 132 - bilag 16? Svar:
Advokat Ole Dueholm anfører, at der i befolkningen er et behov  

 for de private retshjælpsinstitutioner, og at det optimale ville være at  

 tilføre yderligere midler til retshjælpsområdet.
Ole Dueholm anfører  

 endvidere,  

 at i mangel heraf kunne en omfordeling af de nuværende midler overvejes med  

 henblik på at få mest mulig retshjælp for pengene.
Ole Dueholm fremlægger  

 desuden et forslag, som bl.a. omfatter etablering af et  

 koordinationsorgan/tovholderfunktion  

 for retshjælp og tilførsel af yderligere midler til en række formål på  

 retshjælpsområdet, herunder forskning, rejselegater, opstart af nye  

 retshjælpsinstitutioner, kurser og konferencer.
 Justitsministeriet skal hertil bemærke, at med lovforslaget  

 videreføres den gældende regel, hvorefter justitsministeren af statskassen  

 kan  

 yde tilskud til retshjælpskontorer, jf. lovforslagets § 1, nr. 9 (forslag til  

 retsplejelovens § 324, 1. pkt.). Lovforslaget lægger ikke op til at ændre  

 rammen for dette tilskud, der fastsættes ved finansloven, og som for  

 finansåret  

 2005 udgør 8,9 mio. kr.
Lovforslaget lægger op til, at Civilstyrelsen får det  

 overordnede ansvar for at følge retshjælpsområdet, jf. pkt. 3.3 i  

 lovforslagets  

 almindelige bemærkninger, hvilket bl.a. indebærer, at Civilstyrelsen skal  

 fungere som koordinator på retshjælpsområdet, herunder i forhold til fri  

 proces, jf.
Ole Dueholms forslag herom.
Det, Ole Dueholm i øvrigt har anført, vil  

 indgå i Justitsministeriets overvejelser om  

 udformningen af en  

 ny bekendtgørelse om tilskud til retshjælpsinstitutioner, der vil  

 blive udstedt efter lovforslagets vedtagelse.
Inden udstedelsen af  

 bekendtgørelsen vil der endvidere blive gennemført en høring over et udkast  

 til  

 bekendtgørelse hos berørte myndigheder og organisationer, herunder de private  

 retshjælpsinstitutioner, som i dag modtager tilskud fra Justitsministeriet.
 Der kan i øvrigt  

 henvises til besvarelsen af spørgsmål nr. 11 og 13 fra Retsudvalget  

 vedrørende  

 lovforslaget.
