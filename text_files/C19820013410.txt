I.
I henhold til § 16, stk. 7, i lov om kommunernes styrelse kan der i  

 styrelsesvedtægten fastsættes bestemmelser om ydelse af vederlag til  

 formændene for de af kommunalbestyrelserne nedsatte stående udvalg.
Der kan  

 endvidere i henhold til § 18 i lov om styrelsen af kommunernes skolevæsen og  

 af virksomhed efter lov om fritidsundervisning m.v. og § 1 i lov om  

 skattemyndighedernes organisation og om klageadgang m.v.  

 (skattestyrelsesloven) tillægges formænd for skolekommissioner og formænd for  

 ligningskommissioner et årligt vederlag.
 1. Det samlede årlige vederlag til samtlige de nævnte  

 udvalgs- og kommissionsformænd kan - dog tidligst med virkning fra den 1.  

 juli 1982 - højst udgøre et beløb, der fastsættes som en procentdel af det  

 maksimale vederlag, der kan ydes vedkommende borgmester.
 Det samlede årlige formandsvederlag udgør for den enkelte kommune  

 maksimalt følgende procenter af det pågældende borgmestervederlag:
 KOMMUNENS INDBYGGERTAL.
 2. Vederlaget til en enkelt formand kan udgøre indtil  

 25 % - for så vidt angår formanden for sociale udvalg dog indtil 30 % - af  

 det pågældende maksimale borgmestervederlag.
 For Odense, Aalborg og Århus kommuner, der ikke er omfattet af ordningen  

 under punkt 1, fastsættes det maksimale vederlag til skolekommissionens  

 formand og ligningskommissionens formand til 25 % af borgmestervederlaget.
 3. Ordningen omfatter som hidtil ikke vederlag til  

 formænd for havneudvalg.
II.
På grund af beskæftigelsesområdets voksende betydning skal  

 indenrigsministeriet anbefale, at der i den enkelte kommune i henhold til §  

 17, stk. 4, i lov om kommunernes styrelse nedsættes et beskæftigelsesudvalg.  

 I et sådant udvalg vil der kunne indvælges repræsentanter uden for  

 kommunalbestyrelsens kreds, bl.a. repræsentanter for arbejdsgivere og  

 arbejdstagere.
 Beskæftigelsesudvalget skal i givet fald nedsættes under det udvalg, der i  

 henhold til kommunens styrelsesvedtægt, varetager den umiddelbare forvaltning  

 af beskæftigelsesmæssige opgaver.
Såfremt kommunalbestyrelsen ønsker at yde vederlag til formanden for  

 beskæftigelsesudvalget, skal der fastsættes regler herom i kommunens  

 styrelsesvedtægt, jfr. lov om kommunernes styrelse § 16, stk. 7, 1. pkt.  

 Indenrigsministeriet vil under forudsætning af, at formanden for  

 beskæftigelsesudvalget får en arbejdsbyrde, der kan begrunde et vederlag,  

 være indstillet på at stadfæste en hertil svarende ændring af kommunens  

 styrelsesvedtægt.
Vederlaget, der vil kunne udgøre indtil 25 % af det  

 pågældende maksimale borgmestervederlag, indgår ikke i beregningen af det  

 samlede årlige formandsvederlag, jfr. ovenfor under punkt I, 1.
 Ændringen af kommunens styrelsesvedtægt kan gennemføres ved, at der i den  

 bestemmelse i vedtægten, der svarer til normalstyrelsesvedtægtens § 24 som et  

 nyt stykke indsættes:
»Stk. ... Formanden for beskæftigelsesudvalget oppebærer et vederlag,  

 som udgør ...% af borgmesterens vederlag.« Opmærksomheden henledes på, at ordningen vil medføre en ændret affattelse  

 af de bestemmelser i kommunens styrelsesvedtægt, der svarer til  

 normalstyrelsesvedtægtens § 24, stk. 5, og § 25, stk. 1, således at reglerne  

 om ydelse af vederlag under formandens forfald også kommer til at gælde for  

 beskæftigelsesudvalget.
 Indenrigsministeriet skal anmode om, at der i forbindelse med ansøgning om  

 en sådan ændring af styrelsesvedtægten indsendes en beskrivelse af de  

 funktioner, som skal varetages af beskæftigelsesudvalget.
III.
Indenrigsministeriets cirkulærskrivelse af 7. marts 1978 vedrørende  

 honorarer til formænd for kommunalbestyrelsernes stående udvalg m.fl. samt  

 funktionshonorar til kommunalbestyrelsernes næstformænd ophæves hermed.
Indenrigsministeriet, den 23. juli 1982 Henning Rasmussen /Aage Spindler.
