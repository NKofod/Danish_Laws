Bekendtgørelse om klassifikation af eksplosionsfarlige  

 områder  

1) I medfør af § 33, stk. 1 og § 70,  

 stk. 4 og 5 i beredskabsloven, jf. lovbekendtgørelse nr. 912 af 2.  

 oktober  

 2000 fastsættes:
Kapitel 1 Område og definitioner § 1.  

  

 Denne  

 bekendtgørelse gælder for alle virksomheder, hvor der er eksplosionsfarlige  

 områder, og som er omfattet af Arbejdstilsynets bekendtgørelse om arbejde i  

 forbindelse med eksplosiv atmosfære.
 Stk. 2.  

  

 Ved  

 eksplosionsfarlige områder forstås områder, hvor der kan forekomme eksplosiv  

 atmosfære i sådanne mængder, at det er nødvendigt at træffe foranstaltninger  

 til beskyttelse af sikkerhed og sundhed.
 Stk. 3.  

  

 Ved  

 eksplosiv atmosfære forstås en blanding under atmosfæriske forhold af luft og  

 brændbare stoffer i form af gasser, dampe, tåger eller støv i hvilken  

 forbrændingen efter antændelse breder sig til hele den uforbrændte blanding.
 Stk. 4.  

  

 Undtaget  

 fra denne bekendtgørelse er:
 1)  

 	  

    

 Områder, der anvendes  

 direkte i forbindelse med samt under medicinsk behandling.
 2)  

 	  

    

 Områder, hvor den  

 eksplosive atmosfære hidrører fra anvendelse af gasapparater omfattet af  

 Rådets  

 direktiv 90/396/EØF af 29. juni 1990 om tilnærmelse af medlemslandenes  

 lovgivning om gasapparater.
 3)  

 	  

    

 Områder, hvor der  

 fremstilles, håndteres, bruges, oplagres og transporteres eksplosivstoffer  

 eller ustabile kemiske stoffer.
 4)  

 	  

    

 Områder omfattet af  

 bekendtgørelse om arbejde med udvinding af mineralske materialer.
5)  

 	  

    

 Benyttelse af  

 landtransportmidler omfattet af ADR/RID-konventionerne, jf.
Rådets direktiver  

 94/55 og 96/49 med senere ændringer, der er gennemført i Danmark ved  

 lovgivningen om vejtransport om farligt gods og lovgivningen om  

 jernbanevirksomhed.  

 Transportmidler til brug i eksplosiv atmosfære er ikke undtaget.
Generelle bestemmelser § 2.  

  

 Eksplosionsfarlige områder skal klassificeres i zoner på grundlag af  

 hyppigheden og varigheden af forekomsten af eksplosiv atmosfære.  

 Klassifikation  

 skal foretages i overensstemmelse med kravene i bilag 1.
 § 3.  

  

 Indgange til eksplosionsfarlige områder skal markeres i overensstemmelse med  

 kravene i bilag 2.
Straffebestemmelser § 4.  

  

 Medmindre  

 højere straf er forskyldt efter den øvrige lovgivning, straffes med bøde den,  

 der overtræder § 2, og § 3.
Stk. 2.  

  

 Straffen  

 kan stige til fængsel i indtil 2 år, hvis overtrædelsen er begået forsætligt  

 eller ved grov uagtsomhed, og hvis der ved overtrædelsen er 1)  

 	  

    

 voldt skade på  

 personer, ejendom eller miljøet eller fremkaldt fare herfor, eller 2)  

 	  

    

 opnået eller  

 tilsigtet en økonomisk fordel for den pågældende selv eller andre, herunder  

 besparelser.
 Stk. 3.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
Ikrafttrædelses- og overgangsbestemmelser § 5.  

  

 Bekendtgørelsen  

 gælder fra den 30. juni 2003 for virksomheder, hvor der er eksplosionsfarlige  

 områder og som tages i brug første gang efter den 30. juni 2003.
 Stk. 2.  

  

 For  

 virksomheder, hvor der er eksplosionsfarlige områder, som er taget i  

 anvendelse  

 inden den 30. juni 2003, træder §§ 2, 3 og 4 først i kraft den 30. juni  

 2006, jf. dog stk. 3.
 Stk. 3.  

  

 Såfremt der  

 efter den 30. juni 2003 foretages ændring, udvidelse eller ombygning af  

 virksomheder omfattet af stk. 2, gælder bekendtgørelsen for tidspunktet  

 for ændringen, udvidelsen eller ombygningen.
Indenrigs- og Sundhedsministeriet, den 26.  

 juni 2003 Lars Løkke Rasmussen /Signe Ryborg Bilag 1 Klassifikation af eksplosionsfarlige områder Eksplosionsfarlige områder klassificeres i zoner på  

 grundlag af hyppigheden og varigheden af forekomsten af eksplosiv atmosfære.
 Zone 0:
 Områder, hvor der uafbrudt eller i lange perioder eller  

 ofte forekommer eksplosiv atmosfære bestående af en blanding af brændbare  

 stoffer i form af gas, dampe eller tåger med luft.
 Zone 1:
 Områder, hvor det kan forventes, at der ved normal drift  

 lejlighedsvis forekommer eksplosiv atmosfære bestående af en blanding af  

 brændbare stoffer i form af gas, dampe eller tåger med luft.
 Zone 2:
 Områder, hvor det ikke forventes, at der ved normal drift  

 forekommer eksplosiv atmosfære bestående af en blanding af brændbare stoffer  

 i form af gas, dampe eller tåger med luft, eller hvis dette sker, da kun i  

 korte perioder.
 Zone 20:
 Område, hvor der uafbrudt eller i lange perioder eller  

 ofte forekommer eksplosiv atmosfære i form af en sky af brændbart støv i  

 luft.
 Zone 21:
 Område, hvor det kan forventes, at der ved normal drift  

 lejlighedsvis forekommer eksplosiv atmosfære i form af en sky af brændbart  

 støv i luft.
 Zone 22:
 Område, hvor det ikke forventes, at der ved drift forekommer  

 eksplosiv atmosfære i form af en sky af brændbart støv i luft, eller hvor  

 forekomsten, hvis det sker, kun er af kort varighed.
 Bemærkninger:
 1.  

 	  

    

 Aflejringer,  

 ophobninger og bunker af brændbart støv behandles som enhver anden kilde, der  

 kan skabe eksplosionsfarlig atmosfære.
 2.  

 	  

    

 Normal drift betyder  

 den tilstand, hvor et anlæg anvendes indenfor dets beregnede  

 anvendelsesområde.
Bilag 2 Mærkning af eksplosionsfarlige områder 1.  

 	  

    

 Indgange til  

 eksplosionsfarlige områder skal markeres med følgende advarselsskilt:
 Skiltets  

 særlige kendetegn er:
Trekantet form Sorte bogstaver på  

 gul bund og sort kant.
Den gule farve skal dække mindst 50 % af skiltets  

 overflade.
Teksten EX Udvendigt  

 ved indgangen til områder og lokaler, der klassificeres som zone 0, 1, 20 og  

 21  

 skal der ud over ovennævnte advarselsskilte opsættes tydelige og holdbare  

 skilte med forbud mod tobaksrygning og brug af åben ild.
 3.  

 	  

    

 Skiltning skal være  

 udført i overensstemmelse med Arbejdstilsynets bestemmelser om  

 sikkerhedsskiltning.
 4.  

 	  

    

 Hvis ikke hele  

 lokalet men kun en del af dette er eksplosionsfarligt område, skal denne del  

 afmærkes med en gul/sort skravering på gulvet.
 1)  

 Bekendtgørelsen indeholder bestemmelser, der gennemfører Europaparlamentets  

 og  

 Rådets direktiv 1999/92/EF af 16. december 1999 om minimumsforskrifter  

 vedrørende forbedring af sikkerhed og sundhedsbeskyttelse for arbejdstagere,  

 der kan blive udsat for fare, hidrørende fra eksplosiv atmosfære.
