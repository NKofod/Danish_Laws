I medfør af § 38, stk. 7, og § 70, stk. 4, i beredskabsloven, lov nr. 1054 af 23. december 1992, fastsættes:
Ekspropriationsmyndigheder § 1.  Følgende myndigheder kan iværksætte  

 ekspropriation:
-kolonner til brug for det statslige regionale redningsberedskab, Stk. 2.  Beredskabsstyrelsen bestemmer, fra hvilket  

 tidspunkt de i stk. 1, litra b - f, nævnte myndigheder kan iværksætte  

 ekspropriation.
Genstand for ekspropriation § 2.  Der kan eksproprieres privat ejendom, herunder  

 befordringsmidler, hvis det pågældende ikke rettidigt og på rimelige vilkår  

 kan købes eller lejes.
 Stk. 2.  Ejendom, der er af afgørende betydning for  

 ejerens eller brugerens evne til at forsørge sig selv og sin familie, kan  

 ikke eksproprieres, medmindre forholdene i det enkelte tilfælde gør det  

 absolut påkrævet at foretage ekspropriation.
Beslaglæggelse § 3.  Under krise eller krig kan  

 ekspropriationsmyndighederne, jf. § 1, stk. 1, uden retskendelse beslaglægge  

 ejendom med henblik på senere ekspropriation.
 Stk. 2.  Ved beslaglæggelse af ejendom afgiver  

 ekspropriationsmyndigheden en skriftlig, specificeret kvittering for det  

 modtagne.
§ 4.  Træffes der ikke indledende skridt til  

 ekspropriation inden 30 dage fra beslaglæggelsen, kan ejeren forlange, at  

 ekspropriationsmyndigheden overtager det beslaglagte eller ophæver  

 beslaglæggelsen.
Afgørelsen skal træffes inden 30 dage fra fremsættelsen af  

 kravet.
§ 5.  Ekspropriationsmyndigheden fastsætter tid og  

 sted for beslaglæggelse af ejendom og eventuel tilbagelevering af beslaglagt  

 ejendom.
Myndigheden afholder eventuelle transportomkostninger i den  

 forbindelse.
Meddelelse § 6.  Når beslutning om ekspropriation agtes truffet,  

 sender ekspropriationsmyndigheden meddelelse herom til ejere og brugere, der  

 vil blive omfattet af ekspropriationen.
Meddelelsen skal angive, hvad den  

 planlagte ekspropriation går ud på.
Stk. 2.  Angår den planlagte ekspropriation fast  

 ejendom, indrykkes endvidere bekendtgørelse herom i Statstidende og i et  

 eller flere af de dagblade, der udkommer på egnen, til underretning for  

 enhver, der som ejer, bruger, panthaver eller i hvilken som helst anden  

 egenskab har en retlig interesse at varetage.
Bekendtgørelsen skal angive den  

 eller de ejendomme, den planlagte ekspropriation angår, og hvad den planlagte  

 ekspropriation i øvrigt går ud på.
 Stk. 3.  Indsigelse mod eller bemærkninger til den  

 planlagte ekspropriation kan sendes til ekspropriationsmyndigheden inden 14  

 dage efter modtagelse af meddelelse, jf. stk. 1, eller efter bekendtgørelsens  

 indrykning, jf. stk. 2.
 § 7.  Når fristen i henhold til § 6, stk. 3, er  

 udløbet, træffer ekspropriationsmyndigheden beslutning om, hvorvidt der skal  

 gennemføres en ekspropriation og i bekræftende fald, hvorledes  

 ekspropriationen og de heraf følgende foranstaltninger skal gennemføres.
 Stk. 2.  Ekspropriationsmyndigheden sender ejere og  

 brugere og andre interesserede, der måtte have meldt sig, meddelelse om  

 ekspropriationsbeslutningens indhold og om foranstaltningernes gennemførelse.
 Stk. 3.  Angår beslutningen om ekspropriation fast  

 ejendom, drager ekspropriationsmyndigheden omsorg for tinglysning af den  

 skete ekspropriation.
 Stk. 4.  Angår beslutningen om ekspropriation løsøre,  

 hvorover der er tinglyst rettigheder, drager ekspropriationsmyndigheden  

 omsorg for tinglysning af den skete ekspropriation.
Erstatning § 8.  Ekspropriationsmyndigheden skal senest 14 dage  

 efter beslutningen om ekspropriation sende de erstatningsberettigede forslag  

 til erstatningen.
Stk. 2.  Opnås mindelig overenskomst om erstatningens  

 størrelse ikke senest 8 uger efter, at erstatningsforslag er sendt, skal  

 ekspropriationsmyndigheden indbringe erstatningsspørgsmålet for vedkommende  

 taksationskommission, jf. § 57 i lov om offentlige veje.
Fristen kan fraviges  

 med tilslutning af de erstatningsberettigede.
 Stk. 3.  Stk. 2 finder tilsvarende anvendelse på  

 erstatning for beslaglæggelse efter § 3, stk. 1, når der ikke senere sker  

 overtagelse ved ekspropriation.
 Stk. 4.  Om sagens behandling for  

 taksationsmyndighederne, erstatningens fastsættelse og udbetaling m.v. finder  

 § 51, §§ 53 - 55 og §§ 59 67 i lov om offentlige veje tilsvarende anvendelse  

 med de fornødne tillempelser.
Stk. 5.  Ekspropriationsmyndighedens begæring om  

 taksation skal være affattet skriftligt.
Den skal angive vedkommende ejeres  

 og brugeres navne og postadresser.
Ved ekspropriation af fast ejendom skal  

 begæringen endvidere angive vedkommende ejendoms matrikelbetegnelse, samt  

 hvad ekspropriationen og de heraf følgende foranstaltninger nærmere går ud  

 på.
 § 9.  Ekspropriationsmyndigheden afholder udgifterne i  

 forbindelse med ekspropriationens gennemførelse, herunder udgifterne til  

 taksationsforretningen.
 Stk. 2.  Formanden for taksationskommissionen kan kræve,  

 at ekspropriationsmyndigheden forskudsvis indbetaler et beløb til dækning af  

 udgifterne i forbindelse med taksationsforretningen.
Oplysningspligt § 10.  Enhver skal på anmodning fra  

 ekspropriationsmyndigheden oplyse, om vedkommende besidder eller råder over  

 sådan ejendom, som ekspropriationsmyndigheden ønsker at ekspropriere eller  

 beslaglægge.
Oplysningerne kan kontrolleres ved politiets hjælp.
 Stk. 2.  Den, fra hvem ejendom eksproprieres eller  

 beslaglægges, skal på anmodning fra ekspropriationsmyndigheden oplyse, om  

 vedkommende er ejer eller bruger af det pågældende, og om andre eventuelt har  

 rettigheder herover.
Rettighedsudøvelse § 11.  Ingen kan udøve nogen rettighed over  

 eksproprieret eller beslaglagt ejendom i strid med redningsberedskabets  

 rettigheder.
Klage § 12.  Ekspropriationsmyndighedens beslutning om  

 ekspropriation eller beslaglæggelse kan påklages til Indenrigsministeriet  

 senest 4 uger efter, at beslutningen er meddelt, jf. § 7, stk. 2. Klagen har  

 ikke opsættende virkning.
Straffebestemmelser § 13.  Overtrædelse af §§ 10 og 11 straffes med bøde,  

 hæfte eller under skærpende omstændigheder med fængsel i indtil 2 år.
Stk. 2.  Efter beredskabslovens § 70, stk. 5, kan der  

 for overtrædelser, der begås af et selskab, en forening, en selvejende  

 institution eller lignende, pålægges den juridiske person som sådan  

 bødeansvar.
Begås overtrædelsen af staten, en kommune eller et kommunalt  

 fællesskab, jf. § 60 i lov om kommunernes styrelse, kan der pålægges staten,  

 kommunen eller det kommunale fællesskab bødeansvar.
Ikrafttræden § 14.  Bekendtgørelsen træder i kraft den 1. oktober  

 1996.
 Stk. 2.  Samtidig ophæves bekendtgørelse nr. 371 af 19.  

 august 1950 om borgernes pligt til at stille deres ejendom til rådighed for  

 civilforsvaret, som ændret ved bekendtgørelse nr. 277 af 19. oktober 1953 og  

 bekendtgørelse nr. 317 af 8. september 1966.
