Nr LSF 211 Forslag til Lov om opholdstilladelse for statsløse palæstinensere fra  

 Libanon Fremsat af Elisabeth Arnold (RV) Marianne Jelved (RV) den 28. januar 1992 Vedtaget ved tredjebehandling den 27. februar 1992 Lov nr. 144 af 03/03/1992 § 1. Efter ansøgning gives der opholdstilladelse til statsløse palæstinensere fra Libanon, som ved denne lovs ikrafttræden har opholdt sig i Danmark som asylsøgere i mere end 12 måneder, og som ikke har opnået opholdstilladelse på andet grundlag.
 Stk. 2. Udlændingelovens bestemmelser finder i øvrigt anvendelse.
§ 2. Afgørelser i henhold til denne lov træffes af Direktoratet  

 for Udlændinge.
Direktoratets afgørelser kan påklages til justitsministeren.
 § 3. Loven træder i kraft dagen efter bekendtgørelsen i  

 Lovtidende.
Oprindeligt fremsat forslag § 1. Efter ansøgning gives der opholdstilladelse til statsløse palæstinensere fra Libanon, som ved denne lovs ikrafttræden har opholdt sig i Danmark som asylsøgere i mere end 12 måneder, og som ikke har opnået opholdstilladelse på andet grundlag.
 Stk. 2. Udlændingelovens bestemmelser finder i øvrigt anvendelse.
§ 2. Afgørelser i henhold til denne lov træffes af Direktoratet  

 for Udlændinge.
Direktoratets afgørelser kan påklages til justitsministeren.
 § 3. Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger Der er opstået en helt uholdbar situation i forbindelse med statsløse  

 palæstinensere fra Libanon og deres ansøgning om opholdstilladelse i Danmark.  

 Mange statsløse palæstinensere har opholdt sig i Danmark som asylsøgere i  

 mere end et år blandt andet som følge af en usikkerhed omkring forholdene i  

 Libanon og myndighedernes tøven med at iværksætte udsendelse, efter at  

 Flygtningenævnet har truffet beslutning om afslag på asyl her i landet.
Ud fra en samlet vurdering af situationen ønsker forslagsstillerne, at den  

 uholdbare situation bringes til ophør af særlige humanitære grunde.
Derfor  

 fremsætter forslagsstillerne forslag til en særlig lov om opholdstilladelse  

 til statsløse palæstinensere fra Libanon, som er indrejst i Danmark mere end  

 12 måneder før denne lovs ikrafttræden.
Efterfølgende bør der udarbejdes en  

 redegørelse for, hvorledes proceduren for behandling af asylansøgninger kan  

 tilrettelægges, således at den gennemsnitlige behandlingstid nedbringes under  

 hensyn til gældende retssikkerhedsgarantier.
Bl.a. er der tænkt på  

 tilvejebringelse og fordeling af ressourcer, der på den mest hensigtsmæssige  

 måde sikrer en fortløbende afvikling af asylansøgningerne.
 Det er forudsat, at personer, der opnår opholdstilladelse i henhold til  

 denne lov, opnår den samme retsstilling som personer, der har opnået  

 opholdstilladelse i medfør af udlændingelovens § 9, stk. 2, nr. 2, herunder  

 blandt andet med hensyn til integration, tidsmæssig udstrækning og  

 arbejdstilladelse.
Bemærkninger til lovforslagets enkelte bestemmelser Til § 1 Personer, der omfattes af beskrivelsen i § 1, stk. 1, har et krav på  

 opholdstilladelse.
Undtaget fra denne lov er personer, som forud for lovens  

 ikrafttræden har opnået opholdstilladelse i Danmark på andet grundlag, f.eks.  

 i henhold til udlændingelovens § 9.
 Henvisningen i § 1, stk. 2, til udlændingelovens bestemmelser medfører  

 blandt andet:
- at betingelserne i udlændingelovens § 10 finder anvendelse, således at  

 strafbart forhold m.v. hos ansøgeren kan være til hinder for meddelelse af  

 opholdstilladelse, og - at udlændingelovens almindelige regler om bortfald og inddragelse af  

 opholdstilladelse samt reglerne om udvisning og udsendelse finder anvendelse  

 på personer omfattet af loven.
Til § 2 Alle afgørelser i henhold til denne lov, herunder afgørelser i henhold  

 til betingelserne i udlændingelovens § 10, træffes af Direktoratet for  

 Udlændinge med klageadgang til justitsministeren.
