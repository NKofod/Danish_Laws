Betænkning afgivet af Grønlandsudvalget den 12. maj 2016 Betænkning over Forslag til lov om ændring af retsplejelov for Grønland (Videoafhøring af børn og unge i kriminalsager m.v.) [af justitsministeren (Søren Pind)]:
1 Ændringsforslag Justitsministeren har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 4. november 2015 og var til 1. behandling den 16. november 2015. Lovforslaget blev efter 1. behandling henvist til behandling i Grønlandsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og justitsministeren sendte den 10. juli 2015 dette udkast til udvalget, jf. folketingsåret 2014-15, 2. samling, GRU alm. del  bilag 4. Den 5. november 2015 sendte justitsministeren de indkomne høringssvar og et notat herom til udvalget.
Spørgsmål Udvalget har stillet 3 spørgsmål til justitsministeren til skriftlig besvarelse, som denne har besvaret.
3. Indstilling Udvalget indstiller lovforslaget til vedtagelse med det stillede ændringsforslag.
 Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 2 Af justisministeren, tiltrådt af udvalget:
 1) Datoen »1. april 2016« ændres til: »1. juli 2016«.
[Udskydelse af lovens ikrafttrædelsestidspunkt] Bemærkninger Til nr. 1 Efter lovforslagets § 2 træder loven i kraft den 1. april 2016. Det har imidlertid ikke  været muligt at vedtage lovforslaget, således at det kunne træde i kraft på dette tidspunkt, idet Folketingets Grønlandsudvalgs behandling af forslaget har afventet en udtalelse fra Grønlands selvstyre.
Der foreligger nu en udtalelse, og det foreslås på den baggrund, at lovens ikrafttrædelsestidspunkt fastsættes til den 1. juli 2016.
Søren Espersen (DF) Martin Henriksen (DF) Kristian Thulesen Dahl (DF) Jeppe Jakobsen (DF) Peter Skaarup (DF) Henrik Brodersen (DF) Marcus Knuth (V) fmd.
Torsten Schack Pedersen (V) Jakob Engel-Schmidt (V) Carl Holst (V) Peter Juel Jensen (V) Jacob Jensen (V) Villum Christensen (LA) Carsten Bach (LA) Rasmus Jarlov (KF) Kasper Roug (S) Flemming Møller Mortensen (S) Jan Johansen (S) Karin Gaardsted (S) Troels Ravn (S) Mogens Jensen (S) Peter Hummelgaard Thomsen (S) Christian Juhl (EL) Finn Sørensen (EL) Roger Matthisen (ALT) Martin Lidegaard (RV) Karsten Hønge (SF) Aaja Chemnitz Larsen (IA) Aleqa Hammond (SIU) nfmd.
 Tjóðveldi og Javnaðarflokkurin havde ikke medlemmer i udvalget.
