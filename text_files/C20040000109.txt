Cirkulære om ændring af praksis og genoptagelse af sager om  

  

 afgiftsberigtigelse af motorkøretøjer 0-1 år  

1) Indledning Den 9. maj 2003 udsendte Told- og Skattestyrelsen  

 cirkulære nr. 33 (TSS-cirkulære 2003-11) om ændring af praksis vedrørende  

 fastsættelse af mindstebeskatningspriser og genoptagelse af sager om  

 afgiftsberigtigelse af motorkøretøjer, som følge af kendelser fra  

 Landsskatteretten.
 Det vurderes, at praksisændringen også har betydning for  

 beregningen af registreringsafgift for personbiler og motorcykler med en  

 alder  

 under 1 år.
1. Registreringsafgift af motorkøretøjer Af § 4, stk. 12, i lovbekendtgørelse nr.  

 977  

 af 2. december 2002 om registreringsafgift af motorkøretøjer m.v., fremgår  

 bl.a., at afgiften for brugte personbiler og motorcykler med en alder under 1  

 år, fastsættes til den afgift, der ville have været gældende ved bilens eller  

 motorcyklens afgiftsberigtigelse som ny med fradrag af 1 pct. pr. 1.000 km,  

 som  

 køretøjet har tilbagelagt efter registreringen eller  

 ibrugtagningstidspunktet.  

 Fradraget kan dog højst udgøre 2 pct. pr. afsluttet måned efter  

 registrerings-  

 eller ibrugtagningstidspunktet i de første 3 måneder og højst 1 pct. pr.  

 afsluttet måned efter registrerings- eller ibrugtagningstidspunktet for de  

 efterfølgende måneder.
 Afgiften fastsættes med udgangspunkt i den afgift, der ville  

 have været gældende ved køretøjets afgiftsberigtigelse som ny og dermed  

 registreret til almindeligt brug, jf. registreringsafgiftslovens § 9,  

 stk. 2.
 ToldSkat har siden lovbestemmelsen blev indført 1. juni  

 2002, administreret bestemmelsen på den måde, at beregningen af afgiften sker  

 med udgangspunkt i køretøjets standardpris.
2. Kendelsernes betydning Kendelserne om fastsættelse af  

 mindstebeskatningsprisen  

 får betydning for beregningen af afgift for 0-1 år gamle køretøjer.  

 Afgiftsberegningen skal ske med udgangspunkt i den registreringsafgift, der  

 skulle have været opkrævet, såfremt køretøjerne var blevet registreret til  

 almindeligt brug her i landet på det tidspunkt, hvor de rent faktisk blev  

 taget  

 i brug.
Det vil sige, at afgiften kan beregnes med udgangspunkt i den pris,  

 køretøjet oprindeligt kunne være afgiftsberigtiget til, hvilket kan være en  

 pris, der ligger under standardprisen og principielt ned til  

 mindstebeskatningsprisen.
Det er en betingelse, at der fremlægges  

 dokumentation  

 herfor - eksempelvis i form af købsfaktura.
 Det er også en betingelse at reglerne om  

 mindstebeskatningspris overholdes (importørens indkøbspris tillagt 9 pct.  

 forhandleravance).
 Er der tidligere foretaget afgiftsberigtigelser efter den  

 oprindelige standardpris, og er der i den forbindelse betalt et større  

 registreringsafgiftsbeløb end der skal efter den nye  

 definition/beregningsmetode, kan anmodning om tilbagebetaling indgives til de  

 regionale told- og skattemyndigheder.
Det er udelukkende virksomheder, der har indbetalt afgiften  

 til ToldSkat, der kan få tilbagebetalt afgiften.
Herudover er det en  

 betingelse  

 for tilbagebetaling af afgift, at afgiften ikke er væltet over på andre.
3. Oplysninger til brug for behandlingen af  

 tilbagebetalingskrav Det beror på en konkret vurdering af samtlige  

 oplysninger i sagen, om betingelserne for tilbagebetaling er opfyldt.
Det  

 påhviler virksomheden at give de oplysninger, der er relevante for en konkret  

 bedømmelse af den enkelte sag.
 En virksomhed, der vil rejse krav om tilbagebetaling, må  

 dokumentere følgende:
 1. Størrelsen af det rejste krav, herunder oplysning om  

 kravets fordeling på afgiftsperioder og oplysning om afgiftssatsen, således  

 at  

 der udelukkende indgår tilbagebetalingsberettiget afgift i kravet.
 2. Oplysninger om, at virksomheden i den periode, kravet  

 vedrører, har været afskåret fra at overvælte afgiften på sine kunder,  

 således  

 at virksomheden har lidt et tab.
3.1. Dokumentationskravet konkret Virksomheden skal vedlægge følgende oplysninger som  

 dokumentation:
 1.  

 	  

    

 Oplysninger og  

 dokumentation af størrelsen af det rejste krav gennem regnskabsmateriale for  

 den periode, som kravet vedrører.
 2.  

 	  

    

 En beskrivelse af  

 virksomheden, dens arbejdsområde, kundegrundlag, prispolitik mv.
 3.  

 	  

    

 Oplysninger om  

 prisfastsættelsen for de enkelte udleveringer (køretøjer), herunder  

 prispolitik  

 og priskalkulationer, i det omfang sådanne kalkulationer foreligger, med  

 henblik på belysning af konkurrencesituationen.
3.2. Øvrige oplysninger Evt. andre oplysninger, som de regionale told- og  

 skattemyndigheder må anse for nødvendige ved behandlingen af den konkrete  

 sag,  

 fx:
   

 	  

    

 Oplysninger om navne  

 og beliggenhed vedrørende de konkurrerende virksomheder, der efter  

 virksomhedens opfattelse hindrede virksomheden i at indregne forbrugsafgiften  

 i  

 dens priser.
  

 	  

    

 Oplysninger om de  

 priser, herunder de af konkurrenternes priser, der er indgået i virksomhedens  

 prisfastsættelse.
Virksomheden skal i den forbindelse sandsynliggøre, at de  

 pågældende oplysninger faktisk er indgået i prisfastsættelsen.
   

 	  

    

 Oplysninger om  

 konkurrenceforholdene konkret, herunder oplysninger om sammenlignelighed,  

 omsætningskalkuler, virksomhedens skønnede markedsandele o.l.
   

 	  

    

 Oplysninger om  

 branchen generelt i form af omsætnings-, pris- og markedsudvikling.
4. Forældelse og forrentning I henhold til skattestyrelseslovens § 35 B,  

 stk. 2, kan der ske genoptagelse, hvis anmodning herom fremsættes inden  

 3  

 år efter angivelsesfristens udløb.
 Hvis fristen i skattestyrelseslovens § 35 B,  

 stk. 2, er udløbet, kan der i henhold til skattestyrelseslovens  

 § 35  

 C, stk. 1, nr. 1, efter anmodning, ske ekstraordinær genoptagelse til  

 gunst for den afgiftspligtige af opgørelsen af afgiftstilsvaret fra og med  

 den  

 afgiftsperiode, der er helt eller delvist sammenfaldende med den  

 afgiftsperiode, der var til prøvelse i den første sag, der resulterede i  

 underkendelsen af praksis, eller den afgiftsperiode, der var påbegyndt, men  

 endnu ikke udløbet, 5 år forud for underkendelse af praksis.
Ekstraordinær genoptagelse kan dog kun ske, hvis  

 betingelserne herfor i skattestyrelseslovens § 35 C, stk. 1, nr. 1  

 er  

 opfyldt.
Landsskatterettens kendelser blev afsagt den 28. november 2002.
 Den første afgiftsperiode, der var til prøvelse var  

 kalendermåneden juni 1997, men den omhandlede lovbestemmelse trådte først i  

 kraft med virkning fra den 1. juni 2002.
 Anmodning af ekstraordinær genoptagelse skal fremsættes  

 under iagttagelse af bestemmelsen i skattestyrelseslovens § 35 C,  

 stk. 2. Det vil sige, at anmodningen om genoptagelse skal fremsættes  

 inden  

 6 måneder efter, at den afgiftspligtige er kommet til kundskab om det  

 forhold,  

 der begrunder fravigelsen af den ordinære genoptagelsesfrist i  

 skattestyrelseslovens § 35 B.
 Reaktionsfristen på 6 måneder i henhold til  

 skattestyrelseslovens § 35 C, stk. 2, regnes fra offentliggørelsen  

 af  

 dette cirkulære på ToldSkats hjemmeside.
Tilbagebetalingskrav forrentes efter de almindelige regler  

 om forrentning jf. cirkulære nr. 157 af 14. oktober 1987 om forrentning af  

 visse tilbagebetalingsbeløb.
Forrentningen er skattepligtig indkomst i  

 forhold  

 til skatteskattelovens § 4, litre e.
5. Kompetence og klagefrister Virksomhedens tilbagebetalingskrav skal rejses  

 overfor  

 virksomhedens regionale told- og skattemyndighed, der træffer afgørelse i 1.  

 instans.
 Såfremt en virksomhed ønsker at klage over den regionale  

 told- og skattemyndigheds afgørelse, gælder de almindelige klagebestemmelser.
Landsskatteretten behandler klager over de afgørelser, der  

 er nævnt i registreringsafgiftslovens § 29 a.
Andre afgørelser fx  

 vedrørende  

 overvæltning og forældelse påklages til Told- og Skattestyrelsen.
 Klagefristen til Landsskatteretten og til Told- og  

 Skattestyrelsen er 3 måneder, jf sagsudlægningsbekendtgørelsens § 20. I  

 øvrigt finder reglerne i skattestyrelseslovens kap. 3 og 3 A anvendelse.
6. Gyldighed Cirkulæret træder i kraft den 9. januar 2004 og  

 ophæves  

 den 31. december 2008.
