Efter indstilling fra fiskeriministeriets kvalitetsudvalg samt i medfør af § 7, stk. 4, i lov nr. 167 af 12. maj 1965 om kvalitetskontrol  

 med fisk og fiskevarer (som ændret ved lov nr. 139 af 24. april 1975 og lov  

 nr. 560 af 30. november 1983), jfr. det generelle vildledningsforbud i lovens  

 5, stk. 1, fastsættes:
 1. Gammeldags modning' betegnes modning i tønder af  

 sild, der i hel eller hovedskåret stand er lagt ned alene sammen med salt  

 (saltsild/spegesild) samt evt. sukker og krydderier (kryddersild) i normalt  

 ikke mindre end 6 måneder.
 2. Angivelser af typen »Gammeldags modning«  

 er vildledende for forbrugeren, såfremt den benyttede råvare er fremstillet  

 på anden måde, f.eks. ved nedlægning af sildefileter/sildelapper i tønder  

 sammen med salt samt evt. sukker og krydderier.
3. Marineret (syrnet) sildefilet, pakket i en lage  

 tilsat krydderier, må ikke sælges som »Krydderfilet«.
Betegnelsen  

 »Krydderfilet« eller »Ægte krydderfilet« omfatter sild  

 saltet i tønder under tilsætning af sukker og krydderier.
Det må ved salg af marineret (syrnet) sildefilet, pakket i en lage tilsat  

 krydderier, oplyses, hvorledes varen er fremstillet, f.eks. ved mærkning med  

 ordene »Marineret og krydret sildefilet«.
Den supplerende oplysning  

 skal gives i umiddelbar tilslutning til varebetegnelsen og med samme  

 skrifttype og -størrelse som denne.
 4. Marineret sild i krydderlage må ikke udbydes som  

 »Marineret kryddersild«, selv om en særskilt mærkning oplyser om,  

 at det er marineret sild i krydderlage, idet varebetegnelsen i dette tilfælde  

 er en vildledning af forbrugeren.
 5. Varebetegnelser som f.eks. »Kryddersild«,  

 Krydderfilet af sild' eller lignende kan omfatte produkter, hvor råvaren er  

 fremstillet ved nedlægning af sildefileter/sildelapper i tønder med salt,  

 sukker og krydderier samt efterfulgt af en modning på normalt ikke mindre end  

 6 måneder.
6. Der foreligger endnu ikke tilstrækkelige  

 oplysninger om modning af fileter ved tilsætning af enzymer.
Tilsætning heraf  

 kræver forudgående anmeldelse til levnedsmiddelstyrelsen, og sådanne  

 anmeldelser er ikke sket.
I givet fald må resultatet af en undersøgelse af  

 konsekvenserne ved anvendelse af en sådan proces afventes.
Først derefter kan  

 det afgøres, hvilken varebetegnelse og mærkning i øvrigt der kan anvendes for  

 sådanne produkter.
