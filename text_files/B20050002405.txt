Bekendtgørelse  

 om  

 mulighed for at anvende  

 internationale regnskabsstandarder (IFRS) før 1. januar 2005 for virksomheder  

 omfattet af årsregnskabsloven I medfør af § 2, stk. 4, 3. pkt., i lov nr. 99  

 af 18. februar 2004 om ændring af lov om erhvervsdrivende virksomheders  

 aflæggelse af årsregnskab m.v. (årsregnskabsloven) og § 164,  

 stk. 3,  

 i lov om erhvervsdrivende virksomheders aflæggelse af årsregnskab m.v.  

 (årsregnskabsloven), jf. lovbekendtgørelse nr. 196 af 23. marts 2004,  

 fastsættes:
 § 1.  

  

 Uanset  

 § 2, stk. 4, 1. pkt., i lov nr. 99 af 18. februar 2004 om ændring  

 af  

 lov om erhvervsdrivende virksomheders aflæggelse af årsregnskab m.v.  

 (årsregnskabsloven) kan de af Kommissionen vedtagne internationale  

 regnskabsstandarder, jf. årsregnskabslovens § 137, anvendes for et  

 regnskabsår,  

 der er begyndt før den 1. januar 2005.
 Stk. 2.  

  

 Den i  

 stk. 1 nævnte mulighed kan anvendes af alle virksomheder, som er  

 omfattet  

 af årsregnskabsloven, jf. § 1, enten ved udarbejdelsen af hele  

 årsrapporten, eller ved udarbejdelsen af henholdsvis årsregnskabet eller et  

 eventuelt koncernregnskab.
 Stk. 3.  

  

 Vælger en  

 virksomhed at udnytte muligheden efter stk. 1 og 2, skal virksomheden  

 overholde samtlige de af Kommissionen vedtagne standarder samt  

 IFRS-bekendtgørelsen.
§ 2.  

  

 Overtrædelse af bekendtgørelsen straffes med bøde, medmindre højere straf er  

 forskyldt efter straffeloven.
Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 3.  

  

 Bekendtgørelsen træder i kraft den 22. januar 2005.
