 Efter forhandling med Finansministeriet og Forbundet af Kirke- og  

 Kirkegårdsansatte fastsætter ministeriet herved nedenstående regler for  

 provstitillidsmænd for gravere og kirkegårdsledere, der er organiseret i  

 Forbundet af Kirke- og Kirkegårdsansatte (FAKK).
 I overensstemmelse med reglerne vælges der fra cirkulærets ikrafttræden en  

 tillidsmand i hvert provsti, der repræsenterer de i provstiet ansatte gravere  

 og kirkegårdsledere, der er organiseret i Forbundet af Kirke- og  

 Kirkegårdsansatte.
Anmeldelse af provstitillidsmænd foretages over for den pågældende  

 stiftsøvrighed.
Om valg og anmeldelse af provstitillidsmænd henvises til  

 reglerne i cirkulærets § 2.
 Det er tillidsmandens pligt som talsmand for de i cirkulærets § 1 nævnte  

 personer at gøre sit bedste for at fremme og vedligeholde rolige og gode  

 samarbejdsforhold mellem gravere/kirkegårdsledere og menighedsråd,  

 gravere/kirkegårdsledere og andre ved kirke og kirkegård ansatte samt  

 gravere/kirkegårdsledere indbyrdes.
Tillidsmanden skal tillige påse, at bestemmelserne om  

 sikkerhedsforanstaltninger samt arbejdsmiljømæssige forhold på kirkegårdene  

 overholdes.
Det bemærkes, at reglen ikke fritager arbejdsgiveren for det  

 ansvar, arbejdsgiveren har ifølge arbejdsmiljøloven.
 Det følger af reglen i cirkulærets § 4 at ønske fra en tillidsmand om en  

 forhandling med menighedsråd om en gravers eller kirkegårdsleders forhold  

 skal imødekommes.
 Tvivlsspørgsmål forelægges Kirkeministeriet.
Begreb § 1.  Ved en provstitillidsmand forstås en person, der  

 repræsenterer de i provstiet ansatte gravere og kirkegårdsledere, der er  

 organiseret i Forbundet af Kirke- og Kirkegårdsansatte.
Valg af tillidsmænd § 2.  Provstitillidsmanden vælges i hvert provsti af  

 og blandt de i § 1 nævnte personer.
For at kunne vælges til tillidsmand, skal  

 man have været ansat mindst 1/2 år i sin nuværende stilling.
Valget skal  

 godkendes af bestyrelsen for Forbundet af Kirke- og Kirkegårdsansatte og  

 anmeldes skriftligt over for stiftsøvrigheden.
Stiftsøvrigheden er berettiget  

 til over for Forbundet af Kirke- og Kirkegårdsansatte at gøre begrundet  

 indsigelse mod valget, når dette sker inden 3 uger efter, at stiftsøvrigheden  

 har modtaget meddelelse fra Forbundet af Kirke- og Kirkegårdsansatte.
 Stk. 2.  For tilidsmanden vælges normalt samtidig en  

 suppleant, som godkendes og anmeldes på samme måde som tillidsmanden, jf.  

 stk. 1. Under tillidsmandens fravær fungerer suppleanten i dennes sted og  

 nyder under funktionsperioden samme rettigheder som tillidsmanden.
Stk. 3.  Valgene gælder for 2 år ad gangen.
Ved genvalg  

 skal fornyet anmeldelse alene ske til forbundet.
Opgaver § 3.  Det er tillidsmandens pligt som talsmand for de  

 i § 1 nævnte personer at gøre sit bedste for at fremme og vedligeholde rolige  

 og gode samarbejdsforhold mellem gravere/kirkegårdsledere og menighedsråd,  

 gravere/kirkegårdsledere og andre ved kirke og kirkegård ansatte samt  

 gravere/kirkegårdsledere indbyrdes.
 Stk. 2.  Tillidsmanden skal tillige påse, at  

 bestemmelserne om sikkerhedsforanstaltninger samt arbejdsmiljømæssige forhold  

 på kirkegårdene overholdes.
 § 4.  Som talsmand for provstiets gravere og  

 kirkegårdsledere kan tillidsmanden over for menighedsrådene forelægge  

 forslag, henstillinger og klager fra graverne og kirkegårdsledere samt optage  

 forhandling med menighedsrådet om lokale spørsmål.
Hvervets udførelse § 5.  Hovedreglen er, at tillidsmandshvervet skal  

 varetages i fritiden ved omlægning af tjenesten eller - hvor der er mulighed  

 herfor - ved tjenestebytning.
Det påhviler såvel vedkommende menighedsråd som  

 tillidsmanden at medvirke til en hensigtsmæssig løsning.
 § 6.  Såfremt varetagelsen af hvervet ikke kan ske ved  

 omlægning eller bytning, kan menighedsrådet efter forhandling med  

 tillidsmanden tillade fravær fra tjenesten uden lønafkortning i et antal  

 arbejdstimer svarende til den gennemsnitlige ugentlige arbejdstid i indtil 3  

 uger (for tiden 111 timer) på årsbasis.
 Stk. 2.  Ved opgørelsen medregnes alt fravær, herunder  

 forhandlingsmøder med menighedsråd og deltagelse i kongresser,  

 delegeretmøder, hovedbestyrelsesmøder, bestyrelsesmøder, forretningsudvalg  

 m.v.
§ 7.  Ved fravær herudover foretages lønafkortning med  

 for tiden 1/1924 pr. time af den til enhver tid gældende årsløn.
Afkortningen  

 medfører ikke fradrag ved beregning af lønanciennitet eller pensionsalder.
Ikrafttrædelse § 8.  Cirkulæret træder i kraft den 1. september 1992.
Kirkeministeriet, den 25. august 1992 P.M.V.
 E.B.
