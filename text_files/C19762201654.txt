(Tekniske skoler) Ministeriet er blevet opmærksom på, at reglerne for ydelse af  

 overtimebetaling i undervisningsfrie perioder, som er anført i skrivelse af  

 29. august 1974 (I-291) fra direktoratet for erhvervsuddannelserne, har givet  

 anledning til fortolkningsvanskeligheder ved enkelte skoler.
 På given anledning skal man derfor meddele følgende:
 Der kan som hovedregel ikke ydes overtimebetaling i undervisningsfrie  

 perioder, jf. ovennævnte skrivelse af 29. august 1974 pkt. 9, sidste afsnit.
 Overtimebetaling kan dog ydes i følgende tilfælde:
1. i sommerferien, jf. skrivelse af 21. marts 1974  

 (I-282), idet der dog gælder særlige beregningsregler, 2. i en ferieperiode, der grænser op til en  

 kursusperiode 3. i en kursusperiode, såfremt der er skemalagt  

 overtimer i denne, og der i øvrigt ikke er tale om SEL's 14 ugers pædagogiske  

 grundkursus, jf. skrivelse af 29. august 1974 pkt. 7.
 4. i andre undervisningsfrie perioder end de under  

 pkt. 1-3 nævnte, når den pågældende lærer har opfyldt den normale årsnorm på  

 40-42 undervisningsuger, og han pålægges undervisning herudover.
 I tilfælde af at det normale undervisningsår som følge af  

 undervisningsplanerne overstiger 40-42 uger gælder reglerne i skrivelse af  

 14. juni 1968 (I-46) in fine.
 P.M.V.
 E.B.
A.
Jahnsen eksp.sekr.
