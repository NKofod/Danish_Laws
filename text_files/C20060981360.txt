Vejledning om  

 reautorisation af visse animalske fødevarevirksomheder (Til fødevareregionerne) Baggrund Denne vejledning beskriver  

 reautorisation af visse animalske fødevarevirksomheder i henhold til  

 hygiejneforordningen for animalske fødevarer (se bilag 1).
 Efter art. 4 i  

 hygiejneforordningen for animalske fødevarer skal fødevarevirksomheder, der  

 håndterer  

 de animalske produkter, der er omfattet af forordningen, være autoriseret af  

 myndighederne.
 Uanset dette generelle krav  

 undtager forordningen dog virksomheder fra kravet om autorisation, når  

 virksomhederne kun udfører:
  

 	  

 primærproduktion,   

 	  

 transport,   

 	  

 oplagring af produkter, der ikke kræver temperaturregulerede  

 oplagringsforhold, eller   

 	  

 detailhandel, som ikke er omfattet af forordningen.
Det følger af forordningens  

 art. 4, stk. 5, at myndighederne skal foretage reautorisation af de  

 virksomheder,  

 der efter forordningen skal autoriseres, og som var autoriseret efter de  

 tidligere regler.
Denne vejledning beskriver reautorisation af disse  

 virksomheder.
 Herudover fremgår det af  

 overgangsforordningen (se bilag 1), art. 4, at hidtidige  

 hjemmemarkedsvirksomheder  

 kan fortsætte som hjemmemarkedsvirksomheder, indtil de reautoriseres.  

 Bestemmelsen  

 i denne artikel er omfattet af den generelle overgangsperiode på 4 år, som  

 fremgår af forordningens artikel 1, dvs. disse virksomheder skal  

 reautoriseres  

 senest den 31. december 2009.
 Virksomheder, som er omfattet  

 af krav om autorisation i henhold til nationale bestemmelser  

 (autorisationsbekendtgørelsen,  

 se bilag 1), men ikke i henhold til hygiejneforordningen for animalske  

 fødevarer, er ikke omfattet af kravet om reautorisation i henhold til  

 forordningerne.
 Virksomheder, der efter  

 hygiejneforordningen for animalske fødevarer skal autoriseres, og som er  

 autoriseret efter 1. januar 2006, skal ikke reautoriseres.
Tidshorisont Reautorisation af de  

 omfattede virksomheder skal være afsluttet senest ved udgangen af 2007.
 Det overlades til den enkelte  

 fødevareregion at lægge en plan for arbejdet med reautorisation, således at  

 tidsfristen 31. december 2007 kan overholdes.
Omfattede brancher Generelt er de omfattede virksomheder animalske engrosvirksomheder, dvs.  

 slagterier, opskæringsvirksomheder, kødproduktvirksomheder,  

 vildtbehandlingsvirksomheder, toskallede bløddyr virksomheder,  

 fiskevirksomheder, mejerier, køle- og frostlagre for animalske fødevarer  

 m.fl.
Virksomheder som i henhold til definitionen i fødevareforordningen (se  

 bilag 1), art. 3, nr. 7, er detailhandel og for hvilke hygiejneforordningen  

 for  

 animalske fødevarer finder anvendelse, er også omfattet af kravet om  

 reautorisation.
Dette gælder  

 f.eks.  

 cateringvirksomheder og institutionskøkkener, der afsætter til andre  

 virksomheder.
 Derimod er f.eks. ferskvareterminaler og engrossupermarkeder, som alene har  

 opbevaring og salg, ikke omfattet, idet de ikke skal opfylde alle kravene,  

 men  

 alene temperaturkravene i hygiejneforordningen for animalske fødevarer, jf.  

 art. 1, stk. 5, litra b, nr. i, i hygiejneforordningen for animalske  

 fødevarer.  

 Detailvirksomheder, som har et begrænset engrossalg i henhold til  

 2/3-reglerne,  

 er heller ikke omfattet, jf. art. 1, stk. 5, litra b, nr. ii, i  

 hygiejneforordningen for animalske fødevarer.
 Eksisterende hjemmemarkedsvirksomheder kan fortsætte som  

 hjemmemarkedsvirksomheder med brug af det runde mærke indtil udgangen af  

 2009.
 Bilag 2 indeholder en liste over de brancher, som er omfattet af nærværende  

 krav om reautorisation.
For visse engrosvirksomheder uden behandling, f.eks. virksomheder omfattet  

 af branche 513D: Pakning (indpakning og emballering) i forbindelse med  

 engroshandel, kan det fremgå specifikt af en virksomheds autorisation,  

 at den  

 ikke håndterer animalske fødevarer.
For denne branche kan det f.eks. være  

 anført, at den ikke håndterer mælk eller andre mejeriprodukter.
I sådanne  

 tilfælde er virksomheden ikke omfattet af nærværende reautorisationsprojekt.
 Det har i anden sammenhæng vist sig, at visse virksomheder, der er  

 registreret som agenturhandel eller engroshandel (kontorvirksomhed), dvs.  

 virksomheder, som i henhold til deres registrering alene foretager  

 markedsføring af fødevarer uden opbevaring i markedsføringsøjemed, i  

 virkeligheden foretager håndtering og opbevaring af fødevarerne og derfor  

 burde  

 være autoriseret som f.eks. køle- og frostlagre  evt. på en anden  

 adresse.
Listen i bilag 2 er således ikke udtømmende.
Der kan være virksomheder, der  

 er placeret i en branche, som ikke er med på listen, men hvor virksomheden  

 alligevel er omfattet af kravet om reautorisation.
Såfremt regionen har  

 kendskab til sådanne virksomheder bør disse reautoriseres med supplerende  

 branchekoder.
På den baggrund skal der gøres særligt opmærksom på branchenr.  

 513E, 513F, 513G vedrørende engroshandel med hhv. fisk, kød og andre  

 animalske  

 fødevarer samt på branchenr. 631200A omfattende oplagrings- og  

 pakhusvirksomhed  

 samt lagerhoteller.
Fremgangsmåde Hygiejneforordningerne er  

 hovedsagelig en sammenskrivning og forenkling af de hidtil gældende  

 hygiejneregler  

 for fødevarer.
Dette indebærer, at såfremt  

 en virksomhed opfyldte fødevarelovgivningen før 1. januar 2006, er  

 udgangspunktet, at den også opfylder fødevarelovgivningen efter 1. januar  

 2006.  

 Uanset dette udgangspunkt er det dog et krav i hygiejneforordningen for  

 animalske fødevarer, at myndighederne ved et kontrolbesøg skal reautorisere  

 virksomheder omfattet af denne forordning.
Der er således i forordningen lagt  

 op til, at der for hver enkelt virksomhed skal foretages en konkret vurdering  

 af, om den lever op til de nye forordningers krav.
Det er en forudsætning for  

 at reautorisere en virksomhed, at den lever op til alle krav i  

 fødevarelovgivningen.
De nødvendige oplysninger for  

 reautorisation af virksomheden indsamles i forbindelse med et ordinært  

 kontrolbesøg (audit). Der vil som udgangspunkt være tale om at konstatere, at  

 de oplysninger om virksomhedens aktiviteter, der fremgår af den eksisterende  

 autorisation med eventuelle senere tillægsautorisationer, faktisk stemmer  

 overens med de aktiviteter, som virksomheden udfører.
Udgangspunktet er, at  

 egenkontrolprogram  

 og tegninger er i orden.
Det videre arbejde vil således være at udarbejde en  

 ny  

 samlet autorisationsskrivelse og tilhørende følgebrev i overensstemmelse med  

 de  

 særlige autotekster for reautorisation.
Det er væsentligt at nævne alle de  

 aktiviteter, som virksomheden er autoriseret til, også f.eks.  

 transportaktiviteter eller køle- og fryselageraktiviteter, herunder i givet  

 fald indfrysning.
Såfremt en virksomhed har  

 foretaget mindre ændringer  som ikke i sig selv har betinget  

 nyautorisation,  

 jf. autorisationsbekendtgørelsens regler herom  siden sidste  

 autorisation, kan  

 der være behov for at modtage en ny tegning af virksomheden.
Dette kan  

 anføres  

 som et vilkår i følgebrevet, men skal ikke forhindre reautorisation.
Selvom udgangspunktet er, at  

 virksomheder, der før 1. januar 2006 levede op til alle krav, også gør det  

 efter 1. januar 2006, kan der være virksomheder, hvor det konstateres, at  

 ikke  

 alle krav er opfyldt, og hvor der derfor ikke umiddelbart kan ske  

 reautorisation som beskrevet ovenfor.
I disse situationer er det nødvendigt  

 at  

 stille som vilkår for reautorisationen, at virksomheden bringer forholdene i  

 orden således, at dens indretning og drift lever op til fødevarelovgivningens  

 krav.
Det følger af fødevareforordningen, at det er virksomhedens ansvar at  

 sikre, at den lever op til alle relevante krav.
Regionen skal dog samtidig  

 være  

 opmærksom på, at der er tale om eksisterende virksomheder, der allerede er  

 autoriseret, og som fødevaremyndighederne løbende har ført kontrol med.  

 Virksomhederne kan derfor have en berettiget forventning om, at myndighederne  

 har vurderet, at den lever op til fødevarelovgivningens krav.
Regionen må  

 således, når der stilles krav og vilkår i forbindelse med reautorisation i  

 fornødent omfang være opmærksom herpå, samtidig med at det sikres, at  

 virksomhedens drift og indretning er sådan, at forordningernes mål nås.
Det  

 er  

 virksomheden, der skal godtgøre, at den med de valgte løsninger lever op til  

 lovgivningens krav.
I det omfang der er behov for  

 tilpasninger/ændringer i virksomhedens drift og indretning, bør der, i  

 betragtning af at der er tale om eksisterende allerede autoriserede  

 virksomheder, gives virksomheden en passende frist til gennemføre  

 tilpasninger/ændringer.
Dette gælder særligt ved bygningsmæssige  

 tilpasninger/ændringer.
 Da der er tale om reautorisation  

 af allerede eksisterende virksomheder, kan der ikke meddeles betinget  

 autorisation.
 Når virksomheden er  

 reautoriseret skal 5-årsfristen i autorisationsbekendtgørelsens § 26 regnes  

 fra  

 reautorisationen.
Hjemmemarkedsvirksomheder Virksomheder, der er  

 autoriseret som hjemmemarkedsvirksomheder, er ikke omfattet af nærværende  

 reautorisationsprojekt, under forudsætning af, at virksomheden udelukkende  

 anvender det runde nationale identifikationsmærke på egne varer.
Det gælder således slagterier,  

 opskæringsvirksomheder, hakketkødvirksomheder, tilberedtkødvirksomheder og  

 køle- og frostlagre, der i overensstemmelse med de hidtil gældende regler er  

 autoriseret som hjemmemarkedsvirksomheder.
Det gælder også forskellige  

 virksomheder, f.eks. cateringvirksomheder, institutionskøkkener og  

 kebabvirksomheder,  

 der måtte være autoriseret som f.eks.  

 hjemmemarkedskødproduktvirksomhed,  

 fordi ejeren i sin tid gav udtryk for, at virksomheden alene ønskede mulighed  

 for at handle på det danske marked.
 Hjemmemarkedsvirksomheder  

 skal senest være reautoriseret den 31. december 2009.
Såfremt virksomheden ønsker  

 det, kan den reautoriseres tidligere.
For nogle af disse virksomheder kan der  

 være behov for indretnings- eller driftsmæssige ændringer, f.eks. i form af  

 indretning af stald i slagterier, udskiftning af vandhaner eller etablering  

 af  

 faciliteter, der beskytter fødevarerne mod kontaminering under ind- og  

 udlæsning fra virksomheden.
Fødevarestyrelsen, den 5. oktober  

 2006 Karin Breck /Rikke Susanne Bastian Bilag 1 Lovgivning nævnt i vejledningen Fødevareforordningen:  

 Europa-Parlamentets og Rådets forordning (EF) nr. 178/2002 af 28. januar 2002  

 om generelle principper og krav i fødevarelovgivningen, om oprettelse af Den  

 Europæiske Fødevaresikkerhedsautoritet og om procedurer vedrørende  

 fødevaresikkerhed.
 Hygiejneforordningen  

 for animalske fødevarer: Europa-Parlamentets og Rådets forordning (EF) nr.  

 853/2004 af 29. april 2004 om særlige hygiejnebestemmelser for animalske  

 fødevarer.
 Overgangsforordningen:  

 Kommissionens forordning (EF) nr. 2076/2005 af 5. december 2005 om  

 overgangsordninger  

 i forbindelse med gennemførelsen af Europa-Parlamentets og Rådets forordning  

 (EF) nr. 853/2004, (EF) nr. 854/2004 og (EF) nr. 882/2004 og om ændring af  

 forordning (EF) nr. 853/2004 og (EF) nr. 854/2004.
 Autorisationsbekendtgørelsen:  

 Bekendtgørelse nr. 771 af 6. juli 2006 om autorisation og registrering af  

 fødevarevirksomheder samt egenkontrol.
Bilag 2 Omfattede brancher Engrosvirksomheder  

 med behandling Branchenr. i  

 Scanjour Dagbåde med kogning af  

 rejer, muslinger m.m. ombord 0501C Fabriksfartøjer 0501A Frysefartøj med  

 frysning af fiskevarer og eventuel indpakning, emballering og frostlagring 0501B Ferske fiskevarer,  

 fars og filetfabrik F.eks. slagtning,  

 udskæring og filetering af fisk 152010A Fiskevarevirksomheder,  

 hel- og halvkonserves F.eks. konservering af  

 fisk, krebs og bløddyr ved varmebehandling, frysning, tørring, i saltlage  

 eller på dåse 152010 Fiskevarevirksomheder,  

 kun røgning, gravning og saltning 152020 Fjerkræslagterier, EU  

 og eksport til 3. lande 151200 Frysehuse med  

 indfrysning, kød, EU og eksport til 3. lande 631200C Gelatinevirksomheder 1513L Hakket kød, EU og  

 eksport til 3. lande 1513E Kollagenvirksomheder 1513M Kreaturslagterier, EU  

 og eksport til 3. lande Omfatter bl.a.  

 slagtning af kvæg, heste, får og geder 151120 Kødproduktvirksomheder,  

 EU og eksport til 3. lande 1513B Maskinsepareret kød,  

 EU og eksport 3. lande 1513N Mejerier Alle former for  

 mejerier, f.eks. konsummælk, smør, ost og mælkekonserves 155110 Olier og fedtstoffer,  

 animalske F.eks. smeltet fedt og  

 fedtegrever 154B Opskæringsvirksomheder,  

 EU og eksport til 3. lande Opskæring alle  

 dyrearter 1513A Osteudskæringsvirksomheder 155110A Svineslagterier, EU og  

 eksport til 3. lande 151110 Tarmvirksomheder EU og  

 eksport til 3. lande Virksomheder, der  

 renser, salter, tørrer eller varmebehandler maver, blærer og tarme.
151130 Tilberedt kød, EU og  

 eksport til 3. lande 1513P Toskallede bløddyr,  

 ekspeditionscentre Konditionering (fjerne  

 sand, mudder el. slim), vask, sortering, indpakning og emballering 511710B Toskallede bløddyr,  

 renseanlæg Mikrobiologisk  

 rensning 0501D Toskallede bløddyr,  

 udsandingsanlæg Udsanding 0501E Vildthåndteringsvirksomheder,  

 vildtlevende vildt, EU og eksport til 3. lande 151C Vildtslagterier,  

 opdrættet vildt, EU og eksport til 3. lande 151B Ægproduktvirksomheder 158900A Engrosvirksomheder  

 uden behandling Branchenr. i  

 Scanjour Engroshandel,  

 autoriseret Uemballerede eller  

 letfordærvelige fødevarer (undtagen kød, fisk, frugt og grønt), f.eks.  

 oplagring  

 af uemballeret sukker eller mælk og mælkeprodukter 513C Fisk og fiskevarer,  

 engroshandel F.eks. køle- og  

 frostlagre, emballering , oplagring, (undtagen helkonserves) 513810 Fisk og fiskevarer,  

 engroshandel , indpakning F.eks. køle- og  

 frostlagre, indpakning, emballering , oplagring, (undtagen helkonserves) 513810A Fiskeauktioner 511710 Fjerkrækød og  

 fjerkrækødprodukter, engroshandel, EU og eksport til 3. lande F.eks. køle- og  

 frostlagre, emballering, oplagring (undtagen helkonserves) 513200A Fjerkrækød og  

 fjerkrækødprodukter, engroshandel, indpakning, EU og eksport til 3. lande F.eks. køle- og  

 frostlagre, indpakning, emballering, oplagring (undtagen helkonserves) 513200G Grænsekontrolsteder, fødevarer 631200D Kød og kødprodukter, engroshandel, EU og eksport til 3. lande Undtagen fjerkræ, som  

 har egen branche F.eks. køle- og  

 frostlagre, emballering, oplagring (undtagen helkonserves) 513200 Kød og kødprodukter, engroshandel, indpakning, EU og eksport til 3. lande Undtagen fjerkræ, som  

 har egen branche F.eks. køle- og  

 frostlagre, indpakning, emballering og oplagring (undtagen helkonserves) 513200E Oplagring af animalske  

 fødevarer, autoriseret F.eks. køle- og  

 frostlagre 513200F Pakning (indpakning og  

 emballering) i forbindelse med engroshandel (undtagen fisk,  

 fjerkræ, kød, æg, frugt og grøntsager, der har egne brancher) 513D Samlecentraler, fisk,  

 uden handel 511710A Samlecentraler, mælk,  

 uden handel 511710C Ægpakkerier 513300A Detailvirksomheder  

 med engroskarakter Branchenr.  

 i Scanjour Catering med salg til  

 andre virksomheder Herunder  

 institutioner, fly, tog m.m.
