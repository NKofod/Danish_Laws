Bekendtgørelse om ændring af bekendtgørelse om offentliggørelse af bygningsreglement 2010 (BR10) § 1 I bekendtgørelse nr. 810 af 28. juni 2010 om offentliggørelse af bygningsreglement 2010 (BR10) foretages følgende ændringer:
 1. I § 3 indsættes som stk. 5:
»Stk. 5. Uanset bestemmelserne i bilag I, kapitel 8.6.4, stk. 4-6, kan varmepumper installeres, såfremt de har en normeffektfaktor på mindst 3,1, jf.
Energistyrelsens energimærkeordning, ved brug i forbindelse med gulvvarme, hvis arbejdet påbegyndes inden den 31. december 2011.« 2. Bilag I, kap. 1.3.1, stk. 4, ophæves og i stedet indsættes:
»Stk. 4. Hvis det skønnes nødvendigt i det enkelte tilfælde, kan kommunalbestyrelsen forlange attestering af en landinspektør, i Københavns og Frederiksberg Kommune af Kort- og Matrikelstyrelsen, af oplysninger om grundens størrelse eller afsætningen af byggeriet.« 3. Vejledningsteksten til bilag I, kap. 1.3.1, stk. 4, ophæves og i stedet indsættes:
»Stk. 4. Matrikelmyndigheden for Københavns og Frederiksberg Kommuner blev pr. 1. oktober 2010 overført til Kort- og Matrikelstyrelsen, jf. lov nr. 12 af 11. januar 2010 om ændring af lov om udstykning og anden registrering i matriklen.« 4. I vejledningsteksten til bilag I, kap. 1.4, stk. 2, nr. 2, udgår: »som følge heraf«.
5. I vejledningsteksten til bilag I, kap. 1.7, stk. 1, indsættes efter »(BBR)«, som nyt afsnit: »Ved overgangen fra BR08 til BR10 er bestemmelserne om nedrivning blevet samlet i kap. 1.7. Der er dog ikke ved overgangen til BR10 tilsigtet nogen ændring i bestemmelserne omkring nedrivning.
Krav til ejers underskrift samt 2-ugers fristen fremgår således stadig af kap. 1.5 om anmeldelse.« 6. I vejledningsteksten til bilag I, kap. 1.10, stk. 5, ændres »havvindmøllepark« til: »vindmøllepark«.
7. I bilag I, kap. 1.12, stk. 1, indsættes som 3. pkt.: »Gebyr kan også opkræves, selvom der meddeles afslag på ansøgningen.« 8. I vejledningsteksten til bilag I, kap. 1.12, stk. 1, indsættes som 2. pkt.: »Der kan således opkræves gebyr, selvom der meddeles afslag på en ansøgning om tilladelse, midlertidig tilladelse eller dispensation.
Det er dog vigtigt at skelne mellem afvisning og afslag, da det alene er ved afslag, der kan opkræves byggesagsgebyr, mens der ved afvisning af en sag ikke kan opkræves gebyr.
En afvisning er den situation, hvor kommunen afviser at foretage en egentlig byggesagsbehandling, da der fra sagens start mangler væsentlige oplysninger i sagen.
Et afslag er den afgørelse, som kommunen når frem til, efter der er foretaget en egentlig byggesagsbehandling af sagen, men hvor der er forhold, der gør, at det ønskede byggeri ikke kan tillades.« 9. I  vejledningsteksten til  bilag I, kap. 3.3.1, stk. 8, udgår tegningen og i stedet indsættes:
10. I bilag I, kap. 4.2, stk. 8, indsættes efter »For«: »opvarmede.« 11. I bilag I, til kap. 4.2, stk. 8, indsættes som ny vejledningstekst:
»Stk. 8. Kravene til snelasten kan i henhold til stk. 1 alene reduceres med 65 pct., såfremt væksthuset er opvarmet i sådan en grad, at der ikke sker ophobning af sne.
Som alternativ til opvarmningen kan væksthuset udformes således, at fjernelse af sne er muligt.« 12. Bilag I, kap. 4.2, stk. 9, ophæves.
 13. I vejledningsteksten til bilag I, kap. 4.4 indsættes efter 1. afsnit:
 »Legepladsredskaber:
 DS/EN 1176-1:2008    Legepladsredskaber og -underlag - Del 1: Generelle sikkerhedskrav og prøvningsmetoder  DS/EN 1176-2:2009    Legepladsredskaber og -underlag - Del 2: Gynger - Supplerende specifikke sikkerhedskrav og prøvningsmetoder  DS/EN 1176-3:2009    Legepladsredskaber og -underlag - Del 3: Rutsjebaner - Supplerende specifikke sikkerhedskrav og prøvningsmetoder  DS/EN 1176-4:2009    Legepladsredskaber og -underlag - Del 4: Svævebaner - Supplerende specifikke sikkerhedskrav og prøvningsmetoder  DS/EN 1176-5:2009    Legepladsredskaber og -underlag - Del 5: Karruseller - Supplerende specifikke sikkerhedskrav og prøvningsmetoder  DS/EN 1176-6:2009    Legepladsredskaber og -underlag - Del 6: Vipper - Supplerende specifikke sikkerhedskrav og prøvningsmetoder  DS/EN 1176-7:2008    Legepladsredskaber og -underlag - Del 7: Vejledning til brug ved installation, inspektion, vedligeholdelse og drift  DS/EN 1176-10: 2009    Legepladsredskaber og -underlag - Del 10: Fuldstændigt lukkede legeredskaber - Supplerende specifikke sikkerhedskrav og prøvningsmetoder  DS/EN 1176-11:2009    Legepladsredskaber og -underlag - Del 11: Tredimensionelle klatrenet - Supplerende specifikke sikkerhedskrav og prøvningsmetoder  DS/EN 1177:2009    Stødabsorberende legepladsunderlag - Bestemmelse af den kritiske faldhøjde Skateboardbaner:
 DS/EN 14974:2006    Sportsudstyr - Faciliteter for brugere af sportsudstyr med hjul (fx inlinere, rulleskøjter, skateboard, BMX-cykler) - Sikkerhedskrav og prøvningsmetoder Oppustelige legeredskaber - Disse produkter hører under forlystelsescirkulæret - De kræver konstant overvågning og er IKKE redskaber til brug på offentlige legepladser:
 DS/EN 14960:2007    Oppustelige legeredskaber - Sikkerhedskrav og prøvningsmetoder Kunstige klatrevægge - Disse produkter er for sportsklatring - IKKE legepladsredskaber:
 DS/EN 12572-1:2007    Kunstige klatrevægge - Del 1: Sikkerhedskrav og prøvningsmetoder for kunstige klatrevægge med sikringspunkter  DS/EN 12572-2:2008    Kunstige klatrevægge - Del 2: Sikkerhedskrav og prøvningsmetoder til boulderstrukturer  DS/EN 12572-3:2008    Kunstige klatrevægge - Del 3: Sikkerhedskrav og prøvningsmetoder til klatregreb« 14. I bilag I, kap. 6.5.2, stk. 2, indsættes efter »arbejdsrum m.v.«: »og beboelsesrum«.
15. I vejledningsteksten til bilag 1, kap. 6.5.2, stk. 2, indsættes efter »Arbejdsrum m.v.«: »og beboelsesrum.« 16. I bilag I, kap. 7.2.1, stk. 6, indsættes efter »15ºC«: », ændret anvendelse og tilbygninger«.
 17. I vejledningsteksten til bilag 1, kap. 7.4.1, stk. 3, slettes hele teksten efter »foranstaltninger«, og i stedet indsættes: », der kan gennemføres fugtteknisk forsvarligt«.
18. I vejledningsteksten til bilag I, kap. 7.4.2, stk. 2, 1. afsnit, ændres », se dog kap. 7.3.2,stk. 3« til: ».
Dog kan byggetekniske forhold betyde, at kravene i stk. 2 ikke kan opfyldes.
Den manglende ydeevne skal så erstattes af andre energimæssige løsninger, der kompenserer herfor.« 19. I bilag I, kap. 7.5, stk. 3, ændres »kap. 7.6, stk. 1-2« til »kap. 7.5, stk. 1-2,«.
 20. I bilag I, kap. 8.2, stk. 8, indsættes efter »medium.«: »Brugsvandscirkulationspumper i enfamiliehuse og andre mindre brugsvandsanlæg skal have en energieffektivitet svarende til A-mærkede pumper eller have en tilsvarende årlig besparelse gennem styring af pumpen.«.
 21. Bilag I, kap. 8.5.1.4, stk. 7, ophæves, og i stedet indsættes:
»Stk. 7. Kedler til fyring med kul, koks, biobrændsel og biomasse skal mindst opfylde kedelklasse 3 i DS/EN 303-5, Centralvarmekedler, mht. forbrændingskvalitet, virkningsgrad og sikkerhed.
Halmfyrede kedler i landzone er efter Miljøministeriets bekendtgørelse undtaget fra kravet om emission af partikler.« 22. I vejledningsteksten til bilag I, kap. 8.6.4, stk. 8, indsættes efter »søvand eller«: »grundvand.« Resten af vejledningsteksten slettes.
 23. I bilag 1, B.1.1.5, stk. 3, nr. 2) ændres »Indtil« til: »Over«.
24. I bilag 6, tabel 1, efter tegningerne med overskriften »Rør«, udgår afsnittet: »For ydervægge, gulve og tekniske installationer viser tabel 1, hvor det er rentabelt at efterisolere.
Udskiftes ydervæg, gulv eller den tekniske installation er det isoleringsbestemmelserne ved udskiftning, der er gældende uanset rentabilitet«.
25. I  bilag 6, tabel 1 , indsættes efter overskrifterne på tegningerne »Ydervægge«, »Gulv og terrændæk« og »Rør« som ny fodnote 2: »2) For ydervægge, gulve og tekniske installationer viser tabel 1, hvor det er rentabelt at efterisolere.
Udskiftes ydervæg, gulv eller den tekniske installation er det isoleringsbestemmelserne ved udskiftning, der er gældende uanset rentabilitet«.
 Fodnote 2 bliver herefter fodnote 3.
§ 2 Bekendtgørelsen træder i kraft den 1. december 2010.
