§ 1 I bekendtgørelse nr. 728 af 9. september 1993 om ansættelse af lærere og  

 videnskabelige medarbejdere ved de højere uddannelsesinstitutioner under  

 Undervisningsministeriet foretages følgende ændringer:
 1. I § 19 indsættes som nyt stk. 4:
»Såfremt der er stillet midler til rådighed af en ekstern  

 bevillingsgiver til ansættelse af en person, som bevillingsgiveren har  

 udpeget, kan institutionen uanset bestemmelserne i stk. 1 og 3 ansætte denne  

 uden opslag, men efter en positiv bedømmelse af en fagkyndig som nævnt i stk.  

 1 og 2. Tilsvarende gælder ved ansættelse af gæstelektorer og  

 gæsteprofessorer fra udlandet, også hvor vedkommende aflønnes af  

 institutionens ordinære midler.« 2. Stk. 4 bliver herefter stk. 5.
§ 2 Bekendtgørelsen træder i kraft den 1. juli 1995.
