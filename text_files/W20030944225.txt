Landsskatteretskendelse af 4. februar 2002 vedrørende  

 reduktion af repræsentationsudgifter refunderet af samhandelspartner A ApS klager for  

 indkomstårene 1997-2000 inkl. over, at de stedlige skattemyndigheder har  

 forhøjet selskabets indkomster med hhv. 31.728 kr., 51.489 kr., 36.161 kr. og  

 24.426 kr.
Det fremgår af sagens oplysninger, at selskabet er en slags  

 salgsagent for B AG, Tyskland.
Selskabet blev etableret i 1991 og dets  

 aktivitet er engroshandel med råvarer og halvfabrikata.
Selskabets direktør  

 og  

 hovedaktionær er C.
 Selskabets regnskabsår omfatter perioden 1. juli til 30. juni,  

 og selskabets omsætning og resultat før skat udgjorde i indkomstårene 1997  

 til  

 2000 følgende:
Indkomstår Omsætning Resultat før skat 1997 632.088 6.459 kr.
1998 662.793 kr.
 ¸  

  

 7.362  

 kr.
1999 719.848 kr.
 106.841 kr.
2000 787.893 kr.
 ¸  

  

 43.633  

 kr.
Selskabet har hvert år fået refunderet en del af sine udgifter  

 fra selskabet B AG.
I indkomstårene 1997 til 2000 blev der refunderet  

 henholdsvis 513.437 kr., 498.502 kr., 538.256 kr. og 545.800 kr.
 Blandt de refunderede udgifter er følgende poster:
Indkomstår Tobak, vin m.m. m/delvis moms Tobak, vin, spiritus, øl m.m.
Anden repræsentation Repræsentation i udlandet 1997 1.140 kr.
- 600 kr.
41.704 kr 1998 - 0 kr.
 468 kr.
 68.182 kr.
1999 740 kr.
 157 kr.
 4.921 kr.
 43.293 kr.
2000 2.673 kr.
 2.378 kr.
 0 kr.
 32.568 kr.
 Repræsentanten har fremlagt et eksempel på bogføringen i det  

 tyske selskab af de refunderede udgifter.
 I de påklagede indkomstår har selskabet begrænset posterne  

 tobak, vin m.m. m/delvis moms og tobak, vin, spiritus, øl m.m. som  

 repræsentationsudgifter i 1999 og 2000.
 Myndighederne har forhøjet selskabets indkomster.
 Myndighederne har begrundet forhøjelserne med,  

  

 at  

  

 der er  

 sket en begrænsning af udgifterne vedrørende posterne tobak, vin m.m.  

 m/delvis  

 moms og tobak, vin, spiritus, øl m.m. som repræsentation i medfør af  

 ligningslovens § 8, stk. 4, selvom disse udgifter er omfattet af den gruppe  

 af  

 udgifter, der er refunderet af det tyske selskab,  

  

 at  

  

 selskabet ikke har  

 begrænset posterne anden repræsentation og repræsentation i udlandet, som  

 også  

 er omfattet af den gruppe af udgifter, der refunderes af det tyske selskab,  

  

 at  

  

 de to sidstnævnte poster også skal begrænses i medfør af ligningslovens § 8,  

 stk. 4, og  

  

 at  

  

 der ikke er grundlag for alene at begrænse visse  

 repræsentationsudgifter.
Myndighederne har endvidere anført,  

  

 at  

  

 det i denne  

 sammenhæng ikke har nogen betydning for anvendelse af reglerne om  

 repræsentation i ligningsloven, at repræsentationsudgifterne refunderes af  

 det  

 tyske selskab.
Selskabet A ApS er et dansk selskab, som har afholdt diverse  

 repræsentationsudgifter, og som følge heraf skal der ske begrænsning af  

 udgifterne efter ligningslovens § 8, stk. 4.
 Vedrørende selskabets anbringende om, at myndighederne en gang  

 før har taget stilling til spørgsmålet i nærværende sag, har myndighederne  

 anført,  

  

 at  

  

 i medfør af skattestyrelseslovens § 34, stk. 1, er den  

 kommunale skattemyndighed berettiget til at ligne den skattepligtige indkomst  

 for et selskab for de forudgående tre indkomstår, og det følger af denne  

 treårige forældelsesfrist, at den kommunale skatteforvaltning er berettiget  

 til  

 at ligne ethvert selskab også selv om selskabet allerede er blevet lignet for  

 visse indkomstår.
 Selskabets repræsentant har over for Landsskatteretten nedlagt  

 påstand om, at skatteansættelserne for indkomstårene 1997 til 2000 nedsættes  

 med henholdsvis 31.728 kr., 51.489 kr., 37.980 kr. og 24.426 kr.
Til støtte for denne påstand har repræsentanten anført, at  

  

 der er tale om en refusion af repræsentationsudgifter  

 afholdt for og på vegne af det tyske selskab, B AG.
Repræsentanten bestrider,  

 at der er tale om repræsentationsudgifter afholdt af det danske selskab i  

 eget  

 navn, hvorfor der ikke skal ske reduktion i medfør af ligningslovens § 8,  

 stk.  

 4.
Repræsentanten har endvidere anført, at  

  

 det beroede på en fejl fra revisors side, at selskabet  

 i 1997, 1999 og 2000 har begrænset fradraget for udgifterne til 25 % som egne  

 afholdte repræsentationsudgifter.
Repræsentanten har i denne forbindelse  

 henvist en erklæring fra selskabets revisor og til en erklæring af 16.  

 november  

 1998 fra B AG.
Repræsentanten har endelig anført, at  

  

 den i sagsfremstillingen foretagne opdeling af de  

 refunderede udgifter i 4 forskellige kategorier er i overensstemmelse med  

 selskabets kontoplan og bogføring.
Regnskabsmæssigt og skattemæssigt har  

 selskabet således behandlet de i sagen omhandlede udgifter som refunderede  

 driftsomkostninger afholdt for og på vegne af agenturgiveren/opdragsgiveren B  

 AG.
Subsidiært har repræsentanten anført, at  

  

 den foreliggende problemstilling tidligere har været  

 behandlet af kommunen, der ved skrivelse af 8. december 1998 varslede  

 forhøjelser for indkomstårene 1996 og 1997 baseret på samme synspunkt, som  

 ligger til grund for de nu foretagne ansættelser.
Agterskrivelsen blev dog  

 senere tilbagekaldt af kommunen, og selvangivelserne blev godkendt vedrørende  

 de rejste spørgsmål, jf. skrivelse af 4. februar 1999. Der er herved skabt en  

 berettiget forventning hos selskabet, der i tillid til sagsbehandlingen for  

 de  

 nævnte år har indrettet sig på, at man behandlede omhandlede udgifter  

 skattemæssigt korrekt.
Told- og Skatteregionen har anført, at repræsentationsudgifterne  

 var selskabets udgifter, og at udgifterne var et naturligt led i arbejdet som  

 salgsvirksomhed.  

    

  

 Der var ikke tale  

 om  

    

  

 udlæg, idet der ikke var fuld  

 identitet mellem selskabets afholdte omkostninger og de refunderede  

 omkostninger.
Vedrørende det af repræsentanten anførte, om myndighedernes  

 tidligere stillingtagen har regionen anført, at myndighederne havde  

 genoptaget  

 indkomstansættelsen for 1997, men på grund af forældelse kunne ansættelsen  

 for  

 1996 ikke genoptages.
Det blev endvidere anført, at myndighedernes  

 afslutningsbrev  

 ikke indeholdt en klar og utvetydig accept af fradrag, hvorfor selskabet ikke  

 kunne have opnået en retsbeskyttet forventning.
Selskabet havde også selv en  

 interesse i at afholde repræsentationsudgifterne, idet selskabet bl.a. er  

 provisionsaflønnet.
Vedrørende dokumentationen for forholdet mellem det  

 danske  

 og det tyske selskab samt grundlaget for refusionen af udgifterne har  

 regionen  

 anført, at den fremlagte kontrakt er en ansættelseskontrakt mellem det tyske  

 selskab og C, og at skrivelsen af 16. november 1998 er stilet til C, og ikke  

 til selskabet.
Herudover fremgår det af nævnte skrivelse, at  

 repræsentationsudgifter for Ihre Kunden kan refunderes   

 altså Cs kunder, og  

 ikke det tyske selskabs kunder.
Selskabets repræsentant har over for Landsskatteretten anført,  

 at der er tale om refusion af repræsentationsudgifter afholdt for, og på  

 vegne  

 af det tyske selskab, B AG.
Repræsentanten bestrider således, at der er tale  

 om  

 repræsentationsudgifter afholdt af det danske selskab i eget navn, hvorfor  

 der  

 ikke skal ske reduktion i medfør af ligningslovens § 8, stk. 4.  

 Repræsentanten  

 anfører endvidere, at selskabet optræder i det tyske selskabs navn, at  

 selskabet ikke er et salgsselskab, men blot formidler salg, at selskabet  

 driver  

 en form for agentvirksomhed uden bemyndigelse til at indgå bindende aftaler  

 på  

 vegne af det tyske selskab, at selskabet ikke selv har en kundekreds eller  

 forretningsforbindelser, at selskabet ikke har et varelager, ikke afgiver  

 ordrebekræftelser, ikke modtager betaling og endelig, at selskabets vederlag  

 er  

 sammensat af et fast månedligt vederlag, samt provision af de formidlede  

 aftaler og refusion af udlæg.
Repræsentanten henviste til §§ 2  7 i  

 kontrakten  

 mellem det tyske selskab og C, samt til skrivelse af 16. november 1998 fra  

 det  

 tyske selskab til C.
Repræsentanten anførte endvidere, at det forhold, at  

 revisor har begået en fejl ved at selvangive med fradragsbegrænsning  

 selvfølgelig er beklageligt, men fejlen er meget lille talmæssigt, og revisor  

 har afgivet en erklæring om fejlen.
Alle repræsentationsudgifter er blevet  

 godtgjort, og når der er inkongruens mellem afholdte udgifter og godtgjorte  

 beløb skyldes det periodeforskydninger.
Repræsentanten anfører endelig, at  

 myndighederne tidligere har taget stilling i sagen for indkomstårene 1996 og  

 1997, og dette har bibragt klageren en berettiget forventning om fradrag.  

 Repræsentanten fremlagde to afgørelser refereret i TfS 1986.294 samt TfS  

 1987.417. Agenturet overgik i 1991 til at blive drevet i selskabsform  

 samtidig  

 med at hustruens virksomhed overgik til selskabsform.
 Landsskatterettens  

 bemærkninger:
Udgifter afholdt til at erhverve, sikre og vedligeholde  

 indkomsten kan fradrages ved indkomstopgørelsen efter statsskattelovens § 6,  

 stk. 1, litra a.
Der skal således foreligge en direkte og umiddelbar  

 forbindelse mellem afholdelsen af udgiften og erhvervelsen af indkomsten.  

 Dette  

 kræver, dels af udgiftsafholdelsen ligger inden for de naturlige rammer af  

 virksomheden, dels at udgiften ikke kan karakteriseres som en privatudgift,  

 som  

 er indkomstopgørelsen uvedkommende.
 Udgifter til repræsentation kan fradrages efter ligningslovens §  

 8, stk. 4. Efter bestemmelsens forarbejder, jf. tillige pkt. 14.3.1 i  

 cirkulære  

 til ligningsloven, cirkulære nr. 72 af 17. april 1996, er fradrag betinget  

 af,  

 at udgifterne er afholdt over for andre end virksomhedens medarbejdere for at  

 afslutte forretninger eller for at knytte eller bevare  

 forretningsforbindelser.  

 Repræsentation har således karakter af opmærksomhed eller kommerciel  

 gæstfrihed  

 over for forretningsforbindelser.
Det lægges til grund, at C siden 1991 i selskabsform har drevet  

 den omhandlede agenturvirksomhed som A ApS på grundlag af kontrakt af 24.  

 april  

 1990 indgået mellem ham og B AG.
Repræsentationsudgifter er afholdt af A ApS  

 og  

 taget til udgift i regnskabet, ligesom de godtgørelser vedr. rejser og  

 repræsentation m. v., der er udbetalt fra B AG, er indeholdt i  

 omsætningen.  

    

  

 Efter  

    

  

 § 7 i kontrakten mellem B AG og C, er som  

 godtgørelsesberettigede udgifter anført rejse-, bil- og mobiltelefonudgifter  

 men ikke repræsentationsudgifter.
I skrivelsen til C af 16. november 1998 fra  

 det tyske selskab anføres, at repræsentationsudgifter vedrørende Ihre  

 Kunden  

 kunne refunderes.
Der synes således at være tale om, at det tyske selskab har  

 opfattet kunderne som det danske selskabs kunder.
Endelig må det lægges til  

 grund, at det danske selskab også havde en interesse i at afholde  

 repræsentationsudgifter, idet selskabets indtjening er afhængig af antallet  

 af  

 formidlede aftaler.
Under disse omstændigheder må retten være betænkelig ved  

 at  

 antage, at repræsentationsudgifterne er afholdt udelukkende på det tyske  

 selskabs vegne og i det tyske selskabs interesse som en udgift, som ikke  

 vedrørte det danske selskab.
Retten finder herefter, at det er berettiget, at  

 myndighederne har begrænset selskabets fradragsret for  

 repræsentationsudgifter  

 til 25 %.
Med hensyn til myndighedernes agterskrivelse af 8. december 1998  

 samt skrivelse af 4. februar 1999 bemærker Landsskatteretten, at der efter  

 retspraksis er en række betingelser, der skal være opfyldte, for at en  

 skatteyder kan få medhold efter forventningsprincippet.
Efter disse  

 betingelser  

 skal tilkendegivelsen have været egnet til at have indflydelse på  

 skatteyderens  

 dispositioner, der skal være tale om en direkte og positiv tilkendegivelse og  

 tilkendegivelsen skal være klar og uden forbehold.
 Landsskatteretten bemærker endvidere i denne sammenhæng, at den  

 almindelige frist for den kommunale skattemyndigheds adgang til at varsle en  

 skatteansættelse udløber den 1. maj i det 4. indkomstår efter indkomstårets  

 udløb, jf. skattestyrelseslovens § 34, stk. 1.
Retten finder herefter, at myndighederne var berettiget til at  

 ændre selskabets skattepligtige indkomst for indkomståret 1997 og at der ikke  

 ved skrivelse af 4. februar 1999 er opstået en berettiget forventning for  

 selskabet om, at myndighederne havde godkendt, at udgifterne til  

 repræsentation  

 blev anset for at være afholdt af det tyske selskab.
Retten har herved henset  

 til, at myndighederne har overholdt ansættelsesfristen i  

 skattestyrelseslovens  

 § 34, stk. 1, samt at den vurdering, der er foretaget af myndighederne i  

 forbindelse med skrivelsen af 4. februar 1999 kun vedrørte de beløb, der ikke  

 blev refunderet af det tyske selskab.
Skrivelsen af 4. februar 1999 fra  

 myndighederne var ikke en direkte og positiv tilkendegivelse af, at de  

 afholdte  

 udgifter til repræsentation tilhørte det tyske selskab.
 Den påklagede ansættelse er herefter at stadfæste.
