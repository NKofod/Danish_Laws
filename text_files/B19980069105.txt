Bekendtgørelse om optagelse, opbevaring  

 og aflevering af radio- og fjernsynsudsendelser I medfør af § 38 og § 54 i lov om radio- og  

 fjernsynsvirksomhed, jf. lovbekendtgørelse nr. 138 af 19. februar  

 1998, fastsættes:
Anvendelsesområde § 1. Bekendtgørelsen omfatter:
 1)	Foretagender, der efter kapitel 5 i lov om radio- og  

 fjernsynsvirksomhed har fået tilladelse til programvirksomhed ved  

 hjælp af satellit eller ved hjælp af kabelanlæg til  

 områder, der går ud over ét lokalt område.
 2)	Selskaber, foreninger og lign. samt kommuner, der efter kapitel 6 i  

 loven har fået tilladelse til programvirksomhed inden for ét  

 lokalt område.
 3)	Danmarks Radio og TV 2, såfremt disse institutioner i  

 medfør af lovens § 7, stk. 3, og § 18, stk. 4,  

 udøver anden programvirksomhed ved hjælp af det jordbaserede  

 sendernet.
 Stk. 2. De i stk. 1, nr. 1-3, nævnte foretagender  

 m.v. benævnes i det følgende tilladelseshavere.
Optagelse og opbevaring § 2. Tilladelseshaverne skal løbende optage  

 alle udsendelser i deres fulde udstrækning.
Det vil sige, at alt hvad  

 der udsendes i sendetiden, inkl. annoncering og afmelding af programmer,  

 pausesignaler, jingles osv. skal optages.
Der må ikke forekomme fejl og  

 mangler på grund af båndskift, ringe båndkvalitet eller  

 manglende vedligeholdelse af registreringsudstyret eller lignende.
Stk. 2. Endvidere skal tilladelseshaverne kunne dokumentere,  

 hvad der har været udsendt på tekst-tv og RDS.
Reglerne i denne  

 bekendtgørelse om optagelse, opbevaring og aflevering gælder  

 ligeledes for denne dokumentation.
Stk. 3. Optagelserne skal opbevares i 3 måneder og  

 må i denne periode ikke ændres, slettes eller destrueres.
Det kan  

 pålægges tilladelseshaveren at opbevare optagelserne i en  

 nærmere angivet længere tid, hvis behandlingen af en sag  

 vedrørende programvirksomheden gør det nødvendigt.
 § 3. Optagelse skal foretages samtidig med  

 udsendelsen.
 § 4. Optagelserne skal opbevares under  

 sådanne forhold, af de ikke udsættes for særlige  

 støvgener eller for fugt, væsker, skadelige magnetfelter,  

 mekaniske påvirkninger, varme - over stuetemperatur - eller andet, som  

 kan forringe optagelserne eller gengivelsen af disse.
 § 5. Tilladelseshaveren er ansvarlig for  

 programmernes optagelse, opbevaring og eventuelle kopiering, uanset om  

 arbejdet eventuelt efter aftale udføres af andre.
Aflevering § 6. Hvis det lokale nævn, Udvalget vedr.  

 Lokal Radio og TV, Satellit- og Kabelnævnet, Radio- og  

 TV-Reklamenævnet eller nogen anden dertil berettiget myndighed i  

 forbindelse med behandlingen af en sag vedrørende programvirksomheden  

 pålægger tilladelseshaveren at stille optagelser til  

 rådighed, skal indsendelsen af originaloptagelser eller kopier af disse  

 ske omgående.
Forsendelse skal ske under iagttagelse af bestemmelserne  

 i § 4.
 Stk. 2. De optagelser eller kopier, som stilles til  

 rådighed for myndigheden, skal være i de i bilaget angivne  

 standarder enten i form af originale optagelser eller som kopi heraf.  

 Originaloptagelserne forbliver tilladelseshaverens ejendom og tilbageleveres  

 efter endt brug.
Stk. 3. Den berettigede myndighed kan i særlige  

 tilfælde, f.eks. hvis der opstår mistanke om, at der er  

 manipuleret med kopierne, kræve originaloptagelserne stillet til  

 rådighed.
I sådanne tilfælde skal tilladelseshaveren om  

 nødvendigt være myndigheden behjælpelig med afspilningen  

 af optagelserne, ved f.eks. at stille udstyr til rådighed.
 § 7. Optagelser eller kopier, som stilles til  

 rådighed for en berettiget myndighed, skal være af en sådan  

 kvalitet, at indholdet ved gengivelse kan opfattes uden nogen vanskelighed,  

 der kan henføres til optageudstyret og -installationerne, kopieringen,  

 båndet eller udstyrets betjening.
Stk. 2. Lydgengivelsen skal mindst svare til god  

 telefonkvalitet med hensyn til egenstøj, fremmedstøj, mangler  

 ved båndet, forvrængning og toneområde (ca. 300 Hz - 3,4  

 kHz). En afvigelse fra nominel båndhastighed skal være under 1  

 pct.
Automatisk forstærkningsregulering må ikke anvendes ved  

 optagelsen.
Der henvises i øvrigt til bilaget.
Stk. 3. Billedgengivelsen skal mindst have den kvalitet, som  

 det i bilaget nævnte optagesystem normalt har til almindelig  

 hjemmebrug.
Signal/støjforholdet i billedsignalet må ikke  

 være ringere end 38 dB(uvejet).
 § 8. Hver båndspole, kassette eller lign.,  

 som stilles til rådighed for en berettiget myndighed, skal være  

 forsynet med oplysning om radiostationens eller tv-stationens navn,  

 udsendelsesdato samt tidspunkt for optagelsens begyndelse og afslutning.
 § 9. Andre båndhastigheder og optagesystemer  

 end de, der er nævnt i bilaget, vil kunne anvendes ved indsendelse af  

 materiale til en berettiget myndighed, jf. § 6, under forudsætning  

 af, at tilladelseshaveren sammen med optagelserne stiller det fornødne  

 afspilningsudstyr til rådighed.
Tilsidesættelse af reglerne § 10. En tilladelse til programvirksomhed kan  

 inddrages midlertidigt eller endeligt, hvis indehaveren tilsidesætter  

 pligten til at optage og opbevare udsendelserne, pålæg om at  

 aflevere optagelser eller kopier heraf eller pålæg om i  

 længere tid end 3 måneder at opbevare optagelserne, jf. lovens  

 § 39, nr. 3, og § 55, stk. 2, nr. 6.
 Stk. 2. Der kan i sådanne tilfælde også  

 idømmes bøde, jf. lovens § 76, stk. 1, nr. 4.
Ikrafttrædelse § 11. Bekendtgørelsen træder i kraft  

 den 15. oktober 1998.
 Stk. 2. Bekendtgørelse nr. 664 af 15. oktober 1987 om  

 optagelse og opbevaring af lokale radio- og fjernsynsudsendelser  

 ophæves.
Bilag 1 Tekniske krav og standarder ved indsendelse af  

 materiale Radioudsendelser 1. Materialet skal stilles til rådighed i form af  

 lydkassettebånd (standard kompaktkassetter optaget ved standard  

 båndhastighed). En ringere båndkvalitet end svarende til 1.  

 klasses jernoxydbånd og kassettebånd med længere spilletid  

 end nominelt 2 x 45 min. må ikke anvendes.
Der skal anvendes en  

 båndoptager beregnet for international standard halvspor mono- eller 2  

 x kvartspor stereonorm.
Ved optagelse eller overspilning af monolyd på  

 stereooptageren skal samme lyd indspilles på begge sammenhørende  

 stereospor.
2. Materiale vedrørende tekstudsendelser via RDS skal stilles til  

 rådighed i form af en udskrift af RDS-teksten.
Materiale  

 vedrørende RDS-trafik-information skal stilles til rådighed i  

 form af lydkassettebånd.
Fjernsynsudsendelser 1. Materialet skal stilles til rådighed på  

 videokassettebånd i VHS systemet, således at det uden  

 særlige foranstaltninger kan afspilles på andre  

 båndmaskiner end dem, det er optaget eller kopieret på.
 2. Optagelser eller kopier af optagelser af billeder, der kun gengiver  

 tekst og eventuelt et fast billede, kan være af kortere varighed end  

 udsendelsen, forudsat at der sker en fuldstændig registrering af den  

 til enhver tid viste tekst.
 3. Båndene skal mindst være af kvalitet "high  

 grade", og tykkelsen af båndene skal mindst være 19 µm + 1/-  

 2 µm (svarende til at en normal kassette rummer bånd til maksimalt 3  

 timers optagelse).
 4. Materiale vedrørende udsendelse af tekst-tv skal stilles til  

 rådighed i form af en udskrift af tekst-tv-teksten.
Tekniske mindstekrav til optagelserne af lyden Ved afspilning af optagelserne skal følgende krav være  

 opfyldt:
 1. Wow og flutter(vejet) skal værre mindre end 0,7 pct.
 2. Harmonisk forvrængning må højst være 5  

 pct.
 3. Den samlede støj - det vil sige lyde, der er udsendelserne  

 uvedkommende - fra optage- og afspilningsanlæg og bånd, herunder  

 sner og brum fra installationer, sus og knækstøj, skal ved  

 gennemgang være mindst 30 dB under normalniveauet for  

 udsendelsessignalet.
 4. Frekvensgangen for lydoptagelsen skal totalt forløbe fra ca. 300  

 Hz til 3,4 kHz inden for et område på maksimalt 12 dB.
