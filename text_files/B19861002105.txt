 I medfør af § 11, stk. 2 i lov nr. 98 af 12. marts 1980 om  

 skibes sikkerhed m.v., jfr. industriministeriets bekendtgørelse nr. 362 af 5.  

 august 1980 fastsættes:
 1. Ved bygning, ombygning eller reparation af danske  

 skibe er det forbudt at anvende asbest og asbestholdige materialer, jfr. dog  

 pkt. 2.
 2. Indtil videre er brugen af følgende asbestholdige  

 materialer tilladt: 1. Bundne pakningsmaterialer, fx lukkede  

 metalasbestpakninger og gummiasbestpakninger, 2. friktionsbelægninger med  

 maksimalt 70 vægtprocent asbest, 3. phenolharpiks-baserede lejeforinger  

 indeholdende maksimalt 50 vægtprocent asbest og 4. kommutatorer med maksimalt  

 60 vægtprocent asbest.
 3. Forskriften træder i kraft den 15. marts 1987.
 4. Overtrædelse af forskriften kan i medfør af § 28 i  

 lov om skibes sikkerhed m.v. straffes med bøde eller hæfte.
 Direktoratet for statens skibstilsyn,  

 den 13. oktober 1986.
