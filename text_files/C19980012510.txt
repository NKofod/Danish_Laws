Cirkulæreskrivelse om adgangen  

 til at medbringe mobiltelefoner ved besøg Ifølge § 22 i cirkulære om de indsattes adgang til brevveksling  

 og besøg og § 20 i cirkulære om varetægtsarrestanters adgang til brevveksling  

 og besøg kan institutionens leder fastsætte begrænsninger med hensyn til,  

 hvilke effekter de besøgende må medtage eller være i besiddelse af under  

 besøget.
Ifølge § 6a i effektcirkulæret kan der ikke meddeles de indsatte  

 tilladelse til udlevering af mobiltelefoner.
 I tilslutning hertil fastsættes følgende:
 1.  

 	  

    

 Mobiltelefoner må  

 ikke medbringes ved besøg.
 2.  

 	  

    

 Dette gælder dog  

 ikke, såfremt den besøgende fungerer eller har fungeret som indsattes  

 forsvarsadvokat i en verserende eller afsluttet straffesag.
 3.  

 	  

    

 Med hensyn til  

 visitation, opbevaring af mobiltelefoner under besøget, afvisning af besøg,  

 såfremt visitation nægtes mv., følges de almindelige regler.
4.  

 	  

    

 Cirkulæreskrivelsen  

 træder i kraft straks.
Samtidig ophæves cirkulæreskrivelse af 14. oktober  

 1997  

 om adgangen til at medbringe mobiltelefoner ved besøg.
