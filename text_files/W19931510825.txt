En 7-årig pige, med tandstillingsfejl omfattet af den kommunale  

 tandpleje, fik indledt tandregulering i bopælskommunen.
Pigen flyttede til en  

 anden kommune men fortsatte med den afsluttende behandling i den første  

 kommune.
Behandlingen sluttede uden at der var opnået stabilt sammenbid, og  

 der skete en tilbagevenden til den oprindelige tandstillingsfejl.  

 Patientklagenævnet fandt grundlag for kritik af den behandlende tandlæge.
 Patientklagenævnet beklagede, at den første kommunes tandpleje ikke  

 drog omsorg for at få pigen overflyttet til den nye kommunes tandpleje og at  

 det havde været hensigtsmæssigt om den modtagene kommune ved tilflytningen  

 havde fået tilvejebragt en aftale om hvem der havde ansvaret for pigens  

 behandling.
 En 7-årig pige havde en tandstillingsfejl, der ansås for omfattet af den  

 kommunale tandpleje i pigens bopælskommune, hvor tandreguleringsbehandling  

 blev indledt.
I løbet af behandlingen flyttede pigen til en anden kommune.
Ikke desto  

 mindre fortsatte den første kommune med den afsluttende del af  

 tandreguleringsbehandlingen.
Behandlingen blev afsluttet, uden at der var  

 opnået et stabilt sammenbid, hvilket resulterede i, at der skete en  

 tilbagevenden af den oprindelige tandstillingsfejl.
 Såvel Sundhedsstyrelsen som Patientklagenævnet fandt, at det  

 over for den behandlende tandlæge skulle beklages, at han ikke havde handlet  

 fagligt korrekt og udvist den omhu og samvittighedsfuldhed, der kræves i  

 henhold til lov om tandlæger, § 12.
Da pigen, efter tandstillingen havde ændret sig i uheldig retning, blev  

 tilset af den kommunale tandpleje i den nye kommune, fandt man, at hun nu  

 ikke var omfattet af den kommunale tandpleje.
Begrundelsen herfor var, at der  

 nok forelå en afvigelse fra perfekt normaltandstilling, men ikke i en sådan  

 grad, at tilfældet faldt ind under den kommunale tandplejes forpligtelser.
 Forløbet rejste spørgsmålet om, hvilket af de to kommuner, der havde haft  

 forpligtelse til at påse, at der blev foretaget overflytning fra den ene  

 kommunale tandpleje til den anden.
 Patientklagenævnet beklagede - i modsætning til Sundhedsstyrelsen  

 - over for den kommunale tandpleje i den første kommune, at Tandplejen ikke  

 ved pigens fraflytning drog omsorg for at få hende overført til den kommunale  

 tandpleje i den nye kommune, der havde ansvaret for den videre behandling,  

 jf. bekendtgørelse om kommunal tandpleje, § 2, stk. 5.
 Patientklagenævnet fandt endvidere, at det havde været  

 hensigtsmæssigt, om den modtagende kommune ved pigens tilflytning havde fået  

 tilvejebragt en klar aftale om, hvem der havde ansvaret for den videre  

 behandling af hende.
