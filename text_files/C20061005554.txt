Fastsættelse af kildeskattebøder Fastsættelse  

 af kildeskattebøder 1. Indledning I forbindelse  

 med ophævelsen af opkrævningslovens § 17, stk. 1, nr. 3, ved lov nr. 1441 af  

 22. december 2004 ændredes grundlaget for fastsættelsen af strafansvaret ved  

 overtrædelse af kildeskatteloven.
Problemet blev drøftet med Rigsadvokaten i  

 2005, og det blev besluttet, at der skulle anlægges prøvesager til  

 fastsættelse  

 af en takstmæssig bøde for overtrædelse af de sanktionerede bestemmelser i  

 kildeskattelovgivningen.
2. Praksis I to domme fra  

 2006 har overtrædelse af kildeskattelovens § 74, stk. 2, jf. stk. 1, nr. 1, 2  

 og 3, været til pådømmelse.
Det drejer sig om Østre Landsretsdommen af 25.  

 august 2006 refereret i  


  

 SKM2006.520.ØLR  


  

 og dom af 21. september 2006 fra Københavns Byret.
I begge sager blev der  

 fastsat en tillægsbøde svarende til en gang de unddragne A-skatter.
Der er således  

 retspraksis for, at overtrædelse af kildeskatteloven, hvor man straffes på samme måde, som ved  

 overtrædelse af skattekontrolloven og momsloven, når der er tale om forsæt  

 til  

 unddragelse.
 2.1. Sager hvor unddragelsen overstiger 100.000 kr.
Det følger  

 heraf, at i kildeskattesager, hvor den forsætlige unddragelse overstiger  

 100.000 kr., skal der nedlægges påstand om en frihedsstraf og en tillægsbøde  

 svarende til en gang den unddragne A-skat.
Dette gælder også overtrædelse af  

 kildeskattelovens § 75, nr. 1, hvor man lader sig udbetale løn uden, at der  

 er  

 indeholdt A-skat.
Der kan også være tale om fortielse af oplysninger eller  

 uregistreret  

 virksomhed.
Hvis forholdet er omfattet af opkrævningslovens § 17, rejses der  

 tiltale efter denne bestemmelse i stedet for kildeskatteloven.
3. Prøvesager Rigsadvokaten  

 har bestemt, der skal anlægges prøvesager, som kan danne grundlag for den  

 administrative  

 praksis.
Det er ud fra ovennævnte domme nærliggende at antage, at domstolene  

 vil godkende en bødepraksis i kildeskattesagerne, svarende til bøderne ved  

 overtrædelse af skattekontrolloven og momsloven, når der er tale om  

 unddragelse.
 Fastsættelsen af  

 sanktion skal ske i de sager, hvor unddragelsen er sket den 1. januar 2005 og  

 senere.
Der skal derfor  

 nedlægges påstand om straf efter det takstmæssige bødesystem og svarende til  

 bødestørrelsen  

 for unddragen skat og moms.
Bøden beregnes således:
 I  

 kildeskattesager, hvor unddragelsen ikke overstiger 100.000 kr. og med forsæt  

 til unddragelse ved overtrædelse af kildeskatteloven, fastsættes bøden til 2  

 gange den samlede unddragelse.
 Ved grov  

 uagtsomhed udgør bøden 1 gang den samlede unddragelse.
 Af den del af  

 unddragelsen, der ikke overstiger 30.000 kr., beregnes bøden dog kun som 1  

 gang  

 den unddragne A-skat ved forsæt, og som halvdelen af den unddragne A-skat ved  

 grov uagtsomhed.
 Hvis der  

 foreligger både et forsætligt forhold og et groft uagtsomt forhold ved  

 unddragelse af kildeskatteloven, foretages nedsættelsen af normalbøden til  

 halvdelen af de første 30.000 kr. af den unddragne A-skat, såvel for det  

 beløb,  

 der vedrører det forsætlige forhold, som for det beløb, der vedrører det  

 groft  

 uagtsomme forhold.
Såfremt der er  

 tale om andre overtrædelser af skatte- og momslovgivningen, skal den samlede  

 unddragelse  

 lægges til grund for bødeberegningen.
Der er således tale om et takstmæssigt  

 bødesystem med fuld kumulation.
4. Ikrafttræden og virkning Disse  

 retningslinier træder i kraft med øjeblikkelig virkning, idet administrative  

 afgørelser fortsat er sat i bero, indtil der foreligger afgørelser i  

 prøvesagerne.
 Overtrædelser, der er sket inden 1.  

 januar 2005, hvor der ikke er grundlag for påstand om frihedsstraf og som  

 ikke  

 er afgjort efter de hidtil gældende regler, henlægges.
