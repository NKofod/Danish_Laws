Betænkning afgivet af Uddannelses- og Forskningsudvalget den 10. april 2018 Betænkning over Forslag til lov om Studievalg Danmark [af uddannelses- og forskningsministeren (Søren Pind)]:
1. Udvalgsarbejdet Lovforslaget blev fremsat den 31. januar 2018 og var til 1. behandling den 23. februar 2018. Lovforslaget blev efter 1. behandling henvist til behandling i Uddannelses- og Forskningsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og uddannelses- og forskningsministeren sendte den 13. november 2017 dette udkast til udvalget, jf.
UFU alm. del  bilag 11. Den 31. januar 2018 sendte uddannelses- og forskningsministeren de indkomne høringssvar og et notat herom til udvalget.
Spørgsmål Udvalget har stillet 1 spørgsmål til uddannelses- og forskningsministeren til skriftlig besvarelse, som denne har besvaret.
Spørgsmål 1 og svaret herpå er optrykt som bilag 2 til betænkningen.
2. Indstillinger Udvalget indstiller lovforslaget til vedtagelse uændret.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Jens Henrik Thulesen Dahl (DF) Marlene Harpsøe (DF) Alex Ahrendtsen (DF) Christian Langballe (DF) Tilde Bork (DF) Ib Poulsen (DF) Anni Matthiesen (V) Hans Andersen (V) Bertel Haarder (V) Louise Schack Elholm (V) Thomas Danielsen (V) Mads Fuglede (V) Villum Christensen (LA) Henrik Dahl (LA) nfmd.
Brigitte Klintskov Jerkel (KF) Christian Rabjerg Madsen (S) Christine Antorini (S) fmd.
Kirsten Brosbøl (S) Rasmus Prehn (S) Julie Skovsby (S) Mette Reissmann (S) Eva Flyvholm (EL) Jesper Kiel (EL) Pernille Schnoor (ALT) Carolina Magdalene Maier (ALT) Sofie Carsten Nielsen (RV) Marlene Borst Hansen (RV) Jacob Mark (SF) Trine Torp (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 132 Oversigt over spørgsmål og svar vedrørende L 132 Bilag 2 Spørgsmål 1 og uddannelses- og forskningsministerens svar herpå Svaret på spørgsmål 1 er optrykt efter ønske fra udvalget.
Spørgsmål 1 Hvordan vil ministeren sikre en god sammenkobling mellem Studievalg Danmark og eVejledning samt UddannelsesGuiden under Undervisningsministeriet, jf. høringssvarene til L 132? Svar Det følger af det fremsatte lovforslags § 4, at Studievalg Danmark samarbejder med ungdomsuddannelsesinstitutioner, videregående uddannelsesinstitutioner og vejledningsorganisationer.
Uddannelses- og forskningsministeren kan fastsætte nærmere regler om tilrettelæggelsen af samarbejdet.
Det er således vigtigt med et tæt og løbende samarbejde mellem Studievalg Danmark og andre, der vejleder.
Det gælder også i forhold til eVejledning og UddannelsesGuiden, der er informations- og vejledningstilbud, der dækker på tværs af hele undervisnings- og uddannelsesområdet.
 I den forbindelse er undervisningsministeren og jeg enige om, at der skal være et tæt og løbende samarbejde mellem de forskellige vejledningstilbud på de to ministerområder, herunder Studievalg Danmark, eVejledning og UddannelsesGuiden, for at styrke kvaliteten af den samlede vejledning.
Et godt samarbejde er afgørende for en sammenhængende og relevant vejledningsindsats til gavn for både den enkelte og for samfundet.
Det er her blandt andet vigtigt, at de enkelte vejledningstilbud henviser til hinanden afhængig af det individuelle vejledningsbehov med henblik på at give den vejledningssøgende den efterspurgte og relevante information og vejledning.
 Ved at samle vejledningsopgaven fra de nuværende studievalgscentre i én institution, Studievalg Danmark, skabes bedre rammer for en koordineret og sammenhængende vejledningsindsats  ikke kun i forhold til Studievalg Danmarks vejledning, men også i forhold til samarbejdet med andre, der vejleder, herunder eVejledning og UddannelsesGuiden.
 Et tæt og løbende samarbejde mellem Studievalg Danmark og øvrige vejledningstilbud vil blive et vigtigt fokuspunkt for den kommende direktør for Studievalg Danmark.
