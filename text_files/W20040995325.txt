Klager  

 over utilstrækkelig behandling af brystsmerter hos 30-årig kvinde Nævnet fandt ikke anledning til kritik af de  

 praktiserende læger, idet patienten ikke havde henvendt sig med brystsmerter  

 i  

 perioden.
Nævnet oplyste, at hjertesygdom forårsaget af åreforkalkning er  

 ekstremt sjældent hos kvinder i 30-års alderen.
 Nævnet fandt ikke anledning til at kritisere vagtlægens  

 behandling af patienten, idet han henviste hende til videre behandling, da  

 han  

 ikke selv var i stand til at afhjælpe hendes gener.
Nævnet lagde vægt på, at patienten frembød symptomer på  

 hyperventilation, som nævnet kan oplyse er en nervøst betinget hurtig  

 vejrtrækning med ophobning af ilt og ledsagende snurrende fornemmelse i  

 hænder  

 og fødder samt angstfornemmelse.
Vagtlægen foretog en objektiv undersøgelse,  

 der ikke umiddelbart afslørede andre abnorme forhold, men da patienten var  

 voldsomt generet af tilstanden, foranledigede han videre behandling i  

 sygehusregi.
 Forså vidt angår klagen over behandlingen på sygehuset  

 fandt nævnet anledning til at kritisere sygeplejersken, idet hun i denne  

 situation, med trykkende brystsmerter og fortsatte tilbagefald med hurtig  

 overfladisk vejrtrækning, burde have tilkaldt den vagthavende læge med  

 henblik  

 på en vurdering af tilstanden.
Nævnet fandt ikke anledning til at kritisere de læger  

 på thoraxkirurgisk afdeling, kardiologisk afdeling samt på  

 anæstesiafdelingen,  

 der var involveret i behandling af patienten.
Nævnet fandt endvidere ikke  

 anledning til at kritisere den involverede anæstesisygeplejerske.
Nævnet lagde ved sin afgørelse vægt på, at der blev  

 givet basal genoplivning med udvendig hjertemassage og understøttelse af  

 åndedrættet med iltmaske.
Der blev umiddelbart givet et elektrisk stød på  

 grund  

 af hjerteflimmer, herefter blev der opnået en kortvarig normal hjerterytme,  

 som  

 på ny slog over i hjerteflimmer, hvorefter der blev givet elektrisk stød.  

 Herefter blev der opnået sinusrytme på hjertekardiogrammet, men ikke følelig  

 perifer puls.
Videre lagde nævnet vægt på, at der blev givet  

 rytmeregulerende medicin (cordarone og atropin), hjertestimulerende medicin  

 og  

 syreneutraliserende medicin.
Den kardiologiske bagvagt foretog en  

 ultralydsundersøgelse af hjertet, som viste et udspilet venstre hjertekammer  

 uden funktion.
Lægerne på thoraxkirurgisk afdeling konstaterede, at der ikke  

 var tegn på perforation af lunge og fandt mistanke om en central blodprop i  

 lungen.
Pulsåren til lungerne blev åbnet, uden at der blev fundet blodprop.  

 Man  

 måtte derfor afstå fra yderligere og aftrappede nu hjerte-lungemaskinen.  

 Herunder startedes ventilationen af lungerne igen, og det viste sig, at tuben  

 ikke lå i luftrøret, men i spiserøret.
Det blev herefter lagt om, og der blev  

 ventileret på vanlig vis.
Nævnet fandt det ikke tilstrækkeligt godtgjort, at  

 tuben blev anlagt forkert i skadestuen.
Nævnet oplyste, at en korrekt  

 placeret  

 tube kan glide op under f.eks. transport til operationsgangen eller under  

 flytningen til operationslejet.
