Resumé Kulturministeriet afskedigede med henvisning til  

 tjenestemandslovens §  

 28 A  

 fra hans stilling som overlærer på et voksenuddannelsescenter.
Begrundelsen  

 for  

 afskedigelsen var tilbagevendende problemer vedrørende A's pædagogiske evner  

 og  

 undervisningsform.
Ombudsmanden udtalte, at afskedigelsen i henhold til den nævnte  

 bestemmelse forudsætter, at der foreligger et sagligt grundlag for  

 afskedigelsesbeslutningen.
Ombudsmanden fremsatte dernæst nogle generelle  

 betragtninger om, under hvilke omstændigheder manglende egnethed i tjenesten  

 og  

 samarbejdsvanskeligheder kan udgøre det fornødne saglige grundlag for en  

 sådan  

 afskedigelsesbeslutning.
 Ombudsmanden fandt det ikke med tilstrækkelig sikkerhed  

 godtgjort, at A's samarbejdsproblemer med centrets forstander havde haft en  

 betydelig negativ indflydelse på A's udførelse af sine undervisningsopgaver.  

 Det var derfor ombudsmandens opfattelse, at Kulturministeriet ikke havde haft  

 det fornødne grundlag for at afskedige A. (J. nr. 1992-2270-812).
Uberettiget afskedigelse af tjenestemandsansat  

 voksenuddannelseslærer.
Afgørelsen truffet på utilstrækkeligt grundlag.
 A's advokat klagede til mig  

 over, at Kulturministeriet havde afskediget A fra en stilling som overlærer  

 ved  

 VUC-X.
 Sagens baggrund var følgende:
 A blev ansat som tjenestemand  

 på prøve pr. 1. august 1979 og varigt ansat den 1. august 1982.
Den 27. februar 1991 anmodede  

 forstander B, VUC-X, Y Amtskommune om bistand til at løse de problemer, hun  

 fandt, der var med A's undervisning.
B henviste til et stigende antal klager  

 og  

 til sine egne vanskeligheder med at få en dialog i gang med A.
Som  

 dokumentation vedlagde B referater, hun havde udarbejdet efter møder med A.  

 Møderne havde drejet sig om starten af A's nye hold, om ordenen i EDB-lokalet  

 og om kursisternes brug af en kopimaskine.
B vedlagde endvidere 2 klager fra  

 elever på A's informatikhold og 2 klager fra elever på hans naturfagshold.
 B's henvendelse til  

 amtskommunen resulterede i et møde i amtskommunen den 20. marts 1991. Ifølge  

 amtskommunens referat, dateret 3. april 1991, blev følgende aftalt på mødet:
 "...
- at forvaltningen pålægger centrets ledelse at føre et  

 ekstraordinært tilsyn med (A's) undervisning i indeværende skoleår og  

 herefter  

 fremkomme med en skriftlig vurdering, - at der straks sker indberetning til forvaltningen ved  

 yderligere klager, - at forvaltningen pålægger ledelsen og (A) almindeligt, godt  

 samarbejde, ..." A's advokat fremsatte en  

 række kommentarer til mødereferatet i skrivelse af 5. april 1991. Bl.a.  

 nævnte  

 han, at A i gennemsnit fører det forventede antal elever op til eksamen, og  

 sædvanligvis med et særdeles godt resultat.
Advokaten anførte, at A tidligere  

 over for ledelsen havde påpeget problemer i den nye læseplan, men dog uden at  

 dette havde medført noget resultat, ligesom han under mødet foreslog, at der  

 blev foretaget undersøgelse af fagkonsulenter.
Y Amtskommune svarede  

 advokaten i skrivelse af 24. april 1991, at den tjenstlige samtale alene  

 fandt  

 sted ud fra et ønske om - gennem drøftelse med A - væsentligt at få forbedret  

 forholdene omkring A's undervisning på centret.
Amtskommunen fandt derfor  

 ikke  

 anledning til at kommentere advokatens bemærkninger, men henviste til, at  

 drøftelsen af forløbet af A's tjeneste fra den 20. marts 1991 ville ske på et  

 møde på amtsgården den 7. juni 1991.
 Herefter anmodede A  

 Kulturministeriet om hurtigst muligt at få besøg af udviklingskonsulenter i  

 Naturfag og Informatik.
 B udfærdigede den 14. maj  

 1991 følgende rapport om A's undervisning:
 "...
 (C) og jeg har som aftalt på  

 mødet den 20. marts 1991 fulgt (A's) undervisning og været til stede i  

 klasselokalet på i forvejen aftalte tidspunkter.
 Aktiviteten har omfattet  

 undervisning af et informatikhold, et ETB-hold, og et naturfagshold trin 2.  

 Naturfag trin 1 blev lukket i november 90, idet der på dette tidspunkt kun  

 var  

 en kursist tilbage.
På denne årstid, umiddelbart  

 før eksamen, vil udbyttet af et pædagogisk tilsyn være begrænset.
Der var kun  

 få kursister tilbage på holdene (7-8), så der var ikke pressede situationer,  

 og  

 alle kursisterne var nået frem til deres eksamensprojekt, hvilket vil sige,  

 at  

 i datalokalet sad hver kursist ved hver sin maskine og tilkaldte (A), når der  

 var brug for det.
Det forløb meget fredeligt.
På naturfagsholdet var man også  

 nået frem til, at kursisterne fremlagde projekterne for hinanden, der fandt  

 ingen egentlig undervisning sted." Den tjenstlige samtale den  

 20. marts 1991 blev fulgt op på møde på amtsgården den 7. juni 1991. Af  

 mødereferatet fremgår bl.a. følgende:
 "...
 (D) oplyste, at han i møde  

 den 3. april 1991 med (A), viceforstander (C) og forstander (B) havde drøftet  

 og fastlagt indholdet og omfanget af det ekstraordinære tilsyn og at det  

 under  

 dette møde var aftalt, at der ikke var grundlag for tilkaldelse af  

 fagkonsulent.
 Forvaltningen var af den  

 opfattelse, at (A) har brudt denne aftale, idet det ligger dokumenteret, at  

 (A)  

 - uden om skolens ledelse og forvaltningen - har anmodet Kulturministeriet om  

 besøg af fagkonsulenter i naturfag og informatik.
 (A) meddelte, at henvendelsen  

 til Kulturministeriet ikke havde noget med denne "sag" at gøre, men  

 var ment som en forespørgsel om mulighed for samlæsning.
 Forvaltningen konstaterede,  

 at dette langt fra fremgår af den skriftlige henvendelse til  

 Kulturministeriet  

 og at det heller ikke var den opfattelse, fagkonsulenterne havde haft af  

 henvendelsen.
 ...
Idet man var enige om, at det  

 ikke er det rette tidspunkt at føre ekstraordinært tilsyn så tæt op til  

 eksamen, hvor der er få elever tilbage i klassen og alle elever er  

 "rettet" mod eksamen, aftaltes det, - at centrets ledelse igen i efterårssemestret 1991 fører et  

 ekstraordinært tilsyn med (A's) undervisning, - at der straks skal ske underretning til forvaltningen ved  

 yderligere klager - såvel mundtlige som skriftlige - at forvaltningen pålægger ledelsen og (A) almindeligt, godt  

 samarbejde ..." I perioden fra den 14. august  

 til den 21. december 1991 var A fraværende fra arbejde på grund af sygdom  

 efter  

 et ulykkestilfælde.
 Den 29. januar 1992 meddelte  

 5 elever fra A's matematikhold B, at de ønskede at stoppe med undervisningen.  

 Deres begrundelse var bl.a., at niveauet på holdet var for højt, at A kun tog  

 hensyn til de dygtige elever, og at det var elever, som gennemgik opgaver ved  

 tavlen - og ikke A.
Den 3. februar 1992 havde A,  

 B og C en samtale i anledning af, at A nu var i gang igen efter sygdommen.
B  

 udarbejdede den 4. februar 1992 et referat af mødet.
Ifølge B's referat blev  

 det bl.a. diskuteret, om A burde have indhentet oplysninger om, hvad der var  

 sket på hans hold i det forløbne semester.
En episode med en elev, som  

 kastede  

 halspastiller efter A, udmeldelsen fra matematikholdet, A's lån af skolens  

 bøger, samt indretningen af DATA-lokalet blev også diskuteret.
B orienterede i skrivelse af  

 18. februar 1992 Y Amtskommune om, at hun samme dag havde fulgt A's  

 undervisning på det matematikhold, hvor 5 elever havde klaget.
Af B's referat  

 af tilsynet fremgår, at hun havde drøftet forskellige problemer med eleverne,  

 bl.a. en klage over, at undervisningen skred for langsomt frem.
I referatet  

 hedder det videre: "... Der klages over at A kommer for sent til  

 undervisningen.
På holdet er der en meget spændt stemning.
Kursisterne der  

 nævner dette bliver kraftigt irettesat af de øvrige.
Det skal bemærkes at A  

 rent faktisk er kommet for sent...". Der er ikke nogen vurdering fra B's  

 side af kvaliteten af A's undervisning.
I skrivelse af 28. februar  

 1992 klagede en elev fra informatikholdet til B over A.
Hun påpegede, at A  

 enten ikke var tilstrækkelig kvalificeret, eller at han ikke havde forberedt  

 sig godt nok til timerne.
Endnu en elev fra  

 informatikholdet klagede over A i skrivelse af 1. marts 1992 til B.
Eleven  

 fandt, at A mødte uforberedt til undervisningen.
 I skrivelse af 3. marts 1992  

 orienterede B Y Amtskommune om, at voksenuddannelsescentret den 2. marts 1992  

 havde fået udmeldelse fra yderligere 3 kursister.
 E, som var elev på A's  

 informatikhold, henvendte sig i skrivelse af 19. marts 1992 til Y  

 Amtskommune.  

 E oplyste, at hun havde været elev hos A i 5 år, at hun havde været - og  

 fortsat var - glad for det, samt at B's opførsel over for A tydede på,  

 "at  

 hun med vold og magt ville slippe af med ham".
Den 1. april 1992 blev der  

 holdt centerrådsmøde på VUC-X.
Centerrådet anbefalede på baggrund af  

 elevklager  

 og indstilling fra forstanderen, at A blev afskediget med udgangen af  

 skoleåret.
 A blev bekendt med, at mødet  

 havde været afholdt, da han så et opslag herom på lærerværelsets  

 opslagstavle.
B kommenterede E's skrivelse  

 i en skrivelse til amtskommunen.
B anførte bl.a.:
 "...
 Når (E) underskriver sig på  

 elevernes vegne er dette udelukkende for egen regning.
(E's) tidligere dansklærer  

 siger, at både ordvalg og sætningsopbygning i brev af 19.3. ligger så langt  

 fra  

 det, han har oplevet som værende hendes, at jeg betvivler at hun selv har  

 skrevet brevet." Den 8. april 1992 deltog A og  

 hans advokat i et møde på Amtsgården, hvor A blev orienteret om, at det var  

 forvaltningens hensigt at indstille til økonomiudvalget at anmode  

 Kulturministeriet om at meddele A diskretionær afsked med pension.
A fik udleveret et notat  

 dateret 6. marts 1992, hvoraf baggrunden for forvaltningens indstilling  

 fremgik.
Af notatets konklusion fremgik følgende:
 "...
 Forvaltningen er af den  

 opfattelse, at der ved samtaler og øget tilsyn er udfoldet bestræbelser på at  

 løse problemerne med (A's) tjeneste, men at der fra (A's) side efter  

 forvaltningens opfattelse er en manglende evne til at medvirke ved løsning af  

 problemerne.
Der er ikke på nogen måde  

 tale om tjenesteforseelser, men ud fra en samlet vurdering af materialet er  

 der  

 et klart grundlag for diskretionær afskedigelse af (A)." I skrivelse af 21. april 1992  

 meddelte A's advokat amtskommunen, at han i løbet af kort tid ville fremkomme  

 med et indlæg, hvor han ville kommentere de punkter, som var nævnt i  

 amtskommunens  

 notat af 6. marts 1992.
5 elever fra en af A's  

 klasser udtrykte i en udateret skrivelse til B (kopi modtaget i Y Amtskommune  

 den 22. april 1992) deres tilfredshed med A.
De 5 elever anførte:
 "...
 at vores lærer er mere end rigeligt kvalificeret til at  

 undervise her.
 Eleverne, som er udgået af klasse J121 kunne  

 overhovedet ikke deres pensum og skulle prøve 9. og ikke 10. udvidet.
Hvorfor tager man elever ud af en klasse og spørger om  

 de vil klage over den nævnte lærer? At dine studievejledere anbringer folk på forkerte  

 trin, hvor de ikke er tilhørende.
At det var meget uhøfligt af dig at bryde ind i klassen  

 uden at præsentere dig for at chikanere læreren og hans undervisning - dette  

 var meget ubehageligt for både eleverne og læreren." Den 23. april 1992 blev der  

 afholdt samarbejdsudvalgsmøde på VUC-X om samarbejdsklima og pædagogisk  

 ledelse  

 af skolen.
Af mødereferat fremgår, at samtlige medlemmer af SU ønskede at  

 udtrykke deres uforbeholdne støtte til B's pædagogiske og administrative  

 ledelse  

 af skolen, samt hendes evne til at formidle et godt samarbejde i  

 lærerkollegiet.
B deltog ikke i mødet.
I skrivelse af 3. maj 1992  

 til Y Amtskommune gav to elever deres støtte til A.
De nævnte, at de intet  

 havde at udsætte på A's undervisning, men at der havde været problemer med  

 vikarer og med studievejledning.
Y Amtskommune bad VUC-X om at  

 kommentere de to elevers skrivelse.
B sendte herefter en skrivelse af 6. maj  

 1992 til amtskommunen med kommentarer til skrivelsen af 3. maj 1992.
Den 11. maj 1992 udarbejdede  

 B et notat i anledning dels af, at A's aftenhold havde fået forkerte  

 oplysninger af ham i forbindelse med skriftlig eksamen, dels af at hun havde  

 bedt A komme til et møde vedrørende aflevering af forløbsbeskrivelser.
A  

 havde  

 ikke afleveret forløbsbeskrivelser, og han kom ikke til mødet.
A afleverede  

 forløbsbeskrivelserne den 12. maj - med en uges forsinkelse.
Da  

 forløbsbeskrivelserne ikke var udfyldt tilfredsstillende, indkaldte B ham til  

 møde på sit kontor.
I skrivelse af 4. juni 1992  

 anmodede Y Amtskommune Kulturministeriet om at afskedige A.
Amtskommunen  

 anførte følgende:
 "...
Der har gennem hele (A's)  

 ansættelsesperiode jævnligt været problemer omkring (A's) pædagogiske evner  

 og  

 hans måde at afvikle undervisningen på.
Problemerne har været forsøgt løst af  

 centerets forstander og i perioder har tjenesten forløbet rimeligt.
 På baggrund af et stadigt  

 stigende antal elevklager anmodede forstander (B) i februar 1991  

 forvaltningen  

 om bistand, idet hun fandt det umuligt at få en dialog i gang med (A) om de  

 rejste problemer.
Problemerne har herefter  

 været forsøgt løst gennem møder mellem forvaltningen, forstanderen, (A) og  

 hans  

 advokat.
Der har efter aftale med (A) været ført ekstraordinært tilsyn med  

 (A's) undervisning, for at forsøge ad den vej at afhjælpe problemerne, men  

 forvaltningen er af den opfattelse, at der fra (A's) side er en manglende  

 evne  

 til at medvirke til bedring af forholdene.
 Efter at (A) genoptog sin  

 tjeneste efter en længere sygeperiode (14. august - 21. december 1991) modtog  

 skolen  

 stadig elevklager og udmeldinger fra (A's) hold.
 (A) benægter at der er  

 problemer, idet han altid opfatter situationerne anderledes end omgivelserne,  

 skolens ledelse m.fl., hvorfor han ikke finder anledning til at forsøge at  

 ændre adfærd og undervisningsform.
 Der findes ikke i (A's)  

 tjeneste på nogen måde at være tale om tjenesteforseelser, men ud fra en  

 samlet  

 vurdering af materialet findes der fra (A's) side klart at være en manglende  

 vilje/evne til at medvirke til løsning af problemerne.
..." Som dokumentation vedlagde Y  

 Amtskommune bl.a. de foran nævnte skrivelser, referater m.v.
 Kulturministeriet meddelte i  

 skrivelse af 11. juni  

 1992 A,  

 at ministeriet agtede at afskedige ham fra stillingen som overlærer.  

 Ministeriet henviste til amtskommunens skrivelse af 4. juni 1992, som blev  

 vedlagt i kopi, og tilføjede:
 "...
Det fremgår af sagen, at  

 afskedigelsen ønskes gennemført diskretionært, begrundet i tilbagevendende  

 problemer om Deres pædagogiske evner og undervisningsform.
Problemerne har  

 været søgt løst med bistand fra amtskommunen, der dog har konkluderet, at De  

 ikke har medvirket til en bedring af forholdene.
Kulturministeriet agter på  

 denne baggrund at afskedige Dem fra stillingen som overlærer." Landsforbundet af Voksen- og  

 Ungdomsundervisere meddelte i skrivelse af 19. juni 1992 Kulturministeriet,  

 at  

 forbundet, ud fra de oplysninger det havde modtaget fra ministeriet og fra  

 forbundets tillidsrepræsentant ved VUC-X, intet havde at bemærke til  

 afskedigelsen.
I skrivelse af 2. juli 1992  

 fremkom A's advokat med bemærkninger til den påtænkte afskedigelse.
Advokaten  

 gjorde gældende, at der ikke forelå sagligt grundlag for  

 afskedigelsesbeslutningen, idet de problemer, der havde været i forbindelse  

 med  

 A's ansættelse, ikke skulle søges i hans adfærd, men i den adfærd der var  

 udvist fra forstander B.
Til illustration heraf vedlagde advokaten bl.a.  

 skrivelser fra F, der som censor klagede til Y Amtskommune over B's  

 indblanding  

 i A's eksamination (F's skrivelser er refereret nedenfor). Advokaten vedlagde  

 endvidere A's notat om en episode den 7. maj 1992, hvor B afbrød hans  

 undervisning, samt en række elevers klager til Y Amtskommune over  

 forstanderens  

 opførsel (3 skrivelser om episoden den 7. maj 1992 og en skrivelse af 18. maj  

 1992, hvori anføres, at B opfordrer eleverne til at klage over A). I det  

 omfang, der forelå elevklager, var disse af ældre dato med undtagelse af et  

 par  

 klager i begyndelsen af 1992, som fremkom samtidig med, at A genoptog  

 arbejdet  

 efter sygdom.
Disse klager kunne alene betragtes som elevernes almindelige  

 utilfredshed med de vikarordninger, der havde været.
A's advokat bemærkede,  

 at  

 forstanderen havde anmodet eleverne om at klage over A, hvilket advokaten  

 fandt  

 kritisabelt og urimeligt.
Det var korrekt, at der havde været gennemført  

 ekstraordinært tilsyn med A's undervisning, men dette tilsyn havde kun været  

 afholdt en gang.
Det havde i 1992 reelt ikke været muligt for A at  

 tilbagevise  

 de klagepunkter, som amtskommunen havde fremsat, idet han blev indkaldt til  

 mødet den 8. april 1992 uden at have fået orientering om mødets tema.
For så  

 vidt angik Y Amtskommunes notat af 6. marts 1992 henviste advokaten til, at  

 dette var nærmere kommenteret i hans skrivelse af 9. april 1992 til  

 amtskommunen.
 F, der er ansat som lærer ved  

 et andet voksenuddannelsescenter, og i sommeren 1991 virkede som censor ved  

 VUC-X, anførte i ovennævnte referat:
 "...
Bedst som eleverne så ud til  

 at være ved at være beroliget, brød en ældre kvinde, som jeg efter et stykke  

 tid identificerede som forstanderen, ind i samtalen.
Hun påstod, at eleverne  

 af  

 (A) havde fået at vide, at de ikke måtte medbringe deres kursistarbejder.  

 Desuden gav hun udtryk for, at hun ikke kunne forstå, hvorfor eleverne ikke  

 måtte oplæse deres arbejder.
Som hun tilføjede: "De har jo selv  

 udarbejdet  

 dem". (Ja, det må man jo håbe !). Dernæst postulerede hun, at  

 eksaminationen overhovedet ikke afspejlede den daglige undervisning. (Det er  

 da  

 klart, at den første del af eksaminationen ikke afspejler den daglige  

 undervisning, for hvor ofte skal eleverne i dagligdagen fremlægge  

 kursistarbejder mundtligt - aldrig.
I øvrigt er det mig ubegribeligt, hvorfra  

 hun havde den opfattelse, at den sidste del af eksaminationen ikke afspejlede  

 den daglige undervisning, da hun jo ikke havde overværet eksaminationen,  

 hvilket hun som enhver anden har ret til ... Min opfattelse af episoden var  

 helt klart, at forstanderen således førte sig ubehersket frem for med vilje  

 at  

 insinuere en manglende kompetence hos (A) - og endda i elevernes og mit  

 påhør.  

 Samtidig havde hun jo desuden den uhørte frækhed indirekte at insinuere, at  

 jeg  

 som censor var inkompetent.
..." B blev orienteret om F's  

 henvendelse til forvaltningen.
 I skrivelse af 7. juli 1992  

 anmodede Kulturministeriet Y Amtskommune om amtskommunens bemærkninger til  

 advokatens  

 skrivelse af 2. juli 1992. I den anledning oplyste amtskommunen bl.a., at  

 advokatens skrivelse af 9. april 1992 og breve dateret maj 1992 fra elever,  

 der  

 klagede over forstanderen, ikke var modtaget i amtskommunen, at det måtte  

 afvises, at forstanderen havde bedt eleverne om at klage over A, og at A på  

 møde den 21. maj 1992 med undervisnings- og kulturforvaltningens chef  

 mundtligt  

 var blevet orienteret om økonomiudvalgets beslutning.
 Kulturministeriet meddelte  

 følgende afgørelse i skrivelse af 20. august 1992 til A:
 "Ved brev af 11. juni  

 1992 har Kulturministeriet varslet afskedigelse af Dem.
 I medfør af  

 tjenestemandslovens § 31 er der givet Dem og Deres centralorganisation adgang  

 til at udtale sig i sagen.
Ministeriet har modtaget og  

 vurderet Deres udtalelse.
Landsforbundet af Voksen- og Ungdomsundervisere har  

 på centralorganisationens vegne meddelt, at man ikke har bemærkninger til den  

 påtænkte afskedigelse.
 Finansministeriet har i brev  

 af 4. august 1992 meddelt Kulturministeriet, at De ved afsked på det  

 foreliggende grundlag har ret til ordinær pension i henhold til  

 tjenestemandspensionslovens § 2, stk. 1.
 På dette grundlag meddeles  

 der Dem afsked med pension fra stillingen som overlærer ved VUC-(X) med  

 udgangen af november måned 1992.
..." I klagen til mig gjorde A  

 gældende, at afskedigelsen af ham var uberettiget og ubegrundet.
Han  

 bemærkede,  

 at der igennem en periode var sket påtale af hans undervisning og forhold til  

 eleverne, men at han i det hele havde tilbagevist de punkter, hvor han var  

 blevet kritiseret.
Kulturministeriets skrivelse af 20. august 1992 manglede  

 efter hans opfattelse en begrundelse, således som dette er foreskrevet i  

 forvaltningslovens § 22.
 Kulturministeriet udtalte  

 følgende i anledning af klagen:
 "...
Som det fremgår af  

 ministeriets brev af 11. juni 1992, hvori afskedigelsen varsles, er  

 afskedigelsen begrundet i de tilbagevendende pædagogiske og  

 undervisningsmæssige problemer.
Det fremgår således, at VUC-(X) og (Y)  

 Amtskommune har forsøgt at få løst problemerne med den pågældende lærer  

 gennem  

 samtaler, men at disse ikke har ført til et positivt resultat.
 Ministeriet mener derfor  

 ikke, at afgørelsen har savnet begrundelse.
 Med hensyn til spørgsmålet om  

 afskedigelsen har været uberettiget, mener ministeriet at kunne henholde sig  

 til amtskommunens vurdering i sagen.
..." I en skrivelse til A's  

 advokat udtalte jeg herefter følgende:
 "Ifølge  

 tjenestemandslovens § 28, kan en tjenestemand "afskediges uden ansøgning  

 med 3 måneders varsel til udgangen af en måned".
 Det er i såvel den  

 forvaltningsretlige teori som i praksis antaget, at afgørelse om afsked i  

 henhold til den nævnte bestemmelse forudsætter, at der foreligger et sagligt  

 grundlag for afskedigelsesbeslutningen.
 Det står ligeledes fast, at  

 manglende egnethed i tjenesten og samarbejdsvanskeligheder kan udgøre det  

 fornødne saglige grundlag for en sådan afskedigelsesbeslutning.  

 Retssikkerhedsmæssige hensyn kræver dog, at sådanne problemer ikke uden  

 nærmere  

 kvalifikation påberåbes som grundlag for en afskedigelsesbeslutning.
Det kræves for det første, at  

 problemerne har en betydelig negativ indflydelse på udførelse af opgaverne  

 det  

 pågældende ansættelsessted.
Der skal endvidere, for så vidt angår  

 samarbejdsproblemer, foreligge en klar forbindelse mellem disse og den  

 person,  

 der ønskes afskediget, ligesom hovedskylden for problemernes opståen ikke må  

 kunne tilskrives andre personer end den, som søges afskediget.
Af den  

 almindelige forvaltningsretlige grundsætning om proportionalitet følger  

 yderligere, at der fra den afskedigende myndigheds side skal være udfoldet  

 bestræbelser på at løse samarbejdsproblemerne med mindre vidtgående skridt  

 end  

 afskedigelse.
Afskedigelsesbeslutningens  

 alvorlige karakter tilsiger samtidig, at det bevismæssige grundlag for  

 tilstedeværelsen af afskedsbegrundende problemer er særligt sikkert.
Der må  

 således ikke kunne rejses rimelig tvivl om, at der rent faktisk har  

 foreligget  

 (uløselige) problemer af den ovenfor beskrevne karakter.
 Inden for de ovenfor  

 beskrevne rammer vil afgørelsen af, om der foreligger fornødent grundlag for  

 afskedigelse på grund af manglende egnethed og/eller samarbejdsproblemer,  

 være  

 af skønsmæssig karakter.
 De skønsmæssige elementer i  

 afgørelsen kan jeg efter de regler, der gælder for min virksomhed, ikke  

 kritisere, medmindre der foreligger særlige omstændigheder.
Kulturministeriet henviste i  

 skrivelse af 11. juni 1992 til, at afskedigelsen er begrundet i  

 tilbagevendende  

 problemer vedrørende (A's) pædagogiske evner og undervisningsform.
Herudover  

 henviste ministeriet til, at problemerne havde været søgt løst med bistand  

 fra  

 amtskommunen, der dog havde konkluderet, at (A) ikke havde medvirket til en  

 bedring af forholdene.
 Som omtalt anmodede (B) i  

 februar 1991 (Y) Amtskommune om bistand til at løse de problemer, hun fandt,  

 der var med (A's) undervisning. (B) henviste til et stigende antal klager fra  

 elever og til sine egne vanskeligheder med at få en dialog i gang med (A).  

 Som  

 dokumentation for stigningen i antallet af elevklager vedlagde (B) 4 klager  

 fra  

 elever.
 Herefter pålagde (Y)  

 Amtskommune på mødet den 20. marts 1991 ledelsen af VUC-(X) at føre tilsyn  

 med  

 (A's) undervisning.
I skrivelsen af 5. april 1991  

 henviste De til, at (A) i gennemsnit førte det forventede antal elever op til  

 eksamen, og sædvanligvis med et særdeles godt resultat.
De henviste endvidere  

 til, at (A) under mødet den 20. marts 1991 havde foreslået, at der blev  

 foretaget undersøgelse af fagkonsulenter. (Y) Amtskommune fandt imidlertid  

 ikke  

 anledning til nærmere at kommentere Deres bemærkninger.
I tiden indtil (A's)  

 sygemelding fulgte (C) og (B) 3 gange undervisningen på (A's) hold.
Der blev  

 på  

 mødet den 7. juni 1991 enighed om, at det ikke var det rette tidspunkt at  

 føre  

 ekstraordinært tilsyn så tæt op til eksamen.
Det aftaltes, at centrets  

 ledelse  

 igen til efteråret skulle føre et ekstraordinært tilsyn.
 Om perioden forud for (A's)  

 sygemelding må jeg konkludere, at den foreliggende dokumentation for  

 problemerne vedrørende (A's) undervisning består i udtalelser fra (B) og 4  

 klager fra elever.
 (A) vendte tilbage til  

 arbejdet i januar 1992.
Den 29. januar 1992 meddelte  

 5 elever (B), at de ønskede at stoppe med undervisningen på (A's)  

 matematikhold.
I skrivelser af 28. februar og 1. marts 1992 klagede to elever  

 fra (A's) informatikhold over ham.
(B) orienterede i skrivelse  

 af 18. februar 1992 (Y) Amtskommune om, at hun havde fulgt (A's) undervisning  

 på det matematikhold, hvor de 5 elever havde klaget.
Den 3. marts 1992  

 orienterede (B) amtskommunen om, at hun havde modtaget udmeldelse fra 3  

 kursister  

 - det fremgik ikke af skrivelsen, hvad der var baggrunden for udmeldelsen.
 10 elever udtrykte i 6  

 skrivelser til (Y) Amtskommune i marts, april og maj 1992 deres støtte til  

 (A)  

 og hans undervisning.
 Om (A's) undervisning i  

 foråret 1992 må jeg konkludere, at den foreliggende dokumentation for  

 problemerne angående undervisningen består i en række henvendelser fra elever  

 -  

 stort set lige mange klager og støtteerklæringer, en enkelt rapport om (B's)  

 tilsyn i en af (A's) undervisningstimer samt (B's) vurderinger.
 Efter det oplyste er der ikke  

 grundlag for at påstå, at der har været en stor og stigende strøm af klager  

 fra  

 elever over (A's) undervisning.
Det foreliggende materiale  

 giver efter min opfattelse ikke et tilstrækkelig sikkert grundlag for at  

 antage,  

 at der har været noget væsentligt galt med (A's) undervisning.
Jeg bemærker  

 herved, at hverken VUC-(X), (Y) Amtskommune eller Kulturministeriet har  

 bestridt Deres anbringender om, at (A) førte det forventede antal elever til  

 eksamen, og sædvanligvis med særdeles godt resultat.
Der foreligger ikke  

 nogen  

 ekstern, uafhængig faglig vurdering af (A's) undervisning.
Grundlaget for afskedigelsen  

 har alene været et antal elevklager over (A) samt (B's) meget negative  

 vurderinger af (A). Vurderingerne knytter sig i vid udstrækning til de  

 omtalte  

 elevklager.
I øvrigt henviser de mest til episoder, optrin og møder med (A)  

 uden direkte forbindelse med undervisningen.
Der foreligger ikke - hverken  

 fra  

 (B) eller fra anden fagkyndig side - en begrundet faglig/pædagogisk vurdering  

 af kvaliteten af (A's) undervisning.
 Jeg opfatter forholdet  

 således, at der har været betydelige samarbejdsvanskeligheder mellem (B) og  

 (A). Dette har skabt et klima, hvor eleverne har følt sig provokeret til at  

 tage parti i konflikten gennem henholdsvis klager og støtteerklæringer, hvor  

 selv småepisoder af praktisk art blev gjort til problemer, og hvor det  

 åbenbart  

 har været umuligt at føre en fornuftig dialog om løsning af problemerne.
 Det er efter min opfattelse  

 ikke godtgjort - i hvert fald ikke med tilstrækkelig sikkerhed - at  

 samarbejdsproblemerne i forhold til (B) har haft en betydelig negativ  

 indflydelse på (A's) udførelse af sine undervisningsopgaver.
 Sammenfattende finder jeg  

 herefter ikke, at Kulturministeriet har haft det fornødne grundlag for at  

 afskedige (A) fra hans stilling som overlærer ved VUC-(X).
