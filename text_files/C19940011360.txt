(Til samtlige amtsråd og  

 kommunalbestyrelser) Resume:
 Lov om lån til betaling af ejendomsskatter er blevet ændret således, at  

 der er indført en ret for pensionister med flere til at opnå lån til dækning  

 af tilslutningsudgifter i tilfælde, hvor der er tilslutningspligt til  

 kollektive forsyningsanlæg.
Ved den i bilaget til denne vejledning gengivne lov nr. 424 (* 1) af 1. juni 1994 er der sket en ændring af lov om lån til  

 betaling af ejendomsskatter og ændring af ligningsloven (i det følgende benævnt 28. august 1987, som ændret ved § 9 i lov nr. 192 af  

 29. marts 1989, lov nr. 337 af 6. juni 1991 og lov nr. 1083 af 22. december 1993.
 Indenrigsministeriet vil sørge for, at der i forbindelse med den seneste  

 lovændring bliver udsendt en ny lovbekendtgørelse.
1. Lån til tilslutningsudgifter Efter de hidtidige regler i låneloven har kommunerne pligt til at yde lån  

 til pensionister med flere til betaling af ejendomsskatter.
Derudover kan den enkelte kommunalbestyrelse efter loven beslutte, at  

 låneordningen også skal omfatte vej- og kloakudgifter og lignende.
Det kan  

 bl.a. omfatte udgifter, der skal afholdes af ejendommes ejere ved tilslutning  

 af ejendommene til kollektive forsyningsanlæg.
For så vidt angår de områder, hvor der er tilslutningspligt til kollektive  

 anlæg er der altså ved ændringsloven sket den ændring, at ejerne får et krav  

 på at opnå lån hos kommunen.
Denne ændring fremgår af lånelovens § 1, stk. 1,  

 nr. 2, således som denne er affattet ved ændringslovens § 1, nr. 1. Den  

 øvrige del af ændringsloven er redaktionelt begrundet og svarer altså til de  

 hidtige regler i låneloven.
 I tilfælde, hvor der uden tilslutningspligt sker tilslutning til  

 kollektive forsyningsanlæg, beror det som hidtil på den enkelte  

 kommunalbestyrelses beslutning, om der ydes lån til tilslutningsudgifter, jf.  

 lånelovens § 1, stk. 2, som affattet ved ændringslovens § 1, nr. 1.
 Som eksempler på tilfælde, hvor der er tilslutningspligt til kollektive  

 anlæg kan nævnes tilslutning til fjernvarmeværker og til naturgasnettet i  

 henhold til varmeforsyningsloven, tilslutning til spildevandsanlæg i henhold  

 til miljøbeskyttelsesloven og tilslutning til et alment vandforsyningsanlæg i  

 henhold til vandforsyningsloven.
 Ved tilslutning til kollektive varmeforsyningsanlæg kan vedkommende  

 kommunalbestyrelse om udgangspunkt kræve eksisterende bebyggelse tilsluttet  

 med en frist på 9 år.
Retten til at opnå lån i disse tilfælde forudsætter dog ikke, at 9 års  

 fristen er udløbet.
Retten til at opnå lån indtræder på det tidspunkt, hvor  

 der skal afholdes udgifter til tilslutningen afhængig af, hvornår den  

 enkeltes ejer beslutter sig for at lade sig tilslutte.
Retten til at opnå lån forudsætter generelt, at de øvrige betingelser for  

 ydelse af lån i henhold til låneloven skal være opfyldt.
Det indebærer bl.a.,  

 at der til sikkerhed for lånet skal tinglyses et pantebrev i ejendommen.  

 Pantebrevet skal have sikkerhed inden for den seneste offentligt ansatte  

 ejendomsværdi, jf. lånelovens § 4.
2. Den nærmere afgrænsning af tilslutningsudgifter Den ret til at opnå lån, der er omtalt under punkt 1 ovenfor, omfatter  

 ifølge ændringsloven »udgifter til tilslutning af de pågældende  

 ejendomme til kollektive anlæg«.
 Udgangspunktet for den nærmere afgrænsning af tilslutningsudgifter er, at  

 der skal være tale om udgifter vedrørende foranstaltninger, der er et led i i  

 det faste apparat, der skal til for overhovedet at kunne modtage den  

 pågældende ydelse.
 Ud fra dette synspunkt anses installation af naturgasfyr eller af en  

 brænder at udgøre en del af tilslutningsudgifterne i forbindelse med  

 tilslutning til naturgasnettet.
 Derimod kan udgifter til installationer, der efterfølgende kobles på  

 nettet - som f.eks. en vandvarmer - ikke anses som en del af  

 tilslutningsudgifterne.
3. Ikrafttræden Ændringsloven er trådt i kraft den 3. juni 1994 og har virkning for  

 udgifter, der forfalder til betaling fra og med denne dato.
Indenrigsministeriet, den 9. juni 1994 Birte Weiss / Niels Jørgen Mau (* 1) Bilaget er udeladt her, da retsforskriften har været offentliggjort i Lovtidende som nr. 424 af 1. juni 1994, samt forefindes i Retsinformation.
