 VI MARGRETHE DEN ANDEN, af Guds Nåde Danmarks Dronning,  

 gør vitterligt:
 § 1.  Den ved kongeligt reskript af 24. september 1772  

 anordnede kommission for Den arnamagnæanske Stiftelses bestyrelse benævnes  

 Den arnamagnæanske Kommission i Danmark.
 Kommissionen består af fem af undervisningsministeren beskikkede  

 medlemmer:
Rektor for Københavns Universitet, der tillige er formand for  

 kommissionen, professoren i islandsk sprog og litteratur ved Københavns Universitet, en af konsistorium ved Københavns Universitet udpeget forsker, der skal  

 være særlig fagkyndig inden for stiftelsens forsknings- og arbejdsområde, overbibliotekaren for Det kongelige Bibliotek og et af undervisningsministeren udpeget medlem.
Stk. 2.  Rektor for Københavns Universitet, professoren  

 i islandsk sprog og litteratur ved Københavns Universitet og  

 overbibliotekaren for Det kongelige Bibliotek beskikkes som medlemmer for de  

 pågældendes embedsperiode.
De øvrige to medlemmer beskikkes for fire år ad  

 gangen.
 § 2.  Kommissionen har ansvaret for stiftelsens  

 samlinger og midler og er forpligtet til at aflægge regnskab og udarbejde  

 budget for kommissionens virksomhed.
 Stk. 2.  Kommissionen er berettiget til at antage  

 fornøden medhjælp.
 Stk. 3.  Kommissionen fastsætter selv sin  

 forretningsorden.
§ 3.  Konsistorium ved Københavns Universitet vælger  

 for fire år ad gangen to eforer for stiftelsen.
Eforerne deltager i  

 kommissionens møder og fører på konsistoriums vegne tilsyn med stiftelsens  

 virksomhed, herunder særlig med overholdelsen af de for stiftelsen gældende  

 fundatsmæssige bestemmelser.
Sager af større betydning forelægges af eforerne  

 for konsistorium.
 § 4.  Anordningen træder i kraft den 1. juni 1986.
 Stk. 2.  Kgl. anordning nr. 503 af 1. oktober 1974 om  

 nye bestemmelser for den ved kongeligt reskript af 24. september 1772  

 anordnede kommission for Den arnamagnæanske Stiftelses bestyrelse ophæves.
Givet på Christiansborg slot, den 22.  

 maj 1986 Under Vor Kongelige Hånd og Segl MARGRETHE R.
