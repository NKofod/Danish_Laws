 Spørgsmål om  

 værdiansættelse af pengeinstituts domicilejendom.
 Sagen vedrører et pengeinstituts klage til  

 Erhvervsankenævnet over, at Finanstilsynet i skrivelse af 4. december  

 1996 (6252-0337, F 6220) havde bestemt, at instituttets domicilejendom skulle  

 nedskrives med ca. 25 % i forhold til den værdi, som pengeinstituttet  

  selv havde bogført ejendommen til når bortsås fra  

 installationer.
Over for ankenævnet gjorde instituttet blandt andet  

 gældende, at ejendommen igennem de seneste 3 år var blevet  

 ombygget og moderniseret for et beløb, der var større end den  

 værdi, som tilsynet havde vurderet ejendommen til.
Endvidere henviste  

 instituttet til en ejendomsmæglervurdering, hvorefter ejendommen var  

 vurderet til en salgspris, der stort set svarede til den værdi, som  

 instituttet selv havde ansat ejendommen til, og som igen svarede til den  

 værdi, som instituttet havde fået meddelelse om, at den  

 offentlige ejendomsvurdering ville blive fastsat til.
Endelig henviste  

 instituttet til værdiansættelser af nærliggende  

 ejendomme.
