Vejledning om indberetning af kapitalgrundlag for forvaltere af alternative investeringsfonde Denne vejledning finder anvendelse for forvaltere af alternative investeringsfonde.
Indberetninger sker enten som forvalter af alternative investeringsfonde eller som selvforvaltende alternativ investeringsfond.
Indberetninger En virksomhed, som er omfattet af denne vejledning, skal elektronisk indberette skemaet ISBS til Finanstilsynet.
Forvaltere af alternative investeringsfonde med tilladelse skal anvende ARK 1  FAIF kapitalind.  til indberetning.
Dette gælder også, hvis forvalteren har tilladelse til accessorisk virksomhed nævnt i bilag 1, nr. 3, i lov om forvaltere af alternative investeringsfonde m.v.
Selvforvaltende alternative investeringsfonde med tilladelse skal anvende ARK 2  SAIF kapitalind.  til indberetning.
I det følgende vil anvendelsen af forkortelsen FAIF betyde både forvaltere af alternative investeringsfonde og selvforvaltende alternative investeringsfonde, med mindre det klart fremgår, at andet gælder for selvforvaltende alternative investeringsfonde.
Der gælder de samme placeringsregler for både selvforvaltende alternative investeringsfonde og forvaltere af alternative investeringsfonde, hvorfor denne del gennemgås for begge typer FAIFer til sidst i denne vejledning.
Der skal ske indberetninger for hvert kvartal.
Indberetningerne skal foretages senest 20 arbejdsdage efter udløbet af henholdsvis 1., 2. og 3. kvartal.
Indberetningen for opgørelse ultimo året skal ske senest 30 arbejdsdage efter årets udløb.
Der indberettes i danske kroner, og i skemaet anføres posterne i 1.000 kr.
Ændringer i det indberettede Såfremt virksomheden foretager ændringer i det indberettede materiale, skal disse ændringer snarest muligt indberettes til Finanstilsynet.
Forkortelser I det følgende og i skemaet skal nedenstående forkortelser forstås således:
  Ved FAIF-loven forstås lov nr. 598 af 12. juni 2013 om forvaltere af alternative investeringsfonde m.v.
  Ved FIL forstås lov om finansiel virksomhed som bekendtgjort ved lovbekendtgørelse nr. 928 af 4. august 2014.
  Ved bekendtgørelse nr. 281/2014 forstås bekendtgørelse nr. 281 af 26. marts 2014 om finansielle rapporter for kreditinstitutter og fondsmæglerselskaber m.fl.
  Ved bekendtgørelse nr. 289/2014 forstås bekendtgørelse nr. 289 af 27. marts 2014 om opgørelse af solvenskrav og faste omkostninger samt indberetning af kapitalgrundlag m.v. for investeringsforvaltningsselskaber, forvaltere af alternative investeringsfonde m.fl.
  Ved CRR forstås Europa-Parlamentets og Rådets forordning (EU) nr. 575/2013 af 26. juni 2013 om tilsynsmæssige krav til kreditinstitutter og investeringsselskaber.
  Ved level 2-forordningen forstås Kommissionens delegerede forordning (EU) nr. 231/2013 af 19. december 2012 om udbygning af Europa-Parlamentets og Rådets direktiv 2011/61/EU for så vidt angår undtagelser, generelle vilkår for drift, depositarer, gearing, gennemsigtighed og tilsyn.
1. Kapitalforhold for forvaltere af alternative investeringsfonde Post 1. Det samlede kapitalgrundlag opgjort i henhold til artikel 25-88 i CRR og i overensstemmelse med § 16 i FAIF-loven.
 Her anføres kapitalgrundlaget som opgjort i henhold til artikel 25-88 i CRR, jf. § 16, jf. § 3, stk. 1, nr. 34, i FAIF-loven.
Post 2.1. Forvalterens startkapital, jf. § 16, stk. 1, i FAIF-loven Her anføres startkapital i henhold til § 16, stk. 1, i FAIF-loven.
Startkapitalen skal udgøre et beløb svarende til værdien af:
 125.000 euro for FAIFer med tilladelse til at forvalte alternative investeringsfonde, eller  730.000 euro for FAIFer, der også har tilladelse til at udføre de aktiviteter, der er nævnt i FAIF-lovens bilag 1, nr. 3, litra b, punkt ii, jf. § 8, stk. 5, i FAIF-loven.
 Post 2.2. Opgørelse af den samlede værdi af de forvaltede alternative investeringsfonds- porteføljer (AuM), jf. artikel 2 i level 2-forordningen.
Her anføres den samlede værdi af de forvaltede alternative investeringsfonde, udregnet i medfør af artikel 2 i level 2-forordningen.
I udregningen skal der ikke fratrækkes eventuelle forøgelser i den forvaltede portefølje på baggrund af en eventuel gearing.
Det skal endvidere bemærkes, at forvaltede fonde, som ikke falder under definitionen af AIFer, ikke skal indgå i beregningen af AuM.
Den seneste værdiansættelse af de forvaltede alternative investeringsfondsporteføljer skal anvendes.
Der stilles ikke krav om, at forvalteren ved kapitalindberetning udarbejder en selvstændig værdiansættelse.
Det bemærkes, at porteføljer, hvor FAIFen i overensstemmelse med kapitel 7 i FAIF-loven har uddelegeret funktioner, også skal medregnes i den samlede værdi af FAIFens forvaltede portefølje.
Hvor FAIFen forvalter en portefølje på baggrund af delegation fra anden FAIF, skal denne del af den samlede forvaltede portefølje ikke medregnes.
 Post 2.3. Forøgelsen af kapitalgrundlaget med 0,02 pct. af den del af de forvaltede alternative investeringsporteføljer, der overstiger 250 mio. euro, jf. § 16, stk. 2, i FAIF-loven.
 Her anføres det tillæg, som FAIFen skal medregne til selskabets kapitalgrundlag, jf. § 16, stk. 2, i FAIF-loven.
Tillægget beregnes som 0,02 pct. af den samlede værdi af FAIFens forvaltede alternative investeringsfondsporteføljer, som overstiger et beløb svarende til 250 mio. euro.
Kravet til startkapital og tillægget kan tilsammen maksimalt udgøre 10 mio. euro, jf. § 16, stk. 4, i FAIF-loven.
Denne begrænsning undtager ikke FAIFen for at have et kapitalgrundlag, der svarer til mindst en fjerdedel af det foregående års faste omkostninger.
Se post 3.1.
 Hvis de af FAIFen forvaltede porteføljer, jf. post 2.2., er mindre end 250 mio. euro, anføres der ikke noget under post 2.3.
 Post 3. Det foregående års faste omkostninger, jf. § 16, stk. 4, i FAIF-loven.
 Her anføres FAIFen faste omkostninger for det foregående regnskabsår.
 Beregningen af det foregående års faste omkostninger skal foretages i henhold til § 4 i bekendtgørelse nr. 289/2014. De faste omkostninger beregnes som summen af følgende poster fra resultatopgørelsen i bilag 6 til bekendtgørelse nr. 281/2014:
 1) Udgifter til personale og administration.
 2) Af- og nedskrivninger på immaterielle og materielle aktiver.
 3) Andre driftsudgifter.
 Med udgifter til personale og administration menes lønninger og vederlag m.v. til personale og ledelse samt administrationsudgifter, herunder eksempelvis husleje, jf. § 33 i bekendtgørelse nr. 281/2014.
 Har FAIFen ikke været i drift i 1 år, skal denne have et kapitalgrundlag svarende til mindst en fjerdedel af de faste omkostninger, der fremgår af aktivitetsplanen for første års drift indsendt i forbindelse med selskabets ansøgning om tilladelse, medmindre aktivitetsplanen kræves ændret af Finanstilsynet, jf. § 16, stk. 4, 3. pkt., i FAIF-loven.
 Post 3.1. 25 pct. af det foregående års faste omkostninger, jf. § 16, stk. 4, 1. pkt., i FAIF-loven.
 Her anføres en fjerdedel af de faste omkostninger angivet i post 3. I det tilfælde, hvor beløbet i post 3.1. er højere end værdien af FAIFens startkapital, anført i post 2.1, og forøgelsen af kapitalgrundlaget, anført i post 2.3, sammenlagt, skal FAIFens samlede kapitalgrundlag, anført i post 1, være lig med eller højere end en fjerdedel af FAIFens omkostninger.
Ved FAIFens opstart anvendes de faste omkostninger angivet i aktivitetsplanen, som skal være vedlagt FAIFens ansøgning om tilladelse til at forvalte alternative investeringsfonde.
Se post 3.
 Post 4. Krav til forøgelse af kapitalgrundlaget, jf. § 16, stk. 5, nr. 1, i FAIF-loven, opgjort i henhold til artikel 14 i level 2-forordningen.
Her anføres kravet til forøgelse af kapitalgrundlaget som følge af, at FAIFen har valgt at afdække risici for erhvervsansvar ved netop forøgelse af kapitalgrundlaget, jf. § 16, stk. 5, nr. 1, i FAIF-loven.
Alternativt kan FAIFen vælge at afdække risici for erhvervsansvar ved forsikring, se post 5. Bemærk, at de to metoder, henholdsvis forøgelse af kapital og forsikring, ikke kan kombineres.
Forøgelsen skal som udgangspunkt være 0,01 pct. af FAIFens forvaltede portefølje, jf. artikel 14, stk. 2, i level 2-forordningen.
Bemærk, at den forvaltede portefølje i dette tilfælde skal udregnes efter artikel 14, stk. 2, 2. pkt., i level 2-forordningen.
 Hvis post 4 er udfyldt, skal der skrives 0 i post 5 og 5.1.
Post 5. Krav til erhvervsansvarsforsikring, jf. § 16, stk. 5, nr. 2, i FAIF-loven, opgjort i henhold til artikel 15, stk. 3, i level 2-forordningen (dækning af individuelt erstatningskrav) Her anføres forsikringens dækning af FAIFens individuelle erstatningsansvar.
Det relevante er dækningen per skade, som FAIFen kan blive ansvarlig for.
Denne dækning skal som minimum være mindst 0,7 pct. af den forvaltede portefølje, jf. artikel 15, stk. 3, i level 2-forordningen.
 Hvis post 5 og 5.1 er udfyldt, skal der skrives 0 i post 4.
 Post 5.1. Krav til erhvervsansvarsforsikring, jf. § 16, stk. 5, nr. 2, i FAIF-loven, opgjort i henhold til artikel 15, stk. 4, i level 2-forordningen (dækning af erstatningskrav sammenlagt pr. år).
Her anføres forsikringens dækning af FAIFens erstatningsansvar sammenlagt for et år.
Forsikringens dækning skal som minimum være 0,9 pct. for alle erstatningskrav sammenlagt per år, jf. artikel 15, stk. 4, i level 2-forordningen, af den samlede forvaltede portefølje opgjort efter artikel 14, stk. 2, 2. pkt., i level 2-forordningen.
2. Kapitalforhold for selvforvaltende alternative investeringsfonde Post 1. Det lovpligtige kapitalgrundlag udregnet efter § 16 i FAIF-loven.
 Her anføres det lovpligtige kapitalgrundlag, som den selvforvaltende fond har behov for i medfør af § 16 i FAIF-loven.
 Post 1.1. Samlede opgjorte værdi af kapitalposter der opfylder betingelserne for kapital- grundlag, jf. art. 25  88 i CRR.
 Her anføres størrelsen på de poster, som af den selvforvaltende alternative investeringsfond vurderes at falde under art. 25  88 i CRR.
 Post 1.2. Del af kapitalposterne som er investeret i overensstemmelse med § 16, stk. 7, i FAIF-loven.
 Her anføres den del af posterne, som er vurderet som værende en del af kapitalgrundlaget i medfør af art. 25  88 i CRR, se post 1.1., og som er placeret i overensstemmelse med § 16, stk. 7, i FAIF-loven.
 Post 2.1. Den selvforvaltende alternative investeringsfonds startkapital, jf. § 16, stk. 1, i FAIF-loven.
Her anføres startkapital i henhold til § 16, stk. 1, i FAIF-loven.
Startkapitalen skal udgøre et beløb svarende til værdien af 300.000 euro for selvforvaltende alternative investeringsfonde.
 Post 2.2. Opgørelse af den samlede værdi af den selvforvaltende alternative investeringsfondsportefølje (AuM) opgjort i overensstemmelse med artikel 2 i level 2-forordningen.
Her anføres den samlede værdi af den forvaltede alternative investeringsfonde, udregnet i medfør af artikel 2 i level 2-forordningen.
I udregningen skal der ikke fratrækkes eventuelle forøgelser i den forvaltede portefølje på baggrund af en eventuel gearing.
Den seneste værdiansættelse af de forvaltede alternative investeringsfondsporteføljer skal anvendes.
Der stilles ikke krav om, at forvalteren ved kapitalindberetning udarbejder en selvstændig værdiansættelse.
Det bemærkes, at porteføljer, hvor FAIFen i overensstemmelse med kapitel 7 i FAIF-loven har uddelegeret funktioner, også skal medregnes i den samlede værdi af FAIFens forvaltede portefølje.
Hvor FAIFen forvalter en portefølje på baggrund af delegation fra anden FAIF, skal denne del af den samlede forvaltede portefølje ikke medregnes.
 Post 2.3. Forøgelsen af kapitalgrundlaget med 0,02 pct. af den del af den forvaltede alternative investeringsportefølje, der overstiger 250 mio. euro, jf. § 16, stk. 2, i FAIF-loven.
 Her anføres det tillæg, som FAIFen skal medregne til selskabets kapitalgrundlag, jf. § 16, stk. 2, i FAIF-loven.
Tillægget beregnes som 0,02 pct. af den samlede værdi af FAIFens forvaltede alternative investeringsfondsporteføljer, som overstiger et beløb svarende til 250 mio. euro.
Kravet til startkapital og tillægget kan tilsammen maksimalt udgøre 10 mio. euro, jf. § 16, stk. 4, i FAIF-loven.
Denne begrænsning undtager ikke FAIFen for at have et kapitalgrundlag, der svarer til mindst en fjerdedel af foregående års faste omkostninger.
Se post 3.1.
 Hvis de af FAIFen forvaltede porteføljer, jf. post 2.2, er mindre end 250 mio. euro, anføres der ikke noget under post 2.3.
 Post 3. Det foregående års faste omkostninger, jf. § 16, stk. 4, i FAIF-loven.
 Her anføres FAIFen faste omkostninger for det foregående regnskabsår.
 Beregningen af det foregående års faste omkostninger skal foretages i henhold til § 4 i bekendtgørelse nr. 289/2014. De faste omkostninger beregnes som summen af følgende poster fra resultatopgørelsen i bilag 6 til bekendtgørelse nr. 281/2014:
 4) Udgifter til personale og administration (post 3).
 5) Af- og nedskrivninger på immaterielle og materielle aktiver (post 4).
 6) Andre driftsudgifter (post 5).
 Med udgifter til personale og administration menes lønninger og vederlag m.v. til personale og ledelse samt administrationsudgifter, herunder eksempelvis husleje, jf. § 33 i bekendtgørelse nr. 281/2014.
 Har FAIFen ikke været i drift i 1 år, skal denne have et kapitalgrundlag svarende til mindst en fjerdedel af de faste omkostninger, der fremgår af aktivitetsplanen for første års drift indsendt i forbindelse med selskabets ansøgning om tilladelse, med mindre aktivitetsplanen kræves ændret af Finanstilsynet, jf. § 16, stk. 4, 3. pkt., i FAIF-loven.
 Post 3.1. 25 pct. af det foregående års faste omkostninger, jf. § 16, stk. 4, 1. pkt., i FAIF-loven.
 Her anføres en fjerdedel af de faste omkostninger angivet i post 3. I det tilfælde, hvor beløbet i post 3.1. er højere end værdien af FAIFens startkapital, anført i 2.1, og forøgelsen af kapitalgrundlaget, anført i post 2.3, sammenlagt, skal FAIFens samlede kapitalgrundlag, anført i post 1, være lig med eller højere end en fjerdedel af FAIFens omkostninger.
 Ved FAIFens opstart anvendes de faste omkostninger angivet i aktivitetsplanen, vedlagt FAIFens ansøgning om tilladelse til at forvalte alternative investeringsfonde som angivet under post 3.
 Post 4. Krav til forøgelse af kapitalgrundlaget, jf. § 16, stk. 5, nr. 1, i FAIF-loven, opgjort i henhold til artikel 14 i level 2-forordningen.
Her anføres kravet til forøgelse af kapitalgrundlaget som følge af, at FAIFen har valgt at afdække risici for erhvervsansvar ved netop forøgelse af kapitalgrundlaget, jf. § 16, stk. 5, nr. 1, i FAIF-loven.
Alternativt kan FAIFen vælge at afdække risici for erhvervsansvar ved forsikring, se post 5. Bemærk, at de to metoder, henholdsvis forøgelse af kapital og forsikring, ikke kan kombineres.
Forøgelsen skal som udgangspunkt være 0,01 pct. af FAIFens forvaltede portefølje, jf. artikel 14, stk. 2, i level 2-forordningen.
Bemærk, at den forvaltede portefølje i dette tilfælde skal udregnes efter artikel 14, stk. 2, 2. pkt., i level 2-forordningen.
 Hvis post 4 er valgt skal der skrives 0 i post 5 og 5.1.
Post 5. Krav til erhvervsansvarsforsikring, jf. § 16, stk. 5, nr. 2, i FAIF-loven, opgjort i henhold til artikel 15, stk. 3, i level 2-forordningen (dækning af individuelt erstatningskrav.) Her anføres forsikringens dækning af FAIFens individuelle erstatningsansvar.
Det relevante er dækningen per skade, som FAIFen kan blive ansvarlig for.
Denne dækning skal som minimum være mindst 0,7 pct. af den forvaltede portefølje, jf. artikel 15, stk. 3, i level 2-forordningen.
 Hvis post 5 og 5.1. er valgt skal der skrives 0 i post 4.
Post 5.1. Krav til erhvervsansvarsforsikring, jf. § 16, stk. 5, nr. 2, i FAIF-loven, opgjort i henhold til artikel 15, stk. 4, i level 2-forordningen (dækning af erstatningskrav sammenlagt pr. år) Her anføres forsikringens dækning af FAIFens erstatningsansvar sammenlagt for et år.
Forsikringens dækning skal som minimum være 0,9 pct. for alle erstatningskrav sammenlagt per år, jf. artikel 15, stk. 4, i level 2-forordningen af den samlede forvaltede portefølje opgjort efter artikel 14, stk. 2, 2. pkt.
3. Placering af kapitalgrundlag Placeringsreglerne finder anvendelse for alle typer FAIFer.
Bemærk, at angivelserne i skemaet om placering af kapitalgrundlag, post 6  10, sammenlagt skal være lig med det anførte i post 1 i det ovenstående kapitalgrundlag.
 Post 6. Kapitalandele, som er optaget til handel på et reguleret marked.
 Her anføres værdien af de kapitalandele, optaget til handel på et reguleret marked, som FAIFen har investeret kapitalgrundlaget i.
 Hvis FAIFen investerer kapitalgrundlaget i kapitalandele, der ikke er optaget til handel på et reguleret marked, handler FAIFen ikke i overensstemmelse med placeringsreglen i § 16, stk. 7, i FAIF-loven.
 Det bemærkes, at det står FAIFen frit for, hvorledes den vil opfylde § 16, stk. 7, i FAIF-loven, hvorfor FAIFen også kan undlade at investere kapitalgrundlaget og bevare kapitalgrundlaget på konti ved FAIFens bankforbindelse.
 Post 7. Obligationer, som er optaget til handel på et reguleret marked.
 Her anføres værdien af de obligationer optaget til handel på et reguleret marked, som FAIFen har investeret kapitalgrundlaget i.
 Post 8. Andele i UCITS.
 Her anføres værdien af de andele i UCITS, som FAIFen har investeret kapitalgrundlaget i.
 Post 9. Andele i kapitalforeninger, der opfylder betingelserne i § 162, stk. 1, nr. 8, i FIL.
 Her anføres værdien af de andele i kapitalforeninger, der opfylder betingelserne i § 162, stk. 1, nr. 8, i FIL, som FAIFen har investeret kapitalgrundlaget i.
 Post 10. Kontant indskud i pengeinstitut.
 Her anføres værdien af kontant indskud i et eller flere pengeinstitutter, som FAIFen har placeret kapitalgrundlaget i.
Finanstilsynet, den 28. oktober 2014 Ulrik Nødgaard / Anna Frost-Jensen Bilag 1 Kapitalforhold for forvaltere af alternative investeringsfonde FAIFer skal have en startkapital på 125.000 euro.
En selvforvaltende alternativ investeringsfond skal have en startkapital på 300.000 euro, mens FAIFer med tilladelse til de accessoriske tjenesteydelser nævnt i bilag 1, nr. 3, litra b, punkt ii, skal have en startkapital på 730.000 euro.
Bemærk, at selv om der i § 8, stk. 5, i FAIF-loven, henvises til § 126 a i FIL, skal FAIFer med tilladelse til de aktiviteter nævnt i bilag 1, nr. 3, ikke opgøre et individuelt solvensbehov, men kun opfylde de særlige krav til kapitalgrundlaget.
Denne del af § 126 a gælder udelukkende for investeringsforvaltningsselskaber.
En FAIF skal ud over den ovenstående startkapital endvidere forøge sit kapitalgrundlag med 0,02 pct. af den del af de forvaltede alternative investeringsfondsporteføljer, der overstiger 250 mio. euro.
Ved udregningen af den forvaltede portefølje skal porteføljer, hvor dele af forvaltningen er uddelegeret af FAIFen, regnes med, mens porteføljer, hvor dele af forvaltningen er delegeret til FAIFen fra en anden FAIF, ikke skal regnes med.
Startkapitalen og forøgelse af kapitalgrundlaget på 0,02 pct. af den forvaltede alternative investeringsfondsportefølje, der overstiger 250 mio. euro, kan tilsammen højst udgøre 10 mio. euro.
Uanset ovenstående skal en forvalter altid have et kapitalgrundlag svarende til mindst en fjerdedel af det foregående års faste omkostninger.
Ved opstart af en FAIF vil der blive taget udgangspunkt i de faste omkostninger, som FAIFen har angivet i det i ansøgningen vedlagte budget.
Det samlede lovpligtige kapitalkrav kan også forhøjes ved, at FAIFen vælger at afdække risici for erhvervsansvar ved at forøge kapitalgrundlaget yderligere.
I så fald skal forøgelsen være på minimum 0,01 pct. af den forvaltede portefølje af alternative investeringsfonde.
Alternativt kan FAIFen afdække risici for erhvervsansvar med en passende forsikring.
De nærmere bestemmelser herfor fremgår af artikel 15 i level 2-forordningen, hvorefter der skal være en samlet dækning på forsikring på 0,9 pct. af den forvaltede portefølje af alternative investeringsfonde og en dækning for individuelle erstatningskrav på 0,7 pct. af den forvaltede portefølje af alternative investeringsfonde.
