0. INDLEDNING I medfør af Industriministeriets bekendtgørelse nr. 647 af 8. december  

 1982 om udstedelse og gennemførelse af måletekniske bestemmelser m.v. § 2  

 stk. 1, Industriministeriets bekendtgørelse nr. 648 af 8. december 1982 § 3  

 stk. 1 og med henvisning til EØF-kommissionsforordning nr. 2108/84 om  

 bestemmelser for måling af fiskeredskabers maskestørrelse fastsættes efter  

 forhandling med Fiskeriministeriet følgende:
1. FORMÅL Formålet med dette måletekniske direktiv er at fastsætte bestemmelser for  

 national typegodkendelse og verifikation af maskemålere til brug ved  

 bestemmelse af fiskeredskabers maskestørrelse.
2. BESKRIVELSE AF MASKEMÅLERE En maskemåler til bestemmelse af maskestørrelser skal være 2 mm tyk, flad,  

 af holdbart materiale og formfast.
Den skal være udformet enten som en række  

 parallelle sider, som er forbundet med skrå sider med en tilspidsning på 1:8  

 i hver side, eller blot som skrå sider med nævnte tilspidsning.
Maskemåleren  

 skal være forsynet med et hul i spidsen.
 På maskemålerens forside skal bredden i mm være afmærket både på de  

 parallelle sider, hvis denne udformning benyttes, og på de skrå sider.  

 Bredden afmærkes for hver mm interval og breddens størrelse angives med  

 regelmæssige mellemrum.
3. KRAV TIL KONSTRUKTION OG UDFØRELSE Maskemålerne skal i videst muligt omfang fremstilles i overensstemmelse  

 med bestemmelserne for Materialiserede længdemål, TDIR 31.01.1-01 udg. 2,  

 Bilag, hvilket medfører:
3.1. Materialer Maskemålerne og de supplerende anordninger hertil skal fremstilles af  

 materialer, der er tilstrækkeligt holdbare, stabile og modstandsdygtige over  

 for indflydelse udefra under sædvanlige anvendelsesforhold.
3.2 Fremstilling Maskemålerne og de supplerende anordninger hertil skal fremstilles godt og  

 solidt og være omhyggeligt færdigbearbejdede.
Maskemålerens overflade og  

 kanter skal være glatte, så indføringen i netmasken kan foregå uden unødig  

 modstand.
Supplerende anordninger, såsom faste eller løse kroge, ringe, håndtag  

 eller lign., accepteres på den betingelse, at de ikke skaber uklarhed.
De må  

 konstrueres og fastgøres på maskemåleren på en sådan måde, at de under  

 sædvanlige anvendelsesforhold ikke forøger måleusikkerheden.
3.3. Inddeling og becifring Maskemålerne skal i overensstemmelse med beskrivelsen i pkt. 2 være  

 inddelt og becifret på en klar, regelmæssig og uforgængelig måde og udformet  

 således, at det muliggør en sikker, let og utvetydig aflæsning.
 Inddelingsmærkerne skal være rette linier, alle af samme tykkelse.  

 Stregerne skal være udformet således, at de danner en tydelig og klar skala,  

 og således at deres tykkelse ikke fremkalder nogen måleusikkerhed.
Becifringen skal være regelmæssig.
Tallenes plads, størrelse, form, farve  

 og kontrast tilpasses efter den skala og de mærker, hvortil de refererer.
4. PÅSKRIFTER De påskrifter, der skal anføres på maskemålerne, er følgende:
4.1. EØF-maskemåler 4.2. Fabrikantens identifikationsmærke eller firmanavn 21.06 4.3. Systembetegnelse (af formen TS ) xxx 4.4. Desuden kan tillades andre påskrifter, såfremt disse er i  

 overensstemmelse med TDIR 31.01.1-01, udg. 2, Bilag, pkt. 6.4 - 6.8 5. HJÆLPEUDSTYR Sammen med maskemålerne skal, hvor EØF-forordning nr. 2108/84/EØF kræver  

 det, benyttes følgende hjælpeudstyr:
5.1. Dynamometre Dynamometrene kan enten være træk- eller trykdynamometre og de skal  

 udformes således, at maskemålerne kan indføres i masken med en kraft på:
19,61N, for masker til og med 35 mm (svarende til et 2 kg lod) 49,03N, formasker over 35 mm (svarende til et 5 kg lod) 5.2. Lodder Følgende størrelse lodder skal anvendes:
2 kg, for masker til og med 35 mm 5 kg, for masker over 35 mm 6. TOLERANCER 6.1. Maskemålere Maskemålerne skal ved førstegangsverifikationen og evt. følgende  

 verifikationer for en hvilken som helst breddeangivelse overholde  

 tolerancerne:
 Maskemålerens tværsnits halve omkredslængde (nominelt = 2 mm plus bredden  

 i mm):
tolerance: plus 0 mm og - 1 mm Ex.
For breddeangivelsen 136 mm Den nominelle halve omkredslængde er 136 mm plus 2 mm = 138 mm.  

 Tolerancekravet betyder da, at bredden plus tykkelsen bestemt ud for denne  

 breddeangivelse må ligge mellem 137 mm og 138 mm.
 Tykkelsen (nominelt = 2 mm):
tolerance: plus/minus 0,1 mm målt ved hjørnerne i tværsnittet plus 0,1 mm målt på fladen.
6.2. Dynamometre og lodder Dynamometre og lodder skal overholde tolerancen plus/minus 10 pct. af den  

 nominelle kraft/masse.
7. TYPEGODKENDELSE 7.1. Maskemålere Typegodkendelse af maskemålere udstedes af Teknologistyrelsen.  

 Typegodkendelse kan udstedes, såfremt målerne med hensyn til måletekniske  

 egenskaber, teknisk udførelse, materiale, funktion og nøjagtighed opfylder  

 betingelserne i nærværende direktiv.
7.2. Dynamometre Typegodkendelse af dynamometre udstedes af Teknologistyrelsen.  

 Typegodkendelsen vil udgøre et tillæg til en typegodkendelse af en maskemåler  

 og vil kun godkende dynamometret til brug i forbindelse med denne maskemåler.  

 Typegodkendelse kan udstedes, såfremt dynamometrene med hensyn til  

 måletekniske egenskaber, teknisk udførelse, materiale, funktion og  

 nøjagtighed opfylder betingelserne i bilag I i nærværende direktiv.
7.3. Lodder Lodder kræves ikke typegodkendt.
8. VERIFIKATION Til at udføre verifikation bemyndiger Teknologistyrelsen laboratorier, der  

 er autoriserede af Statens Tekniske Prøvenævn, samt statslige og kommunale  

 laboratorier.
8.1. Maskemålere Maskemålere kan verificeres, hvis de er typegodkendte i henhold til  

 nærværende direktiv og konstateres at være i overensstemmelse med dette,  

 herunder at de i pkt. 6.1. fastsatte tolerancer er oerholdt.
 Opfyldes disse krav stemples maskemålerne med verifikationsmærke og  

 årstal.
Såfremt en hel serie målere fra samme produktionscharge samtidig anmeldes  

 til førstegangsverifikation anses det tilstrækkeligt at foretage  

 verifikationsprøvning på stikprøvebasis.
Stikprøveplanen skal godkendes af  

 Teknologistyrelsen.
8.2. Dynamometre Dynamometre kan verificeres, hvis de er typegodkendte i henhold til  

 nærværende direktiv og konstateres at være i overensstemmelse med dette,  

 herunder at de i pkt. 6.2. fastsatte tolerancer er overholdt.
 Opfyldes disse krav mærkes dynamometrene med verifikationsmærke og årstal.
8.3. Lodder Lodder som er verificerede i henhold til TDIR 34.05.1-01, lodder af  

 midterste toleranceklasse, kan umiddelbart anvendes.
 Andre lodder kan anvendes såfremt de er udført af et egnet materiale og  

 overholder de i pkt. 6.2. fastsatte tolerancer.
9. TILSYN Fiskeriinspektionen er ansvarlig for, at alle af Fiskeriinspektionen til  

 legale formål benyttede maskemålere med tilhørende hjælpeudstyr overholder  

 brugstolerancen.
10. Ikrafttræden Nærværende måletekniske direktiv træder i kraft 1. april 1985.
Chr.
Buhl / J.
Kaave Supplerende betingelser gældende for dynamometre, som skal typegodkendes  

 med typegodkendte EØF-maskemålere.
KRAV TIL KONSTRUKTION Dynamometret skal være fremstillet af et holdbart, korrosionstabilt  

 materiale, som sammen med dets konstruktion i øvrigt tager hensyn til  

 anvendelsesmiljøet.
 Dynamometret skal kunne monteres (fastspændes) på den maskemåler, den  

 godkendes sammen med.
 Dynamometret skal, hvadenten det er et tryk- eller trækdynamometer, være  

 udformet således, at det kan belastes i aksial retning.
 Dynamometret skal kunne tåle at belastes med mindst 110 pct. af den  

 maksimale belastning og være forsynet med overbelastningssikring.
 Indeholder dynamometret elektriske eller elektroniske dele skal disse være  

 i overensstemmelse med TDIR 20.00.1-01.
SKALAINDDELING Aflæses belastningen af dynamometret på en skala, bør skalainddelingen  

 være regelmæssig (ækvidistant). Delstregerne skal være lige brede, deres  

 bredde skal være 0,1 til 0,25 gange delstregsafstanden, men dog mindst 0,2  

 mm.
 Anbringelsen af delstregerne skal være i overensstemmelse med MDIR  

 34.11.1-01, bilag 2, pkt. 12.3.1.2.
 Inddelingen skal være på 0,5N, 1N eller 2n.
PÅSKRIFTER Der skal være særlig afmærkning ved belastningen 19,61 N og 49,03 N.
Denne  

 afmærkning skal dog være tydeligt afvigende fra den regelmæssige  

 skalainddeling.
 Dynamometret skal være mærket som trykdynamometer eller trækdynamometer,  

 evt. ved anvendelse af følgende mærkning.
 Trykdynamometer:
 Trykdynamometer:
 idet pilene er i den aksiale belastningsretning.
 Desuden anføres fabrikantens identifikationsmærke eller fornavn samt  

 systembetegnelse.
 Den kan tillades andre påskrifter, såfremt disse er i overensstemmelse med  

 TDIR 31.01.1-01, udg. 2, bilag, pkt. 6.4 - 6.8.
TOLERANCER Dynamometrets tolerancer er plus/minus 10 pct. af den nominelle belastning  

 ved nominelle belastninger mellem 18N og 55N.
 Tolerancekravet skal opfyldes inden for temperaturintervallet minus 20  

 grader C til plus 50 grader C.
