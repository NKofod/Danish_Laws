 I henhold til § 1, stk. 1 i Industriministeriets bekendtgørelse nr. 647 af  

 8. december om udstedelse af måletekniske bestemmelser m.v. fastsættes:
 1. Direktivets område:
 1.1 Bestemmelserne i nærværende direktiv omfatter ikke-automatiske vægte,  

 som er udstyrede med elektroniske indretninger (elektroniske  

 vejeinstrumenter, i bilaget kaldet »instrumenter«).
 1.2 Bestemmelserne omhandler supplerende krav til elektroniske  

 vejeinstrumenters ufølsomhed overfor påvirkende og forstyrrende faktorer  

 (»miljøparametre«).
 1.3 Bestemmelserne skal efter en overgangsperiode erstatte bestemmelserne  

 i TDIR nr. 24.11.1-02, udg. 1 af 1. oktober 1979, pkt. 4.2.2.
 2. Typegodkendelse.
 Elektroniske vægte skal for at opnå national typegodkendelse, foruden at  

 opfylde de relevante dele af TDIR 24.11.1-01, udg. 1 af 15. oktober 1978 og  

 TDIR 24.11.1-02, udg. 1 af 1. oktober 1979 (bortset fra pkt. 4.2.2.), også  

 opfylde bestemmelserne i enten:
2.1. TDIR 24.11.1-02, udg. 1 af 1. oktober 1979 pkt. 4.2.2 eller 2.2 bilagene til dette direktiv eller 2.3 andre tekniske forskrifter, som sikrer samme kvalitet og yder samme  

 beskyttelse, som prøvningerne i bilagene til dette direktiv.
3. Prøvning forud for typegodkendelse I forbindelse med prøvning til opnåelse af national typegodkendelse vil  

 der, om ønsket, blive taget hensyn til prøvninger, som instrumentet af den  

 pågældende vægttype har været underkastet i en anden medlemsstat, når  

 resultater fra disse prøvninger stilles eller kan stilles til rådighed for  

 den godkendende myndighed.
 4. Ikrafttræden m.v.
 4.1 Nærværende direktiv træder i kraft 1. januar 1990.
 4.2 1. januar 1991 ophæves pkt. 4.2.2 i TDIR 24.11.1-02, udg. 1, af 1.  

 oktober 1979.
 4.3 Indtil 1. januar 1991, hvor de supplerende bestemmelser i pkt. 2.2  

 eller pkt. 2.3 bliver obligatoriske, kan ansøger vælge, om han ønsker den  

 nationale typegodkendelse af en elektronisk vægt udstedt i henhold til pkt.  

 2.1 eller pkt. 2.2 eller pkt. 2.3.
C.
Buhl /J.
Kaave BILAG 1.
 PRØVNINGER, DER SKAL GENNEMFØRES FOR IKKE-AUTOMATISKE VÆGTE, SOM ER  

 UDSTYREDE MED ELEKTRONISKE INDRETNINGER.
Note: Dette bilag indeholder et uddrag i dansk oversættelse af OIML's  

 »International Recommendation no.
IR 76: Non-Automatic Weighing  

 Instruments« af 1988. Reference til dette er i bilaget givet på følgende  

 måde (OIML, x.y.z) eller (OIML, Annex B.x.y.). Vejledning vedr. terminologi  

 m.v. kan findes (i engelsk tekst) i OIML-rekommendationen.
 Prøvningerne i dette bilag er specifikke for elektroniske instrumenter, og  

 er i størst mulig udstrækning taget fra International Electrotechnical  

 Commission (IEC). For detaljerede oplysninger er der givet reference i hver  

 enkelt prøvningsmetode til tilsvarende IEC-publikation.
 Alle instrumenter af samme kategori skal gennemgå samme prøvningsprogram,  

 uanset om de er forsynede med kontrolkredsløb eller ej.
Prøvning af funktionsdygtighed skal udføres på fuldt operationsdygtigt  

 instrument, medens det er i normal tilstand.
Hvis det er forbundet i en anden  

 konfiguration end normalt, skal proceduren være aftalt i fællesskab mellem  

 den godkendende myndighed og ansøger.
 Før prøvning skal instrumentet være tilsluttet normal strømforsyning i et  

 tidsrum, der svarer til eller er længere end den af fabrikanten angivne  

 opvarmningstid.
Strømforsyningen skal være tilsluttet, så længe prøvningen foregår.  

 Instrumentet indstilles så nær ved nulpunkt som praktisk muligt forud for  

 prøvningen.
Det må ikke indstilles eller justeres på noget tidspunkt under  

 prøvningen, undtagen for ny indstilling, hvis en betydende (signifikant) fejl  

 er blevet indikeret.
Fejlen i det ubelastede instruments visning under en  

 hvilken som helst prøvningsbetingelse skal noteres, og alle vægtindikationer  

 skal korrigeres på samme måde for at opnå vejeresultatet.
 Håndteringen af instrumentet skal foregå på en sådan måde, at der ikke  

 optræder kondensation af vand.
 3. Oversigt over de prøvninger, som skal udføres.
 Følgende prøvninger skal udføres:
 Prøvningsprocedure i hovedtræk:
 Prøvningen består i at instrumentet udsættes (eksponeres) for konstante  

 temperaturer inden for det temperaturområde, som det skal godkendes til.  

 Eksponeringsperioderne er hver på mindst 2 timer efter at instrumentet har  

 opnået stabil temperatur.
 Vejeprøvning (op- og nedvejning) skal udføres ved mindst fem forskellige  

 prøvebelastninger (eller simulerede belastninger) omfattende Max, Min og  

 belastninger ved eller nær ved de værdier hvor tolerancerne ændres.
 Dette gøres:
 før eksponering:
- ved en temperatur på 20 grader C efter konditionering, under eksponering:
- ved den angivne høje temperatur, - ved den angivne lave temperatur, - ved en temperatur på 5 grader C, hvis den angivne lave temperatur er  

 under 10 grader C, og efter eksponering:
 - efter restitution af instrumentet ved referencetemperaturen 20 grader C.
Temperaturændringen må ikke overstige 1 grad C/min under opvarmning og  

 afkøling.
Den absolutte fugtighed i den omgivne luft, må ikke overstige 20  

 g/m3.
 Maksimalt tilladte variationer:
Alle funktioner skal virke efter hensigten i konstruktionen.
Alle  

 visninger skal ligge inden for de tilladte tolerancer.
 Reference til IEC publication:
Bibliografi /1/ (Gælder ikke instrumenter i nøjagtighedsklasse I, eller nøjagtighedsklasse  

 II, når »e« er mindre end 1 g).
 Prøvningsprocedure i hovedtræk:
Prøvningen består i at instrumentet eksponeres ved en konstant temperatur  

 og en konstant relativ fugtighed.
Vejeprøvning skal udføres ved mindst fem  

 forskellige prøvebelastninger (eller simulerede belastninger):
 før eksponering:
 - ved en referencetemperatur på 20 grader C og en relativ fugtighed på 50%  

 efter konditionering.
 under eksponering:
- ved den angivne høje temperatur i det temperaturinterval, som  

 instrumentet ønskes godkendt for og ved en relativ fugtighed på 93%, fire  

 døgn efter stabilisering af temperatur og fugtighed, og efter eksponering.
 - efter restitution af instrumentet ved referencetemperaturen 20 grader C  

 og en relativ fugtighed på 50%.
 Maksimalt tilladte variationer:
 Alle funktioner skal virke efter hensigten i konstruktionen.
 Alle visninger skal ligge inden for de tilladte tolerancer.
 Reference til IEC Publikation:
Bibliografi /2/ Prøvningsprocedure i hovedtræk:
 Instrumentet stabiliseres under konstante omgivelsesbetingelser.
Prøvningen består i, at instrumentet udsættes for variationer i spænding  

 og frekvens fra netforsyningen.
Prøvningen skal gennemføres med  

 prøvebelastningerne 10e og en belastning mellem 1/2 Max og Max.
 Strenghedsgrader ved prøvning:
 hvor V og f er de på instrumentet angivne værdier.
 Maksimalt tilladte variationer:
 Alle funktioner skal virke efter hensigten i konstruktionen.
 Alle visninger skal ligge inden for tilladte tolerancer.
 Note:
 I tilfælde af trefaset strømforsyning skal spændingsvariationen gælde  

 successivt for hver fase.
5. Prøvning af funktionsdygtighed ved forstyrrelser  

 (OIML, Annex B.3) Prøvningsprocedure i hovedtræk:
Instrumentet stabiliseres under konstante omgivelsesbetingelser.
Der  

 benyttes en prøvegenerator, som er i stand til at reducere amplituden af en  

 eller flere halve perioder (ved nulgennemgang af netspændingen).  

 Prøvegeneratoren skal indstilles, før den forbindes til udstyret, som skal  

 prøves.
Udfaldene/reduktionerne af netspændingen skal hver gentages ti gange  

 med et interval af mindst ti sekunder.
 Prøvningen skal gennemføres med prøvebelastningerne 10e og en belastning  

 mellem 1/2 Max og Max.
 Strenghedsgrader ved prøvning:
 Maximalt tilladte variationer:
 Forskellen mellem vægtvisningen på grund af forstyrrelser og visningen  

 uden forstyrrelse må ikke overstige e, eller også skal instrumentet detektere  

 og reagere på en signifikant fejl.
5.2. Transienter (»Bursts«) (OIML, Annex B.3.2) Prøvningsprocedure i hovedtræk:
 Lad instrumentet stabilisere sig under konstante omgivelsesbetingelser.
Prøvningen består i, at instrumentet udsættes for transienter  

 (»bursts«) af spændingsspidser med dobbelt eksponentielt  

 bølgeformede transientspændinger.
Hver spændingsspids skal have en stigetid  

 på 5 ns og en halvværditid på 50 ns.
Burstslængden skal være 15ms,  

 burstperioden (repetitionsintervallet) skal være 300 ms.
Prøvegeneratoren skal have en udgangsimpedans på 50 ohm.
Generatoren skal  

 indstilles, før den forbindes til det udstyr, som skal prøves.
Mindst 10  

 positive og 10 negative tilfældigt fasede bursts skal påføres  

 netspændingskablet.
Kablet skal have en længde på 1 m, hvis det er  

 aftageligt, og i alle andre tilfælde den længde, som er specificeret for  

 instrumenttypen.
 Det skal forhindres, at burst-energien bliver afgivet til nettet eller til  

 andre forbundne instrumenter, fx ved indsættelse af blokeringsfiltre eller  

 gennem en hensigtsmæssig konstruktion af prøvegeneratoren.
 Prøvningen skal gennemføres med prøvebelastningerne 10e og en belastning  

 mellem 1/2 Max og Max.
 Strenghedsgrad ved prøvning:
 Amplitude (spidsværdi) 1 kV.
 Maksimalt tilladte variationer:
 Forskellen mellem vægtvisningen på grund af forstyrrelse og visningen uden  

 forstyrrelse må ikke overstige e, eller også skal instrumentet detektere og  

 reagere på en signifikant fejl.
 Reference til IEC Publikation:
Bibliografi /3/ Prøvningsprocedure i hovedtræk:
 Instrumentet stabiliseres under konstante omgivelsesbetingelser.
En kondensator på 150 pF oplades ved hjælp af en passende jævnstrømskilde.  

 Kondensatoren aflades derefter gennem instrumentet, som er under prøvning,  

 ved forbindelse af den ene klemme til jord (stellet) og den anden via 150 ohm  

 til overflader, som normalt er tilgængelige for operatøren.
Instrumenter uden  

 jordklemme skal anbringes på en jordforbundet plade, som rager ud over  

 udstyret med mindst 0,1 m til alle sider.
Jordforbindelsen til kondensatoren  

 skal være så kort som mulig.
Før udladningselektroden hen mod instrumentet  

 indtil udladning finder sted, og fjern den igen før næste udladning.
Mindst  

 10 udladninger skal gennemføres.
Tidsintervallet mellem de enkelte  

 udladninger skal være mindst 10 sekunder.
 Prøvningen skal gennemføres med prøvebelastningerne 10e og en belastning  

 mellem 1/2 Max og Max.
 Strenghedsgrad ved prøvning:
 Op til og inklusive 8 kV.
 Maksimalt tilladte variationer:
 Forskellen mellem vægtvisningen på grund af forstyrrelse og visningen uden  

 forstyrrelse må ikke overstige e, eller også skal instrumentet detektere og  

 reagere på en signifikant fejl.
 Reference til IEC Publikation:
Bibliografi /4/ Prøvningsprocedure i hovedtræk:
 Instrumentet stabiliseres under konstante omgivelsesbetingelser.
 Instrumentet udsættes for elektromagnetiske feltstyrker som angivet  

 nedenstående under »strenghedsgrad ved prøvning«.
 Feltstyrken kan frembringes på forskellige måder:
- »strip line« benyttes ved lave frekvenser (under 30 MHz eller  

 i visse tilfælde 150 MHz) for mindre udstyr, - »TEM-celler« for relativt små instrumenter, - »DIPOL ANTENNER« eller »ANTENNER MED CIRKULÆR  

 POLARISATION«, placeret een meter fra instrumentet, benyttes ved høje  

 frekvenser.
 Den angivne feltstyrke skal etableres forud for den aktuelle prøvning  

 (mens instrumentet ikke er i feltet).
Feltet skal frembringes i to ortogonale polarisationer, og frekvensområdet  

 skal scannes langsomt.
Hvis der benyttes antenner med cirkulær polarisation,  

 d.v.s. log-spiralantenner eller helicalantenner til at frembringe det  

 elektromagnetiske felt, kræves ikke nogen ændring i antennernes position.  

 Hvis prøvningen udføres i et skærmet rum for at overholde national lov  

 (radiospredningsloven), som forbyder interferens med radiokommunikation, skal  

 man tage hensyn til reflektioner fra væggene.
Det kan være nødvendigt at  

 benytte ekkofri skærmning.
 Mindst een meter af alle ydre kabler skal være inkludret i påvirkningen,  

 idet de strækkes horisontalt fra udstyret.
 Prøvningen skal gennemføres med prøvebelastningen 10e og en belastning  

 mellem 1/2 Max og Max.
 Strenghedsgrad ved prøvning:
 Maksimalt tilladte variationer:
 Forskellen mellem vægtvisningen på grund af forstyrrelse og visningen uden  

 forstyrrelse må ikke overstige e, eller også skal instrumentet detektere og  

 reagere på en signifikant fejl.
 Reference til IEC Publikation:
Bibliografi /5/ Prøvningsprocedure i hovedtræk:
Prøvningen består i, at instrumentet uden strømtilslutning eksponeres ved  

 konstant temperatur i en vis periode.
Instrumentet skal prøves ved mindst fem  

 forskellige prøvebelastninger (eller simulerede belastninger) omfattende Max,  

 Min og belastninger ved eller nær ved de værdier ved hvilke tolerancen  

 ændres.
 Dette skal gøres:
- Før eksponering ved en referencetemperatur på 20 grader C efter konditionering af  

 instrumentet i kammeret, - efter eksponering når instrumentet har restitueret sig ved  

 referencetemperaturen 20 grader C.
 Den absolutte fugtighed i den omgivende luft må ikke overstige 20 g/m3  

 (svarende til ca. 50% relativ fugtighed ved 35 grader C).
 Strenghedsgrad ved prøvning:
 Maksimalt tilladte variationer:
 Alle funktioner skal virke efter hensigten i konstruktionen.
 Ingen forskel i visning må overstige e.
 Reference til IEC Publikation:
Bibliografi /1/ (Gælder ikke instrumenter i nøjagtighedsklasse I og II, når e er mindre  

 end 1 g).
 Prøvningsprocedure i hovedtræk:
 Prøvningen består i, at instrumentet, uden strømtilslutning eksponeres ved  

 konstant temperatur og konstant relativ fugtighed i en vis periode (som  

 angivet under »strenghedsgrad«). Instrumentet skal prøves ved  

 mindst fem forskellige prøvebelastninger (eller simulerede belastninger)  

 omfattende Max, Min og belastninger ved eller nær ved de værdier ved hvilke  

 tolerancen ændres.
 Dette skal gøres:
- Før eksponering ved en referencetemperatur på 20 grader C og en relativ fugtighed på 50%  

 efter konditionering af instrumentet i kammeret, - efter eksponering når instrumentet har restitueret sig ved  

 referencetemperaturen 20 grader C og den relative fugtighed på 50%.
 Strenghedsgrad ved prøvning:
 Maksimalt tilladt variation:
Alle funktionerne skal virke efter hensigten i konstruktionen.
Reference  

 til IEC Publikation:
Bibliografi /2/ BILAG 2.
 Nedenfor er angivet reference til de IEC-Publikationer til hvilke der er  

 refereret i bilag 1. Der er også angivet reference til de tilsvarende  

 harmoniserede dokumenter fra CENELEC.
 /1/ IEC Publication 68-2-1 (1974):
 Basic environmental testing procedures, Part 2: Tests, Test Ad: Cold, for  

 heat disipating equipment under test (EUT), with gradual change of  

 temperature.
 IEC Publication 68-2-2 (1974):
 Basic environmental testing procedures, Part 2: Tests, Test Bd: Dry heat,  

 for heat dissipating equipment under test (EUT), with gradual change of  

 temperature.
 IEC Publication 68-3-1 (1974):
 Background information, Section 1: Cold and dry heat tests.
 CENELEC HD 323.2.1 (Equivalent to IEC 68-2-1).
 CENELEC HD 323.2.2 (Equivalent to IEC 68-2-2).
 CENELEC HD 323.3.1 (Equivalent to IEC 68-3-1).
 /2/ IEC Publication 68-2-3 (1969):
 Basic environmental testing procedures, Part 2: Tests, Test Cd: Damp heat,  

 steady state.
 IEC Publication 68-2-28 (1980): Guidance for damp heat test.
 CENELEC HD 323.2.2 (Equivalent to IEC 68-2-3).
 CENELEC HD 323.2.28 (Equivalent to IEC 68-3-28).
 /3/ IEC Publication 801-4 (1987):
 Electromagnetic compatibility for industrial-process measurement and  

 control equipment, Part 4: Electrical fast transients requirements.
 CENELEC HD 481.4 (Equivalent to IEC 801-4).
 /4/ Publication 801-2 (1984):
 Electromagnetic compatibility for industrial-process measurement and  

 control equipment, Part 2: Electrostatic discharge requirements.
 CENELEC HD 481.2 (Equivalent to IEC 801-2).
 /5/ IEC Publication 801-3 (1984):
 Electromagnetic compatibility for industrial-process measurement and  

 control equipment, Part 3: Radiated electromagnetic field requirements.
 CENELEC HD 481.3 (Equivalent to IEC 801-3).
