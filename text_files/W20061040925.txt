Klage over fjernelse af kræftknude i tarme Nævnet fandt grundlag for at kritisere afdelingslægen, som konstaterede en defekt på tarmens sammensyning, idet fundet af en næsten intakt sammensyning og bughindebetændelse burde føre til anlæggelse af en aflastende stomi for at hindre yderligere forurening.
 Nævnet oplyste, at patienter efter fjernelse af en kræftknude skal kontrolleres ved mindste mistanke om brud på sammensyningen, og ved mindste tegn på et sådant brud skal sammensyningen aflastes enten ved at nedbryde den eller ved at anlægge stomi på det tarmstykke, der ligger over sammensyningen.
 Nævnet fandt ikke grundlag for at kritisere de sygeplejersker, som deltog i behandlingen af patienten i forløbet efter operationen.
 Nævnet oplyste i den forbindelse, at den bedste genoptræning opnås, når patienten er udhvilet og motiveret.
 Nævnet fandt ligeledes, at der ved mobiliseringen af patienten måtte tages hensyn til hans fysik, mentale status og sygdommens karakter, og at patienten var trættet af operationer, sugninger og dialyse, hvilket medførte en langsommere genoptræning.
