 I denne forbindelse er der opstået tvist vedrørende betaling  

 af klagernes resthonorar og indklagedes modkrav.
Tvisten udspringer af, at der under arbejdets udførelse opstod  

 uenighed mellem klagerne og indklagedes bygherrerådgiver.
Indklagedes  

 bygherrerådgiver kritiserede klagerne for dårlig byggeledelse og  

 økonomistyring, og tog forbehold om at gøre økonomisk  

 ansvar gældende.
 Klagerne påstår indklagede tilpligtet at betale resthonorar.  

 Indklagede har heroverfor nedlagt selvstændig påstand om betaling  

 af modkrav.
 Voldgiftsretten udtaler, at for så vidt angår indklagedes  

 modkrav, frifindes klagerne i det hele, da det garantiansvar indklagede  

 gør gældende savner rimeligt grundlag.
Vedrørende klagernes påstand udtales det, at der er aftalt  

 fast honorar og at der alene kan pålægges ansvar for  

 budgetoverskridelser, hvis der er påtaget en budgetgaranti.
Dette er  

 ikke tilfældet i denne sag.
Det afgørende bliver herefter, om de  

 aftalte honorarer står i rimeligt forhold til det arbejde der er  

 udført.
Hertil udtales det, at arbejdsresultatet er godt og  

 funktionelt og det må konkluderes, at klagernes arbejde og handlinger  

 er rimelige i forhold til honoraret.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører ABR 89.
 Ved klageskrift, modtaget den 17. februar 1994 har  

 klagerne indbragt en tvist med indklagede for en efter "Regler for  

 behandling af sager ved Voldgiftsretten for bygge- og  

 anlægsvirksomhed" nedsat voldgiftsret.
Som voldgiftsdommere er udpeget vejdirektør,  

 civilingeniør Per Milner, arkitekt m.a.a.
Holger Tangaa Hansen og  

 højesteretsdommer H.
Funch Jensen, sidstnævnte som  

 retsformand.
 I det følgende betegnes arkitektfirmaet og  

 ingeniørfirmaet som klagerne.
 Klagerne har i henhold til aftale om teknisk  

 rådgivning og bistand af 18. juni 1992 ydet indklagede  

 totalrådgivning vedrørende indretning af eksisterende  

 hospitalsbygninger til undervisningsformål.
 Tvisten mellem parterne vedrører betaling af  

 klagernes resthonorar og nogle af indklagede fremsatte modkrav.
 Den 22. juni 1995, jf. sagens bilag B, blev der givet  

 tilslutning til at afhænde hele hospitalet til en organisation, der  

 ville søge en del af ejendommen udlejet til indklagede.
Ved sagens bilag B blev der givet tilslutning til  

 indgåelse af det påtænkte lejemål og til at yde  

 indklagede et statstilskud på 46 mio. kr. til delvis dækning af  

 udgifterne til lejemålets særlige indretning.
Den samlede udgift  

 ville andrage 80 mio. kr., hvoraf organisationen skulle betale 34 mio. kr.  

 jf. i øvrigt nærmere nedenfor under afsnit 3.
Allerede i efteråret 1990 havde klager 1 for  

 indklagede udarbejdet et skitseforslag til indvendig ombygning af de  

 bestående bygninger 14, 15, 16, 17, 18, 24 og 25. Skitseforslaget  

 dannede grundlag for et totalentreprisetilbud af 29. november 1990 på i  

 alt 111 mio. kr.
Efter indarbejdelse af besparelser blev tilbuddet reduceret  

 til 92 mio. kr.
 Efter tilslutningen til projektet blev projektforslag  

 afleveret den 2. juli 1992. I august 1992 blev der afholdt licitation  

 på nedrivningsentreprisen og i oktober 1992 på en række  

 fagentrepriser.
 Byggearbejderne   inkl. nedrivningsentreprisen   foregik  

 frem til sommeren 1993. Afleveringsforretninger blev, jf. sagens bilag Y,  

 foretaget 29. juni og 2. juli 1993.
 Som det vil fremgå af de følgende afsnit i  

 denne kendelse opstod der under udførelsen af arbejderne  

 uoverensstemmelser mellem klagerne og indklagedes bygherrerådgiver.
 Den 2. april 1993 tilskrev bygherrerådgiveren  

 klagerne således, (sagens bilag C),:
"Økonomistyring I fortsættelse af vort møde 1.april 1993  

 skal man herved præcisere de trufne aftaler og  

 bygherrerådgiverens holdning til sagens økonomiske  

 udvikling.
Det blev påpeget, at i overensstemmelse med  

 de fastlagte procedurer skal byggeledelsen skriftligt udarbejde beskedsedler  

 ved alle ændringer af ydelsesomfang, der ikke er helt bagatelagtige  

 eller økonomisk neutrale, og at disse ydelsesændringer  

 skal godkendes af bygherrens økonomistyringsgruppe inden de  

 meddeles håndværkerne.
I hastetilfælde må man  

 kontakte de pågældende telefonisk, men det bør  

 tilstræbes, at man skaffer det fornødne overblik over forventede  

 ydelsesændringer, således at de kan behandles på  

 økonomistyringsmøderne, der afholdes hver torsdag.
 Det blev aftalt, at rådgiverne nøje  

 gennemgår og forhandler de ydelsesændringer, der er anført  

 i kolonnen "disponeret, forbrugt, ikke godkendt" samt snarest  

 udarbejder aftalesedler herfor til drøftelse på  

 økonomistyringsmødet.
 Det skal præciseres, at de forventede ekstraydelser,  

 der er anført i kolonnen "disponeret, ikke forbrugt"  

 forelægges på økonomistyringsmøderne i  

 overensstemmelse med de fastlagte procedurer, jf. under 1, og at man på  

 tidligst mulige tidspunkt konkretiserer forventningerne om forøgelse  

 af de afsatte beløb, således at disse kan drøftes  

 på møderne.
 Bygherrerådgiveren anser den økonomiske  

 udvikling af sagen for stærkt foruroligende og skal udtale sin kritik  

 af den manglende opfølgning af de fastlagte procedurer for sagens  

 økonomiske styring.
 Bygherrerådgiveren har noteret sig, at  

 rådgiverne gennem budgetopfølgningsarbejdet og ved  

 ansættelse af en ingeniør som byggeleder har taget et  

 væsentligt skridt til forbedring af økonomistyringen.
 Man må imidlertid konstatere, at man på  

 nuværende tidspunkt er så langt fremme i byggeprocessen, at det  

 bliver meget vanskeligt ved omdisponering og udeladelser at overholde den  

 fastsatte økonomiske ramme, hvilket er et absolut krav, uden at det  

 medfører meget væsentlige reduktioner af de nødvendige  

 investeringer til inventar, apparatur mv., som har været hele  

 grundlaget for byggesagens gennemførelse, og som er nødvendige  

 for, at skolen kan fungere i de nyindrettede bygninger.
 Bygherrerådgiveren må derfor forbeholde sig  

 ret til at gøre økonomiske ansvar gældende for de  

 dispositioner, som rådgiverne har truffet uden bygherrens godkendelse  

 og som ikke har været nødvendige for byggesagens  

 gennemførelse samt for andre konsekvenser af den manglende  

 økonomiske styring.
Til sidst skal man opfordre rådgiverne til at  

 overveje muligheder for besparelser i form af projektreduktioner.
Det skal  

 dog præciseres, at besparelserne må være af den karakter,  

 som på dette sene tidspunkt i byggesagen, giver en rimelig  

 økonomisk effekt, og som ikke medfører, at bygninger eller  

 lokaler ikke kan udnyttes til de funktioner, de er forudsat indrettet  

 til.
Det foreslås, at sådanne emner snarest  

 drøftes med bygherrerådgiveren." Ved skrivelse af 1.september 1993, (sagens bilag D),  

 meddelte bygherrerådgiveren klagerne, at man "som det er  

 bekendt" havde standset udbetalingerne af honorar.
I skrivelsen  

 anføres endvidere:
" Totalrådgivningshonorar ..
 Dette alvorlige skridt er blevet taget, da det i  

 forbindelse med den planlagte aflevering af byggeriet blev klart, at  

 tidsplanen var skredet i et sådan omfang, at den iværksatte  

 indflytning måtte udskydes, og at byggeriet ikke kunne  

 færdiggøres uden væsentlige overskridelser af den vedtagne  

 bevilling til ombygningen.
 Vi har på de seneste og talrige møder omkring  

 økonomi og færdiggørelse af byggeriet givet udtryk for,  

 at vi som bygherrerådgivere for indklagede er utilfredse med styringen  

 af byggeriet.
 Det er vores opfattelse, at dårlig byggeledelse og  

 dårlig økonomisk styring har medført en række  

 merudgifter, der kunne være undgået, hvis arbejdet havde  

 været tilrettelagt mere hensigtsmæssigt.
 Endvidere har manglende orientering og i enkelte  

 tilfælde direkte vildledende oplysninger over for skolen og  

 bygherrerådgiverne medført afholdelsen af en række  

 unødige omkostninger i forbindelse med skolens indflytning.
 Ved indgåelsen af totalrådgivningsaftalen blev  

 det klart tilkendegivet, at den økonomiske ramme var bindende for  

 skolen.
 Den økonomiske ramme er sammensat dels af en  

 bevilling dels af et fast tilskud fra organisationen, der er ejere af  

 bygningen.
 For indklagede, der er lejer af bygningskomplekset, har de  

 forøgede udgifter karakter af et tab for skolen, da udgifterne ikke i  

 fuldt omfang kan anses for at have givet skolen en forøget  

 brugsværdi.
 Bygherrerådgiveren besluttede i begyndelsen af 1993  

 at følge økonomien i sagen meget tæt, begrundet i den  

 stramme økonomiske ramme og det særlige forhold, at skolen er  

 lejer.
 Dette medførte ugentlige møder, hvor vi bad  

 om at få forelagt samtlige ekstraarbejder inden deres  

 iværksættelse.
 Vi konstaterede imidlertid til stadighed, at dette  

 pålæg ikke blev fulgt og blev præsenteret for, at  

 omfattende arbejder var blevet iværksat uden beskedsedler og flere  

 gange beskedsedler, der blot kunne tages til eftertragtning, da arbejdet var  

 udført.
 Her skal særligt fremhæves ekstra pudsarbejder  

 og lukning af ventilationsskakte, hvor der var udført for henved 1,1  

 mio. kr.
 I den forbindelse skal det nævnes, at en  

 væsentlig del af råhusentreprisen og kompletteringsentreprisen  

 således er udført uden priskonkurrence med yderligere tab til  

 følge.
 Med brev af 2. april 1993 blev det kraftigt  

 indskærpet, at der skulle foreligge skriftlige beskedsedler, der skulle  

 være godkendt af økonomistyringsgruppen inden arbejderne blev  

 iværksat.
 I forbindelse med afleveringen har vi konstateret, at  

 mangellisterne omfattede betydelige ekstraarbejder uden at vi eller skolen  

 blev gjort bekendt hermed, og at det her i den afsluttende fase er  

 iværksat ekstraarbejder til 200.000 kr. uden forudgående  

 tilladelse, og at det tillige er nødvendigt at sætte  

 ekstraarbejder i gang for ca. 500.000 kr. for at skolen kan tage bygningerne  

 i brug.
 Dette opfatter vi som et tillidsbrud, der samtidig har  

 frataget skolen mulighed for at træffe de nødvendige valg for at  

 kunne overholde den økonomiske ramme.
I samme brev af 2. april bad vi om forslag til  

 besparelser.
Disse blev efterfølgende indarbejdet i budgettet, men det  

 viste sig senere, da der var disponeret, at disse ikke kunne holde eller, at  

 de medførte ekstraarbejder, der ikke var omtalt.
 Et andet væsentligt punkt er den  

 utilstrækkelige kommunikation i totalrådgivergruppen, der har  

 medført en række ekstraarbejder.
 Disse forhold har også bevirket en væsentlig  

 forsinkelse af færdiggørelsen og dermed skolens mulighed for at  

 tage bygningskomplekset i brug.
 I hele forløbet op til byggeriets aflevering og  

 skolens planlagte indflytning er det blevet meddelt, at tidsplanen kunne  

 holde.
 Umiddelbart inden afleveringen blev det imidlertid klart,  

 at skolen med rette kunne have nægtet at modtage samtlige entrepriser  

 på afleveringsforretningen på grund af en omfattende række  

 mangler.
 Herudover blev det klart at skolen ikke kunne flytte ind  

 som planlagt.
Denne mangelfulde og misvisende orientering af skolen har  

 påført skolen et tab som følge af forøgede  

 udgifter til flytning, rengøring, låsesystem og sikring af  

 adgangsforholdene til skolen.
Hertil kommer, at udlejerne i skolens hidtidige  

 lejemål har rejst krav om yderligere lejebetaling.
 Med brevet af 2. april tog bygherrerådgiveren  

 forbehold om at gøre økonomisk ansvar gældende for de  

 dispositioner, rådgiverne har truffet uden bygherrens godkendelse samt  

 for andre konsekvenser af den manglende økonomiske styring.
 På grundlag af den seneste uheldige udvikling i  

 byggesagen agter vi at rejse krav om en økonomisk kompensation i  

 størrelsesordenen 500.000 kr. til 1.000.000 kr. til dækning af  

 såvel det tidligere anførte tab som udgifterne i forbindelse med  

 den manglende tidsmæssige og økonomiske styring i den sidste  

 fase af byggesagen.
.." Voldgiftsretten skal bemærke at indklagede ikke  

 nægtede at modtage entrepriserne og ikke forlangte  

 afleveringsforretningerne udsat.
 Det skal endvidere bemærkes, at overskridelsen af  

 budgetrammen androg 1.067.149 kr., jf. sagens bilag R.
 Ved skrivelse af 21. december 1993, (sagens bilag 2), til  

 klagerne gjorde bygherrerådgiveren nærmere rede for  

erstatningskravet.
 I skrivelsen anføres bl.a.:
"Vores redegørelse er udarbejdet på  

 baggrund af en foreløbig gennemgang af samtlige tillægsaccepter  

 med underliggende beskedsedler/aftalesedler.
Da materialet er omfattende, har  

 det først på nuværende tidspunkt været muligt at  

 fremkomme med en beskrivelse af erstatningskravet.
 Det skal bemærkes, at man i denne fase ikke har haft  

 drøftelse med entreprenører, brugere mv., hvorfor man  

 forbeholder sig eventuelle ændringer i kravet.
 Erstatningskravet kan opgøres som  

 følger:
 1.
Tab i forbindelse med mangelfuldt projekt 345.000 kr.
 2.
Tab som følge af dårlig byggeledelse og  

 tilsyn 285.000 kr.
 3.
Tab i forbindelse med disponering af ekstraarbejder uden  

 bemyndigelse 1.000.000 kr.
 4.
Ekstraudgifter til flytning 176.858 kr.
I alt 1.806.909 kr.
 Kravene vedrørende punkt 1 og 2 er opgjort på  

 baggrund af en vurdering af merudgifterne som følge af et mangelfuldt  

 projekt, dårlig byggeledelse og tilsyn.
.." Med denne skrivelse fulgte et notat fra  

 bygherrerådgiveren, hvori anføres:
 "Som der fremgår af rådgivernes  

 opgørelser af 29. marts 1993 og af 23. august 1993, har de  

 iværksatte ekstraarbejder uden bemyndigelse for i alt 2,4 mio. kr.
 Ved disse dispositioner fra rådgivernes side og den  

 manglende orientering af bygherren om byggeriets stand og stade har bygherren  

 været afskåret fra at træffe de nødvendige  

 foranstaltninger for at overholde den økonomiske ramme.
Til dokumentation for tab i forbindelse hermed kan som  

 eksempel oplyses, at der på baggrund af licitationsresultatet, herunder  

 teknikernes vurdering af det nødvendige afsætningsbeløb  

 til byggeriets gennemførelse, blev truffet beslutning om at foretage  

 en forbedring af varmesystem mv. (Disse forbedringer var ikke medtaget i det  

 oprindelige projekt, idet man ikke anså det for muligt at indpasse  

 udgifterne hertil i den økonomiske ramme.) Den 22. februar 1993  

 accepterede bygherren denne betydelige udvidelse af byggearbejdet, ca. 1,5  

 mio. kr.
På dette tidspunkt havde rådgiverne allerede  

 iværksat hovedparten af ovennævnte ekstraarbejder.
 Det skal bemærkes, at rådgiverne har  

 været klar over, at byggeriet skulle gennemføres inden for en  

 snæver bevillingsramme, som ikke kunne forøges.
 På baggrund heraf burde det have stået klart  

 for rådgiverne, at dette ekstraarbejde ikke ville være  

 iværksat af bygherren, såfremt bygherren havde været  

 vidende om de betydelige dispositioner, som rådgiverne havde foretaget  

 uden dennes viden.
 Ved at undlade at underrette bygherren om de betydelige  

 ekstraarbejder, som var iværksat, og ved på et meget sent  

 tidspunkt (udgangen af marts 1993) at oplyse om de foranstaltninger, det var  

 nødvendigt at foretage, gav rådgiverne ikke bygherren mulighed  

 for at foretage de nødvendige omdisponeringer, da stort set alt var  

 igangsat.
 Bygherrens tab i forbindelse hermed er meget store, idet  

 gevinsten ved at iværksætte arbejderne er stærkt  

 begrænsede i betragtning af, at bygherren bor til leje.  

 Gennemførelse af det forbedrede varmeprojekt betyder dog visse mindre  

 driftsudgifter (udskiftning af rør, radiatorer mv.), som  

 påhviler lejer.
 Udover disse forhold var konsekvensen af den situation,  

 som rådgiverne har sat bygherren i, en meget uhensigtsmæssig  

 gennemførelse af de resterende byggearbejder, idet man af  

 økonomiske grunde var tvunget til at arbejde meget restriktivt.  

 Også i denne efterfølgende fase svigtede byggeledelsen  

 alvorligt.
Byggeledelsen gjorde ikke bygherren bekendt med, at  

 afvisningen af en række tillægsaccepter betød, at  

 bygningen ikke blev færdiggjort, hvilket medførte, at man  

 først i forbindelse med indflytningen måtte  

 iværksætte afhjælpning.
Dette var dyrt og meget  

 uhensigtsmæssigt.
 På trods af bygherrerådgiverens alvorlige  

 påtale af 2. april 1993 og hele den betydelige indsats for  

 budgetoverholdelse iværksatte rådgiverne desuagtet ekstraarbejder  

 uden bemyndigelse for i alt 400.000 kr. (pos. "udført" og  

 "entreprenørkrav" i rådgivernes oversigt af 23. august  

 1993) ved indflytningen.
 Disse udgifter må bygherren udrede ved  

 ansøgning om ekstrabevillinger og ved at optage lån mv.
 På baggrund af ovenstående skal man  

 anslå bygherrens samlede tab til 1 mio. kr. i forbindelse med  

 rådgivernes iværksatte ekstraarbejder uden bemyndigelse og deres  

 mangelfulde byggeledelse.
Ved vurderingen af denne erstatning er der taget hensyn  

 til , at bygherren har fået udbytte af nogle af de ekstraarbejder, der  

 blev iværksat." Voldgiftsretten skal bemærke, at det   af  

 omkostningsmæssige grunde   anses for nødvendigt at  

 redegøre for indklagedes påstande og hovedanbringender under  

 skriftvekslingen.
 Klagerne har nedlagt påstand om, at indklagede  

 tilpligtes at betale 1.730.225,63 kr. med nærmere angivne renter.
 I svarskriftet nedlagde indklagede principalt  

 påstand om frifindelse og selvstændig påstand om, at  

 klagerne skulle tilpligtes at betale 283.692,87 kr.
 Indklagedes modkrav   bl.a. støttet på en  

 bilagsmappe, fremlagt som bilag A   blev opgjort således:
 "1.
Indklagedes udgifter som følge af, at klagerne ikke  

 underrettede indklagede om, at den planlagte indflytningsdag måtte  

 udskydes på grund af forsinkelser Kr. 12.000,00 2.
 Indklagedes udgifter som følge af forsinkelse af  

 byggesagen, der kan tilskrives mangelfuld byggestyring ..
Kr. 100.000,00 3.
 Indklagedes udgifter til overflødigt ekstraarbejde  

 på grund af projektfejl/utilstrækkelig byggeledelse ..
Kr. 223.500,00 4.
 Indklagedes udgifter til ekstraarbejder, som klagerne har  

 accepteret uden bemyndigelse, og som indklagede ikke ville have ladet  

 udføre, såfremt der var sket forelæggelse for  

 indklagede.
Kr. 350.500,00 5.
 Indklagedes merudgifter som følge af, at en stor  

 del af det arbejde, der burde have været medtaget i projektet, har  

 måtte udføres som ekstraarbejder; indklagedes merudgift  

 skønsmæssigt anslået til ..
Kr. 233.000,00 6.
 Indklagedes merudgifter som følge af, at klagerne  

 har accepteret ekstraarbejder udført til for høje priser  

 ..
Kr. 168.500,00 7.
 Afsat erstatningskrav mod klagerne vedrørende  

 ekstraudgifter til containere som følge af mangelfuld koordinering af  

 byggeriet ..
Kr. 521.551,00 I alt Kr. 1.609.051,00" d.v.s. i ret nøje overensstemmelse med  

 bygherrerådgiverens skrivelse af 21. december 1993, bilag 2.
 I indklagedes duplik ændredes påstanden til  

 frifindelse og selvstændig påstand om betaling af 53.795,62  

 kr.
 Modkravet   idet der herefter kunne ses bort fra det i  

 svarskriftet anførte   blev opgjort således:
 "Post 1:
Indklagedes merudgifter, der direkte kan henføres  

 til, at indklagede ikke i tide blev underrettet om, at planlagt  

 indflytningsdag måtte udskydes grundet forsinkelser Kr.      141.486,00 Post 2:
Indklagedes merudgifter, der direkte kan henføres  

 til fejl ved klagernes projektering, fagtilsyn og byggeledelse Kr.      183.287,00 Post 3:
 Indklagedes merudgifter, der direkte kan henføres  

 til klagernes dispositioner foretaget uden bemyndigelse, herunder udgifter  

 til ekstraarbejder, som klageren har accepteret, og som indklagede ikke ville  

 have ladet udføre, såfremt der var sket forelæggelse for  

 indklagede ..
Kr.      310.350,00 Post 4:
 Erstatning/honorarreduktion som følge af  

 kontraktsstridig og mangelfuld rådgivning udført af klageren  

 ..
Kr.      800.000,00 I alt Kr.   1.435.123,00 Kravet skal tillægges moms, der udgør ..
Kr.      358.780,75 Samlet krav Kr. 1.793.903,75" I et processkrift af 27. februar 1996 nedlagde indklagede  

 endelig påstand om frifindelse mod betaling af 175.000 kr.
 Klagernes resttilgodehavende, svarende til klagerens  

 påstand, blev ikke bestridt størrelsesmæssigt, men  

 indklagede fremsatte et modkrav, der nu var opgjort således:
 "1.
 Indklagedes erstatningskrav grundet forsinket erkendelse  

 af muligt indflytningstidspunkt (inkl. moms) ..
Kr. 176.857,96 2.
 Indklagedes erstatningskrav grundet klagernes  

 iværksættelse af fuldspartling i strid med de faktisk  

 indgåede aftaler herom (inkl. moms) ..
Kr. 387.938,50 3.
 Indklagedes krav på  

 honorarreduktion/forholdsmæssigt afslag grundet mangelfuld og manglende  

 levering af rådgiverydelser, omfattet af rådgiverkontrakten  

 (inkl. moms) ..
Kr. 1.000.000 I alt (inkl. moms) Kr. 1.564.796,46 De således nedlagte påstande og  

 hovedanbringender har været grundlaget for den mundtlige forhandling,  

 der fandt sted den 4. og 5. marts 1996.
1: Af det ovenfor nævnte aktstykke fremgår  

 det, at lejemålet af hospitalsbygningerne blev indgået som et led  

 i indklagedes bestræbelser på at samle undervisningsaktiviteterne  

 på en geografisk hensigtsmæssig måde, idet undervisningen  

 hidtil havde været placeret flere forskellige steder i  

 København.
Lejemålet blev indgået uopsigeligt for begge  

 parter   indklagede og organisationen   for et tidsrum af 15 år.
 Af aktstykket fremgår endvidere følgende:
"Den årlige leje er fastsat med udgangspunkt i  

 markedslejen for kontorlokaler i indflytningsklar stand.
Man har endvidere  

 set på organisationens investeringer i de bygninger, der ønskes  

 lejet, herunder andel i købesum og de forestående investeringer  

 i såvel udvendig som indvendig istandsættelse.
 For at bringe lokalerne i denne stand afholder  

 organisationen dels udgifterne til udvendige istandsættelsesarbejder,  

 herunder terræn samt 34 mio. kr. til den indvendige  

 istandsættelse af bygningerne.
I forbindelse med bygningens indretning til indklagedes  

 funktioner er det nødvendigt at foretage en række  

 bygningsmæssige foranstaltninger og særinstallationer, der ligger  

 ud over sædvanlig udlejningsstandard.
Endvidere er det  

 nødvendigt at anskaffe specialudstyr (bl.a. ovne), som ikke kan  

 flyttes fra skolens hidtidige lokaler.
Udgifterne hertil andrager 46 mio. kr.  

 afholdt i finansåret 1992 og resten i 1993.
 De samlede udgifter til bygningernes indvendige  

 istandsættelse og indretning, hvoraf organisationen betaler 34 mio.  

 kr., andrager 800.000 kr. (reguleringsindeks 128) og fordeler sig  

 således:
Bygningsudgifter og særinstallationer 61.500.000 kr.
Omkostninger 11.000.000 kr.
Uforudselige udgifter 6.250.000 kr.
 Attester m.v.
 250.000 kr.
I alt 80.000.000 kr.
 Alle beløb er inkl. 25 pct. moms.
 De forventede øgede udgifter til bygningsdrift i  

 forbindelse med en udvidelse af skolens areal vil blive afholdt inden for de  

 ordinære driftstilskud.
Indklagedes bygherrerådgiver yder bistand som  

 bygherrerådgiver efter reglerne om indtægtsdækket  

 virksomhed." 2. Møder mellem parterne inden  

 licitationerne.
Inden tilslutningen til aktstykket blev der afholdt et  

 orienterende møde hos bygherrerådgiveren den 2. januar 1992. I  

 mødet deltog repræsentanter fra klagerne, indklagedes  

 bygherrerådgiver og indklagede.
Der blev udarbejdet et  

 mødereferat af indklagedes koordinerende inspektør (del af  

 sagens bilag E).
Af referatet fremgår bl.a., at man gennemgik  

 økonomien på den enkelte bygning.
I forhold til  

 totalentreprisetilbuddet på 111 mio. kr. var der foretaget et 10 %  

 fradrag på m2-priserne, som "man forventede at tjene ind via  

 licitationen." På mødet   hvilket ikke fremgår af  

 referatet, men er ubestridt   opfordrede klagerne til at igangsætte en  

 grundig bygningsregistrering med tilstandsvurdering og tegningsopretning.
Det  

 blev afvist af bygherrerådgiveren, fordi det ikke ansås for  

 muligt at skaffe midler til et sådant arbejde.
 I rådgiveraftalen, jf. nedenfor, blev der afsat et  

 beløb på 200.000 kr. til opretning af  

 tegningsmateriale/opmåling.
Som sagens bilag E er fremlagt en lang række bilag,  

 der udgør referater af møder i en "projektgruppe",  

 bestående af repræsentanter for klagerne, indklagede og  

 bygherrerådgiveren.
Referaterne er i vid udstrækning blevet  

 dokumenteret under den mundtlige forhandling.
 I det følgende gengives passager fra  

 mødereferaterne i det omfang voldgiftsretten har anset det for  

 nødvendigt for forståelsen af parternes anbringender.
 Det første møde fandt sted "formentlig  

 medio april 1992"   referatet er dateret den 23. april 1992. Af  

 referatet fremgår bl.a.:
 "Deltagere:
Indklagede Rådgivere Bygherrerådgiver Tidsplan og økonomi Bygherrerådgiveren indledte mødet med at  

 redegøre for tidsplanen.
 Skolen skal være på plads til skoleåret  

 1993/94, og derfor må byggeriet afleveres den 1. juni 1993 af hensyn  

 til afhjælpningsperioden og indflytningen.
 Rådgiverne har anslået byggeperioden til 9  

 måneder, hvorfor byggestart må være primo september 1992.  

 Udbudsperioden bør ligge i august med licitation ca. 1. september  

 1992.
 Detailprojektering i perioden 1.6-1.8 1992 på  

 grundlag af et projektforslag, der er godkendt af både brugere og  

 udlejer ultimo maj måned.
 Projektforslaget, der bredt skal drøftes af alle  

 brugerne i huset, skal derfor være færdigt medio maj måned  

 1992.
 Dette er en meget presset plan, og han anmodede  

 rådgiverne om at overveje den og fremkomme med et detaljeret udspil  

 hertil.
 En af klagerne bemærkede, at en byggeperiode  

 på 9 måneder forudsætter, at der er 100 mand i gang i hele  

 perioden, hvilket kræver en stor koordinering.
 Bygherrerådgiveren redegjorde videre for den  

 økonomiske ramme.
 Det vedtagne aktstykke giver mulighed for, at staten kan  

 give indklagede et tilskud på 46 mio. kr., og med tilskuddet fra  

 organisationen er den økonomiske ramme i alt 80 mio. kr.
 Denne ramme vil ikke kunne ændres.
 I forhold til skitseforslaget af november 1990  

 indebærer det en prioritering i forhold til det heri forudsatte.
 Særligt i forhold til kælderarealer og bygning  

 24 og 25.
.." "Ombygningsprojektet Indklagede redegjorde for, at skolens ønsker  

 primært er store brugbare rum, gerne med synlige installationer.
 I det hele taget ønsker skolen så stor  

 fleksibilitet som muligt, da det vil være vanskeligt senere at kunne  

 skaffe midler til lokaleændringer som følge af en ændret  

 uddannelsesstruktur.
 Skolen ser meget gerne, at rådgiverne hurtigt kommer  

 med et udspil om, hvilke vægge, der ikke vil kunne fjernes.
 En af klagerne bemærkede, at der i relation til  

 ønsket om store rum må tages hensyn til krav om flugtveje.
 Bygherrerådgiveren bemærkede, at  

 hoveddisponering, kvalitet og budget skal ligge fast ved  

 projektforslaget.
 Organisationen har i lejekontrakten, i sammenhæng  

 med tilskuddet på de 34 mio. kr., betinget sig at skulle godkende  

 projektforslaget.
" Fra mødet i gruppen den 24. april 1992  

 fremhæves følgende:
"Organisationsplan En af klagerne bad om en organisationsplan, dels for  

 skolens interne byggeudvalg, dels for projektorganisationen.
 Det blev præciseret, at en af indklagedes ansatte er  

 skolens mand på sagen.
 Alle henvendelser skal ske gennem ham, ligesom han er den  

 eneste der repræsenterer skolen over for rådgiverne.
 Han vil også være den, der sørger for,  

 at alle relevante personer deltager i de forskellige møder.
 Internt vil skolen have et byggeudvalg bestående af  

 de forrige møde nævnte personer, men vil samtidig løbende  

 inddrage andre relevante medarbejdere, alt efter behov.
 Bygherrerådgiveren oplyste, at  

 bygherrerådgiverne vil føre skolens byggeregnskab.
.." På mødet i gruppen den 20. maj 1992 oplyste  

 en af klagerne, at det eksisterende varmeanlæg var en kombination af et  

 én   og tostrengsanlæg.
Etstrengsanlægget var vanskeligt  

 at indregulere især ved flytning af radiatorer.
Der var endvidere  

 konstateret tæring i stort omfang, "og det må  

 påregnes, at anlægget skal fornyes." På mødet den 27. maj 1992 oplyste en af  

 klagerne, at tegninger vedrørende projektforslaget var  

 færdigtegnet og fremsendt til bygherrerådgiveren og  

 organisationen.
 I referatet af mødet er om  

 "Økonomi" anført:
"En af klagerne udleverede revideret  

 arealopgørelse og foreløbigt økonomisk overslag, dateret  

 27. maj 1992. Overslaget udviser en væsentlig merudgift i forhold til  

 det budgetterede.
Arealopgørelsen udviser et mindre bruttoetageareal  

 end anført i lejekontrakten.
Ingeniørernes fagtilsynsmand  

 oplyste, at der var kalkuleret med ventilationsanlæg i reduceret  

 omfang.
Klager spurgte, om udgifter til asbestsanering kan  

 afholdes uden for byggesagen.
Bygherrerådgiveren mener ikke dette er  

 muligt, men undersøger forholdet nærmere.
 Klager mener det bliver nødvendigt, både at  

 beskære programmet og at sænke kvaliteten, såfremt sagen  

 ikke tilføres flere penge.
 Det blev aftalt, at klager snarest udarbejder forslag til  

 besparelsesmuligheder.
.." På mødet den 9. juni 1992 oplyste indklagede,  

 at man ville fortsætte bestræbelserne på at finde  

 yderligere besparelser, især på udgifterne til indvendige  

 bygningsarbejder, idet bærende vægge blev søgt bevaret i  

 større omfang end påregnet i programforudsætningerne.
Der  

 var enighed om, at besparelsesrunden ville øge tidsplanen, og at  

 nedrivningsprojektet ville blive tilsvarende forsinket.
 Af endnu et referat fra dette møde fremgår,  

 at der skulle findes besparelser på 23 mio. kr.
 Der er ikke fremlagt mødereferater  

 vedrørende møder mellem den 9. juni og 6.august 1992.
 I mellemtiden blev rådgivningsaftalen af 18. juni  

 1992 indgået mellem parterne   for indklagedes vedkommende er den  

 underskrevet af bygherrerådgiveren.
 Fra aftalen,(bilag 1), citeres følgende:
"2. Opgaven 2.1 Aftalen omfatter teknisk rådgivning og  

 bistand vedrørende Totalrådgivning vedrørende indretning af  

 eksisterende hospitalsbygninger i område B til  

 undervisningsformål for indklagede Arkitektarbejde, konstruktioner, VVS og el.
.." "2.3 Som projekteringsleder er udpeget Klager Som byggeleder er udpeget Klager .." "3.1 Følgende  

 rådgivermateriale Følgende ydelsesbeskrivelser (PAR og FRI) med de  

 tilføjelser og ændringer, som fremgår af  

 nærværende aftale 3.2 Følgende klientmateriale FB, maj 1990 med tillæg af januar 1992 Byggedirektoratets regnskabsprocedure for byggearbejder og  

 leverancer Skitseforslag af 26.11.1990 Eksisterende tegningsmateriale, jf. udbudsmateriale i  

 forbindelse med køb.
Revideret byggeprogram og funktionsfordelingsplaner, der  

 afleveres den 24.04.1992 og rumskemaer af 12.05.1992 Referat af indledende møde den 10.04.1992. De  

 angivne tidsterminer er erstattet af rammetidsplan.
3.3. Andet Arbejdet udføres i overensstemmelse med reglerne  

 for gennemførelse af statslige byggearbejder.
Projektet udbydes i  

 offentlig/indbudt licitation i fagentrepriser på grundlag af  

 hovedprojekt.
.." "4. Rådgivernes ydelser 4.1 Rådgivning før projektering byggeprogram.
4.2 Rådgivning i forbindelse med  

 projektering Projekteringsledelse Dispositionsforslag Projektforslag Forprojekt Hovedprojekt Kvalitetssikring, jf. cirkulære om  

 kvalitetssikring Projektopfølgning 4.3 Rådgivning i forbindelse med  

 udførelse Byggeledelse Fagtilsyn, inkl. 1-års eftersyn Sædvanlig driftsvejledning i forbindelse med  

 ibrugtagning ..
7. Økonomisk grundlag for opgavens  

 løsning Opgaven løses i overensstemmelse med det til  

 nærværende kontrakt hørende styrende budget i  

 Byggesagsrapport/Budgetoversigt, vedlagt som bilag 4.
8. Honorar 8.1 Honorar for ydelser i henhold til pkt. 4.2 og  

 4.3 er aftalt til et fast honorar beregnet af følgende  

 honorarbærende udgifter 15 % af håndværkerudgifter 52.150.000 kr.
 7.822.500 kr.
 7 ½ % af inventarudgifter 2.000.000 kr.
 150.000 kr.
I alt som fast honorar 7.972.500 kr.
Pkt. 4.1 honoreres særskilt med et fast honorar  

 på 200.000 kr.
Opretning af tegningsmateriale/opmåling honoreres  

 med et fast honorar på 200.000 kr.
I alt 8.372.500 kr.
 Alle beløb er ekskl. moms.
.." Det nævnte bilag 4 er fremlagt under voldgiftssagen  

 som bilag 5 og vedhæftes kendelsen i fotokopi.
 3. Licitationer:
 Den 10. august 1992 blev der afholdt licitation  

 på nedrivningsentreprisen og den 6. oktober på  

 hovedentrepriserne.
 Ved licitationerne i oktober fremkom en  

 "licitationsgevinst" på ca. 7 mio. kr.
 4: Fortsat gennemgang af møder i  

 projektgruppen:
Af referatet af et møde den 11. november 1992  

 fremgår bl.a., at klager tog forbehold over for "de  

 bygningsændringer, der stadig kommer fra skolens side .." Bygherrerådgiverens repræsentant gjorde  

 opmærksom på, at bygherrerådgiveren "forventer at en  

 del af licitationsgevinsten tilbageføres til  

 finansministeriet." Af referatet fremgår i øvrigt bl.a.  

 følgende:
"- Klager fremlagde en liste over de enkelte  

 entrepriser.
Man gennemgik listen, hvor bl.a. forholdet mellem supplerende  

 ydelser (udgifter) og div. supplerende ydelser, begrænser bygherrens  

 mulighed for indflydelse på pengenes anvendelse.
 - Klager finder fortsat at bygherrerådgiverens  

 vurdering af % satsen for uforudsete udgifter er urealistisk lav og at den  

 mindst skal være på 11 %, hvilket indklagede gik imod da der  

 samtidig i budgettet er afsat penge til såvel supplerende ydelser som  

 div. supplerende ydelser.
 - Klager gennemgik forudsigelige udgifter, men ..
 Tilføjelser: På et budgetmøde efter  

 bygherremødet den 12. november, gjorde bygherrerådgiverne  

  opmærksom på at det bevilgede beløb stadig er 80.000.000  

 kr. og at forskellen mellem overslaget på 91.000.000 kr. skal hentes  

 hjem via licitationsgevinsten.
 Derefter gennemgik man de forudsigelige udgifter og  

 skolens/-arkitekts/teknikers ønsker om projektudvidelser, og  

 tilpassede dem til bevillingen, således at der fremkom 4 tal,  

 tilbudsprisen, forudsigelige udgifter, uforudsigelige udgifter og supplerende  

 udgifter.
 Bygherrerådgiveren udarbejder et nyt byggebudget  

 hvor byggeindexet bliver indregnet.
.." Voldgiftsretten skal bemærke, at "variable  

 ydelser" af projektgruppen herefter blev betegnet "FU1",  

 afsatte beløb som følge af "licitationsgevinst"  

 "FU2", og uforudsete udgifter som "UF".
 Af referatet vedrørende et møde den 2.  

 december 1992 fremgår, at klager "har bedt om nedennævnte  

 tilføjelse, idet han ikke fik det sagt på mødet".  

 Tilføjelsen er sålydende:
 "Det er teknikergruppens opfattelse at det afsatte  

 beløb til uforudsigelige udgifter, som er tilpasset  

 slutbeløbet, sandsynligvis er for lille og tager forbehold herfor.  

 Begrundelsen herfor skal findes i ombygningens karakter, med mange  

 individuelle løsninger.
Teknikergruppen accepterede naturligvis at arbejde ud fra  

 dette styrende budget, og vil med alle midler tilstræbe at overholde  

 dette." På mødet den 13. januar 1993 godkendtes  

 forskellige projektændringer og merudgifter.
Bygherrerådgiverens  

 og skolens repræsentanter tog de samlede projektændringer og den  

 deraf følgende økonomi til efterretning og oplyste "at  

 der nu er lukket for ændringer".
 Klager oplyste, at samtlige indhentede og forhandlede  

 entrepriser var godkendt, og at tidsplanen blev overholdt.
 Endvidere drøftedes etablering af et nyt  

 varmeanlæg.
 Klager udleverede en budgetoversigt pr. 5. januar 1993 med  

 bilag 1, der vedhæftedes denne kendelse i fotokopi.
 Af referatet af et møde i projektgruppen den 24.  

 februar 1993 fremgår bl.a. følgende:
 " ..
Klager ønsker flere penge til pudsarbejde.
Der er  

 mange pudsreparationer, og der er ikke væv på vægge.
Man  

 kan ikke opnå et tilfredsstillende resultat.
For at opnå det  

 må alle vægge og evt. lofter fuldspartles, hvilket vil koste ca.  

 kr. 250.000. Enighed om, at fuldspartle vægge, men ikke lofter.  

GODKENDT af UF-midler.
.." Fra mødereferatet vedrørende mødet  

 den 10. marts 1993 citeres følgende:
 " ..
3) PROJEKTSTADE- TIDSPLAN Klager oplyste, at man følger tidsplanen, men visse  

 dele af malerentreprisen og ventilationsentreprisen, kan give problemer.
Indklagede oplyste, at indklagede flytter ind fysisk i uge  

 25, 26 og 27, men holder ferie i uge 28, 29 og 30, dvs. at der er tre uger  

 uden "mennesker" på stedet.
Bygning 24 og 25 overtages i  

 starten af juli måned.
Administrationen flytter ind i bygning 24 i 1.  

 uge i juli og skal kunne fungere efter ferien.
.." 4) ØKONOMI, STATUS.
 Klager udleverede og gennemgik statusoversigt nr. 4 samt  

 budgetopfølgning, der er beregnet UF-udgifter, og der er kun ca. kr.  

 235.000 tilbage.
Klager foreslog, at man ser på besparelser, og at de  

 midler, der er sat af til montering af udstyr, flyttes til UF-poster.
De  

 udgør kr. 700.000 og klager mener at de hører hjemme i udstyr  

 og inventarbudgettet.
 Indklagede vil lidt længere frem i processen,  

 før man overvejer at forhøje beløbet.
 Klager oplyste, at ekstra spartelarbejde ikke som oplyst  

 koster kr. 250.000, men ½ mio. kr.
Indklagede mente, at klager sætter for meget af til  

 UF-udgifter.
Det er ikke rimeligt, når man har et budget.  

 Selvfølgelig er der UF-udgifter, eksempelvis pudsarbejde, men andre  

 overraskelser kunne være undgået.
Klager oplyste, at man har haft løbende problemer i  

 forhold til programændringer, som har kostet penge.
Indtil nu har der  

 ingen aftalesedler været med fejl, men erkendte at have været for  

 hurtig til at give pris og foreslå fuldspartling.
Klager oplyste, at man undlader fuldspartling.
Der er ikke  

 penge til det.
Man benyttede grovpuds i stedet for finpuds, og tager brugerne  

 ud for at besigtige det.
Klager henviste til krisesituationen.
Offentlig licitation  

 gør det meget vanskeligt.
 Indklagede sagde, at man skal holde sig på et  

 absolut minimum og ikke kaste sig ud i noget.
.." Oplysningen under pkt. 4, der angav, at der af UF-udgifter  

 resterede et positivt beløb på 235.000 kr., var på grund  

 af manglende rapportering til projektledelsen forkert, idet der rettelig var  

 underskud på 1.435.000 kr.
Dette blev nærmere drøftet  

 på mødet i projektgruppen den 24. marts 1993.
 Fra mødereferatet citeres følgende:
 "Klager udleverede/gennemgik: Statusoversigt nr. 6,  

 Budgetopfølgning samt Bemærkninger til differencer i forhold til  

 Budgetopfølgning.
Klager meddelte, at der er sket bevægelser på  

 råhus-, kompletterings- samt malerentreprisen.
Disse tal er såvel  

 forbrugte som ikke forbrugte.
Klager oplyste, at en væsentlig del af arbejdet er  

 præsenteret uden, at prisen er fastsat.
Meget ad. hoc. arbejde  

 følger enhedsprisen, men der kan opstå problemer.  

 Kompletteringsopgørelsen er kommet bag på os.
 Det forstås ikke, at der i licitationstilbudene fra  

 teknikernes og entreprenørernes side ikke er taget højde for de  

 ulemper/fordele (økonomiske/arbejdsmæssige), der er forbundet  

 med at skulle istandsætte bygninger af så forskellig art, men at  

 mange ting kommer som en overraskelse for begge parter.
 Indklagede bemærkede, at budgetopfølgningen  

 af 11/3 var rimeligere end den, vi får forelagt i dag med et vurderet  

 underskud på 1.435.000 kr.
 Klager oplyste, at der var nogle poster/ting man havde  

 glemt at få med, og at der fortsat kan dukke ting op.
Indklagede er stærkt imod den slags budgetter   de  

 kan ikke bruges til noget.
De indeholder poster, man tror der kommer, og  

 poster der ikke er forhandlet pris på endnu.
 Bygherrerådgiveren gjorde opmærksom på,  

 at der på Økonomimødet torsdag den 11/3 ikke blev  

 tændt for den "røde lampe". Mange af posterne, der  

 bliver forelagt på møderne er allerede udført, hvilket  

 ikke giver bygherren mulighed for at sige fra.
.." Det fremgår i øvrigt af det oplyste, at det  

 blev besluttet i projektgruppen at installere et nyt varmeanlæg.
Det  

 fremgår af dokumenterne i anden voldgiftssag, at entreprisesummen for  

 varmeanlægget var 1.272.900 kr. ekskl. moms.
 I det omfang, det i øvrigt findes nødvendigt  

 at referere indholdet af referater af møder i projektgruppen vil dette  

 ske i forbindelse med behandlingen af de enkelte tvistepunkter.
 Licitation af flytteentreprisen blev foretaget af  

 indklagede, således at arkitektfirmaet har været uden indflydelse  

 på affattelsen af licitationsmaterialet, gennemgang og accept af  

 afgivne tilbud.
Ved skrivelse af 17. maj 1993 accepterede indklagede et af  

 et flyttefirma afgivet tilbud, jf. sagens bilag N.
Tilbudssummen var 910.000  

 kr. ekskl. moms.
Datoen for hovedflytningen var mellem indklagede og  

 flyttefirmaet aftalt til opstart den 28. juni 1993, men måtte udskydes,  

 fordi lokalerne endnu ikke var klar til indflytning.
I denne anledning har  

 flyttefirmaet faktureret en række påståede  

 ekstraomkostninger på i alt 141.486,37 kr., jf. sagens bilag J.
Dette  

 beløb er blevet betalt af indklagede.
Flyttefirmaet har i en  

 erklæring af 28. februar 1996 (sagens bilag V) om baggrunden for kravet  

 oplyst følgende:
 "I forbindelse med flytning af indklagede, blev  

 hovedflytningen, der skulle opstartes mandag den 28. juni1993 udskudt ved en  

 telefonisk henvendelse til vort kontor fredag den 25. juni om  

 eftermiddagen.
 På baggrund af vort aktuelle tab i forbindelse med  

 flytningens udskydelse, fastsættes i overensstemmelse de almindelige  

 betingelser for flytninger et kompensationskrav til indklagede.
 De almindelige betingelser for flytning indeholder  

 varslingsfrist for afmelding af flytning, og fristen er 5 hverdage.
 Samtidig hermed kan vi erklære, at såfremt  

 afmeldelsen var foretaget senest 5 hverdage før flytningens  

 påbegyndelse, ville vi ikke have haft hverken anledning eller  

 bemyndigelse i henhold til vores betingelser, til at fremsætte krav  

 overfor indklagede.
.." Henvisningen til almindelige betingelser for flytning  

 vedrører pkt. 9f i betingelserne, der er sålydende:
 " ..
f.
Hvis en bestilt flytning på grund af kundens  

 forhold ikke kan udføres på den fastsatte måde, skal  

 flyttefirmaet være berettiget til vederlag for ethvert tab, det  

 måtte lide, idet vederlaget dog ikke kan overstige den aftalte pris for  

 flytningen.
 Denne bestemmelse træder dog ikke i kraft,  

 såfremt ændringen af det aftalte skyldes forhold, som kunden ikke  

 har kunnet undgå, og hvis følger han har været ude af  

 stand til at hindre og kunden har meddelt firmaet dette senest 48 timer, dog  

 ved virksomhedsflytninger 5 arbejdsdage, før den aftalte tid for  

 flytningens påbegyndelse.
.." Til støtte for kravet om erstatning for denne  

 ekstraudgift har indklagede gjort gældende, at indklagede har  

 været forpligtet til at betale kompensationskravet, og at klagerne har  

 pådraget sig erstatningspligt over for indklagede, fordi klagerne var  

 klar over, at indflytningen skulle påbegyndes den 28. juni 1993, men  

 ikke i tide underrettede indklagede om, at flytning ikke kunne finde sted som  

 planlagt.
 Indklagedes inspektør har forklaret, at  

 udskydelse af flytningen blev besluttet den 24. juni 1993.
Der blev den 25. juni 1993 afholdt et møde i  

 projektgruppen.
I mødet deltog en repræsentant for  

 flyttefirmaet.
Af mødereferatet fremgår bl.a.:
 " ..
 Flyttefirmaet oplyste, at udsættelsen af flytning af  

 maskiner kan blive et problem, da mandskabet til maskinflytningen er  

 "booket op". Flyttefirmaet beregner de økonomiske  

 konsekvenser af den ændrede flytteplan og melder tilbage til  

 indklagede.
.." Som sagen foreligger oplyst må det antages, at det  

 er første gang flyttefirmaet har omtalt et sådant muligt  

 kompensationskrav.
 Voldgiftsrettens bemærkninger:
 Som ovenfor anført har indklagede ikke rejst  

 erstatningskrav mod klageren eller nogen entreprenør på grundlag  

 af forsinkelse.
 Arkitektfirmaet måtte vel være klar over, at  

 der eventuelt kunne påføre indklagede visse praktiske gener at  

 udskyde flytningen, men   som sagen foreligger oplyst   kan det ikke antages,  

 at arkitektfirmaet var klar over, at udskydelsen kunne påføre  

 indklagede de af flyttefirmaet krævede udgifter, og arkitektfirmaet  

 havde heller ikke   før udskydelsen   anledning til at antage, at  

 klagerne ville blive afkrævet erstatning på et sådant  

 grundlag.
Det garantiansvar, som indklagede nu gør  

 gældende, savner således ethvert rimeligt grundlag.
Klagerne  

 frifindes derfor for så vidt angår dette modkrav.
Som ovenfor citeret blev det på et møde i  

 projektgruppen den 24. februar 1993 besluttet at foretage fuldspartling af  

 vægge.
Da det viste sig, at de hermed forbundne udgifter  

 væsentligt ville overstige det anslåede beløb på  

 250.000 kr., blev det på mødet i projektgruppen den 10. marts  

 1993 besluttet at standse yderligere fuldspartling.
 Til støtte for det nedlagte erstatningskrav   eller  

 subsidiært et mindre forholdsmæssigt afslag   har indklagede  

 gjort gældende, at spartlingen i strid med den trufne beslutning  

 må være blevet fortsat efter den 10. marts 1993, idet der ikke i  

 tidsrummet fra den 24. februar til den 10. marts kan være udført  

 så meget arbejde med spartling som anført.
 Arkitekt hos klager har herom forklaret i  

 overensstemmelse med det, der er anført i bilag 1 (sagens bilag 26)  

 til budgetopfølgningen af 24. marts 1993. Bilaget indeholder  

 bemærkninger til differencer i forhold til budgetopfølgning af  

 10. marts 1993.
Det fremgår heraf, at spartling af vægge og  

 lofter blev stoppet straks efter den 10. marts undtagen i kontorområdet  

 efter anmodning herom fra skolens rektor, som i øvrigt ikke har  

 været afhørt under sagen.
Endvidere var det nødvendigt at  

 anvende væv på mange lofter i bygning 24 og 25.
 Voldgiftsrettens bemærkninger:
 Voldgiftsretten finder det ikke godtgjort, at  

 fuldspartlingen generelt blev fortsat efter den 10. marts 1993. Det må  

 endvidere i overensstemmelse med arkitektens forklaring lægges til  

 grund, at spartling af vægge i kontorområdet blev fortsat efter  

 aftale med skolens rektor, og at behandlingen af lofter alene er  

 udført, hvor det har været nødvendigt.
 Som følge heraf frifindes klagerne også for  

 dette modkrav.
 De fejl, som påstås begået af klagerne,  

 henføres ikke til de i rådgiveraftalen under pkt. 4.2.  

 nævnte opgaver, men til pkt. 4.3, dvs. byggeledelse, herunder  

 budgetopfølgning i overensstemmelse med bygherrerådgiverens  

 retningslinier.
 I rådgiveraftalen henvises til ABR 89, herunder pkt.  

 3.1, hvorefter byggeledelsen styrer byggeriets tidsmæssige og  

 økonomiske forløb og dokumentation heraf.
 I ydelsesbeskrivelser pr. 1. januar 1990, udarbejdet af  

 PAR , (sagens bilag U) anføres om dette punkt følgende:
 " ..
3.1 Byggeledelse Inden byggeriet igangsættes, udpeges en byggeleder.  

 Byggelederen styrer byggeriets samlede tidsmæssige og økonomiske  

 forløb og dokumentationen heraf.
Byggelederen sikrer desuden  

 koordineringen af fælles byggepladsmæssige forhold, herunder  

 varetagelsen af sikkerhedsforanstaltninger.
 ..
 Tid:
 Byggelederen udarbejder tidsplaner på grundlag af  

 projektmaterialets tidsoplysninger samt påser, at planerne  

 følges ved registrering af arbejdets stade på grundlag af  

 oplysninger fra fagtilsynet, registrering af vejrlig og af spilddage.  

 Byggelederen forestår eventuelle revisioner af tidsplanen.
 Økonomi:
 Byggelederen forestår føring af sagens  

 byggeregnskab, herunder attestation af acontobegæringer og regninger  

 samt slutopgørelse.
.." For nærmere at fastlægge forholdet mellem  

 klagerne som totalrådgiver og indklagedes bygherrerådgiver har  

 voldgiftsretten indhentet konsulentaftale af 9. december 1992 mellem  

 bygherrerådgiveren og indklagede.
Bygherrerådgiverens bistand  

 omfatter efter denne aftale bl.a. følgende:
 " ..
4.0 KONSULENTERNES YDELSER Bistanden vedrører en eller flere af  

 nedennævnte ydelser, som anføres i den konkrete  

 "Konsulentaftale":
For ydelserne 4.4-4.7 forudsættes, at de til opgaven  

 udpegede tekniske rådgivere præsterer ydelser af sædvanligt  

 omfang i forbindelse med program, forslag, projektering,  

 projektopfølgning, tilsyn mv.
Om de tekniske rådgiveres ydelser  

 henvises til "Almindelige bestemmelser for teknisk rådgivning og  

 bistand" (ABR 89).
 ..
 4.4 Forslagsstillelse og projektering.
 Vurdering og indstilling af de tekniske rådgiveres  

 forslag (dispositions- og projektforslag) hvad angår forhold  

 vedrørende byggeriets fysiske miljø, bygningsfysik, projektets  

 form, funktion, installation, udbudsform, entrepriseform, prisform,  

 økonomi og tid.
 Vurdering og indstilling af evt. ændringer under  

 projekteringen (forprojekt og hovedprojekt) i forhold til projektforslag.
 ..
 4.6 Udførelse.
 Deltagelse i standpunktsmøder under byggeriets  

 udførelse for kontrol af projekt, økonomi og tid.
 Vurdering og indstilling vedrørende evt.  

 ændringer, som måtte fremkomme under arbejdets forløb.
 4.7 Aflevering.
 Vurdering af afleveringsrapport, herunder påse, om  

 de nødvendige drifts- og vedligeholdelsesinstruktioner samt  

 brugervejledninger foreligger.
 ..
 4.9 Regnskab.
 Føring af byggeregnskab og budgetkontrol, herunder  

 kontrol af tilbageholdelsesbeløb og sikkerhedsstillelse samt kontrol  

 med bygherrehonorar og udlæg i henhold til honoraraftale.
 Endvidere at foranledige udarbejdelse af byggesagsrapport  

 samt fremsendelse af denne til respektive institutioner.
.." Punkt 4.9 er således ikke omfattet af den i punkt  

 4.0 nævnte forudsætning.
 Bistanden omfattede overenskomstens pkt. 4.1-4.9.
 Konsulenthonoraret var et fast honorar på 500.000  

 kr.
 2. Hovedpunkter i parternes procedure:
Indklagede har anført, at selv om det er  

 vanskeligt at påvise konkrete fejl, kan der påvises en  

 række omstændigheder, der kan begrunde en reduktion af klagernes  

 honorarkrav.
Indklagede har navnlig fremhævet, at klagerne har ladet  

 udføre en lang række ekstraarbejder, uden at den aftalte  

 procedure med beskedsedler og godkendte tillægsaftaler er fulgt, uanset  

 bygherrerådgiverens indskærpelser heraf.
Dette forhold- og  

 større uforudsete og uvarslede udgifter til omfattende pudsarbejder,  

 som kunne have været begrænset   har medført  

 indskrænkninger i indklagedes valgmuligheder med hensyn til valg af  

 beskæringer af udgifter, f.eks. kunne man   hvis  

 budgetopfølgningen havde været bedre   have undladt udskiftning  

 af varmeanlæggene, eller sparet udgifter ved glasdækningen.  

 Indklagede har endvidere som eksempel på den mangelfulde  

 budgetopfølgning henvist til den i marts 1993 konstaterede fejl m.h.t.  

 størrelsen af restbeløbet på UF.
 Den omstændighed, at bygherrerådgiveren  

 efterfølgende ved tillægsaftaler har godkendt en række  

 ekstraudgifter er uden betydning, da klagerne var legitimeret til med  

 bindende virkning for indklagede at indgå aftaler med  

 entreprenørerne, men klagerne har overskredet deres fuldmagt.
 Indklagede har endvidere henvist til at det såvel  

 efter juridisk litteratur som retspraksis er antaget, at der kan gives  

 forholdsmæssigt afslag i honorarer til rådgivere.
Klagerne har gjort gældende, at der ikke er  

 iværksat eller aftalt ekstraarbejder, som ikke har været  

 nødvendige.
Det erkendes, at budgettet pr. 10. marts 1993 indeholdt  

 fejl, hvilket skyldtes en beklagelig kommunikationsbrist mellem byggeledelsen  

 og projektledelsen, men fejlen blev rettet den 24. marts 1993, og forholdet  

 rokker ikke ved, at der alene har været tale om nødvendige  

 arbejder.
Klagerne har ligeledes erkendt, at den foreskrevne procedure m.h.t.  

 beskedsedler/tillægsaftaler ikke i fuld udstrækning har kunnet  

 overholdes.
Dette hænger sammen med, at der var tale om gamle  

 bygninger, hvor der   navnlig når tilstandsundersøgelse blev  

 afvist opstår problemer, som ikke kan forudses.
De enkelte  

 entreprisekontrakter var indgået på fast pris og tid, og hvis man  

 hver gang skulle følge den foreskrevne procedure, kunne det  

 medføre, at den i øvrigt meget stramme tidsramme ikke kunne  

 overholdes, hvis nødvendige arbejder helt eller delvis skulle  

 sættes i stå med deraf følgende krav om  

 tidsfristforlængelse og merudgifter.
 I øvrigt har klagerne bestridt, at der er hjemmel  

 til i det foreliggende tilfælde at fastsætte et  

 forholdsmæssigt afslag i honoraret, der ikke er blevet større,  

 fordi budgetrammen er overskredet med et i forhold til budgetrammen beskedent  

 beløb.
 Forklaringerne, der uddyber de forhold, som fremgår  

 af det fremlagte skriftlige materiale gengives ikke.
Da indklagede har inddraget pudsearbejdets omfang i  

 proceduren, skal voldgiftsretten anføre, at der den 23. juni 1993 er  

 udarbejdet en redegørelse af arkitektfirmaet, jf. sagens bilag P.
Det  

 er heri anført, at der har været udført ekstra  

 pudsarbejde for i alt ca. 1,6 mio. kr., hvoraf der i det styrende budget har  

 været indeholdt 750.000 kr., således at "egentlig uforudsete  

 pudsarbejder" har andraget ca. 867.000 kr.
 I redegørelsen anføres i øvrigt bl.a.  

 følgende:
 " ..
 Det samlede ekstra pudsarbejde på i alt ca. kr.  

 1.600.000 fordeler sig på følgende 3 hovedgrupper:
ad 1 Ekstra egentlige pudsarbejder indeholder oppudsning af  

 større samlede arealer grundet følgende:
1a.
Meget ringe tilstand af eksisterende puds,  

 hvorved reparationer efter blandt andet nedrevne   bygningsdele og inventar  

 er endt op med oppudsning af større samlede væg- og  

 loftoverflader   udgift ca. kr. 340.000 1b.
Projekttilpasninger med ændringer af  

 væg- og loftoverflader til følge.
Udgifterne fordeler sig  

 på følgende:
1c.
Udbedring af fugtskadede vægge i bygning  

 15   udgift ca. kr. 100.000 ad 2 Ekstra pudsreparationer efter andre entrepriser indeholder  

 følgende:
2a.
Pudsreparationer efter  

 installationsgennemføringer i vægge og etageadskillelse efter  

 VVS-, el- og ventilationsentrepriserne.
Omfanget skyldes dels en  

 undervurdering af installationsomfangets følgearbejde i  

 udbudsmaterialet, og dels at de enkelte efterreparationers omfang er blevet  

 langt større end forudset, grundet den ringe tilstand af eksisterende  

 puds   udgift ca. kr. 400.000.
2b.
Pudsreparationer efter etablering af nyt  

 varmeanlæg omfattende såvel udbedringer efter nedrivninger af  

 eksisterende anlæg, som reparationer ved hultagninger til nyt  

 anlæg   udgift ca. kr. 100.000. Omfanget skyldes dels en undervurdering  

 i udbudsmaterialet, og dels at de enkelte efterreparationers omfang er blevet  

 langt større end forudset, grundet den ringe tilstand af eksisterende  

 puds   udgift ca. kr. 400.000.
2c.
Pudsreparationer efter nyt varmeanlæg  

 omfattende såvel udbedringer efter nedrivning af eksisterende  

 anlæg, som reparation ved hultagninger til nyt anlæg   udgift ca.  

 kr. 100.000.
2d.
Pudsreparationer efter andre  

 entreprenørers arbejde, væsentligst  

 kompletteringsentreprenøren, omfattende f.eks. udbedringer efter  

 udtagning af døre- og vindueskarme, fjernelse af træpaneler og  

 friser samt ændrede dimensioner på udskiftede indfatninger og  

 fodlister   udgifter kr. 100.000.
ad 3 Diverse ekstra pudsreparationer omhandler priser på  

 ekstra pudsreparationer.
Dette omfatter blandt andet reparation efter  

 fjernelse af gamle beslag og inventardele, fjernelse af gamle  

 ventilationsriste, afløbsinstallationer og lignende, efterreparationer  

 efter ekstra nedbrydninger og hultagninger blandt andet til  

 konstruktionsforstærkninger mv.
Endvidere omfatter omfanget ekstra  

 pudsreparationer grundet den ringe tilstand af den eksisterende puds   udgift  

 ca. kr. 400.000.
 Byggeledelsen har kontrolleret og godkendt omfanget og  

 nødvendigheden af samtlige ekstraarbejder, ligesom alle  

 økonomiske krav i forbindelse hermed er forhandlet.
 Endvidere har byggeledelsen løbende redegjort for  

 behovet for ekstraarbejder med indklagede og dennes bygherrerådgiver,  

 ligesom budgettet løbende er blevet revideret i forbindelse  

 hermed.
Det er således vor opfattelse dels at alt  

 udført pudsarbejde har været nødvendigt for  

 gennemførelse af projektet , og dels at der er overensstemmelse mellem  

 det udførte arbejde og de økonomiske krav for  

 entreprenøren vedrørende pudsarbejder." Til støtte for kravet om honorarreduktion har  

 indklagede henvist til tidligere voldgiftsafgørelser, KFE 82.38, KFE  

 91.28 og voldgiftsretten har yderligere taget højesterets dom i  

 U.1923.625 i betragtning.
Voldgiftsretten skal bemærke, at disse sager drejer  

 sig om grundlaget for beregningen af rådgiverhonoraret, og om  

 beregningen heraf kan ske også på grundlag af en given  

 udgiftsramme.
De nævnte sager vedrører   for den sidste sags  

 vedkommende hovedsageligt   projekteringsarbejde og ikke  

 byggeledelse/budgetopfølgning.
 I denne sag er der aftalt faste honorarer, jf.  

 aftalens punkt 8, og den omstændighed at  

 håndværkerudgifterne har overskredet budgetrammerne har  

 således ikke i sig selv medført eller kunnet medføre krav  

 om forhøjelse af honorarerne.
Efter hidtidig praksis og i den entrepriseretlige  

 litteratur er bygherrerådgivere i almindelighed kun ansvarlige for  

 budgetoverskridelser, hvis den pågældende rådgiver  

 udtrykkeligt har påtaget sig en budgetgaranti, jf.
Lykke Hansen og  

 Gjedde-Nielsen: ABR 89, side 192, og redaktionsnoten til KFE 91.28 med  

 henvisninger, samt KFE 1988.47, eller hvis der under særlige  

 omstændigheder foreligger garanti-lignende forhold, jf. herved KFE  

 87.62.
 Der foreligger ikke i denne sag nogen   endsige  

 udtrykkelig   budgetgaranti.
 Spørgsmålet i denne sag er herefter, om det  

 kan fastslås, at de aftalte teknikerhonorarer ikke står i  

 rimeligt forhold til det arbejde, som er udført under  

 gennemførelsen af ombygningen.
Ved bedømmelsen heraf må voldgiftsretten  

 lægge vægt på, at der erfaringsmæssigt i forbindelse  

 med ombygninger af bestående   og som i dette tilfælde tildels  

 ældre   ejendomme til helt nyt formål viser sig helt uventede  

 forhold.
Voldgiftsretten kan derfor i overensstemmelse med det af klagerne  

 anførte tiltræde, at der burde være foretaget en  

 omhyggelig tilstandsvurdering for at minimere og imødegå denne  

 risiko, inden budgetrammen blev endeligt fastlagt, jf. herved bl.a.  

 redegørelsen for pudsearbejdet, bilag P.
Der burde i hvert fald under  

 disse omstændigheder, hvor der ikke blev afsat midler til en  

 sådan vurdering, være budgetteret med et større  

 beløb til uforudsete udgifter i stedet for en reduktion heraf i  

 forhold til det i aktstykket anførte, jf. herved også  

 teknikergruppens forbehold i tilføjelsen til referatet af mødet  

 i projektgruppen den 2. december 1992. (Del af sagens bilag E).
 Uanset om det måtte kunne statueres, at klagernes  

 byggeledelse og budgetopfølgning på enkelte punkter ikke har  

 været optimal, er det ubestridt, at der blev indrettet en god og  

 funktionel skole i bygningerne.
 Voldgiftsretten finder herefter ikke, at der er grundlag  

 for at fastslå, at de aftale honorarer ikke står i rimeligt  

 forhold til det udførte arbejde, og finder navnlig ikke, at det kan  

 bebrejdes klagerne, at der i et vist omfang er truffet aftaler om  

 ekstraarbejder, inden endelig godkendelse fra bygherrerådgiveren, for  

 at undgå stop i byggearbejdet og krav om  

 tidsfristforlængelser.
 Som følge af det anførte frifindes klagerne  

 også for dette modkrav.
 Klageren har påstået procesrente af det  

 samlede påstandsbeløb således:
Af kr. 50.000 Fra 17.07.1993 af kr. 143.750 Fra 28.07.1993 af kr. 240.781,25 Fra 28.08.1993 af kr. 72.031,25 Fra 23.12.1993 af kr. 376.117,50 Fra 17.02.1994 af kr. 360.000 Fra 07.07.1993 af kr. 230.855,63 Fra 03.10.1993 af kr. 227.740 Fra 05.11.1993 af kr. 28.750 Fra 26.02.1994 Indklagede har ikke rejst indsigelser mod renteberegningen  

 bortset fra, at det er gjort gældende, at den del af beløbet  

 på 376.117,50 kr., der omfatter moms ikke kan kræves forrentet,  

 da momsbeløbet ikke er faktureret eller indbetalt.
Beløbet påstås forrentet fra sagens  

 anlæg, og den omstændighed, at en påstået udgift  

 endnu ikke er betalt er ikke til hinder for at tilkende procesrente,  

 når det er gjort gældende som et egentligt proceskrav, jf.
Mogens  

 Munch: Renteloven side 83.
 Klagernes påstand tages herefter i det hele til  

 følge.
 Med hensyn til sagsomkostninger bemærkes:
 Sådan som indklagedes påstande var begrundet i  

 svarskriftet var udarbejdelse af replik forbundet med et stort arbejde, som i  

 vid udstrækning har været overflødigt.
 Under hensyn hertil finder voldgiftsretten, at indklagede  

 skal betale 100.000 kr. i sagsomkostninger til klagerne.
 Voldgiftsrettens omkostninger skal endeligt betales af  

 indklagede.
 THI BESTEMMES:
 Indklagede skal til klagerne betale 1.730.225,63 kr., der forrentes med  

 procesrenter således:
Af kr. 50.000 Fra 17.07.1993 af kr. 143.750 Fra 28.07.1993 af kr. 240.781,25 Fra 28.08.1993 af kr. 72.031,25 Fra 23.12.1993 af kr. 376.117,50 Fra 17.02.1994 af kr. 360.000 Fra 07.07.1993 af kr. 230.855,63 Fra 03.10.1993 af kr. 227.740 Fra 05.11.1993 af kr. 28.750 Fra 26.02.1994 Indklagede skal godtgøre klagerne sagens omkostninger med 100.000  

 kr.
 Voldgiftsrettens omkostninger skal betales af parterne in solidum og  

 endeligt bæres af indklagede.
 De tilkendte beløb skal betales inden 14 dage fra modtagelsen af  

 denne kendelse.
