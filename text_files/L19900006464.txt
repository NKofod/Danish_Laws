 I tilslutning til Udenrigsministeriets bekendtgørelse nr. 3 af 11. januar  

 1980, Lovtidende C, meddeles det, at Danmark den 16. maj 1989 har tilsluttet  

 sig en i Paris den 26. marts 1986 udfærdiget protokol til ændring af  

 konventionen af 4. juni 1974 om forhindring af landbaseret havforurening.
 Protokollen har følgende ordlyd:
 PROTOKOL OM ÆNDRING AF KONVENTIONEN OM FORHINDRING AF LANDBASERET  

 HAVFORURENING De kontraherende parter til Konventionen til forhindring af  

 landbaseret havforurening, udfærdiget i Paris den 4. juni 1974 (i det  

 følgende kaldet »Konventionen«), er:
- i erindring om artikel 1 i Konventionen, hvori de kontraherende  

 parter forpligter sig til at tage ethvert muligt skridt til at hindre  

 forurening af havet, - i erkendelse af, af Konventionen ikke indeholder bestemmelser  

 vedrørende forhindring af forurening af havet gennem atmosfæren, - i ønsket om at udvide Konventionens anvendelsesområde til sådan  

 forurening, blevet enige om følgende:
Artikel 1 Følgende sætning indføjes i Konventionens artikel 3, efter stk. c), pkt.  

 iii:
 »iv. ved udledninger til atmosfæren fra land eller fra menneskeskabte  

 konstruktioner som defineret i pkt. iii ovenfor«.
Artikel 2 I artikel 4, stk. 3, første sætning indsættes efter ordene  

 »udtømninger i vandløb« ordene »og udledninger til  

 atmosfæren«.
Artikel 3 Følgende sætning indføjes ved begyndelsen af artikel 16 d i Konventionen:
 »at undersøge gennemførligheden af og, i påkommende tilfælde,».
Artikel 4 1. Denne protokol skal stå åben for undertegnelse i  

 Paris fra den 26. marts 1986 til den 30. juni 1986 for de stater, som er  

 parter i Konventionen på datoen for åbning for undertegnelse af denne  

 protokol samt for Det Europæiske Økonomiske Fællesskab.
 2. Denne protokol skal ratificeres, accepteres eller  

 godkendes.
Artikel 5 Efter den 30. juni 1986 skal denne protokol stå åben for tiltrædelse af  

 enhver af de i artikel 24 i Konventionen omtalte stater og af Det Europæiske  

 Økonomiske Fællesskab.
Artikel 6 1. Denne protokol træder i kraft den første dag i den  

 anden måned efter den dag, hvor den sidste af de i artikel 4 i denne protokol  

 omtalte kontraherende parter har deponeret sit ratifikations-, accept-,  

 godkendelses- eller tiltrædelsesinstrument.
 2. For enhver anden stat, der bliver part i denne  

 protokol efter dens ikrafttræden, træder denne protokol i kraft på den første  

 dag i den anden måned efter den dag, hvor staten deponerede sit  

 tiltrædelsesinstrument.
 3. Enhver stat, der bliver kontraherende part i denne  

 protokol uden at være kontraherende part i Konventionen, anses som  

 kontraherende part i Konventionen som ændret ved denne protokol fra datoen  

 for denne protokols ikrafttræden for denne stat.
 4. Enhver stat, der bliver kontraherende part i  

 Konventionen efter denne protokols ikrafttræden, anses som kontraherende part  

 i Konventionen som ændret ved denne protokol.
 5. Ratifikations-, accept-, godkendelses- eller  

 tiltrædelsesinstrumenterne skal deponeres hos regeringen for Den Franske  

 Republik.
Artikel 7 Depositarregeringen skal underrette de kontraherende parter og de i  

 artikel 22 i Konventionen omhandlede stater om undertegnelser af denne  

 protokol, om deponering af ratifikations-, accept-, godkendelses- eller  

 tiltrædelsesinstrumenter i overensstemmelse med artikel 4, 5 og 6 og om  

 datoen for denne protokols ikrafttræden.
Artikel 8 Originalteksten til denne protokol, hvis franske og engelske tekster har  

 samme gyldighed, skal deponeres hos regeringen for Den Franske Republik.
 TIL BEKRÆFTELSE HERAF har undertegnede, der af deres respektive regeringer  

 er behørigt bemyndiget dertil, undertegnet denne protokol.
 Udfærdiget i Paris den 26. marts 1986. Danmarks godkendelsesinstrument  

 deponeredes den 23. maj 1989 hos den franske regering.
 Protokollen trådte i medfør af artikel 6 i kraft den 1. august 1989.
