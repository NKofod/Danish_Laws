1. Foreningernes selvangivelsespligt Foreninger m.v. omfattet af selskabsskattelovens § 1, stk. 1, nr. 6 er  

 skattepligtige af erhvervsmæssig indtægt.
Almenvelgørende eller på anden måde  

 almennyttige foreninger m.v. har dog tidligere kunnet få skattefritagelse i  

 det omfang den erhvervsmæssige indtægt anvendes til disse kvalificerede  

 formål efter reglerne i selskabsskattelovens § 3, stk. 2 og 3.
 Ved lov nr. 146 af 19. marts 1986 er selskabsskattelovens § 3, stk. 2 og  

 3, ændret således, at de hidtil gældende regler om bevilling af  

 skattefritagelse for uddelinger og hensættelser til almenvelgørende eller på  

 anden måde almennyttige formål er erstattet af en fradragsordning.
 Loven har virkning fra og med skatteåret 1988/89 (indkomståret 1987) og  

 medfører, at stående skattefritagelser, der er bevilget efter de hidtil  

 gældende regler, bortfalder.
En betingelse for fradrag i den skattepligtige indkomst er herefter, at  

 foreningen foretager uddelinger til almenvelgørende eller på anden måde  

 almennyttige formål, der overstiger foreningens skattefrie indkomst, jfr.  

 selskabsskattelovens § 3, stk. 2, 2. punktum.
Foreningen kan endvidere opnå  

 fradragsret for konkrete henlæggelser til senere opfyldelse af  

 almenvelgørende eller på anden måde almennyttige formål, jfr.  

 selskabsskattelovens § 3, stk. 3.
 Såfremt en udelukkende almenvelgørende eller på anden måde almennyttig  

 forening m.v., der er omfattet af selskabsskattelovens § 1, stk. 1, nr. 6, i  

 et indkomstår har foretaget uddelinger og henlæggelser som nævnt i § 3, stk.  

 2 og 3, således at foreningen m.v. åbenbart ikke vil have indkomst til  

 beskatning, kan foreningen m.v. i stedet for sædvanlig selvangivlse indgive  

 erklæring herom.
Erklæringen skal ledsages af det senest reviderede regnskab.
De foretagne  

 uddelinger eller henlæggelser som begrunder, at foreningen ikke vil have  

 nogen indkomst til beskatning, skal fremgå af erklæringen eller regnskabet.  

 Ligningsmyndigheden kan forlange kopi af foreningens vedtægter m.v.
2. Foreningsejede selskaber I medfør af selskabsskattelovens § 3, stk. 5 finder de i § 3, stk. 2 - 4  

 givne regler tillige anvendelse på selskaber omfattet af lovens § 1, stk. 1,  

 nr. 1 og 2, når den altovervejende del af aktie- eller anpartskapitalen ejes  

 af en forening m.v. med almenvelgørende eller på anden måde almennyttigt  

 formål.
Det er en betingelse for at anvende selskabsskattelovens § 3, stk. 5, at  

 foreningen indsender sædvanlig selvangivelse.
Foreningen må således ikke  

 indgive erklæring i stedet for selvangivelse efter reglerne i nærværende  

 cirkulæres punkt 1.
 Reglen indebærer, at indkomst optjens af selskabet anses for indtjent af  

 foreningen m.v. i samme indkomstår, og praktiseres ved at selskabet indrømmes  

 et ligningsmæssigt fradrag for beløbet, der anses for indtjent af foreningen.
Beløbet indtægtsføres tilsvarende i foreningen i samme indkomstår, uanset  

 om det overførte beløb formelt benævnes gave, udbytte eller lignende.
Det er  

 herefter en forudsætning for reglens anvendelse, at foreningen i samme  

 indkomstår anvender hele det overførte beløb til formål, der kan give  

 fradragsret efter reglerne i selskabsskattelovens § 3, stk. 2 og 3, under  

 iagttagelse af prioriteringsreglen i § 3, stk. 2, 2. punktum.
 Anvendelsen af selskabsskattelovens § 3, stk. 5 er endvidere betinget af,  

 at ansøgning medfølger både foreningens og datterselskabets selvangivelser.
3. Særligt om fritagelse efter selskabsskattelovens § 3, stk. 4 De hidtil gældende regler om skattefritagelse efter selskabsskattelovens §  

 3, stk. 4 berøres ikke af lovændringen.
Den hidtil gældende fremgangsmåde,  

 som beskrevet i SD-cirkulære 1983-40, anvendes fortsat i disse tilfælde.
