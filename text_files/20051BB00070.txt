 Fremsat den 2. februar 2006 af  

 Morten  

  Messerschmidt (DF),  

 Kristian Thulesen Dahl (DF), Søren Espersen (DF),  

 Martin Henriksen (DF), Pia Kjærsgaard (DF),  

 Jesper Langballe (DF) og Peter Skaarup (DF).
Forslag til folketingsbeslutning om  

 at pålægge regeringen at arbejde for, at Den Europæiske Unions udvidelse med  

 Rumænien og Bulgarien udskydes til tidligst den 1. januar 2008 Folketinget pålægger regeringen at arbejde for, at EUs  

 udvidelse med Rumænien og Bulgarien udskydes mindst 1 år, således at  

 udvidelsen  

 tidligst kan finde sted pr. 1. januar 2008.
Bemærkninger til forslaget Formålet med forslaget er at sikre, at Rumænien og Bulgariens  

 indtrædelse i det europæiske samarbejde udskydes, således at udvidelsen  

 tidligst kan ske pr. 1. januar 2008. Dette er helt nødvendigt for at give EU  

 tid til at absorbere den seneste store udvidelse, som fandt sted i 2004, og  

 som  

 volder EU store problemer.
Vedtagelse af dette beslutningsforslag vil således  

 betyde, at det pålægges regeringen at arbejde for, at de to lande tidligst  

 kan  

 optages i EU pr. 1. januar 2008.
Baggrund for forslaget EUs seneste udvidelse, som fandt sted den 1. maj 2004, har  

 allerede vist sig at have betydelige konsekvenser for det europæiske  

 samarbejde.
EUs stats- og regeringschefer havde således store problemer  

 med at  

 nå til enighed om en budgetramme for perioden 2007-2013. Hovedparten af de ti  

 lande, der blev optaget under den seneste udvidelsesrunde, er langt mindre  

 velstående og langt mere tilbagestående end de 15 tidligere EU-lande  

 (EU-15).  

 Der er derfor opstået problemer  

 både med hensyn til den interne budgetordning og med hensyn til  

 arbejdstagerbevægelighed m.v.
Under de finansielle problemer hører også EUs forældede  

 struktur- og landbrugsstøtteordninger, som berettiger de nye lande til en  

 meget  

 omfattende strukturstøtte på grund af de meget fattige og dårligt udviklede  

 områder.
Disse støtteordninger er alt for dyre til at kunne omfatte nye  

 medlemslande som Rumænien og Bulgarien, idet disse hører til de mindst  

 udviklede områder i Europa og økonomisk ligger langt fra EU-gennemsnittet.  

 Optages disse lande i EU, vil de lande, der i dag er nettobidragydere til  

 finansieringen af EUs udgifter, således skulle betale endnu mere.
Københavnskriterierne Optagelsesaftalen mellem EU og Rumænien og Bulgarien indeholder  

 muligheden for at udskyde udvidelsen af disse lande fra den 1. januar 2007  

 til den  

 1. januar 2008, såfremt landene ikke opfylder betingelserne for medlemskab.  

 Der  

 skal her foretages en kort gennemgang af disse kriterier for medlemskab, som  

 i  

 1993 blev fastlagt af Det Europæiske Råd  de såkaldte  

 Københavnskriterier.
Disse er en række politiske og økonomiske betingelser, som  

 ethvert land skal opfylde for at opnå medlemskab:
De politiske kriterier Landet skal have stabile institutioner, der sikrer demokrati,  

 retsstat, menneskerettigheder og respekt for og beskyttelse af mindretal.
De økonomiske kriterier Landet skal have en velfungerende markedsøkonomi samt kunne  

 klare konkurrencepresset og markedskræfterne inden for EU.
Kriteriet om overtagelse af EUs regelværk  

 (acquis) Landet må være i stand til at påtage sig de forpligtelser, der  

 følger af et medlemskab, herunder acceptere målsætningen om en politisk,  

 økonomisk og monetær union (kriteriet om overtagelse af EUs acquis.) Spørgsmålet om, hvorvidt Rumænien og Bulgarien lever op til  

 Københavnskriterierne, vurderes af Europa-Kommissionen i den seneste  

 monitoreringsrapport  af 25. oktober 2005  for de pågældende  

 lande (KOM  

 (2005) 534). Heri slås det fast  på linje med rapporten i 2004   

 at begge  

 lande lever op til de politiske kriterier.
På trods af Kommissionens  

 vurdering  

 om, at landene lever op til de politiske kriterier, fremgår det dog også, at  

 Kommissionen er opmærksom på, at begge lande har store problemer med omfanget  

 af korruption og overholdelsen af menneskerettigheder.
Således skriver  

 Kommissionen i sammenfatningen af monitoreringsrapporterne vedrørende  

 Bulgarien  

 og Rumænien (KOM (2005) 534 side 4):
»I begge lande er korruption stadig et problem, som påvirker tilliden  

 til den offentlige forvaltning og retsvæsenet og dermed også den rette  

 gennemførelse af EU-retten.
Bekæmpelse af korruption bør derfor fortsat  

 prioriteres  

 højt.
Landenes myndigheder bør sætte alt ind på at håndhæve lovgivningen om  

 bekæmpelse af korruption, efterforske og retsforfølge korruption på højt  

 niveau  

 og træffe forebyggende foranstaltninger.
Kommissionen vil i de kommende år  

 også  

 være opmærksom på at beskytte EU-midlerne, således at de rette modtagere ikke  

 berøves dem som følge af bedrageri og korruption.  


« Vedrørende de økonomiske kriterier skriver Kommissionen, at  

 begge lande er på rette spor og gør store fremskridt, men at der også er  

 visse  

 mangler, som skal overvåges nøje:
»Det gælder særlig i  

 Bulgarien, hvor underskuddet på de løbende poster er vokset yderligere, og  

 hvor  

 reformerne på arbejdsmarkedet har været begrænsede.
I Rumænien har en  

 ekspansionistisk politikkombination bevirket en udvidelse af de  

 makroøkonomiske  

 ubalancer.
Privatiseringen er fortsat, men i et langsommere tempo end  

 forudset  

 i regeringens program.  


«  

  

 (KOM  

 (2005) 534 side 5).
 Med hensyn til vedtagelse og implementering af EUs regelværk  

 fastslår Kommissionen, at den kan spore fremskridt, men slår samtidig fast,  

 at  

 implementeringen på en række områder halter langt efter, og at begge lande  

 skal  

 tage sig alvorligt sammen, hvis de skal nå det inden 2007. Kommissionen  

 skriver  

 bl.a.:
»Kommissionen har indkredset en række mangler ved forberedelserne på  

 medlemskab, som volder alvorlig bekymring. ( ) Begge lande gør sig skyldige i  

 udbredt piratkopiering og varemærkeforfalskning. ( ) Bulgarien og Rumænien  

 har  

 ikke tilstrækkelig grænseinfrastruktur og mangler et veluddannet personale  

 til  

 at sørge for, at kravene og procedurerne ved EUs eksterne grænse  

 opfyldes. ( )  

 Korruption er fortsat et stort problem i både Bulgarien og Rumænien.
Hvis  

 situationen  

 ikke ændrer sig, kan korruption udgøre en trussel for det indre marked,  

 EUs  

 politikker og EU-finansierede programmers rette funktion.
Bulgarien og  

 Rumænien  

 vil hurtigt skulle demonstrere, at de er i stand til at bekæmpe korruption  

 effektivt og arbejde på at udrydde denne praksis definitivt.
En utvetydig  

 håndhævelse af retsstatsprincippet er en forudsætning, som ethvert land, som  

 søger at blive medlem af EU, skal opfylde.«  

  

 (KOM (2005) 534 side 7-8).
Der er mange gode grunde til, at ansøgerlande skal kunne leve op  

 til Københavnskriterierne.
Et så omfattende samarbejde som EU kan komme i  

 alvorlig krise, hvis et medlemsland er ustabilt som følge af dårlig økonomi,  

 omfattende korruption m.v.
Et medlemsland eller et land der står på tærsklen  

 til medlemskab, bør derfor leve op til visse minimumskrav.
Ustabilitet som  

 følge af dårlig og korrupt administration kan rumme uoverskuelige konflikter,  

 der kan brede sig til andre dele af EU, idet det erindres, at store dele af  

 EUs  

 støtteordninger administreres i nationalstaterne.
Hvis EU optager et nyt  

 medlemsland, der ligger langt under EU-gennemsnittet, hvad angår velstand og  

 bekæmpelse af korruption, kan det blive ødelæggende for samarbejdet med de  

 øvrige medlemslande.
Endvidere kan det frygtes, at det vil være endnu et slag  

 for den tillid, som befolkningerne i de nuværende EU-lande bør have til EU,  

 da  

 det som bekendt er dem, der skal betale prisen, hvis EU påtvinger dem lande,  

 som ligger langt under det nuværende EU-gennemsnit.
Korruption I udenrigsministerens svar på spørgsmål nr.
S 567 af  

 Morten  

 Messerschmidt  

 (DF) den 28. oktober  

 2005 fastslår ministeren, at bekæmpelse af korruption er en væsentlig  

 betingelse for at opnå medlemskab af EU:
»I de kriterier for EU-medlemskab, der blev vedtaget i København i 1993  

 (Københavnskriterierne), indgår spørgsmålet om korruption som en del af det  

 politiske kriterium, der vedrører demokrati, menneskerettigheder,  

 mindretalsbeskyttelse og retsstatsforhold.
Evnen og viljen til at komme  

 korruption til livs er således en forudsætning for at blive medlem af EU.« Transparency International (TI), hvis formål er at registrere og  

 bekæmpe økonomisk korruption på verdensplan, har netop fremlagt sin årlige  

 liste over omfanget af korruption. 159 lande er blevet vurderet, og Rumænien  

 ligger som nr. 85.  

 Ifølge TI er  

 korruptionen i Bulgarien ikke nær så omfattende som i Rumænien, men er dog  

 langt mere udbredt end i de fleste andre EU-lande.
I 2005 ligger Bulgarien  

 som nr.  

 55.
TIs korruptionsvurderinger fra tidligere år viser, at Rumænien  

 ikke har gjort fremskridt med hensyn til bekæmpelse af korruption.
I alle  

 TIs  

 undersøgelser er Rumænien placeret så langt nede, at TI betegner omfanget af  

 korruption som alvorligt  en betegnelse, der ellers normalt er  

 forbeholdt de  

 mest korrupte lande i verden.
En sammenligning af TIs korruptionslister  

 siden  

 2003 viser endda, at omfanget af korruption i Rumænien er mere omfattende end  

 i  

 nationer som Tyrkiet og Syrien.
Hvad angår metoden, skal det oplyses, at TI måler korruption ved  

 hjælp af en CPI-score, som er beregnet ud fra en række eksperters  

 (landeanalytikere og forretningsfolk) opfattelse af graden af korruption i  

 det  

 pågældende land.
CPI-scoren angiver graden af korruption i et land. 10 er  

 højeste score og betyder, at korruption stort set er fraværende. 0 er laveste  

 score og betyder, at landet er gennemsyret af korruption.
TIs  

 korruptionsvurderinger er blandt de mest ansete i verden og benyttes bl.a. af  

 Europa-Kommissionen,  

 når denne udarbejder fremskridtsrapporter vedrørende ansøgerlande.
I nedenstående tabel ses henholdsvis CPI-scoren og placeringen  

 på korruptionsindekset for Rumænien, Bulgarien og Danmark.
Alle data stammer  

 fra Transparency Internationals årlige korruptionsindeks fra årene 2001-2005  

 (  

  

 www.transparency.org  

  

 ). I 2001 blev 91  

 lande vurderet.
I 2005 var antallet steget til 159. Ændringer i et lands  

 placering på listen i forhold til foregående år siger ikke nødvendigvis noget  

 om ændringer i graden af korruption, idet et lands placering på listen kan  

 forværres, selv om der ikke sker ændringer i CPI-scoren, eksempelvis hvis  

 andre  

 har forbedret deres CPI-score, eller hvis nye lande med en bedre score indgår  

 i  

 undersøgelsen. Ændringer i CPI-scoren afgør således, om der er sket  

 forandringer i graden af korruption i et land.
Som det fremgår af nedenstående tabel, er der intet, der tyder  

 på, at de to tiltrædelseslande gør en tilstrækkelig indsats for at bekæmpe  

 korruption.
I besvarelsen af spørgsmål nr.
S 567 skriver udenrigsministeren:
»Det er i øvrigt interessant, at Transparancy  

 International i præsentationen af den undersøgelse som spørgeren henviser  

 til,  

 særligt fremhæver, at et klart perspektiv for EU-medlemskab er gavnligt for  

 et  

 lands bestræbelser på at komme korruptionen til livs.« En sammenligning af  

 CPI-scoren for de ti lande, der senest opnåede medlemskab af EU, de to  

 tiltrædelseslande samt kandidatlandet Tyrkiet i perioden 2000-2005 viser, at  

 det er lykkedes for et par af landene at reducere korruptionen (f.eks.  

 Estland,  

 Letland og Litauen), mens den faktisk er øget i andre (f.eks. i Polen, Ungarn  

 og Tyrkiet). I andre lande har omfanget af korruption svinget lidt i  

 perioden.  

 I Bulgarien skete der en forbedring fra 2000 til 2001, men siden er der ikke  

 sket meget.
For Rumæniens vedkommende ser det helt anderledes alvorligt ud.  

 Landet har hele tiden ligget med en CPI-score på omkring 3. TI betegner  

 lande,  

 der ligger på 3 eller derunder, som »meget korrupte«.
Ud fra TIs data er der således ikke nogen entydig sammenhæng  

 mellem udsigten til EU-medlemskab og kampen om korruption.
Det kan  

 naturligvis  

 ikke afvises, at de lande, som har bekæmpet korruption, har gjort dette på  

 grund af udsigten til medlemskab.
På den anden side er der også lande uden  

 for  

 EU, som ikke har søgt om medlemskab, der har bekæmpet korruption.
Som  

 eksempel  

 kan nævnes Schweiz med en CPI-score på 8,6 i 2000 og en score på 9,1 i 2005.
CPI-score i en række EU-lande samt de to  

 tiltrædelseslande og Tyrkiet Land CPI-score placering 2000 CPI-score placering 2001 CPI-score placering 2002 CPI-score placering 2003 CPI-score placering 2004 CPI-score placering 2005 Cypern - - - 6,1 / 27 5,4 / 36 5,7 / 37 Estland 5,7 / 27 5,6 / 28 5,6 / 29 5,5 / 33 6,0 / 31 6,4 / 27 Letland 3,4 / 57 3,4 / 59 3,7 / 52 3,8 / 57 4,0 / 57 4,2 / 51 Litauen 4,1 / 43 4,8 / 38 4,8 / 36 4,7 / 41 4,6 / 44 4,8 / 44 Malta - - - - 6,8 / 25 6,6 / 25 Polen 4,1 / 43 4,1 / 44 4,0 / 45 3,6 / 64 3,5 / 67 3,4 / 70 Slovakiet 3,5 / 52 3,7 / 51 3,7 / 52 3,7 / 59 4,0 / 57 4,3 / 47 Slovenien 5,5 / 28 5,2 / 34 6,0 / 27 5,9 / 29 6,0 / 31 6,1 / 31 Tjekkiet 4,3 / 42 3,9 / 47 3,7 / 52 3,9 / 54 4,2 / 51 4,3 / 47 Ungarn 5,2 / 32 5,3 / 31 4,9 / 33 4,8 / 40 4,8 / 42 5,0 / 40 Bulgarien 3,5 / 52 3,9 / 47 4,0 / 45 3,9 / 54 4,1 / 54 4,0 / 55 Rumænien 2,9 / 68 2,8 / 69 2,6 / 77 2,8 / 83 2,9 / 87 3,0 / 85 Tyrkiet 3,8 / 50 3,6 / 54 3,2 / 64 3,1 / 77 3,2 / 77 3,5 / 65 Danmark 9,8 / 2 9,5 / 2 9,5 / 2 9,5 / 3 9,5 / 3 9,5 / 4 Kilde: Transparency Internationals CPI-indeks for årene 2000-2005.
Saglig, objektiv og hæderlig administration inden for det  

 offentlige er en forudsætning for, at demokrati og markedsøkonomi kan  

 fungere.  

 Denne forudsætning er tydeligvis ikke opfyldt i Rumænien og Bulgarien.  

 Omfanget  

 af korruption udgør en voldsom trussel mod både demokratiet og økonomien.
Et  

 tæt integreret samarbejde som Den Europæiske Union kan komme i alvorlige  

 vanskeligheder, hvis de offentlige administrationer i et eller flere af  

 medlemslandene ikke lever op til visse minumumsstandarder.
Den omfattende  

 korruption i de to lande viser tydeligt, at de langtfra er klar til  

 medlemskab  

 af EU.
Økonomiske overvejelser Bulgarien og Rumænien er i økonomisk henseende langt mere  

 tilbagestående end det øvrige EU, hvilket burde have konsekvenser for  

 optagelsestidspunktet for de to lande.
EU blev udvidet den 1. maj 2004 med ti  

 lande, hvoraf flere var langt mindre velstående end det øvrige EU.
Det kan  

 ikke  

 undgås at få konsekvenser, når EU optager lande, der adskiller sig markant  

 fra  

 det øvrige EU.
Da EU gennemførte den seneste udvidelse, gjorde man det uden  

 at  

 have finansieringen på plads.
EUs stats- og regeringschefer havde  

 efterfølgende store problemer med at nå til enighed om et budget for perioden  

 2007-2013.
Bulgariens indbyggertal er 8 millioner, mens Rumæniens er ca. 22  

 millioner I nedenstående tabel er en række væsentlige nøgletal for de to  

 lande  

 sammenlignet med EU-gennemsnittet samt de danske.
Den store forskel mellem de  

 to lande og det øvrige EU fremgår meget tydeligt.
BNP pr. indbygger er mindre  

 end en tredjedel af EU-gennemsnittet og cirka en fjerdedel af det danske.  

 Inflationen er meget høj og svinger tilmed meget fra år til år, mens den har  

 ligget forholdsvis stabilt omkring 2 pct. for mange af de gamle EU-lande.  

 Andelen af borgere i den arbejdsduelige alder, som er i arbejde, er også  

 langt  

 lavere.
Bulgariens beskæftigelsesfrekvens ligger under 55 pct., mens den  

 danske  

 ligger omkring 75 pct.
Rumæniens beskæftigelsesfrekvens ligger i nærheden af  

 EU-gennemsnittet, men det skyldes, at en meget stor andel af befolkningen er  

 beskæftiget inden for landbrug.
Rumænien har mange små og ineffektive  

 landbrug.
Nøgletal for Bulgarien, Rumænien, Danmark og  

 EU-gennemsnittet (EU-25) BNP pr. indbygger (PPS) (2004) BNP pr. indbygger Indekstal: EU-25 = 100 (PPS) (2004) Inflation (2004) Beskæftigelsesfrekvens (2004) Bulgarien 6.900 P 30,5 P 6,1 54,2 Rumænien 7.100 P 31,3 P 11,9 57,7 EU-25 22.500 100 2,1 63,3 Danmark 27.500 121,7 0,9 75,9 Kilde: Eurostat, P = prognose På indeværende tidspunkt udgør EUs budget omkring 1 pct. af  

 EU-landenes samlede BNI.
Loftet for budgettet er 1,24 pct. af BNI.
Flere af  

 de  

 nuværende medlemslande er utilfredse med de store beløb, de allerede på  

 nuværende tidspunkt skal betale i EU-bidrag.
Det skyldes, at betalingerne til  

 EU er meget ujævnt fordelt.
Nogle lande betaler langt mere, end de får retur  

 i  

 struktur- og landbrugsstøtte.
Den Europæiske Revisionsret opgør hvert år,  

 hvor  

 meget hvert land har betalt henholdsvis modtaget fra EU.
Det paradoksale er,  

 at  

 lande, der ofte har store problemer med at få deres egne statsbudgetter til  

 at  

 hænge sammen, skal betale store beløb til et system, som overfører penge til  

 lande, som enten klarer sig langt bedre økonomisk, eller ikke ønsker at  

 beskatte deres egne borgere, bl.a. fordi de modtager overførsler fra andre  

 EU-lande, som så modsætningsvis er tvunget til at opretholde en forholdsvis  

 høj  

 beskatning af egne borgere.
I 2004 betalte Tyskland 20.229,6 mio. euro til EU, mens landet  

 fik 11.430,3 mio. euro retur i diverse støtteordninger.
Holland betalte mere  

 end det dobbelte af det, landet modtog retur i støtte.
Begge lande har haft  

 problemer med at overholde stabilitetspagtens krav om, at underskuddet på  

 statens finanser ikke må overskride 3 pct. af BNI.
Tyskland har således  

 overskredet stabilitetspagtens bestemmelser flere år i træk.
Irland, som har  

 EUs næsthøjeste BNI pr. indbygger, betalte 1.250,5 mio. euro, mens  

 landet  

 modtog 2.775,4 mio. euro i diverse støtteordninger (Kilde: Tal vedrørende  

 overførsler til og fra EU stammer fra Den Europæiske Revisionsrets  

 årsberetning  

 for regnskabsåret 2004).
Hvis EUs seneste udvidelse fører til, at EUs budget nærmer sig  

 loftet på 1,24 pct. af BNI, vil de nuværende nettobidragydere komme til at  

 betale endnu mere end i dag.
En optagelse af Rumænien og Bulgarien kan kun  

 forventes at forstærke denne udvikling.
Efter sammenbruddet i forhandlingerne på EU-topmødet i december  

 2003 sendte regeringscheferne fra Sverige, Frankrig, Tyskland, Holland,  

 Storbritannien og Østrig et brev af 15. december 2003 til den daværende  

 formand  

 for Europa-Kommissionen, Romano Prodi, hvori de krævede tilbageholdenhed i  

 forbindelse med EU-budgettet for 2007-2013. De seks lande opfordrede til at  

 afskaffe muligheden for, at EU-budgettet kan forhøjes til 1,24 pct. af BNI.  

 De  

 henviste bl.a. til lavkonjunkturen i medlemslandene: »  

  

 I lyset af den  

 smertefulde budgetkonsolidering i medlemslandene vil vores borgere ikke kunne  

 forstå, hvis EUs budget er friholdt fra den konsolidering  

  

 « (oversat af  

 forslagsstillerne). Kommissionens formand afviste opfordringen med følgende  

 udtalelse: »  

  

 Vi vil undersøge ideerne seriøst, men med kun 1 pct. af BNI vil  

 det simpelthen ikke være muligt at gøre, hvad disse medlemslande  og  

 alle  

 andre  forventer af os.«  

  

 (Kommissionens  

 pressemeddelelse IP/03/173, oversat af forslagsstillerne) I dag har en lang række eurolande problemer med at opfylde stabilitetspagtens  

 bestemmelser.
Især bestemmelserne om, at underskuddet på de offentlige  

 finanser  

 højst må udgøre 3 pct. af BNI, volder problemer.
Både Tyskland og Frankrig  

 har  

 overtrådt denne regel flere år i træk.
Hvis EUs budget forøges markant  

 for at  

 betale støtte til nye medlemslande, vil de nuværende nettobidragydere skulle  

 betale endnu højere bidrag, hvilket vil øge det i forvejen store underskud på  

 de offentlige finanser i lande som Tyskland og Frankrig og dermed svække  

 tilliden til den fælles valuta.
Dette vil også få betydning for Danmark, som  

 er  

 tæt knyttet til den europæiske økonomi.
I Danmark diskuterer vi i øjeblikket, hvordan Danmark fremover  

 kan få råd til at finansiere velfærdsstaten i takt med, at der bliver færre  

 mennesker i den arbejdsduelige alder til at finansiere  

 overførselsindkomsterne  

 til et stigende antal indvandrere fra ikkevestlige lande og andre mennesker  

 uden for arbejdsmarkedet.
Ifølge en artikel i dagbladet  

 Børsen  

 den 4. november 2005 (»EU-budgettets time er kommet«) skulle den danske  

 regering have været villig til at øge Danmarks i forvejen alt for store  

 EU-bidrag med 5,25 mia. kr.
Det er naturligvis helt uacceptabelt, hvis det er  

 hensigten, at velfærdsforringelser i Danmark skal anvendes til at finansiere  

 en  

 EU-udvidelse, som den danske befolkning aldrig har givet sit samtykke til.  

 EU-bidraget burde i stedet være en af de ordninger, Danmark kunne beskære for  

 at finansiere den fremtidige velfærd.
Det bør ikke kunne komme på tale at  

 reducere velfærden eller hæve skatterne for at få råd til EU-udvidelser, som  

 ingen andre lande vil betale for.
Der er således al mulig grund til, at  

 regeringen sætter alle kræfter ind på at arbejde for, at optagelsen af  

 Rumænien  

 og Bulgarien udsættes.
Afsluttende bemærkninger Det er helt uansvarligt, hvis EU gennemfører udvidelser af  

 samarbejdet uden at have finansieringen på plads på forhånd.
I juni 2005 brød  

 forhandlingerne om den næste budgetramme sammen, fordi man havde optaget ti  

 lande, som man på forhånd vidste ville blive meget store nettomodtagere af  

 EU-støtte.
Forløbet under forhandlingerne om EUs budgetramme for  

 perioden 2007-2013  

 viser med al tydelighed, at det har store økonomiske konsekvenser for  

 EU-landene, når EU optager lande som økonomisk halter langt bagefter de gamle  

 EU-lande.
Forhandlingerne viste også, at medlemslande med særordninger som  

 f.eks. den britiske rabat ikke er villige til at opgive disse.
Briternes kamp  

 for at bevare deres rabatordning var nærmest absurd, idet den britiske  

 regering  

 har været en af de største fortalere for østudvidelsen, ligesom den er en  

 meget  

 stor tilhænger af yderligere udvidelse.
Den franske regerings modstand mod reformer af landbrugsstøtten  

 er mindst ligeså absurd som briternes modstand mod at opgive rabatten,  

 samtidig  

 med at de stiller forslag om udvidelser.
Men reformer af både  

 landbrugsstøtten  

 og strukturstøtten er nødvendige og burde være foretaget inden den forrige  

 udvidelse.
Det er af afgørende betydning for EUs fremtid, at lignende  

 fejltagelser ikke begås igen.
En væsentlig årsag til EUs nuværende krise er, at de største  

 nettobidragydere ikke vil eller kan blive ved med at øge deres bidrag.
Den  

 seneste udvidelse blev gennemført, uden at finansieringen var på plads.
EU er  

 på vej til at begå den samme fejltagelse en gang til med udvidelsen med  

 Bulgarien og Rumænien.
EUs stats- og regeringschefer burde have været  

 ansvarlige og meddelt de to lande, at de tidligst kunne blive medlemmer, når  

 EU  

 har absorberet den seneste udvidelse, hvilket vil sige allertidligst, når  

 næste  

 budgetperiode udløber i 2013. Sådan fungerer EU desværre ikke.
I stedet har  

 Rumænien og Bulgarien fået løfter om optagelse pr. 1. januar 2007, dog under  

 forudsætning af, at de opfylder Københavnskriterierne.
Gør de ikke det, kan  

 udvidelsen  

 udskydes 1 år.
Der er al mulig grund til, at EU benytter denne mulighed, idet  

 de to lande ikke er i nærheden af at opfylde kriterierne.
Det vil også være  

 mest naturligt at udskyde optagelsen, set i lyset af, at man overalt i  

 EU-landene har efterlyst en tiltrængt tænkepause.
Også vores egen  

 statsminister  

 har efterlyst en tænkepause, hvor alt kunne debatteres.
Tænkepausen kan give  

 en  

 mulighed for at udarbejde nogle holdbare løsninger til, hvordan man kan få EU  

 til at fungere med så mange nye medlemslande.
Spørgsmål som fremtidig  

 finansiering og udformning af støtteordningerne er emner, der passende kan  

 diskuteres i en sådan pause.
Endvidere bør man ikke udelukke muligheden for  

 at  

 udskyde tidspunktet for Rumæniens og Bulgariens fulde medlemskab af Unionen  

 til  

 et tidspunkt, hvor begge parter er klar til et sådant medlemskab.
Det er  

 tydeligt, at ingen af de to lande er i nærheden af at opfylde  

 Københavnskriterierne.
Det afholder dog næppe Europa-Kommissionen fra at  

 anbefale, at de to lande optages allerede pr. 1. januar 2007. Der er jo tale  

 om  

 den samme Kommission, som anbefalede, at EU skulle indlede  

 optagelsesforhandlinger med det korrupte Tyrkiet.
Denne linje bør det danske  

 Folketing  

 sætte en stopper for.
 Endelig er det naturligt at bruge tænkepausen på at drøfte, hvor  

 grænserne for EU-samarbejdet skal sættes.
 Dansk Folkeparti appellerer til alle Folketingets partier om at  

 støtte dette beslutningsforslag, hvis vedtagelse vil betyde, at i det mindste  

 en enkelt regering af de 25, nemlig den danske, vil blive nødt til at arbejde  

 for det mere realistiske grundlag, at de to lande tidligst kan optages i EU  

 pr.  

 1. januar 2008.
Skriftlig fremsættelse Morten Messerschmidt  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til folketingsbeslutning  

 om at pålægge regeringen at arbejde for, at Den Europæiske Unions udvidelse  

 med  

 Rumænien og Bulgarien udskydes til tidligst den 1. januar 2008.
(Beslutningsforslag nr.
B 70).
 Jeg henviser i øvrigt til de bemærkninger, der ledsager forslaget,  

 og anbefaler det til Tingets velvillige behandling.
