Nr LSF 135 Forslag til Lov om ændring af lov om miljøbeskyttelse (Udarbejdelse af  

 grønt regnskab) Fremsat af miljø- og energiministeren (Svend Auken) den 18. januar 1995 Vedtaget ved tredjebehandling den 19. maj 1995 Lov nr. 403 af 14/06/1995 § 1 I lov om miljøbeskyttelse, jf. lovbekendtgørelse nr. 590 af 27. juni 1994,  

 foretages følgende ændringer:
 1. Efter § 35 indsættes:
»§ 35 a.
Miljø- og energiministeren kan fastsætte regler om,  

 at listevirksomheder periodisk skal udarbejde et grønt regnskab.
Regnskabet  

 skal vise det væsentlige forbrug af energi, vand og råvarer samt arten og  

 mængden af forurenende stoffer m.v., jf. § 2, som indgår i  

 produktionsprocesserne, som virksomheden udsender til luft, vand og jord,  

 eller som indgår i produkter og affald.
Stk. 2. Regnskabet skal udarbejdes for et år ad gangen og  

 indsendes til tilsynsmyndigheden og til Erhvervs- og Selskabsstyrelsen.
For  

 virksomheder omfattet af årsregnskabsloven indsendes regnskabet til Erhvervs-  

 og Selskabsstyrelsen sammen med det økonomiske regnskab.
 Stk. 3. Ministeren fastsætter nærmere bestemmelser om det grønne  

 regnskabs udarbejdelse, indhold og form, herunder om inddragelse af  

 medarbejderne, om indsendelse til myndighederne inden en nærmere angiven  

 frist og om dets offentliggørelse.
Stk. 4. Ministeren fastsætter bestemmelser om, at virksomheder  

 eller sammenslutninger af virksomheder, som forpligter sig til at indføre  

 miljøstyringssystemer, kan opnå udsættelse med fristen for indsendelse af det  

 første grønne regnskab i en aftalt periode, dog ikke ud over tre år fra den  

 1. januar 1996 at regne.
Ministeren fastsætter samtidig de nærmere krav til  

 miljøstyringssystemet og til årlig dokumentation over for Erhvervs- og  

 Selskabsstyrelsen og tilsynsmyndigheden for gennemførelse af systemet på  

 virksomheden.
 Stk. 5. Ministeren kan endvidere efter forhandling med  

 arbejdsministeren fastsætte regler om inddragelse af arbejdsmiljømæssige  

 oplysninger i det grønne regnskab.
 Stk. 6. Ministeren kan fastsætte bestemmelser om hel eller delvis  

 fritagelse for pligten til at udarbejde grønt regnskab.
 Stk. 7. Ministeren kan fastsætte regler om, at virksomheden for  

 egen regning skal lade regnskabet underkaste revision ved særlig sagkyndig.
Stk. 8. Undlader bestyrelsen, direktionen eller tilsvarende  

 ledelsesorgan i rette tid at indsende grønt regnskab, kan Erhvervs- og  

 Selskabsstyrelsen som tvangsmiddel pålægge den eller de ansvarlige herfor  

 ugentlige eller månedlige tvangsbøder, der tillægges udpantningsret.« 2. I § 110, stk. 3, indsættes i 1. pkt. efter  

 »§ 35«: »§ 35 a,».
§ 2 Loven træder i kraft den 1. juli 1995.
Oprindeligt fremsat forslag § 1 I lov om miljøbeskyttelse, jfr. lovbekendtgørelse nr. 590 af 27. juni 1994  

 om miljøbeskyttelse, foretages følgende ændringer:
 1. Efter § 35 indsættes:
»§ 35 a.
Miljø- og energiministeren kan fastsætte regler om,  

 at listevirksomheder periodisk skal udarbejde et grønt regnskab.
Regnskabet  

 skal vise det væsentlige forbrug af energi, vand og råvarer samt arten og  

 mængden af forurenende stoffer m.v., jf. § 2, som indgår i  

 produktionsprocesserne, som virksomheden udsender til luft, vand og jord,  

 eller som indgår i produkter og affald.
Stk. 2. Regnskabet skal udarbejdes for et år ad gangen og  

 indsendes til tilsynsmyndigheden og til Erhvervs- og Selskabsstyrelsen.
For  

 virksomheder omfattet af Årsregnskabsloven indsendes regnskabet til Erhvervs-  

 og Selskabsstyrelsen sammen med det økonomiske regnskab.
 Stk. 3. Ministeren fastsætter nærmere bestemmelser om det grønne  

 regnskabs udarbejdelse, indhold og form, herunder om inddragelse af  

 medarbejderne, om indsendelse til myndighederne inden en nærmere angiven  

 frist og om dets offentliggørelse.
 Stk. 4. Ministeren kan endvidere efter forhandling med  

 arbejdsministeren fastsætte regler om inddragelse af arbejdsmiljømæssige  

 oplysninger i det grønne regnskab.
 Stk. 5. Ministeren kan fastsætte bestemmelser om hel eller delvis  

 fritagelse for pligten til at udarbejde grønt regnskab.
 Stk. 6. Ministeren kan fastsætte regler om, at virksomheden for  

 egen regning skal lade regnskabet underkaste revision ved særlig sagkyndig.
 Stk. 7. Undlader bestyrelsen, direktionen eller tilsvarende  

 ledelsesorgan i rette tid at indsende grønt regnskab, kan Erhvervs- og  

 Selskabsstyrelsen som tvangsmiddel pålægge den eller de ansvarlige herfor  

 ugentlige eller månedlige tvangsbøder, der tillægges udpantningsret.
 2. I § 110, stk. 3 indsættes i 1. punktum efter  

 »§35«:
»§ 35 a,» § 2 Loven træder i kraft den....... 1995.
Bemærkninger til lovforslaget Almindelige bemærkninger 1. Baggrunden for lovforslaget Miljøhensyn skal indbygges i alle væsentlige beslutninger og initiativer -  

 både i samfundet som helhed og for den enkelte virksomhed og borger.
Det  

 kræver aktiv medvirken fra alle, herunder også virksomheder og borgere.
Et  

 væsentligt forudsætning for medvirken er viden.
 Formålet med lovforslaget er at sikre offentligheden lettilgængelig  

 information om, hvorledes de miljøtunge virksomheder påvirker miljøet.
 Ved at denne information udarbejdes som årlige regnskaber får  

 offentligheden også mulighed for at kunne følge med i udviklingen i  

 virksomhedernes miljøforhold.
 Uanset lovforslaget ikke i sig selv har nogen umiddelbar miljømæssig  

 virkning, har lovforslaget til formål at inspirere virksomhedernes ledelse og  

 medarbejdere til i endnu højere grad at fokusere på virksomhedens valg af  

 råvarer, ressourceforbrug, produktionsprocesser og forureningsforhold.  

 Lovforslaget skønnes således indirekte at medvirke til miljøforbedringer.
 Der er en stadig stigende interesse for oplysninger om de miljøtunge  

 virksomheders miljøforhold fra offentlighedens side, herunder også  

 investorer, forsikringsselskaber, finansieringsinstitutter og forbrugere.  

 Blandt andet giver dette sig allerede i dag udslag i, at virksomhedernes  

 økonomiske årsregnskab ved indsendelse af dette til Erhvervs- og  

 Selskabsstyrelsen efter Årsregnskabsloven skal indeholde sådanne oplysninger  

 om virksomhedens miljømæssige forhold, som er nødvendige for at give et  

 retvisende billede af virksomhedens økonomi og drift.
 Lovforslaget giver miljø- og energiministeren en hjemmel til at indføre  

 pligt for virksomheder, som er godkendelsespligtige efter  

 Miljøbeskyttelseslovens kapitel 5, til at udarbejde og indsende et periodisk  

 grønt regnskab med henblik på information af offentligheden om virksomhedens  

 miljøforhold.
Erfaringerne fra udlandet taler for, at oplysningerne bør præsenteres for  

 offentligheden på en enkel og let forståelig måde, så man ikke løber risikoen  

 for, at de relevante oplysninger begraves i indviklede og omfattende  

 regnskaber, som ikke-fagfolk vil have svært ved at få noget ud af.
Det er  

 derfor meningen, at det grønne regnskab skal udarbejdes i en relativ enkel og  

 ensartet form.
Hertil kommer de stadig forøgede, internationale krav om fri adgang til  

 miljøoplysninger, som også er gennemført i Danmark.
Ligeledes er der fra  

 Europakommissionens side stadig voksende krav til medlemsstaterne om  

 indrapportering af miljøoplysninger.
 Lovforslaget må tillige ses i sammenhæng med EU-Rådsforordningen (nr.  

 1836/93 fra 29.juni 1993) om industrivirksomheders frivillige deltagelse i en  

 fællesskabsordning for miljøstyring og miljørevision, som er trådt i kraft i  

 juli 1993. I Danmark er opfølgende bestemmelser udstedt i bekendtgørelsesform  

 i juli 1994. I følge Rådsforordningen skal virksomheder, der frivilligt går  

 ind i ordningen, udarbejde en årlig miljøredegørelse af nærmere beskrevet,  

 detailleret indhold, som overstiger de krav, dette lovforslag indeholder.  

 Lovforslaget gør ikke den frivillige ordning tvungen, idet miljøredegørelsen  

 kun er et enkelt af flere elementer i EMAS.
Mange danske virksomheder har indført eller er i gang med at indføre  

 miljøstyring for at få overblik over og greb om deres miljøforhold.
Det er  

 der mange grunde til.
Det kan være, fordi de ønsker selv at få overblik over  

 forholdene.
Det kan være markedskrav og hensynet til virksomhedens image og  

 forholdet til forbrugerne, kunderne.
Det kan være krav til underleverandører,  

 som mange danske virksomheder er.
Det kan være led i certificering efter  

 internationale standarder, både på kvalitetsstyrings- og  

 miljøstyringsområdet.
Der er mange forskellige niveauer inden for  

 miljøstyring og der er med industriens organisationer enighed om, at  

 indførelsen af miljøstyring er i fortsat kraftig vækst.
 Godkendelsespligtige virksomheder er de virksomheder, der er optaget på  

 listen i bilag 1 til miljøministeriets bekendtgørelse nr. 794 af 9. december  

 1991 om godkendelse af listevirksomhed (tidligere kaldet særligt forurenende  

 virksomheder). Disse virksomheder må ikke etableres uden forudgående  

 miljøgodkendelse.
 Efter lovforslaget kan listevirksomheder forpligtes til at oplyse om de  

 væsentlige strømme af ressourcerne energi, vand og råvarer, samt om arten og  

 mængden af forurenende stoffer m.v., som indgår i virksomhedens  

 produktionsprocesser, og som virksomheden udsender til omgivelserne, til  

 luft, vand og jord, samt hvad der sendes ud af forurenende stoffer med  

 virksomhedens produkter og dens affald.
For at give et kontinuerligt billede af udviklingen af virksomhedens  

 miljøforhold er det vigtigt, at disse oplysninger udarbejdes og indsendes  

 periodisk.
Den nugældende miljøbeskyttelseslov indeholder ikke hjemmel til at  

 udstede regler om indrapporteringspligt i den form, som lovforslaget  

 indfører.
Selv om virksomhederne efter den gældende miljøbeskyttelseslovs §  

 7, stk. 1, nr. 8 kan pålægges anmeldepligt om deres ressource- og  

 forureningsforhold til brug for tilsynsmyndighedens arbejde, er det  

 nødvendigt at skabe en klar lovhjemmel til gennemførelse af pligten til at  

 udarbejde periodiske, egentlige grønne regnskaber for virksomheden med  

 særligt henblik på offentligheden.
Derfor er en lovændring nødvendig.
Det grønne regnskab, således som det hjemles ved lovforslaget, skal give  

 oplysninger om virksomhedens forhold i forbindelse med det ydre miljø. I det  

 omfang også arbejdsmiljømæssige forhold har en nær sammenhæng med  

 miljøforholdene, vil det være naturligt også at inddrage sådanne oplysninger  

 i det grønne regnskab.
Dette kan navnlig være tilfældet, hvor der for  

 eksempel er tale om, at miljøfremmede eller andre stoffer under  

 forarbejdningen på virksomheden indebærer væsentlige risici for de ansatttes  

 sikkerhed og sundhed.
 På dette område vil det derfor være nødvendigt med et nærmere samarbejde  

 mellem miljø- og energiministeren og arbejdsministeren om den rette balance  

 mellem arbejdsmiljømæssige og miljømæssige forhold i forbindelse med  

 udarbejdelsen af det grønne regnskab, hvorfor lovforslaget giver ministeren  

 hjemmel til efter forhandling med arbejdsministeren at fastsætte nærmere  

 regler om inddragelse af arbejdsmiljømæssige oplysninger i det grønne  

 regnskab.
Erfaringerne viser endvidere, at virksomhedens medarbejdere er meget  

 interesserede i virksomhedens miljøforhold og engageret deltager i arbejdet  

 for at forbedre disse.
Derfor lægger lovforslaget vægt på, at medarbejderne  

 inddrages på en hensigtsmæssig og effektiv måde, uden at virksomhedens  

 ledelses overordnede ansvar for regnskabets udarbejdelse og ansvar for dets  

 indhold forflygtiges.
I forbindelse med udarbejdelsen af et periodisk, grønt regnskab skærpes  

 virksomhedens fokusering på de miljømæssige forhold.
Når offentligheden  

 samtidig får en større indsigt i disse forhold, vil dette yderligere være et  

 incitament for virksomheden til at se nærmere på disse forhold.
Erfaringen  

 viser, at der tillige ofte vil være betydelige besparelser at hente for  

 virksomhederne i den forbindelse.
 Lovforslaget medfører ikke, at tilsynsmyndighederne skal foretage en  

 kontrol af de grønne regnskabsoplysninger, der går ud over, hvad der idag  

 foregår i det almindelige tilsynsarbejde.
Efter lovforslaget kan ministeren helt eller delvis fritage visse  

 kategorier af virksomheder for pligten til at udarbejde grønt regnskab.
Dette  

 vil være tilfældet, hvor pligten til udarbejdelse af grønt regnskab ikke  

 skønnes at stå i forhold til, hvad der tilsigtes med lovforslaget eller hvor  

 virksomheden gennem anden indrapportering til miljømyndighederne anses for at  

 opfylde denne forpligtelse.
2. Lovforslagets miljømæssige konsekvenser Omkring 7.000 virksomheder er omfattet af godkendelsespligten i  

 Miljøbeskyttelsesloven.
Formålet med lovforslaget er primært at forbedre  

 offentlighedens kendskab til, hvorledes virksomhederne påvirker miljøet.  

 Samtidig har lovforslaget til formål at inspirere virksomhedens ledelse og  

 medarbejdere til i endnu højere grad at fokusere på virksomhedens valg af  

 råvarer, ressourceforbrug, produktionsprocesser og forureningsforhold.
Lovforslaget indebærer ikke i sig selv krav om forbedrede miljøforhold.  

 Der er tale om en rapportering om tingenes tilstand på miljøområdet på  

 rapporteringstidspunktet.
Det forventes på den anden side, at interessen  

 omkring miljøforholdene skærpes hos virksomhedens ledelse og medarbejdere.  

 Erfaringerne viser også, at udarbejdelse af grønt regnskab ofte vil føre til  

 en mindre miljøbelastning, end hvad virksomheden formelt efter sin  

 miljøgodkendelse eller efter andre miljøkrav har lov til at påføre  

 omgivelserne.
3. Lovforslagets erhvervsøkonomiske konsekvenser Efter Miljøbeskyttelsesloven skal de virksomheder, som er omfattet af  

 godkendelsespligten, og som vil blive omfattet af lovforslaget, have et fuldt  

 overblik over deres miljøforhold.
De skal have oplyst disse over for  

 godkendelsesmyndigheden i forbindelse med ansøgning om godkendelse i medfør  

 af de gældende bestemmelser, bl.a. godkendelsesbekendtgørelsen om  

 listevirksomheder.
Der er endvidere faste regler for, at der i forbindelse  

 med godkendelser skal fastsættes vilkår om den kontrol, som virksomhederne  

 selv skal føre med sine forureningsforhold.
Hertil kommer, at der i  

 forbindelse med det økonomiske regnskab efter Årsregnskabsloven allerede i  

 dag skal indsendes miljømæssige oplysninger i det omfang, dette er nødvendigt  

 for at Årsregnskabslovens krav om regnskabets retvisende udseende med hensyn  

 til virksomhedens drift og økonomi.
 Lovforslagets økonomiske konsekvenser for de enkelte virksomheder vil  

 derfor afhænge af, hvorvidt virksomheden i anden anledning har udført en  

 systematisk indsamling af miljømæssige oplysninger.
 Eventuelle erhvervsøkonomiske konsekvenser for virksomheder i form af  

 forøgede udgifter til egenkontrol m.v., navnlig i begyndelsesfasen, kan  

 imidlertid i en række tilfælde forventes at blive udlignet, i hvert fald  

 delvis, af besparelser, som erfaringsmæssigt opnås på forbrug af råvarer og  

 hjælpematerialer eller ved reduktion af affaldsmængder, som følge af arbejdet  

 med udarbejdelse af det grønnne regnskab.
 Det må tillige forventes, at der i forbindelse med indkaldelse efter  

 Miljøbeskyttelseslovens § 39, jf. miljøministeriets bekendtgørelse nr. 590 af  

 10. juni 1992 om indkaldelse af ansøgninger om godkendelse fra alle de  

 bestående listevirksomheder, som ikke i forvejen har en samlet  

 miljøgodkendelse, vil blive fastsat egenkontrolvilkår for virksomhederne, som  

 et stykke hen ad vejen vil tilvejebringe de nødvendige oplysninger til brug  

 for det grønne regnskab.
4. Lovforslagets økonomiske og administrative konsekvenser Der forventes ingen statsfinansielle konsekvenser af lovforslaget.
 Lovforslaget giver ikke anledning til kompensationer til de kommunale  

 organisationer, idet lovforslaget ikke forventes at medføre nettostigning i  

 udgifterne for tilsynsmyndighederne.
 Umiddelbare stigninger i de administrative udgifter som følge af  

 lovforslaget skønnes for godkendelses- og tilsynsmyndighedernes vedkommende  

 at blive udlignet af besparelser i tilsynsarbejdet, blandt andet som følge  

 af, at de grønne regnskaber i et vist omfang vil indeholde informationer, som  

 tilsynsmyndigheden i forvejen skulle indsamle og sammenstille i forbindelse  

 med miljøsagsbehandling.
5. Hørte myndigheder og organisationer Miljø- og Energiministeren har modtaget høringssvar fra  

 Arbejdsministeriet, Direktoratet for Arbejdstilsynet, Erhvervsministeriet,  

 Erhvervsfremme Styrelsen, Erhvervs- og Selskabsstyrelsen,  

 Forsvarsministeriet, Finansministeriet, Forsvarsministeriets  

 Bygningstjeneste, Trafikministeriet, Københavns Lufthavne A/S,  

 Vejdirektoratet, De Danske Statsbaner, Øresundskonsortiet,  

 Landbrugsministeriet, Landbrugsrådet, De Danske Landboforeninger, Dansk  

 Familiebrug, Dansk Erhvervsjordbrug, Dansk Erhvervsgartnerforening, Danmarks  

 Fiskeindustri- og Eksportforening, Boligministeriet, Amtsrådsforeningen i  

 Danmark, Vestsjællands Amt, Kommunernes Landsforening, Kommunalteknisk  

 Chefforening, Københavns Magistrat, Miljøkontrollen i København,  

 Frederiksberg Kommune, MLK-sammenslutningen, Foreningen af Miljømedarbejdere  

 i kommunerne, Dansk Industri, Foreningen af Danske Kemiske Industrier,  

 Håndværksrådet, Handelskammeret, Affaldsteknisk Samarbejde, Dansk Forening  

 for Kvalitetsstyring, Foreningen af Registrerede Revisorer, Foreningen af  

 Statsautoriserede Revisorer, Ingeniørforeningen, Foreningen af Rådgivende  

 Ingeniører, Landsorganisationen i Danmark (LO), Danske Elværkers Forening,  

 RenoSam (Affaldsselskabssamarbejde i Danmark), Assurandørsocietetet,  

 Finansrådet, Dansk Olie- og Naturgas A/S, Danmarks Naturfredningsforening og  

 Forbrugerrådet.
6. Hovedprincipperne i lovforslaget Lovforslaget giver ministeren hjemmel til at fastsætte regler om årlig  

 udarbejdelse af grønt regnskab for listevirksomheder.
Det grønne regnskab  

 skal udfærdiges i en simplificeret form med henblik på information af  

 offentligheden.
 Ministeren vil i gennemførelsesreglerne sikre en hensigtsmæssig  

 begrænsning af de oplysninger, der skal fremgå af det grønne regnskab,  

 således at det fremtræder i en form, der egner sig for offentligheden.
 Regnskabet skal indeholde oplysninger om de væsentlige strømme af  

 ressourcerne energi, vand og råvarer, om arten og mængden af forurenende  

 stoffer m.v. som nærmere defineret i Miljøbeskyttelseslovens  

 formålsbestemmelse i det omfang, de indgår i virksomhedens  

 produktionsprocesser, og som udsendes fra virksomheden til luft, vand og jord  

 som produkter og som affald.
 Det grønne regnskab skal indsendes til tilsynsmyndigheden  

 (kommunalbestyrelsen eller amtsrådet) og til Erhvervs- og Selskabsstyrelsen.  

 Denne modtager i forvejen virksomhedernes økonomiske årsregnskab efter  

 Årsregnskabsloven.
 Lovforslaget giver ministeren bemyndigelse til at fastsætte de nærmere  

 bestemmelser om det grønne regnskabs udarbejdelse, indhold og form, herunder  

 om inddragelse af medarbejdene i udarbejdelsen af regnskabet, samt om  

 indsendelse til myndighederne og om regnskabets offentliggørelse.
 Virksomhedens medarbejdere bør efter lovforslaget inddrages i arbejdet med  

 udarbejdelsen af det grønne regnskab, ikke mindst fordi de miljømæssige  

 forhold i vidt omfang tillige angår de ansatte på virksomheden, ligesom det  

 er medarbejderne, der udfører det praktiske arbejde på virksomheden i  

 forbindelse med miljøforholdene.
 Det er på den anden side virksomhedens ansvarlige ledelse, der bærer det  

 fulde ansvar for udarbejdelse og indsendelsen af det grønne regnskab.
Der vil kunne være oplysninger af arbejdsmiljømæssig art, som det vil være  

 hensigtsmæssigt at kunne inddrage i det grønne regnskab.
Derfor indeholder  

 lovforslaget hjemmel til dette for miljø- og energiministeren efter  

 forhandling med arbejdsministeren.
 Virksomheder vil helt eller delvis kunne fritages eller friholdes for  

 pligten til at udarbejde grønt regnskab efter nærmere retningslinier.
 Hvis der skulle vise sig et rimeligt begrundet behov derfor, giver  

 lovforslaget ministeren hjemmel til at fastsætte regler om, at virksomheden  

 skal lade det grønne regnskab underkaste revision af en særlig sagkyndig.
 Endelig indeholder lovforslaget hjemmel for ministeren til at fastsætte  

 regler om sanktion over for de ansvarlige, såfremt det grønne regnskab ikke  

 indsendes.
Bemærkninger til lovforslagets enkelte bestemmelser Til § 35 a Ad stk. 1.
Lovforslaget omfatter virksomheder, der er godkendelsespligtige i henhold  

 til Miljøbeskyttelseslovens kapitel 5, d.v.s. optaget på listen i bilag 1 til  

 miljøministeriets bekendtgørelse nr. 794 af 9. december 1991 om godkendelse  

 af listevirksomhed.
Disse virksomhedstyper anses i Miljøbeskyttelselovens  

 forstand som særligt miljøtunge virksomheder.
De blev tidligere betegnet som  

 særligt forurenende virksomheder, men betegnes nu listevirksomheder.
Lovforslaget giver miljø- og energiministeren hjemmel til at fastsætte  

 regler om, at disse virksomheder, nye som bestående, godkendte eller ikke  

 godkendte virksomheder, kan pålægges pligt til at udarbejde og indsende et  

 periodisk, grønt regnskab.
Det er ministeren, der fastsætter de nærmere  

 bestemmelser herom efter høring af berørte myndigheder og organisationer.
Af de omkring 7.000 virksomheder, der i dag er omfattet af  

 godkendelsespligten i Miljøbeskyttelseslovens kapitel 5, er der ca. 4.000  

 virksomheder, der endnu ikke dækket af en samlet miljøgodkendelse.
Disse  

 virksomheder vil i løbet af tiden indtil år 2000 blive indkaldt til  

 godkendelsesbehandling i medfør af miljøbeskyttelseslovens § 39.
 Ikke alle 7000 listevirksomheder, der er omfattet af  

 Miljøbeskyttelseslovens kapitel 5, vil blive pålagt pligt til at udarbejde  

 grønt regnskab, jfr. bemærkningerne til stk. 5.
Det grønne regnskab skal udvise de væsentlige strømme af ressourcerne  

 energi, vand og råvarer samt arten og mængden af forurenende stoffer m.v.,  

 jf.
Miljøbeskyttelseslovens § 2, som indgår i produktionsprocesserne på  

 virksomheden og som virksomheden udsender til luft, vand og jord, og som  

 produkter og affald.
 De nærmere regler om grønt regnskab vil blive fastsat af ministeren, jfr.  

 bemærkningerne til stk. 3 - 6.
 Til stk. 2.
 Bestemmelsen fastsætter en et-årig frekvens for udarbejdelsen og  

 indsendelsen af grønt regnskab, samt til hvilke myndigheder, regnskabet skal  

 indsendes.
Erhvervs- og Selskabsstyrelsen har oplyst, at ca. 60 % af alle danske  

 virksomheder er omfattet af årsregnskabsloven og derfor indsender årlige  

 regnskaber til denne styrelse.
Det må formodes, at næsten alle  

 listevirksomheder, som bliver omfattet af lovforslaget tillige vil være  

 omfattet af Årsregnskabsloven.
Lovforslaget er formuleret i overensstemmelse  

 hermed, således at det sikres, at det grønne regnskab både indsendes til  

 Erhvervs- og Selskabsstyrelsen og til de lokale miljøtilsynsmyndigheder,  

 enten kommunalbestyrelsen eller amtsrådet.
 Den offentliggørelse, som derved sikres, sker ved, at det grønne regnskab  

 er tilgængelig for offentligheden i Erhvervs- og Selskabsstyrelsens  

 datasystem på linie med virksomhedens økonomiske regnskab.
 Offentligheden vil således kunne vælge at henvende sig til Erhvervs- og  

 Selskabsstyrelsen eller til tilsynsmyndigheden om at få adgang til de grønne  

 regnskaber.
 Dette kan være praktisk, alt efter hvorvidt offentlighedens interesse i  

 det konkrete tilfælde er af lokal art eller af overordnet, miljømæssig  

 karakter.
Ved indsendelse af regnskabet til amtsrådet eller kommunalbestyrelsen  

 underkastes det grønne regnskab både adgangen til aktindsigt i medfør af Lov  

 om Offentlighed i Forvaltningen, i medfør af Forvaltningsloven samt i medfør  

 af Lov om aktindsigt i miljøoplysninger.
Sidstnævnte lov indeholder  

 bestemmelser, der sammen med de 2 fornævnte love gennemfører Rådets direktiv  

 nr. 90/313 om fri adgang til miljøoplysninger, EF-Tidende 1990 L 158 side 56.  

 Jfr. tillige Miljøstyrelsens Vejledning nr. 123 af 30. juni 1994 om  

 vejledende udtalelser om aktindsigt i miljøoplysninger.
 Oplysninger, som af virksomheden ønskes holdt uden for offentliggørelse,  

 må herefter behandles efter de almindelige regler i lovgivningen om  

 unddragelse fra aktindsigt.
 Ministeren vil i gennemførelsesbestemmelserne, jfr. bemærkningerne til  

 stk. 1, fastsætte tidspunktet for, hvornår det første regnskabsår skal  

 begynde.
 Til stk. 3.
 Ved udarbejdelsen af gennemførelsesbestemmelserne vil der blive lagt stor  

 vægt på, at der bliver tale om simplificerede regnskaber, som kan opfylde  

 ønsket om offentlighedens inddragelse i virksomhedernes miljøforhold på en  

 oversigtlig og enkel måde.
 Ministeren kan lade udarbejde egnede formularer m.v. for opstilling af  

 grønt regnskab, som skal benyttes.
 De nærmere regler om grønt regnskab vil blive fastsat af ministeren efter  

 forhandlinger med berørte myndigheder og organisationer, således at  

 interesserede parter får mulighed for at deltage i udformningen.
 De fleste myndigheder og organisationer har i høringssvarene givet udtryk  

 for en stærk interesse i at deltage i udformingen af de nærmere  

 gennemførelsesbestemmelser.
Ved udarbejdelsen af grønt regnskab vil det være naturligt at opmuntre til  

 medarbejderinddragelse.
Dette sker i forvejen i vidt omfang i forbindelse med  

 virksomhedernes indførelse af miljøstyrings- eller miljørevisionssystemer,  

 herunder i forbindelse med certificering inden for forskellige standarder.
Inddragelse af medarbejderne betyder ikke nogen ændring i  

 virksomhedsledelsens ansvar også for det grønne regnskab på samme måde som  

 for det økonomiske regnskab samt for alle andre forhold i virksomheden.
Det  

 findes på den anden side naturligt, at medarbejderne og deres fora på  

 arbejdspladsen i så vid udstrækning som muligt i det enkelte tilfælde  

 inddrages i processen.
 Det kan være gennem sikkerhedsorganisationen, samarbejdsudvalgene eller  

 bestyrelsesrepræsentanter eller på anden, hensigtsmæssig måde, som nærmere  

 kan aftales mellem parterne på arbejdspladsen, idet der ikke med lovforslaget  

 tilsigtes nogen indblanding i gældende overenskomster på arbejdsmarkedet.
 Ministeren kan endelig fastsætte nærmere regler om det grønne regnskabs  

 indsendelse til myndighederne og om dets offentliggørelse.
 Ad Stk. 4.
 Da medarbejderne både er interesseret i deres arbejdsmiljø på virksomheden  

 og da det ofte er de samme forureninger, der belaster det eksterne miljø, er  

 der en naturlig forbindelse mellem arbejdsmiljøet og medarbejdernes  

 interesser på den ene side og det eksterne miljø på den anden.
Der kan i forbindelse med udarbejdelse af grønt regnskab på en virksomhed  

 være oplysninger af arbejdsmiljømæssig karakter, som det vil være  

 hensigtsmæssigt at inddrage i regnskabet.
Disse oplysninger vil det være  

 nødvendigt for miljø- og energiministeren forudgående at forhandle med  

 arbejdsministeren.
 Samtidig vil inddragelsen af arbejdsmiljømæssige oplysninger til brug for  

 udarbejdelsen af det grønne regnskab medvirke til at udbygge  

 myndighedssamarbejdet om det ydre miljø og arbejdsmiljøet.
Ad Stk. 5 Virksomheder kan opfylde pligten til at udarbejde og indsende grønt  

 regnskab med henblik på offentlighedens inddragelse i virksomhedens  

 miljøforhold, såfremt de i forvejen er omfattet af ordninger, hvor et sådant  

 grønt regnskab indgår som et led i virksomhedens miljøindsats.
 Dette er blandt andet tilfældet med hensyn til virksomheder, som fra 1995  

 frivilligt lader sig registrere i den europæiske ordning, som blev vedtaget  

 af Rådet den 29. juni 1993 under den danske formandsperiode i Rådet som  

 Rådsforordning nr. 1836/93 om industrivirksomheders frivillige deltagelse i  

 en fællesskabsordning for miljøstyring og miljørevision.
Virksomheder, der er registreret som deltager i den europæiske ordning,  

 skal hvert år indsende en miljøredegørelse med et indhold, der er nøje  

 beskrevet i forordningen.
Der skal periodisk foretages en egentlig  

 miljørevision og den eksterne, akkrediterede miljøverifikator skal bekræfte  

 virksomhedens miljøredegørelse.
 Miljøredegørelsen skal efter forordningen være udarbejdet i en overskuelig  

 og letforståelig, ikke-teknisk form med henblik på informering af  

 offentligheden om virksomhedens miljøforhold.
 Der kan imidlertid også tænkes andre kategorier af virksomheder, som i  

 forvejen kan være omfattet af anmelde-, indberetnings- eller  

 deklareringsordninger, som er eller kan gøres tilgængelige for  

 offentligheden.
 Endelig kan der være visse kategorier af virksomheder, som på grund af  

 deres ringe størrelse eller på grund af deres enkelhed ikke bør pålægges  

 pligt til at udarbejde årligt, grønt regnskab.
 Ad stk. 6.
 Bestemmelsen i lovforslaget om, at ministeren kan fastsætte regler om, at  

 virksomheden for egen regning eventuelt skal lade det grønne regnskab  

 underkaste revision ved særlig sagkyndig tænkes ikke på nuværende tidspunkt  

 udmøntet i i konkrete bestemmelser.
 Det er hensigten, at lovhjemlen hertil kun skal benyttes, såfremt der  

 måtte vise sig et væsentligt ønske om eller behov herfor i forbindelse med  

 den praksis, der udvikler sig på området for de grønne regnskaber efter  

 lovforslaget.
 Ad stk. 7.
Hjemlen er en parallel til, hvad der er gældende i Lov om erhvervsdrivende  

 selskaber.
Denne lov fastsætter, at Erhvervs- og Selskabsstyrelsen kan  

 pålægge den eller de ansvarlige tvangsbøder, som kan fastsættes som ugentlige  

 eller månedlige bøder, for hvilke der er udpantningsret.
Det grønne regnskab skal efter lovforslaget indsendes til Erhvervs- og  

 Selskabsstyrelsen, som derved får det samlede overblik over indsendelsen af  

 grønne regnskaber fra alle virksomheder, hvem denne pligt pålægges.
Det er  

 derfor naturligt, at Erhvervs- og Selskabsstyrelsen bliver forsynet med de  

 fornødne tvangsmidler.
Erhvervs- og Selskabsstyrelsen har accepteret at  

 påtage sige administrationen efter denne bestemmelse.
 Ad nr. 2:
 Bestemmelsen betyder, at der i Miljøbeskyttelseslovens straffebestemmelser  

 som følge af lovforslaget bliver indsat en hjemmel til at fastsætte straf af  

 bøder m.v. for manglende opfyldelse af pligten til at aflægge grønt regnskab  

 fra virksomhedernes side, jf. bemærkningerne til § 35 a, stk. 7.
Ad § 2 Loven træder i kraft straks efter vedtagelsen i Folketinget.
 Umiddelbart i tilslutning til lovforslagets vedtagelse vil der blive  

 udarbejdet forslag til gennemførelsesbestemmelser, som sendes i høring hos  

 berørte myndigheder og organisationer.
Efter 2. behandling den 16. maj 1995 § 1 I lov om miljøbeskyttelse, jf. lovbekendtgørelse nr. 590 af 27. juni 1994,  

 foretages følgende ændringer:
 1. Efter § 35 indsættes:
»§ 35 a.
Miljø- og energiministeren kan fastsætte regler om,  

 at listevirksomheder periodisk skal udarbejde et grønt regnskab.
Regnskabet  

 skal vise det væsentlige forbrug af energi, vand og råvarer samt arten og  

 mængden af forurenende stoffer m.v., jf. § 2, som indgår i  

 produktionsprocesserne, som virksomheden udsender til luft, vand og jord,  

 eller som indgår i produkter og affald.
Stk. 2. Regnskabet skal udarbejdes for et år ad gangen og  

 indsendes til tilsynsmyndigheden og til Erhvervs- og Selskabsstyrelsen.
For  

 virksomheder omfattet af årsregnskabsloven indsendes regnskabet til Erhvervs-  

 og Selskabsstyrelsen sammen med det økonomiske regnskab.
 Stk. 3. Ministeren fastsætter nærmere bestemmelser om det grønne  

 regnskabs udarbejdelse, indhold og form, herunder om inddragelse af  

 medarbejderne, om indsendelse til myndighederne inden en nærmere angiven  

 frist og om dets offentliggørelse.
Stk. 4. Ministeren fastsætter bestemmelser om, at virksomheder  

 eller sammenslutninger af virksomheder, som forpligter sig til at indføre  

 miljøstyringssystemer, kan opnå udsættelse med fristen for indsendelse af det  

 første grønne regnskab i en aftalt periode, dog ikke ud over tre år fra den  

 1. januar 1996 at regne.
Ministeren fastsætter samtidig de nærmere krav til  

 miljøstyringssystemet og til årlig dokumentation over for Erhvervs- og  

 Selskabsstyrelsen og tilsynsmyndigheden for gennemførelse af systemet på  

 virksomheden.
 Stk. 5. Ministeren kan endvidere efter forhandling med  

 arbejdsministeren fastsætte regler om inddragelse af arbejdsmiljømæssige  

 oplysninger i det grønne regnskab.
 Stk. 6. Ministeren kan fastsætte bestemmelser om hel eller delvis  

 fritagelse for pligten til at udarbejde grønt regnskab.
 Stk. 7. Ministeren kan fastsætte regler om, at virksomheden for  

 egen regning skal lade regnskabet underkaste revision ved særlig sagkyndig.
Stk. 8. Undlader bestyrelsen, direktionen eller tilsvarende  

 ledelsesorgan i rette tid at indsende grønt regnskab, kan Erhvervs- og  

 Selskabsstyrelsen som tvangsmiddel pålægge den eller de ansvarlige herfor  

 ugentlige eller månedlige tvangsbøder, der tillægges udpantningsret.« 2. I § 110, stk. 3, indsættes i 1. pkt. efter  

 »§ 35«: »§ 35 a,».
§ 2 Loven træder i kraft den 1. juli 1995.
