Betænkning afgivet af  

 Arbejdsmarkedsudvalget den 17. maj 2002 Betænkning over Forslag til folketingsbeslutning om  

 begrænsning af faglige organisationers konfliktret over for  

 virksomheder med overenskomst [af Ole M.
Nielsen (KRF) m.fl.] 1. Ændringsforslag Det Radikale Venstres og Kristeligt Folkepartis medlemmer  

 af udvalget har stillet 1 ændringsforslag til beslutningsforslaget.
2. Udvalgsarbejdet Beslutningsforslaget blev fremsat den 12. marts 2002 og  

 var til 1. behandling den 3. maj 2002. Beslutningsforslaget blev efter 1.  

 behandling henvist til behandling i Arbejdsmarkedsudvalget.
Møder Udvalget har behandlet beslutningsforslaget i 3  

 møder.
3. Indstillinger og politiske bemærkninger Et flertal i udvalget (S, V, KF, SF og EL)  

 indstiller beslutningsforslaget til forkastelse.
Efter Socialdemokratiets opfattelse er essensen af  

 beslutningsforslaget, at lovgivningsmagten skal stille vilkår op for  

 dele af det, organisationsaftalen bygger på, nemlig adgangen til at  

 konflikte.  Med en vedtagelse af beslutningsforslaget fjerner man en adgang  

 til at konflikte med henblik på at skabe et acceptabelt  

 overenskomstniveau inden for en branche.
Hermed leger man med fredspligten og  

 med de grundlæggende aftaler.
 Hovedaftalen er jo for så vidt ikke i en  

 103-årig form, den er jo revideret en enkelt gang, og den er netop  

 båret af hovedorganisationerne selv, uden at lovgivningsmagten gik ind  

 og stillede vilkår op.
 Med en vedtagelse af beslutningsforslaget vil man gribe  

 ind via lovgivning på et så centralt område, som altid har  

 været overladt til arbejdsmarkedets parters egen regulering og  

 Arbejdsrettens praksis.
Det er Arbejdsretten, som via sine afgørelser  

 fastlægger forholdet mellem de midler, som lovligt kan anvendes, og det  

 formål, som kan forfølges.
En eventuel ændring af dette  

 forhold bør ikke ske, uden at tingene er meget grundigt  

 undersøgt, og uden at man til bunds kender konsekvenserne, herunder at  

 lade LO og DA se på problemstillingerne.
At der ikke er nogen nemme  

 løsninger omkring reguleringen af konfliktretten, fremgår bl.a.  

 af en rapport, som i 2001 er udarbejdet om problemstillingen af professor  

 Jens Kristiansen, Københavns Universitet, efter anmodning fra  

 Kristelig Arbejdsgiverforening.
 Et mindretal i udvalget (DF, RV og KRF) indstiller  

 beslutningsforslaget til vedtagelse med det stillede  

 ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	et mindretal (RV og KRF), tiltrådt af et mindretal  

(DF):
Til teksten 1) I teksten udgår ordene »Det skal præciseres, at overenskomster mellem  

 landsdækkende arbejdsgiver- og lønmodtagerorganisationer anses  

 som udtryk for et acceptabelt brancheniveau.«.
[Konfliktret uden for egen hovedorganisation] Bemærkninger Til nr. 1 Ved 1. behandling ønskede flere ordførere at  

 fjerne sætningen, således at det efter beslutningsforslaget vil  

 være muligt at konflikte i forhold til fagforeninger uden for egen  

 hovedorganisation, hvis den gældende overenskomst ikke i det  

 væsentlige svarer til branchens. Ændringsforslaget skal ses  

 på baggrund af et ønske om at imødekomme argumenterne ved  

 1. behandling.
Det har ikke været hensigten med beslutningsforslaget at  

 forringe lønmodtagernes vilkår.
Charlotte Antonsen (V)  

  Anders Møller (V)  Irene Simonsen (V)  

  Jens Vibjerg (V) fmd.  

  Kristian Thulesen Dahl (DF)  

  Bent Bøgsted (DF) Lars Barfoed (KF)  

  Charlotte Dyremose (KF)  Ole M.
Nielsen (KRF)  

  Anne-Marie Meldgaard (S)  Bjarne Laustsen (S)  

 nfmd.  Jan Petersen (S)  Mette Frederiksen (S)  

 Ole Vagn Christensen (S)  Ole Sohn (SF)  

  Anders Samuelsen (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf 1 medlem valgt på  

 Færøerne Bilag 1 Oversigt over bilag vedrørende B 83 Bilagsnr.
