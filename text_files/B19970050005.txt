 I medfør af lov om forsikringsvirksomhed § 238, stk. 3, jf.  

 lovbekendtgørelse nr. 746 af 6. august 1996, fastsættes:
Forsikringsrådets medlemmer § 1.  Forsikringsrådet består af en formand, der skal  

 have bestået juridisk kandidateksamen, og 7 andre medlemmer, der udnævnes af  

 økonomiministeren for indtil 4 år ad gangen. 2 af medlemmerne skal  

 repræsentere forsikringstagerne, 2 skal repræsentere forsikringsselskaberne  

 og 1 medlem skal repræsentere pensionskasserne.
 Stk. 2.  Et flertal af Rådets medlemmer skal være  

 uafhængige af forsikringsselskaber og af andre virksomheder, der er under  

 Rådets tilsyn, og af organisationer for disse virksomheder.
 Stk. 3.  Rådet vælger af sin midte, blandt de uafhængige  

 medlemmer, jf. § 2, stk. 2, en næstformand, der i tilfælde af formandens  

 forfald træder i dennes sted.
Kompetence § 2.  Forsikringsrådet varetager den overordnede  

 administration af de regler i lov om forsikringsvirksomhed, lov om tilsyn med  

 firmapensionskasser, lov om arbejdsmarkedets tillægspension og lov om  

 lønmodtagernes dyrtidsfond, der henhører under Finanstilsynets  

 forretningsområde.
 Stk. 2.  Forsikringsrådet og Finanstilsynet arbejder som  

 en myndighed, og Rådet kan til enhver tid begære sig meddelt alle fornødne  

 oplysninger fra tilsynet.
 Stk. 3.  Rådet træffer afgørelse i sager af principiel  

 karakter, sager i hvilke der foreligger særlig tvivl samt i sager, der har  

 videregående betydelige følger for vedkommende selskab eller pensionskasse  

 eller fond.
 Stk. 4.  Rådets enkelte medlemmer og Finanstilsynets  

 direktør kan begære en sag gjort til genstand for behandling i Rådet.
 Stk. 5.  Finanstilsynet udfører Rådets beslutninger.
 § 3.  Uden forelæggelse for Rådet af de konkrete sager  

 kan Finanstilsynet afgøre sager i overensstemmelse med Rådets faste praksis  

 eller de af Rådet tilkendegivne retningslinier.
Stk. 2.  Uden forelæggelse for Rådet kan tilsynet  

 endvidere afgøre sager, som er af uopsættelig karakter, fordi øjemedet ellers  

 ville forspildes.
Forud for tilsynets afgørelse drøftes sagen så vidt muligt  

 med Rådets formand.
Beretning om sådanne afgørelser gives senest på det  

 følgende møde i Rådet.
§ 4.  Finanstilsynet fører de med tilsynets virksomhed  

 forbundne forhandlinger med offentlige myndigheder, organisationer,  

 forsikringsselskaber m.v. og private.
Det samme gælder samarbejde med  

 internationale eller andre landes myndigheder.
 § 5.  Rådet træffer afgørelse om, hvorvidt der skal  

 rettes henvendelse til anklagemyndigheden om tiltale for overtrædelse af den  

 i § 2, stk. 1 nævnte lovgivning samt straffeloven.
 Stk. 2.  På nærmere afgrænsede områder og i sager, hvor  

 Rådet har fastlagt en praksis, kan Rådet delegere kompetencen til at indgive  

 politianmeldelse til Finanstilsynet.
Rådets møder § 6.  Rådets formand leder Rådets møder.
Stk. 2.  Rådet afholder møde på de af Rådet vedtagne  

 mødedage, og i øvrigt så ofte formanden finder anledning hertil, eller når 3  

 medlemmer eller Finanstilsynets direktør fremsætter ønske om afholdelse af  

 møde til behandling af nærmere angivne spørgsmål.
Formanden bestemmer  

 mødevarslet.
 Stk. 3.  Med mødevarslet skal følge en dagsorden, der så  

 vidt muligt skal indeholde angivelse af de sager, der kommer til behandling.  

 Dagsordenen skal være bilagt fyldestgørende materiale.
 Stk. 4.  Medlemmer, der er forhindret i at give møde,  

 skal give Rådets sekretær meddelelse herom hurtigst muligt. Økonomiministeren  

 kan udpege en stedfortræder.
Stk. 5.  Finanstilsynets direktør og Rådets sekretær  

 deltager i Rådets møder.
Med formandens tiltrædelse kan andre af tilsynets  

 ansatte tilkaldes til møderne.
 Stk. 6.  På Rådets møder afgiver direktøren beretning om  

 tilsynets løbende forsikringstilsynsvirksomhed.
Stemmeregler § 7.  Rådet er beslutningsdygtigt, når mindst  

 halvdelen af medlemmerne er til stede.
Bestemmelsen i § 1, stk. 2, skal dog  

 være opfyldt i alle tilfælde.
Stk. 2.  Beslutning træffes ved almindelig  

 stemmeflerhed.
I tilfælde, hvor stemmerne står lige, er formandens stemme  

 afgørende.
§ 8.  Over Forsikringsrådets forhandlinger føres en  

 protokol, som underskrives af medlemmerne.
Ethvert medlem kan kræve sit votum  

 og dets begrundelse tilført protokollen.
Inhabilitet § 9.  Et medlem må ikke være til stede under  

 behandlingen af en sag, hvis der foreligger omstændigheder, der er egnet til  

 at svække tilliden til medlemmets upartiskhed i sagen.
Stk. 2.  Et medlem har pligt til, inden en sags  

 behandling påbegyndes, over for formanden at meddele, at medlemmet ikke kan  

 deltage i sagens behandling, eller redegøre for omstændigheder, som kan  

 medføre, at der er tvivl om medlemmets habilitet.
I denne forbindelse er  

 ethvert medlem pligtigt at besvare de spørgsmål, som af eller gennem  

 formanden måtte blive stillet.
Stk. 3.  Rådet afgør selv og uden deltagelse af det  

 pågældende medlem, om vedkommende kan deltage i sagens behandling.
Rådet kan  

 delegere denne kompetence til formanden.
 Stk. 4.  Er et medlem således forhindret i at deltage i  

 en sags behandling, kan økonomiministeren udpege en stedfortræder.
Stk. 5.  Såfremt Rådet undtagelsesvis skønner, at  

 udlevering af materiale vedrørende en sag til et inhabilt medlem vil være  

 uretmæssig, kan Rådet beslutte, at materialet ikke - eller først på et  

 nærmere angivet tidspunkt - skal udleveres til det pågældende medlem.
Rådet  

 kan delegere denne kompetence til formanden.
Tavshedspligt § 10.  Forsikringsrådets medlemmer er underlagt  

 tavshedspligt.
Stk. 2.  Ved afgivelse af oplysninger om forretnings-  

 eller driftshemmeligheder til Finanstilsynet kan den, der skal afgive  

 oplysningerne, over for Rådets formand fremsætte begæring om, at  

 oplysningerne ikke tilgår det samlede råd.
Formanden afgør herefter, i  

 hvilket omfang og under hvilken form oplysningerne under hensyn til  

 forholdenes beskaffenhed bør gives.
Ikrafttræden § 11.  Denne bekendtgørelse træder i kraft den 1. juli  

 1997.
 Stk. 2.  Samtidig bortfalder Industriministeriets  

 bekendtgørelser nr. 593 og nr. 594 af 23. december 1981.
