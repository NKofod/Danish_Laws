EF-forordning nr. 574/72, artikel 34 EF-blanket E 126 I medfør af art 34 i EF-forordning nr. 574/72 om regler til gennemførelse  

 af EF-ordning nr. 1408/71 om anvendelse af de sociale sikringsordninger på  

 arbejdstagere og deres familiemedlemmer, der flytter inden for Fællesskabet,  

 har arbejdstagere og pensionister samt deres familiemedlemmer, der under  

 ophold i Danmark har været berettiget til naturalydelser for en anden  

 medlemsstats regning, og som har afholdt udgifter til sådanne ydelser uden at  

 kræve refusion herfor her i landet, krav på refusion fra den kompetente  

 institution i hjemlandet efter de satser, der anvendes i Danmark.
 Med henblik på oplysning om bl.a. den offentlige sygesikrings takster  

 anvendes EF-blanket E 126, der bilagt foreliggende kvitterede regninger  

 sendes af den kompetente institution i pågældende EF- land til vedkommende  

 danske kommune eller amtskommune.
 I lighed med tilfælde, hvor den offentlige sygesikring har afholdt  

 udgifter til sygesikringsydelser, der endeligt påhviler en anden medlemsstat,  

 og hvor der, jfr. art. 93, stk. 4 i forordning nr. 574/72, ikke fra dansk  

 side kan lægges højere takster til grund for opgørelse af refusionskrav over  

 for vedkommende medlemsstat end de takster, der gælder for indlændinge, skal  

 den kompetente institution i hjemlandet i de i art. 34 omhandlede tilfælde  

 kun refundere udgifter til lægehjælp m.v. med det beløb, som den offentlige  

 sygesikring skulle have afholdt for tilsvarende behandling til en gruppe  

 1-sikret.
 Dette beløb svarer til det i taksttabellerne for gruppe 2-sikrede anførte  

 beløb.
 Man skal under henvisning hertil anmode om, at der for fremtiden ved  

 modtagelse af EF-blanket E 126 bilagt kvitteringer for sygesikringsydelser  

 anføres refusionstaksten for gruppe 2-sikrede på kvitteringerne.
Det tilføjes, at i tilfælde, hvor de pågældende under ophold her i landet  

 har forevist dokumentation for ret til ydelser (blanket E 111, E 110 og E  

 101), og udgifterne hertil kræves refunderet af den pågældende under opholdet  

 eller af vedkommende yder fra den offentlige sygesikring, påhviler det den  

 offentlige sygesikring at yde refusion svarende til, hvad der ikke skulle  

 være udredet af en gruppe 1-sikret.
Der henvises herved til  

 socialministeriets vejledning af 13. marts 1973 om EF-reglerne om social  

 sikring af vandrende arbejdstagere m.fl., side 13, punkt 14.
 P.s.v.
