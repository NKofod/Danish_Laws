 Bekendtgørelse om revisionens  

 gennemførelse i finansielle virksomheder og finansielle koncerner.
 I medfør af § 34, stk. 5 og § 54, stk. 6 i lov  

 om banker og sparekasser m.v., jf. lovbekendtgørelse nr. 829 af 25.  

 november 1998, § 90, stk. 5 og § 101, stk. 3 i  

 realkreditloven, jf. lovbekendtgørelse nr. 708 af 8. september 1997  

 som ændret ved lov nr. 414 af 26. juni 1998 og lov nr. 491 af 1. juli  

 1998 samt bekendtgørelse nr. 551 af 23. juni 1995 om henlæggelse  

 af beføjelser til Finanstilsynet, § 190, stk. 4 og 5 og  

 § 260, stk. 3 i lov om forsikringsvirksomhed, jf.  

 lovbekendtgørelse nr. 746 af 6. august 1996 som ændret ved lov  

 nr. 475 af 10. juni 1997, lov nr. 278 af 13. maj 1998 og lov nr. 490 af 1.  

 juli 1998, § 23, stk. 2 og § 36, stk. 7 i lov om  

 fondsmæglerselskaber, jf. lovbekendtgørelse nr. 741 af 9.  

 oktober 1998, § 40, stk. 3 og § 86, stk. 6 i lov nr. 476  

 af 10. juni 1997 om investeringsforeninger og specialforeninger,  

 fastsættes:
Kapitel 1 Anvendelsesområde § 1. Denne bekendtgørelse finder anvendelse  

 på pengeinstitutter, realkreditinstitutter, forsikringsselskaber,  

 tværgående pensionskasser, fondsmæglerselskaber,  

 investeringsforeninger og specialforeninger samt Finansieringsinstituttet for  

 Industri og Håndværk A/S.
Disse virksomheder betegnes i det  

 følgende som finansielle virksomheder eller blot virksomheder.
 Stk. 2. Bekendtgørelsen finder endvidere anvendelse  

 på koncerner som helhed og de enkelte virksomheder i koncerner, hvor  

 moderselskabet er en finansiel virksomhed, jf. stk. 1, et finansielt  

 holdingselskab, jf. lov om banker og sparekasser § 37a, stk. 4,  

 henholdsvis lov om realkredit § 77, stk. 5, eller et  

 holdingselskab, jf. lov om forsikringsvirksomhed § 123, stk. 3 samt  

 i koncerner, der efter Finanstilsynets bestemmelse omfattes af lov om banker  

 og sparekasser § 37a, stk. 12.
Kapitel 2 De valgte revisorer § 2. De valgte revisorer skal revidere  

 årsregnskabet og koncernregnskabet i overensstemmelse med god  

 revisionsskik og kontrollere, om disse er aflagt i overensstemmelse med  

 lovgivningens krav til regnskabsaflæggelsen.
 Stk. 2. De valgte revisorer skal herunder kontrollere,  

 om:
1)	årsregnskabet er rigtigt opstillet på grundlag af  

 bogføringen og opgjort under omhyggelig hensyntagen til  

 bestående værdier, rettigheder og forpligtelser, 2)	årsberetningen indeholder de krævede oplysninger,  

 herunder oplysninger om virksomhedens og koncernens økonomiske  

 udvikling, og at årsberetningen ikke er i strid med årsregnskabet  

 eller koncernregnskabet, og 3)	årsregnskabet og koncernregnskabet giver et retvisende billede  

 af virksomhedens henholdsvis koncernens aktiver og passiver,  

 økonomiske stilling samt resultat.
 § 3. De valgte revisorer skal kontrollere,  

 om:
1)	virksomhedens administrative og regnskabsmæssige praksis  

 på væsentlige områder, herunder forretningsgange og interne  

 kontrolprocedurer, er tilrettelagt og fungerer på betryggende vis, og  

 om kravene i lovgivningen vedrørende finansielle virksomheder  

 overholdes, 2)	virksomhedens samlede system-, data- og driftssikkerhed er  

 betryggende, 3)	der føres kontrol med virksomhedens beholdning af  

 værdipapirer og lignende, 4)	bogføringen er tilrettelagt på en sådan  

 måde, at den kan danne grundlag for indberetninger, der skal foretages  

 til Finanstilsynet, 5)	der foretages de foreskrevne indberetninger til Finanstilsynet, jf.  

 § 35 i lov om banker og sparekasser, § 93 i lov om realkredit,  

 § 190, stk. 3 i lov om forsikringsvirksomhed, § 23 i lov om  

 fondsmæglerselskaber og § 78 i lov om investeringsforeninger og  

 specialforeninger,  

 og 6)	transaktioner mellem virksomheden og virksomheder omfattet af  

 § 2 i Finanstilsynets bekendtgørelse om koncerninterne  

 transaktioner, er foretaget i overensstemmelse med bekendtgørelsen om  

 koncerninterne transaktioner, herunder om disse har påført  

 virksomheden særlige risici.
De valgte revisorers protokol § 4. Til brug for bestyrelsen i virksomheder med  

 hjemsted i Danmark skal de valgte revisorer føre en revisionsprotokol.  

 Der skal i protokollen redegøres for den i årets løb  

 udførte revision, som kan danne grundlag for revisionsmæssige  

 delkonklusioner.
Protokollen skal fremlægges på ethvert  

 bestyrelsesmøde, og enhver protokoltilførsel skal underskrives  

 af den samlede bestyrelse og revisionschefen.
Stk. 2. I protokollatet vedrørende årsregnskabet  

 skal der redegøres for den udførte revision samt konklusionen  

 herpå.
I et særskilt afsnit i protokollatet vedrørende  

 årsregnskabet skal revisorerne opsummere samtlige kritiske  

 bemærkninger.
Herunder skal revisorerne fremhæve de  

 erklæringer, der er omfattet af denne bekendtgørelse, som har  

 givet anledning til bemærkninger, samt redegøre for  

 årsagen til dette.
 Stk. 3. Der skal i protokollatet vedrørende  

 årsregnskabet oplyses, om:
1)	virksomhedens væsentlige forretningsgange og interne  

 kontrolprocedurer fungerer betryggende, 2)	virksomhedens samlede system-, data- og driftssikkerhed fungerer  

 betryggende, 3)	værdiansættelsen af virksomhedens aktiver, passiver og  

 eventuelle poster uden for balancen er foretaget i overensstemmelse med  

 lovgivningens bestemmelser samt god regnskabsskik, og 4)	årsregnskabet og koncernregnskabet giver et retvisende billede  

 af virksomhedens og koncernens aktiver og passiver, økonomiske  

 stilling samt resultat.
 Stk. 4. I protokollatet vedrørende årsregnskabet  

 skal afgives erklæring om:
1)	hvorvidt de af bestyrelsen bevilgede engagementer til og modtagne  

 sikkerhedsstillelser fra bestyrelsesmedlemmer eller direktører samt  

 selskaber, hvori disse er direktører eller bestyrelsesmedlemmer, er  

 bevilget i henhold til virksomhedens sædvanlige forretningsbetingelser  

 og på markedsbaserede vilkår, 2)	hvorvidt indberetninger vedrørende spekulationsforretninger,  

 jf. §§ 9-12 i bekendtgørelsen om spekulationsforretninger, har  

 givet anledning til bemærkninger, 3)	hvorvidt virksomhedens forretningsgange, jf. § 8 i  

 bekendtgørelsen om spekulationsforretninger, er betryggende, og 4)	hvorvidt virksomhedens forretningsgange, fastlagt ud fra de af  

 bestyrelsen udarbejdede interne retningslinier vedrørende godkendelse  

 af ledende medarbejderes engagementer og tilhørende  

 sikkerhedsstillelser, er betryggende.
 Stk. 5. Revisionsprotokollatet vedrørende  

 årsregnskabet skal indeholde følgende oplysninger om  

 transaktioner mellem virksomheden og virksomheder omfattet af § 2 i
Finanstilsynets  bekendtgørelse om koncerninterne  

 transaktioner:
1)	om bekendtgørelse om koncerninterne transaktioner,  

 §§ 3-6, er overholdt, 2)	om de af bestyrelsen godkendte retningslinier vedrørende  

 transaktionerne vurderes som værende betryggende, 3)	en nærmere beskrivelse af de transaktioner, som er af  

 væsentlig betydning eller usædvanlig art, 4)	om transaktionerne har påført virksomheden  

 særlige risici, og 5)	væsentlige fejl eller mangler, der er konstateret i  

 forbindelse med gennemgangen af transaktionerne.
 Stk. 6. I virksomheder, der har intern revision, jf. § 6,  

 skal det i revisionsprotokollatet vedrørende årsregnskabet  

 oplyses om:
1)	de ifølge revisionsinstruksen aftalte opgaver er  

 udført, samt om den interne revision fungerer tilfredsstillende,  

 og 2)	de valgte revisorer er enige i indholdet af den interne revisions  

 protokol, og såfremt dette ikke er tilfældet, hvori uenigheden  

 består.
 Stk. 7. En kopi af protokollatet vedrørende  

 årsregnskabet skal af virksomheden indsendes til Finanstilsynet  

 samtidig med en kopi af det af bestyrelsen godkendte årsregnskab og  

 koncernregnskab.
§ 5. Såfremt virksomheden har en intern  

 revision, der opfylder bestemmelserne i kapitel 3, kan de valgte revisorer  

 aftale med revisionschefen, jf. § 7, stk. 1, at  

 redegørelserne efter § 4, stk. 2, 3 og 5, § 21,  

 stk. 3-7, § 30 og § 31 alene fremgår af den interne  

 revisions protokol.
Aftalen herom skal fremgå af  

 revisionsinstruksen.
Kapitel 3 Den interne revision § 6. Bestyrelsen kan bestemme, at der skal  

 oprettes en intern revision, jf. dog §§ 18, 22, og 28.
§ 7. Den interne revision ledes af en  

 revisionschef.
Ansættelse og afskedigelse af revisionschefen kan alene  

 foretages af bestyrelsen.
 Stk. 2. Revisionschefen skal have en teoretisk uddannelse,  

 svarende til hvad der kræves for at blive statsautoriseret eller  

 registreret revisor.
 Stk. 3. Revisionschefen skal ved ansættelsen have  

 deltaget i praktisk revisionsarbejde i mindst 3 år inden for de seneste  

 5 år.
 Stk. 4. Bestyrelsen kan udpege en eller flere  

 vicerevisionschefer.
 Stk. 5. Bestyrelsen kan udpege en vicerevisionschef som  

 stedfortræder for revisionschefen.
 Stk. 6. Bestemmelserne i stk. 1-3, § 8 og § 9  

 vedrørende revisionschefen, finder tilsvarende anvendelse for  

 vicerevisionschefer, herunder stedfortrædere.
 § 8. Når en revisionschef tiltræder,  

 skal dette indberettes til Finanstilsynet senest 1 måned efter  

 tiltrædelsen.
 Stk. 2. Bestyrelsen skal ved indberetning til Finanstilsynet  

 om ansættelse af revisionschefen, jf. stk. 1, afgive en  

 erklæring om, at revisionschefen opfylder kravene efter § 7,  

 stk. 2 og 3.
 Stk. 3. Når en revisionschef afskediges eller  

 fratræder, skal bestyrelsen og revisionschefen senest 1 måned  

 efter fratrædelsen sende hver sin redegørelse til Finanstilsynet  

 om baggrunden herfor.
 § 9. Revisionschefen har adgang til alle  

 oplysninger, som denne finder nødvendig for revisionens  

 gennemførelse, herunder bestyrelsesprotokollen.
 Stk. 2. Revisionschefen og medarbejderne i den interne  

 revision må ikke deltage i andet arbejde i virksomheden eller koncernen  

 end det, som er omfattet af revisionsinstruksen, jf. § 11, jf. dog  

 § 10, nr. 1 og 5.
§ 10. I virksomheder henholdsvis koncerner, der  

 har en intern revision, skal der foreligge en funktionsbeskrivelse, der er  

 godkendt af bestyrelsen.
Funktionsbeskrivelsen kan udarbejdes for koncernen  

 som helhed, og skal som minimum indeholde bestemmelser om:
1)	den interne revisions almindelige beføjelser, ansvar og  

 arbejdsopgaver, 2)	medarbejdernes kvalifikationer, 3)	at til- og afgang af medarbejdere samt disses uddannelse skal  

 godkendes af revisionschefen, 4)	den interne revisions budget, og at dette godkendes af bestyrelsen,  

 og 5)	oplysning om aftaler mellem virksomhedens ledelse og den interne  

 revision om udførelse af særlige revisionsopgaver.  

 Engangsopgaver og opgaver af midlertidig karakter behøver alene at  

 fremgå af den interne revisions protokol.
 § 11. I virksomheder henholdsvis koncerner, der  

 har en intern revision skal revisionsarbejdet udføres i  

 overensstemmelse med god revisionsskik og i henhold til en revisionsinstruks,  

 som er aftalt mellem de valgte revisorer og revisionschefen.  

 Revisionsinstruksen kan udarbejdes for koncernen som helhed.
Stk. 2. Revisionsinstruksen skal indeholde en overordnet  

 beskrivelse af, hvilke revisionsopgaver der skal udføres, og hvilke af  

 disse opgaver der påhviler henholdsvis de valgte revisorer og den  

 interne revision.
Instruksen skal tillige indeholde retningslinier for  

 samarbejdet mellem de valgte revisorer og den interne revision, herunder for  

 det arbejde de valgte revisorer skal udføre i forbindelse med kontrol  

 af intern revisions arbejde.
 § 12. I virksomheder, der har en intern revision,  

 skal den interne revision tillige være intern revision i de  

 virksomheder, der omfattes af § 1, stk. 2.
 Stk. 2. Stk. 1 finder ikke anvendelse i tilfælde,  

 hvor virksomheden drives midlertidigt med henblik på afvikling af forud  

 indgåede engagementer eller med henblik på medvirken ved  

 omstrukturering af erhvervsvirksomheder.
Den interne revisions protokol § 13. Til brug for bestyrelsen i virksomheder med  

 hjemsted i Danmark skal den interne revision føre en  

 revisionsprotokol.
Der skal i protokollen redegøres for den i  

 årets løb udførte revision, som kan danne grundlag for  

 revisionsmæssige delkonklusioner.
Protokollen skal  

 fremlægges på ethvert bestyrelsesmøde, og enhver  

 protokoltilførsel skal underskrives af den samlede bestyrelse og de  

 valgte revisorer.
Stk. 2. I den interne revisions protokollat vedrørende  

 årsregnskabet skal der redegøres for den udførte revision  

 samt konklusionen herpå.
I et særskilt afsnit i protokollatet  

 vedrørende årsregnskabet skal den interne revision opsummere  

 samtlige kritiske bemærkninger.
Herunder skal revisorerne  

 fremhæve de erklæringer, der er omfattet af denne  

 bekendtgørelse, som har givet anledning til bemærkninger, samt  

 redegøre for årsagen til dette.
 Stk. 3. I protokollatet vedrørende årsregnskabet  

 skal det oplyses, om den interne revision har modtaget alle de oplysninger,  

 der er anmodet om.
 Stk. 4. § 4, stk. 7 finder tilsvarende anvendelse  

 på den interne revisions protokollat vedrørende  

 årsregnskabet.
Kapitel 4 Revisionspåtegningen § 14. De valgte revisorers påtegning  

 på årsregnskabet, koncernregnskabet samt årsregnskabet for  

 dattervirksomheder skal afgives efter bestemmelserne i kapitel 2 i Erhvervs-  

 og Selskabsstyrelsens bekendtgørelse om statsautoriserede og  

 registrerede revisorers erklæringer m.v.
 Kravet om påtegning af dattervirksomheders  

 årsregnskaber gælder kun for dattervirksomheden, hvis den valgte  

 revisor har forstået revisionen og denne virksomhed.
 § 15. Revisionschefen skal afgive en  

 påtegning på årsregnskabet, koncernregnskabet og  

 årsregnskabet for dattervirksomheder med hjemsted i Danmark.
 Stk. 2. Revisionschefen indestår med sin påtegning  

 for, at den interne revision er udført i henhold til aftalen om  

 arbejdsdelingen indgået med de valgte revisorer, jf. § 11,  

 stk. 2.
 Stk. 3. Revisionschefen indestår med sin  

 påtegning for, at årsberetningen indeholder de krævede  

 oplysninger, herunder oplysninger om virksomhedens og koncernens  

 økonomiske udvikling, og at årsberetningen ikke er i strid med  

 årsregnskabet eller koncernregnskabet.
 Stk. 4. Påtegningen skal indeholde et forbehold,  

 såfremt årsregnskabet eller koncernregnskabet efter  

 revisionschefens opfattelse ikke giver et retvisende billede af virksomhedens  

 henholdsvis koncernens aktiver og passiver, økonomiske stilling samt  

 resultat.
Kapitel 5 Fællesbestemmelser § 16. En finansiel virksomhed eller en virksomhed  

 inden for samme koncern må ikke bevilge engagement til eller modtage  

 sikkerhedsstillelse fra den valgte revision, den interne revisionschef,  

 dennes stedfortræder eller vicerevisionschef.
 § 17. Hvis den valgte revisor eller den interne  

 revision må formode, at virksomheden henholdsvis koncernen ikke  

 opfylder eller inden for en overskuelig fremtid ikke vil kunne opfylde  

 kravene til solvens, jf. henholdsvis § 21 i lov om banker og  

 sparekasser, § 53 i lov om realkredit, §§ 34 og 73 i lov om  

 forsikringsvirksomhed og § 16 i lov om fondsmæglerselskaber eller  

 kapitalkrav i § 6 i lov om investeringsforeninger, skal den  

 pågældende straks meddele Finanstilsynet dette.
Kapitel 6 Særbestemmelser for pengeinstitutter samt  

 Finansierings- instituttet for Industri og Håndværk A/S § 18. I institutter, der i henhold til det seneste  

 godkendte årsregnskab har en balancesum, der overstiger 1,5 mia. kr.,  

 og i det seneste regnskabsår i gennemsnit har haft 50 eller flere  

 fuldtidsansatte, skal der oprettes en intern revision.
 Stk. 2. For koncerner finder stk. 1 tilsvarende  

 anvendelse.
 § 19. De valgte revisorer skal, ud over de i  

 § 2 og § 3 nævnte forhold, kontrollere, om instituttet kan  

 beregne den enkelte indskyders og investors dækkede aktiver.
 § 20. De valgte revisorer eller den interne  

 revision skal kontrollere instituttets opgørelse af dækkede  

 aktiver.
 Stk. 2. De valgte revisorer eller den interne revision skal  

 kontrollere, om der føres kontrol med instituttets beholdninger, der  

 indgår i skattebegunstigede opsparinger, jf. kapitel 9 a i lov om  

 banker og sparekasser m.v., samt depoter indlagt af kunder.
 § 21. I de valgte revisorers protokollat  

 vedrørende årsregnskabet skal det anføres, om instituttet  

 kan beregne den enkelte indskyders og investors dækkede aktiver.
 Stk. 2. I såvel de valgte revisorers som den interne  

 revisions protokollat vedrørende årsregnskabet og  

 koncernregnskabet, medmindre den interne revision ikke har deltaget i  

 engagementsgennemgangen, skal der ud over de i § 4 nævnte forhold  

 oplyses, om instituttets samlede hensættelser anses at dække den  

 tabsrisiko, der hviler på instituttets engagementer.
 Stk. 3. De valgte revisorer eller den interne revision skal i  

 institutter, der for kunder har etableret skattebegunstigede opsparinger, jf.  

 kapitel 9 a i lov om banker og sparekasser m.v., i revisionsprotokollatet  

 vedrørende årsregnskabet særskilt erklære, om  

 instituttets retningslinier, forretningsgange og forvaltning er betryggende,  

 samt om der ved den stikprøvevise revision er konstateret  

 væsentlige fejl eller mangler, for så vidt angår:
1)	overholdelsen af de lovgivningsmæssige placeringsregler, 2)	instituttets efterlevelse af de skriftlige retningslinier for  

 administration af enkelte puljeordninger, herunder de til puljedeltagerne  

 udleverede skriftlige aftalevilkår, 3)	overholdelsen af instituttets forretningsgange for forvaltning af  

 puljeaktiverne, 4)	den stikprøvevise kontrol med afregningskurserne i  

 forbindelse med instituttets eller koncernforbundne virksomheders handler med  

 puljeaktiver, og 5)	overførslen af hele afkastet fra puljerne til puljedeltagerne  

 efter fradrag af afgifter og administrationsgebyrer m.v. i overensstemmelse  

 med de skriftlige retningslinier.
Stk. 4. De valgte revisorer eller den interne revision skal i  

 revisionsprotokollatet vedrørende årsregnskabet erklære  

 sig om instituttets 10 største engagementer og øvrige  

 engagementer, der overstiger 10 pct. af den ansvarlige kapital opgjort efter  

 reglerne i § 23 henholdsvis § 23 a i lov om banker og sparekasser  

 m.v.
Engagementer med centralregeringer eller centralbanker i zone A, som  

 defineret i bekendtgørelse om kapitaldækning for  

 pengeinstitutter m.v., den danske stat, danske kommuner eller amtskommuner,  

 realkreditinstitutter, inden- og udenlandske pengeinstitutter m.v. medtages  

 dog kun, når særlige forhold tilsiger dette.
Stk. 5. Erklæringen efter stk. 4 skal indeholde  

 oplysninger om engagementernes størrelse, eventuelle tilsagte rammer  

 for terminsforretninger og andre forretninger med finansielle instrumenter,  

 indlagte sikkerheder og deres skønnede værdi, om der er hensat  

 på engagementerne, eller om der i regnskabsåret eller de to  

 foregående regnskabsår har været afskrevet på  

 engagementerne, samt om debitors økonomiske forhold.
Revisors samlede  

 vurdering af risikoen på hvert enkelt engagement under hensyntagen til  

 samtlige foreliggende forhold skal oplyses.
 Stk. 6. De valgte revisorer eller den interne revision skal,  

 hvis instituttet har øvrige betydelige engagementer, der giver  

 anledning til væsentlige bemærkninger, i revisionsprotokollatet  

 vedrørende årsregnskabet afgive en erklæring for disse  

 svarende til den, der afgives efter stk. 4.
 Stk. 7. I koncerner, jf. § 1, stk. 2, skal  

 erklæringerne efter stk. 4-6 tillige gives på  

 koncernbasis.
Kapitel 7 Særbestemmelser for realkreditinstitutter § 22. I realkreditinstitutter, der i henhold til  

 det seneste godkendte årsregnskab har en balancesum, der overstiger 1,5  

 mia. kr., og i det seneste regnskabsår i gennemsnit har haft 50 eller  

 flere fuldstidsansatte, skal der oprettes en intern revision.
 Stk. 2. For koncerner finder stk. 1 tilsvarende  

 anvendelse.
 Stk. 3. Der skal til den interne revision være knyttet  

 personer, der har de fornødne kvalifikationer til objektivt og  

 uafhængigt af udlånsafdelingens værdiansættelser at  

 efterprøve disse, jf. § 23, stk. 1.
 § 23. Den interne revision skal kontrollere, at  

 realkreditlån tilbydes og udbetales og sikkerheder frigives i  

 overensstemmelse med realkreditlovens kapitel 4-6, regler fastsat i  

 medfør heraf og instituttets forretningsgange.
Stk. 2. Den interne revision skal kontrollere, at  

 større samlede engagementer forelægges bestyrelsen i  

 overensstemmelse med instruksen i henhold til realkreditlovens § 18,  

 stk. 2. Den interne revision skal gennemgå samtlige nye  

 realkreditlån uden offentlig garanti, der i henhold til bestyrelsens  

 instruks til direktionen skal bevilges af bestyrelsen.
Konverteringer af  

 lån, der overstiger 10 mio. kr., og samtlige øvrige  

 lånesager gennemgås dels ved tilfældige,  

 repræsentative stikprøver, dels ved gennemgang af de  

 lånesager, hvor belåningsværdien eller instituttets  

 forudsætninger herfor påkalder sig særlig interesse  

 på baggrund af markedsforholdene i det pågældende  

 område for almindelige ejendomme af den pågældende art.
Ved  

 gennemgangen skal det tillige kontrolleres, at de oplysninger, som  

 dataregistreres, opfylder Finanstilsynets retningslinier, jf.
Finanstilsynets  

 udsøgningssystem.
Stk. 3. Revisionsinstruksen skal indeholde nærmere  

 retningslinier for kontrollen efter stk. 1 og 2 samt for rapportering af  

 resultaterne heraf til direktion og bestyrelse.
Rapporteringen til  

 bestyrelsen skal bl.a. indeholde en redegørelse for  

 stikprøveudvælgelsen og konklusionen på  

 lånesagsgennemgangen samt en særskilt redegørelse for de  

 lånesager, hvor revisionen har fundet, at belåningsværdien  

 burde have været mindre.
Rapporteringen skal sendes til Finanstilsynet  

 i kopi.
 § 24. De valgte revisorer skal, ud over de i  

 § 2 og § 3 nævnte forhold, kontrollere, om:
1)	der foretages de i realkreditlovens § 77, stk. 1,  

 § 78, stk. 7, og § 93 foreskrevne indberetninger til  

 Finanstilsynet, og 2)	realkreditinstituttet kan beregne den enkelte indskyders og  

 investors dækkede aktiver.
 § 25. I såvel de valgte revisorers som den  

 interne revisions protokollat vedrørende årsregnskabet og  

 koncernregnskabet skal der ud over forholdene i § 4 oplyses, om  

 realkreditinstituttets samlede hensættelser anses at dække den  

 tabsrisiko, der hviler på realkreditinstituttets engagementer.
 Stk. 2. Det skal i protokollaterne oplyses, om  

 realkreditinstituttet:
1)	yder lån på grundlag af andet end udstedelse af  

 realkreditobligationer og andre værdipapirer, jf. realkreditlovens  

 § 1, stk. 3, og § 2, stk. 1, 2)	driver anden virksomhed end realkreditvirksomhed eller hermed  

 accessorisk virksomhed, herunder ved ejerandelsbesiddelse med bestemmende  

 indflydelse, jf. realkreditlovens § 2, stk. 5, § 61,  

 stk. 2, og § 62, stk. 2, 3)	anvender midler fremkommet ved værdipapirudstedelse eller  

 placerer overskydende midler fra blokemission i overensstemmelse med  

 realkreditlovens § 48, 4)	er påført risiko for tab, som følge af forskelle  

 mellem indfrielsesvilkårene eller valutasammensætningen på  

 de i realkreditlovens § 49, stk. 3, nævnte midler, 5)	holder seriereservefondens midler adskilt fra de øvrige  

 midler i instituttet, jf. realkreditlovens § 58, stk. 1, 6)	har en beholdning af børsnoterede obligationer af det i  

 realkreditlovens § 60 foreskrevne omfang, 7)	besidder ejerandele i større omfang end tilladt efter  

 realkreditlovens § 61, stk. 1 og § 62, stk. 1, 8)	besidder ejendom eller ejerandele i ejendomsselskaber i  

 større omfang end tilladt efter realkreditlovens § 61,  

 stk. 3, og 9)	opfylder kravet til nettoaktivernes valutamæssige  

 sammensætning i realkreditlovens § 65.
 § 26. Den interne revision skal i en særlig  

 erklæring til Finanstilsynet attestere de halvårlige  

 indberetninger, som realkreditinstituttet i medfør af realkreditlovens  

 § 95, stk. 1 afgiver til Finanstilsynet vedrørende  

 engagementer, som overstiger 10 mio. kr., bortset fra engagementer med stat,  

 kommuner, kreditinstitutter og almene boligselskaber, og:
1)	som pr. 30. juni henholdsvis 31. december overstiger 1 o/oo af  

 instituttets balance, eller 2)	hvorpå hensættelsen pr. 30. juni henholdsvis 31.  

 december overstiger 1 o/oo af instituttets ansvarlige kapital.
 Stk. 2. Til brug for fastlæggelsen af engagementernes  

 relative størrelse efter stk. 1 anvendes balancen fra det senest  

 aflagte årsregnskab.
Stk. 3. Erklæringen efter stk. 1 skal afgives i  

 tilknytning til realkreditinstituttets indberetninger af engagementer og  

 hensættelser på engagementer.
Erklæringen skal være  

 Finanstilsynet i hænde senest den 15. august henholdsvis den 15.  

 februar.
 Stk. 4. Ved attestationen efter stk. 1 skal den interne  

 revision tilkendegive, om:
1)	de er enige i realkreditinstituttets engagementsindberetninger i  

 henhold til Finanstilsynets retningslinier herfor, 2)	de for hvert indberettet engagement, hvorpå der er hensat, er  

 enig i forudsætningerne for den beregnede hensættelse og i  

 hensættelsens størrelse.
Kapitel 8 Særbestemmelser for forsikringsselskaber § 27. Når der efterfølgende anvendes  

 begreberne forsikringsselskab eller livsforsikringsselskab omfatter dette  

 også tværgående pensionskasser omfattet af lov om  

 forsikringsvirksomhed.
 § 28. I skadesforsikringsselskaber, der i henhold  

 til det seneste godkendte årsregnskab har en årlig  

 bruttopræmieindtægt på over 1 mia. kr., og i det seneste  

 regnskabsår i gennemsnit har haft 50 eller flere fuldtidsansatte, skal  

 der oprettes en intern revision.
 Stk. 2. I livsforsikringsselskaber, der i henhold til det  

 seneste godkendte årsregnskab enten har en årlig  

 bruttopræmieindtægt på over 1 mia. kr. eller  

 forsikringsmæssige hensættelser, der er større end 15 mia.  

 kr., og i det seneste regnskabsår i gennemsnit har haft 50 eller flere  

 fuldtidsansatte, skal der oprettes en intern revision.
 Stk. 3. For koncerner finder stk. 1 og 2 tilsvarende  

 anvendelse.
 § 29. De valgte revisorer eller den interne  

 revision skal kontrollere, om den ansvarshavende aktuar i  

 livsforsikringsselskaber og pensionskasser fører kontrol med  

 opgørelsen af de forsikringsmæssige hensættelser.
 § 30. I de valgte revisorers eller den  

 interne revisions protokollat vedrørende årsregnskabet og  

 koncernregnskabet skal der ud over forholdene i § 4 oplyses,  

 om:
1)	forsikringsselskabet opfylder kravene til kongruens og lokalisering,  

 jf.
Finanstilsynets bekendtgørelse om kongruens og lokalisering, 2)	forsikringsselskabet opfylder kravene efter lovgivningens  

 investeringsregler, herunder skal der for livsforsikringsselskaber gives de  

 fornødne bemærkninger efter kapitel 5 og 6 i  

 bekendtgørelse om registrering af aktiver i livsforsikringsselskaber  

 m.v., 3)	forsikringsselskabet har etableret forretningsgange med henblik  

 på overholdelse af bestemmelserne i §§ 142-144 i lov om  

 forsikringsvirksomhed, om forretningsgangene anses for at være  

 betryggende og om forretningsgangene har været fulgt, 4)	forsikringsselskabet i henhold til §§ 142-144 i lov om  

 forsikringsvirksomhed har fået tilladelse af Finanstilsynet samt give  

 en redegørelse for udnyttelsen af en sådan tilladelse, og 5)	forsikringsselskabets reassurancedækning er i overensstemmelse  

 med de af bestyrelsen fastsatte retningslinier, og 6)	kreditrisikoen på de anvendte reassurandører (security)  

 vurderes at være betryggende.
 § 31. De valgte revisorer eller den interne  

 revision skal, i overensstemmelse med god revisionsskik, særskilt  

 oplyse, om:
1)	de forsikringsmæssige hensættelser i selskaber, som  

 driver skadesforsikringsvirksomhed, opgøres således, at de under  

 hensyntagen til, hvad der med rimelighed kan forudses, er  

 tilstrækkelige til at dække selskabets forsikringsmæssige  

 forpligtelser, 2)	forsikringsselskabets forretningsgange for afregningsprocedurer for  

 reassurance (afgiven forretning) anses for at være betryggende, og 3)	forsikringsselskabets forretningsgange til sikring af, at de af  

 bestyrelsen og direktionen udstukne retningslinier for risikopåtagelse  

 overholdes.
Kapitel 9 Særbestemmelser for fondsmæglerselskaber § 32. De valgte revisorer skal, ud over de i  

 § 2 og § 3 nævnte forhold, kontrollere, om:
1)	der føres kontrol med, at kunders kontante midler og  

 beholdninger af værdipapirer og lignende holdes adskilt fra  

 fondsmæglerselskabets egne kontante midler og beholdninger af  

 værdipapirer og lignende, 2)	fondsmæglerselskabet kan beregne den enkelte indskyders og  

 investors dækkede aktiver, 3)	fondsmæglerselskabet overholder bestemmelserne i §§ 5 og  

 6 i lov om værdipapirhandel m.v., 4)	fondsmæglerselskaber, der har tilladelse i henhold til  

 § 3, stk. 3, i lov om fondsmæglerselskaber, og som  

 udfører tjenesteydelser med derivatkontrakter, afdækker  

 derivatkontrakterne med andre værdipapirhandlere, og 5)	fondsmæglerselskabets forretningsgange og bogføring er  

 tilrettelagt på en sådan måde, at det på ethvert  

 tidspunkt kan konstateres, om bestemmelserne i lov om  

 fondsmæglerselskaber § 4, stk. 1, § 16, stk.1,  

 § 19, stk. 1 og 3, § 20, stk. 1 og 3 og § 22,  

 stk. 1, er overholdt.
 § 33. I de valgte revisorers protokollat  

 vedrørende årsregnskabet og koncernregnskabet skal der ud over  

 forholdene i § 4 oplyses, om fondsmæglerselskabets virksomhed er i  

 overensstemmelse med selskabets tilladelse til at drive  

 fondsmæglervirksomhed.
Kapitel 10 Særbestemmelser for investeringsforeninger og  

 specialforeninger § 34. De valgte revisorer skal, ud over de i  

 § 2 og § 3 nævnte forhold, kontrollere, om:
1)	der foretages de § 41 i lov om investeringsforeninger og  

 specialforeninger foreskrevne indberetninger til Finanstilsynet, 2)	beregningerne af emissions- og indløsningskursen foretages i  

 overensstemmelse med henholdsvis § 29, stk. 2 og § 31,  

 stk. 2 i lov om investeringsforeninger og specialforeninger, 3)	der føres kontrol med, at placeringsreglerne, jf. kapitel 9  

 og kapitel 10 i lov om investeringsforeninger og specialforeninger,  

 overholdes.
 Stk. 2. De forhold, det efter § 2, stk. 2 og  

 § 3, nr. 1-4 påhviler de valgte revisorer at kontrollere i en  

 forening, skal tillige kontrolleres i foreningens eventuelle  

 administrationsselskab for så vidt angår foreningen.
 § 35. I de valgte revisorers protokollat  

 vedrørende årsregnskabet skal oplysningerne, i § 4,  

 stk. 3, nr. 1, gives for foreningen eller foreningens eventuelle  

 administrationsselskab for så vidt angår foreningen.
Kapitel 11 Strafbestemmelser og ikrafttræden § 36. Overtrædelse af bestemmelserne i  

 §§ 2-4, § 5, 2. punktum, § 7, stk. 1-3 og stk. 6,  

 § 8, § 9, stk. 2, §§ 10-35 straffes med bøde.
§ 37. Bekendtgørelsen træder i kraft  

 den 1. januar 1999 og har virkning for det regnskabsår, der  

 påbegyndes den 1. januar 1999 eller senere.
Samtidig ophæves  

 bekendtgørelse nr. 163 af 2. marts 1998 om revisionens  

 gennemførelse i pengeinstitutter og pengeinstitutkoncerner,  

 bekendtgørelse nr. 795 af 3. december 1991 om revisionens  

 gennemførelse i realkreditinstitutter, bekendtgørelse nr. 1034  

 af 14. december 1994 revisionens gennemførelse i forsikringsselskaber,  

 bekendtgørelse nr. 693 af 22. juli 1996 om revisionens  

 gennemførelse i fondsmæglerselskaber og bekendtgørelse  

 nr. 84 af 8. marts 1984 om revisionens gennemførelse i  

 investeringsforeninger.
 Stk. 2. Bestemmelserne i § 7, stk. 2 og 3  

 gælder for personer, der tiltræder en stilling som revisionschef,  

 som stedfortræder for revisionschefen eller vicerevisionschef efter den  

 1. januar 1999.
