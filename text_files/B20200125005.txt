Bekendtgørelse om ændring af bekendtgørelse om Færdselsstyrelsens opgaver, beføjelser og klageadgang § 1 I bekendtgørelse nr. 1520 af 13. december 2019 om Færdselsstyrelsens opgaver, beføjelser og klageadgang foretages følgende ændringer:
 1. I § 5, 1. pkt., ændres »§ 10 a og § 15, stk. 2,« til: »§ 1 d, § 2, stk. 1, § 10 a, § 12 b, stk. 1 og 2, §§ 12 c-e, § 13, stk. 6, § 15, stk. 2, og §§ 15 a-b«.
 2. Efter § 5 indsættes før overskriften før § 6:
»§ 5 a.
Transportministerens beføjelser i § 2, stk. 3, i lov nr. 1063 af 30. juni 2020 om ændring af godkendelse og syn af køretøjer, udøves af Færdselsstyrelsen.« § 2 Bekendtgørelsen træder i kraft den 1. september 2020.
