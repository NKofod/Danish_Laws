Cirkulæreskrivelse om meddelelse om  

 selvforskyldt ledighed ved ophør i tilbud Kommentar m.v.:
 Der forelå selvforskyldt ledighed, fordi medlemmet afbrød en  

 uddannelse, der var et led i hendes individuelle handlingsplan, uden en  

 gyldig grund og uden at afvente Arbejdsformidlingens revidering af  

 handlingsplanen.
 Meddelelse om afgørelsen:
Et medlem ville som ufaglært gerne have en uddannelse og  

 gennemførte efter en individuel handlingsplan den 2-årige HF  

 uddannelse.
Efter en revidering af planen 8. august 1996 var hun per 1.  

 september 1996 optaget på uddannelsen til socialrådgiver på  

 Aalborg Universitetscenter og fik bevilget uddannelsesgodtgørelse.
Medlemmet fandt hurtigt ud af, at studiet ikke var, hvad hun  

 ønskede.
Hun kontaktede derfor 10. september 1996 et  

 pædagogseminarium for at blive overflyttet, men dette kunne ikke lade  

 sig gøre.
11. september 1996 kontaktede medlemmet Arbejdsformidlingen, som henviste  

 hende til arbejdsløshedskassen, der samme dag rådede medlemmet  

 til at kontakte flere pædagogseminarier, og en erhvervsvejleder  

 på Arbejdsformidlingen.
Medlemmet skulle også søge at  

 få en begrundelse fra universitetet.
12. september 1996 henvendte medlemmet sig forgæves til 3  

 pædagog-seminarier.
Hun henvendte sig også til  

 Arbejdsformidlingen om en revidering af handlingsplanen med henblik på  

 at få orlov til børnepasning.
Arbejdsformidlingen henviste hende  

 til arbejdsløshedskassen.
 13. september 1996 kontaktede medlemmet arbejdsløshedskassen og  

 meddelte, at hun ville stoppe på universitetet.  

 Arbejdsløshedskassen svarede, at hendes handlingsplan skulle laves om,  

 inden hun stoppede på universitetet, og at hun ikke kunne få  

 orlov til børnepasning.
Mandag den 16. september 1996 henvendte medlemmet sig igen til  

 Arbejdsformidlingen for at fortælle, at hun stoppede på  

 universitetet fredag den 20. september 1996, og at hun gerne ville i  

 jobtræning fra mandag den 23. september 1996, hvorfor hun gerne ville  

 have ændret sin handlingsplan.
Dette skete ikke på grund af  

 EDB-problemer.
 17. og 18. september 1996 kontaktede medlemmet på ny  

 Arbejdsformidlingen.
 Arbejdsformidlingen har efterfølgende bekræftet, at der i  

 dagene 16.-18. september 1996 var EDB-problemer, men ikke at disse var  

 årsag til, at medlemmet ikke fik revideret handlingsplanen.
 19. september 1996 fik medlemmet meddelelse fra Arbejdsformidlingen om, at  

 hun ikke kunne komme i jobtræning, fordi hun var i delperiode 1.  

 Medlemmet blev herefter henvist til arbejdsløshedskassen, som alene  

 kunne henvise hende til at forsøge at få universitetets  

 begrundelse for hendes studieophør for at undgå  

 karantæne.
 20. september 1996 meddelte medlemmet arbejdsløshedskassen, at  

 universitetet alene ville attestere, at hun var ophørt.
 Medlemmet ophørte herefter på universitetet 20. september  

 1996.
 Arbejdsformidlingen udskrev mandag den 23. september 1996 den reviderede  

 handlingsplan med medlemmets meddelelse om, at hun per dags dato havde  

 afbrudt uddannelsen til socialrådgiver og havde ønske om  

 ansættelse som pædagogmedhjælper, idet hun i marts 1997  

 ville søge om optagelse på uddannelsen til pædagog med  

 start i august/september 1997.
 Medlemmet begrundede sit ophør på uddannelsen til  

 socialrådgiver med blandt andet, at studieform og studiekrav var for  

 store og krævede en arbejdsindsats langt over 37 timer om ugen, hvilket  

 ikke var foreneligt med hendes familiemæssige forhold.
Arbejdsløshedskassen, direktoratet og Arbejdsmarkedets  

 Ankenævn traf samstemmende afgørelse om, at medlemmet ikke  

 havde haft en gyldig grund til at ophøre med uddannelsen, som var et  

 tilbud i henhold til en individuel handlingsplan.
Medlemmet skulle derfor  

 pålægges en effektiv karantæne på 5 uger for  

 selvforskyldt ledighed fra 23. september 1996.
 Ankenævnet lagde til grund, at medlemmet afmeldte sig  

 studiet, før hendes individuelle handlingsplan var ændret,  

at medlemmet var vejledt om, at hun ikke måtte ophøre  

 på universitetet, før handlingsplanen var revideret, og  

at hun efter studieophøret meldte sig ledig og begærede  

 dagpenge.
