 Udtalt, at man ikke havde indvendinger imod oprettelse af et centralt  

 medlemsregister i Hjemmeværnet og de for tilsynet forelagte forskrifter for  

 registeret samt samkøringen af dette med Det  Centrale Kriminalregister.
 Registertilsynet modtog i beretningsåret udkast til forskrifter for  

  Hjemmeværnets Medlemsregister.
Registertilsynet havde tidligere behandlet det principielle spørgsmål om  

 etablering af en ordning med henblik på en forudgående og løbende  

 vandelsmæssig prøvelse af ansøgere til og medlemmer af hjemmeværnet.  

 (årsberetning 1990, side 58 ff.) Registertilsynet udtalte i den anledning, at man ikke havde principielle  

 indvendinger mod etablering af en sådan kontrolordning.
 Ordningen forudsatte oprettelse af et register over frivillige i  

  Hjemmeværnet og samkøring af dette med Det Centrale  Kriminalregister.
 Det fremgik af det modtagne udkast til forskrifter, at der på følgende  

 punkter foreslogedes ændringer i forhold til det tidligere forelagte forslag  

 til kontrolordning:
 - Den løbende vandelsmæssige prøvelse skulle finde sted i politiets regi  

 via Det centraleRettighedsregister og ikke viakriminalregisteret.
 - Hjemmeværnet skulle via online-forbindelse ud over forespørgselsadgang  

 til Det centrale Rettighedsregister også have adgang til at slette og  

 ajourføre oplysninger om frivilligt personel i Hjemmeværnet.
 - Der skulle hos rigspolitichefen ske en årlig maskinel kontrol af, om der  

 er identitet mellem rettighedsregisteret og Hjemmeværnets  Medlemsregister.
 - Der ville ikke i Politiets Indexregister - der er et oversigtsregister  

 over politiets øvrige registre - ske nogen registrering af frivilligt  

 medlemskab i Hjemmeværnet.
 - Den vandelsmæssige bedømmelse skulle finde sted hos  generalauditøren og  

 ikke hos Hjemmeværnskommandoen.
 Sagen blev behandlet på et møde i Registerrådet.
 Registertilsynet udtalte herefter, at man ikke havde indvendinger imod  

 registerets oprettelse og det forelagte udkast til forskrifter  

 for Hjemmeværnets Medlemsregister, idet man dog fremkom med en række  

 redaktionelle bemærkninger herunder:
 - I forskrifterne for Hjemmeværnets Medlemsregister, kapitel 7 skulle  

 indsættes en bestemmelse, hvoraf fremgår, at der skal ske videregivelse  

 til politiet med henblik på registrering i Det  centrale Rettighedsregister.
 - Den enkeltstående samkøring mellem Det Centrale Kriminalregister og  

  Hjemmeværnskommandoens Medlemsregister i forbindelse med overgangsordningen  

 skulle beskrives i forskrifterne for  Hjemmeværnets Medlemsregister.
 - I forskrifterne for Det Centrale Kriminalregister skulle præciseres, at  

 der sker samkøring med Det centrale  Rettighedsregister med henblik på at  

 tilføre Hjemmeværnets  Medlemsregister en markering af, om personer, der  

 søger optagelse eller genoptagelse i Hjemmeværnet, er kendt eller ukendt i  

 Det  Centrale Kriminalregister, jf. forskrifternes bilag 7.
 - Endelig skulle den enkeltstående samkøring mellem Det Centrale  

  Kriminalregister og Hjemmeværnets Medlemsregister i forbindelse med  

 overgangsordningen beskrives i forskrifterne for Det Centrale  

  Kriminalregister.
 Der er efterfølgende fastsat forskrifter for Hjemmeværnets  

  Medlemsregister.
 (* 1) Registertilsynets Årsberetning 1991 side 69.
