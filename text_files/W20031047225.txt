Klage  

 over brud på tavshedspligt Nævnet fandt ikke grundlag for at kritisere, at  

 overlægen havde videregivet helbredsoplysninger vedrørende patienten til  

 kommunen den 26. februar 2002.
Det var nævnets opfattelse, at overlægen, da han modtog  

 anmodningen fra kommunen, måtte forstå, at han var forpligtet til at  

 videregive  

 de ønskede oplysninger, og at han kunne gøre dette uden at tage kontakt til  

 patienten.
Overlægen kunne således efter nævnets opfattelse gå ud fra, at man  

 fra de sociale myndigheders side havde foretaget det fornødne, for så vidt  

 angik et eventuelt samtykke fra patienten.
Nævnet lagde endvidere vægt på, at det af journalen den  

 14. december 2000 fremgik, at patienten og overlægen drøftede, om patienten  

 skulle uddanne sig til pædagogmedhjælper, idet patienten gav udtryk for, at  

 hun  

 var i tvivl herom, fordi dette arbejde ofte ville indebære en belastning af  

 hendes knæ i flekteret stilling.
Overlægen tilkendegav i den forbindelse  

 overfor patienten, at han gerne ville komme med en udtalelse, hvis hun fik  

 brug  

 for en sådan fra de sociale myndigheder, og han i øvrigt blev opfordret  

 hertil.
 Det fremgik af kommunens anmodning om statusattest af  

 12. februar 2001, at kommunen særskilt anmodede overlægen om at give  

 oplysning  

 om prognosen for patientens knælidelse samt om hendes mulighed for igen at  

 kunne klare fuldtidsarbejde inden for pædagogfaget.
Af blanketten Statusattest fremgik, at lægen skulle  

 give oplysning om sygehistorie, diagnoser, prognose samt igangværende  

 behandling eller andre oplysninger af betydning for sagen.
Endvidere fremgår  

 det, at lægen skulle foretage en vurdering af helbredsforholdenes betydning  

 for  

 sagen.
 Overlægen besvarede anmodningen ved statusattest af 26.  

 februar 2001, hvor han gav oplysninger om patientens sygehistorie, for så  

 vidt  

 angik knælidelsen, en vurdering af patientens sygdomsopfattelse i forhold til  

 hans egen kliniske opfattelse samt en vurdering af patientens erhvervsevne  

 inden for pædagogfaget.
 Det var nævnets vurdering, at overlægen ikke herved  

 videregav oplysninger, som der ikke var anmodet om, og som ikke måtte anses  

 for  

 væsentlige for kommunens sagsbehandling.
