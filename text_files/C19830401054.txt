Skrivelse om genopførsel af nedbrændte bygninger På grundlag af en række henvendelser fra bygningsmyndigheder til  

 byggestyrelsen om retningslinjerne for, hvem der i det enkelte tilfælde skal  

 afgøre, hvordan genopførelse af en helt eller delvis nedbrændt bygning skal  

 betragtes i relation til byggelovgivningen, skal byggestyrelsen udtale  

 følgende:
Det tilkommer kommunalbestyrelsen som bygningsmyndighed ud fra  

 bestemmelserne i § 2 i byggeloven at afgøre, om der i det enkelte tilfælde af  

 genopførelse (retablering) af en nedbrændt bygning foreligger ny bebyggelse',  

 ombygning' eller andre forandringer i bebyggelse', og i sidste tilfælde at  

 afgøre, i hvilket omfang byggelovgivningen vil finde anvendelse.  

 Kommunalbestyrelsens afgørelse må i det enkelte tilfælde undergives en  

 konkret vurdering af nedbrændingens omfang m.v.
Det tilføjes, at  

 kommunalbestyrelsens afgørelse vil kunne påklages i overensstemmelse med  

 bestemmelserne i byggelovens § 23.
 Man skal endvidere oplyse, at ifølge anerkendte brandforsikringsselskabers  

 vedtægter dækkes i tilfælde af delvis nedbrænding værdien af tilbagestående  

 bygningsdele - rudera - i situationer, hvor lovgivningen hindrer en bygnings  

 genopførelse på tomten efter en brand.
