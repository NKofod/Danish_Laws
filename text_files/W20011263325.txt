 Der blev klaget over, at lægen ikke foretog en grundig  

 undersøgelse og behandling af patienten, da hun henvendte sig på  

 grund af, at der kom vand ud af hende, da hun var gravid i 26.  

 uge.
 Klage over vagtlæges manglende  

 undersøgelse af gravid kvinde med vandafgang.
Patientklagenævnet fandt anledning til kritik af vagtlægens  

 behandling af patienten.
Nævnet lagde vægt på, at  

 lægen undersøgte for blærebetændelse, som ikke kunne  

 påvises, og at han ikke foretog yderligere kliniske  

 undersøgelser, specielt undersøgelse om det kunne dreje sig om  

 vandafgang.
Nævnet fandt, at selvom oplægget fra den visiterende  

 læge til vagtlægen var blærebetændelse, burde han, da  

 patienten var gravid i 26. uge, og hun ikke kunne styre sin vandladning, have  

 sikret sig, at der ikke var tale om for tidlig vandafgang, og henvist til  

 specialafdeling, hvis vandafgang ikke kunne udelukkes.
