§ 1 I bekendtgørelse nr. 27 af 25. januar 1984 om tilskudsbetingelser m.v. for  

 folkehøjskoler, landbrugsskoler, husholdningsskoler og efterskoler affattes  

§ 8 således:
» § 8.  Ansættelse af forstandere sker på  

 tjenestemandslignende vilkår.
Fastsættelse af forstanderes aflønning sker  

 efter tjenestemændenes lønsystem.
Direktoratet for Folkeoplysning, Frie  

 Grundskoler m.v. fastsætter efter forhandling med finansministeren de nærmere  

 regler om aflønning af forstandere ved husholdningsskoler og efterskoler.  

 Regler om aflønning af forstandere ved folkehøjskoler og landbrugsskoler  

 fastsættes af direktoratet.
 Stk. 2.  Ved klassificering af stillingen som forstander  

 for en folkehøjskole, en landbrugsskole, en husholdningsskole eller en  

 efterskole, kombineret med en eller flere skoleformer, der er omfattet af  

 skolestøtteloven eller anden tilskudslovgivning, lægges det samlede elevtal  

 til grund ved opgørelsen af elevtallet, hvis skolen har fælles leder.
Stk. 3.  En forstanders indplacering i lønramme kan ikke  

 forringes under den pågældendes ansættelse som forstander ved samme skole,  

 fordi årselev- og/eller elevtallet bliver mindre end det, der er lagt til  

 grund for den lønmæssige indplacering.« § 2 Bekendtgørelsen har virkning fra den 1. april 1987 for forstandere ved  

 husholdningsskoler og efterskoler.
For forstandere ved folkehøjskoler og  

 landbrugsskoler har bekendtgørelsen virkning fra 1. april 1988.
Kulturministeriet, den 26. januar 1989 P.M.V.
 E.B.
