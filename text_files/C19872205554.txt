(Til rektorerne for samtlige  

 gymnasieskoler og samtlige amtskommuner, Københavns og Frederiksberg kommuner og  

 Amtsrådsforeningen) Under forudsætning af gymnasiereformens gennemførelse fra august 1988 vil  

 der i skoleårene 1988/89 og 1989/90 skulle undervises såvel efter den  

 nugældende bekendtgørelse som efter den kommende.
 Forskellene i timeplaner efter de to ordninger indebærer, at der vil opstå  

 nogle midlertidige problemer i relation til lærerløntimeforbruget i de  

 enkelte fag.
 Direktoratets arbejdsgruppe om overgangsordninger er gennem analyser af  

 den nuværende og den kommende struktur kommet frem til, at man må forvente  

 følgende midlertidge fluktuationer i de to overgangsår:
Herudover medfører reformen formodentlig nogle permanente ændringer i  

 timeforbruget i nogle fag, således nedgang i fransk og latin og opgang i  

 kemi.
Sådanne permanente ændringer er ikke medtaget overfor.
 Med det formål at undgå for store udsving i overgangsperioden i  

 undervisningsaktiviteterne i de enkelte fag, opfordrer direktoratet  

 rektorerne til allerede ved fag- og timefordelingen for skoleåret 1987/88 at  

 være opmærksom på disse problemer og ved planlægningen af skoleåret søge at  

 imødekomme dem i det omfang, det allerede nu er muligt.
Nogle timetalsrokader i den nuværende struktur vil i et vist omfang kunne  

 tilgodese en løsning af overgangsproblemerne.
Direktoratet kan pege på  

 følgende:
 Direktoratet bemyndiger hermed rektorerne til uden nærmere ansøgning at  

 iværksætte disse afvigelser fra normaltimeplanen under følgende  

 forudsætninger:
- ingen elever må i noget år få færre end 28 eller mere end 32 ugentlige  

 skematimer og - brug af fravigelserne må ikke føre til oprettelse af flere hold end der  

 ellers ville være oprettet.
 - anvendelsen af disse fravigelser indberettes til direktoratet.
 Skrivelse af den 10. februar 1984, RS 01-01, om fravigelser fra  

 normaltimeplanen er herudover fortsat gældende.
 Direktoratet vil senere udsende yderligere materiale om overgangsordninger  

 på dette og andre områder.
 P.d.v.
