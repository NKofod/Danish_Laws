Kundgørelse om forskrifter for  

 Centralregisteret for Motorkøretøjer Justitsministeriet har i henhold til §§ 4, stk. 2 og 29,  

 stk. 2 i lovbekendtgørelse nr. 654 af 20. september 1991 af lov om  

 offentlige myndigheders registre fastsat forskrifter for Centralregisteret  

 for Motorkøretøjer:
"Kapitel 1 Registerets navn og formål § 1. Registerets navn er Centralregisteret for  

 Motorkøretøjer.
 Stk. 2. Rigspolitichefen er registeransvarlig  

 myndighed.
§ 2.  Registerets formål er, at § 3. Registeret føres på CSC Computer  

 Management A/S.
Kapitel 2 Registerets indhold, anvendelse og sletning.
 § 4. Registeret indeholder oplysninger om de personer,  

 der er registreret som ejere (brugere) af køretøjer.
 § 5. I registeret optages de oplysninger, der er  

 nævnt i bilag 1*) til forskrifterne.
 § 6. Oplysningerne tilvejebringes på  

 følgende måde:
Stk. 2. Oplysninger om køretøjernes  

 registreringsforhold indsættes i registeret fra rigspolitichefembedet  

 ved benyttelse af dataskærmterminaler, samt af de politikredse, der af  

 Rigspolitichefen har fået tilladelse hertil.
Dog indsættes  

 oplysninger om køretøjer til brug for forsvarets og  

 civilforsvarets udskrivningsvirksomhed i registeret via magnetbånd fra  

 den Militære Motorudskrivningstjeneste.
 Stk. 3. Oplysninger om ændringer i synsfrister eller  

 synsgodkendelse i forbindelse med syn af køretøjer kan dog  

 indsættes i registeret fra dataskærmterminaler hos Statens  

 Bilinspektion.
 § 7. Ved indsættelse af oplysninger i registeret  

 via dataskærmterminaler foretages maskinel kontrol af, at  

 indsættelsen kun sker fra terminaler, der er godkendt hertil.  

 Rigspolitichefen fastsætter fra hvilke skærmterminaler, der skal  

 være adgang til indsættelse af oplysninger i registeret.
 Stk. 2. Der skal i øvrigt foretages kontrol til  

 sikring af, at der ikke sker registreringer, som er urigtige eller  

 vildledende, eller som ikke har hjemmel i nærværende forskrifter.  

 Oplysninger, der viser sig urigtige eller vildledende, skal snarest muligt  

 berigtiges eller slettes.
 § 8. Registeret skal ajourføres en gang om  

 dagen med de fra dataskærmterminaler opsamlede oplysninger.
 stk. 2. Registeret skal ajourføres en gang om ugen  

 med de i den forløbne uge modtagne oplysninger om indbetalte  

 vægt- og udligningsafgifter.
§ 9. Databehandling må kun bestå i  

 ajourføring af de oplysninger, der må findes i registeret, jf. §  

 5, samt bearbejdning af disse oplysninger med henblik på frembringelse  

 af de i § 12 nævnte uddata.
Registeret kan dog også tjene som  

 grundlag for politiets efterforskningsmæssige virksomhed.
 § 10. Centralregisteret for  

 Motorkøretøjer opbevares på CSC Computer Management  

 A/S.
 § 11. Oplysninger om et køretøj skal  

 slettes ved den første månedlige ajourføring 5 år  

 efter, at det er registreret, at køretøjet er afmeldt.
§ 11a.
I forbindelse med indberetninger og  

 forespørgsler til Centralregisteret for Motorkøretøjer,  

 foretages der opslag i politiets Index-register, jf. de herfor fastsatte  

 forskrifter.
 Stk. 2. Fra Told- og Skattestyrelsens stamregister over  

 erhvervsdrivende (SE-registeret) kan der for selskaber og andre juridiske  

 personer overføres oplysninger om SE-NR, navn, adresse og eventuel  

 ophørsdato.
 § 12. Fra registeret må kun udskrives de i  

 bilag 2*) nævnte uddata, samt uddata der tjener til brug for politiets  

 efterforskningsmæssige virksomhed.
 Stk. 2. Fra registeret kan der maskinelt overføres  

 oplysninger til Bikuben Girobank A/S til brug for opkrævning af  

 vægt- og udligningsafgift, såfremt oplysningerne er  

 nødvendige for udskrivning af girokort.
 Stk. 3. Fra registeret kan der maskinelt overføres  

 oplysninger til Centralregisteret for Parkeringsafgifter til brug ved  

 politiets opkrævning af afgifter for standsnings- og  

 parkeringsforseelser og kontrol med betaling heraf.
 Stk. 4. Fra registeret kan der maskinelt overføres  

 oplysninger til Edb-registeret for Efterlyste Køretøjer til  

 brug for den nødvendige identifikation af det registrerede  

 motorkøretøj.
 Stk. 5. Fra registeret kan der maskinelt overføres  

 oplysninger til Index-registeret.
 Stk. 6. Fra registeret kan der maskinelt overføres  

 oplysninger til Den Centrale Bil- og Personbog.
 Centralregisteret for Parkeringsafgifter og Edb-registeret  

 for Efterlyste Køretøjer føres på CSC Computer  

 Management A/S.
 § 13. Udskrivning af uddata finder sted på  

 CSC Computer Management A/S eller hos Rigspolitichefen.
Kapitel 3 Terminaladgang udenfor politiet § 14. Rigspolitichefen kan tillade, at  

 forsikringsselskaber, der har anerkendelse til at tegne lovpligtig  

 ansvarsforsikring for motordrevne køretøjer, SOS International  

 A/S, firmaer der driver private parkeringsanlæg og Falck Redningskorps  

 A/S s hovedkontor ved benyttelse af terminaler får adgang til at rette  

 forespørgsler til registeret efter reglerne i kapitel 7.
 Stk. 2. Rigspolitichefen kan ligeledes tillade, at  

 Justitsministeriets Internationale Kontor, Told- og Skattestyrelsen,  

 Generalauditøren, Færdselsstyrelsen, Vejdirektoratet, Den  

 centrale Bil- og Personbog og kommunerne får adgang til at rette  

 forespørgsel til registeret efter reglerne i kapitel 9.
 Stk. 3. Rigspolitichefen kan endvidere tillade, at Statens  

 Bilinspektion får adgang til at ajourføre registerets  

 oplysninger om synsfrister og synsgodkendelse samt rette forespørgsel  

 til registeret efter reglerne i kapitel 9.
 Stk. 4. Tilladelsen er betinget af, at  

 sikkerhedsforanstaltningerne i kapitel 4 er opfyldt.
 § 15. Rigspolitichefen kan tillade, at den i § 14  

 nævnte terminaladgang etableres igennem et særligt edb-center,  

 som selskabet eller myndigheden er tilsluttet.
 Stk. 2. Tilladelsen er betinget af, at der for edb-centret  

 fastsættes tilsvarende regler som beskrevet i §§ 19 og 20 samt i  

 kapitel 5.
Kapitel 4 Sikkerhedsforanstaltninger.
§ 16. Rigspolitichefen har i  

 "Sikkerhedshåndbog for politiet: Politiet og Edb-sikkerhed"  

 fastsat nærmere regler om sikkerhedsforanstaltninger til uddybning af  

 de regler, som er fastsat i disse forskrifter.
Reglerne omfatter navnlig en  

 beskrivelse af den fysiske sikkerhed, tilrettelæggelsen af  

 sikkerhedsarbejdet, (sikkerhedsorganisation), adgangskontrolordning med  

 hensyn til lokaler, hvori der opstilles terminaler, samt bestemmelser om  

 tilsynet med overholdelsen af de fastsatte regler og angivelse af, hvem der  

 autoriseres til at indsætte og slette oplysninger i og rette  

 forespørgsler til registret.
 Stk. 2. Rigspolitichefen er ansvarlig for  

 iværksættelsen af og tilsynet med sikkerhedsforanstaltningerne i  

 Rigspolitichefens afdelinger.
 Stk. 3. Politimesteren (Politidirektøren i  

 København) er ansvarlig for iværksættelsen af og tilsynet  

 med sikkerhedsforanstaltninger i den enkelte politikreds.
Stk. 4. Chefen for de enkelte forsikringsselskaber, chefen  

 for SOS International A/S, chefen for firmaer der driver  

 parkeringsanlæg og chefen for Falcks Redningskorps A/S fastsætter  

 tilsvarende regler for selskabet som nævnt i stk. 1. De er ansvarlige  

 for iværksættelsen af og tilsynet med sikkerhedsforanstaltninger  

 i selskabet.
Sikkerhedsforanstaltningerne skal godkendes af  

 Rigspolitichefen.
 Stk. 5. Chefen for Justitsministeriets Internationale  

 Kontor, chefen for Told- og Skattestyrelsen, chefen for Statens  

 Bilinspektion, Generalauditøren, chefen for Færdselsstyrelsen,  

 chefen for Vejdirektoratet, dommeren for Den centrale Bil- og Personbog og  

 borgmesteren for en kommune, der tager oplysninger som led i  

 parkeringskontrollen eller det kommunale brandvæsens virksomhed,  

 fastsætter tilsvarende regler for det Internationale Kontor, styrelsen,  

 bilinspektionen, auditørembederne, Bil- og Personbogen og kommunerne  

 som nævnt i stk. 1.
Den pågældende er ansvarlig for  

 iværksættelse af tilsynet med myndighedens  

 sikkerhedsforanstaltninger.
Sikkerhedsforanstaltningerne skal godkendes af  

 Rigspolitichefen.
 Stk. 6. Den i stk. 1 nævnte sikkerhedshåndbog  

 for politiet er ikke offentligt tilgængelig.
 Stk. 7. De i stk. 4-5 nævnte uddybende regler skal  

 indsendes til Registertilsynet.
 § 17. Kun de i politiet og hos Statens  

 Bilinspektion ansatte, for hvem det er nødvendigt at betjene  

 terminaler i forbindelse med udførelsen af deres arbejdsopgaver, skal  

 have adgang til at rette forespørgsel til registeret og indsætte  

 oplysninger heri.
 Stk. 2. Kun de i forsikringsselskaberne, SOS International  

 A/S, firmaer der driver parkeringsanlæg og Falcks Redningskorps, for  

 hvem det er nødvendigt at betjene terminaler i forbindelse med  

 udførelse af deres arbejdsopgaver, skal have adgang til at rette  

 forespørgsler til registeret.
 Stk. 3. Stk. 3. Kun de i Justitsministeriets  

 Internationale Kontor, Told- og Skattestyrelsen, auditørembederne,  

 Færdselsstyrelsen, Vejdirektoratet, Den centrale Bil- og Personbog og  

 kommunerne ansatte, for hvem det er nødvendigt at betjene terminaler i  

 forbindelse med udførelse af deres arbejdsopgaver, skal have adgang  

 til at rette forespørgsler til registeret.
 § 18. Enhver ansat, der autoriseres til at betjene  

 terminaler, skal tildeles en personlig og fortrolig autorisationskode, der  

 skal indtastes ved enhver åbning af en terminal.
 Stk. 2. I stedet for indtastning af den personlige og  

 fortrolige autorisationskode kan der til terminaler, der anvendes til  

 varetagelse af politiets hastende operative opgaver, til hver enkelt knyttes  

 mindst  én fortrolig autorisationskode, der indtastes ved åbning  

 af terminalen.
 Stk. 3. De i stk. 2 nævnte autorisationskoder  

 må kun anvendes af ansatte, der er autoriseret til at udføre de  

 funktioner, der knytter sig til varetagelse af politiets hastende, operative  

 opgaver.
 Stk. 4. Kun de i stk. 3 nævnte ansatte må have  

 kendskab til autorisationskoderne for de terminaler, de skal kunne  

 betjene.
 Stk. 5. Alle autorisationskoder skal begrænse  

 brugerens adgang til registeret, svarende til de funktioner, der er  

 tjenstligt behov for.
 Stk. 6. Medarbejderne udenfor politiet, der er autoriseret  

 til at benytte registeret, skal efter Rigspolitichefens bestemmelse enten  

 tildeles en fortrolig og personlig autorisationskode eller ved  

 adgangskontrollen anvende ID-kort.
 Stk. 7. Cheferne for de myndigheder eller selskaber, der  

 har terminaladgang, skal én gang årligt give Rigspolitichefen  

 underretning om antallet og arten af autorisationer.
§ 19. Der skal foretages registrering (logning) af  

 alle uautoriserede adgangsforsøg.
Når der er registreret et  

 nærmere fastsat antal adgangsforsøg fra samme terminal inden for  

 en nærmere angivet periode, skal dette udskrives, og der skal foretages  

 umiddelbar kontrol.
 Stk. 2. De i § 18, stk. 7, nævnte chefer er  

 ansvarlige for, at kontrol i henhold til stk. 1 udføres i selskabet,  

 henholdsvis myndigheden.
§ 20.  Der skal foretages registrering (logning) af  

 alle forespørgsler, registreringer og korrektioner af registrerede  

 oplysninger.
Registreringen skal mindst indeholde oplysning om tidspunkt,  

 terminal, brugeridentifikation, transaktionstype og angivelse af det  

 køretøj, oplysningerne vedrører.
 Stk. 2. CSC Computer Management A/S skal efter anmodning  

 fremsende udskrift heraf til Rigspolitichefen.
§ 21. Til hver autorisationskode skal der  

 være knyttet et kendeord.
Kendeord skal indtastes ikke-læsbart.  

 Når en terminal forlades, skal der træffes sådanne  

 foranstaltninger (log off), at fornyet opkald vil kræve indtastning af  

 kendeord (log on).
 § 22. Kendeord skal udskiftes efter nærmere  

 fastsatte procedurer, dog mindst én gang årligt.
 Stk. 2. Rigspolitichefen kan foranledige udskiftning af  

 kendeord.
 Stk. 3. Udskiftning af kendeord i forbindelse med  

 personlige autorisationskoder foretages af den autoriserede person.
 § 23. Udskrifter, der indeholder oplysninger, som  

 kan henføres til bestemte personer, må kun anvendes og opbevares  

 efter reglerne i § 24, medmindre udskrifterne udgør en del af en  

 konkret sag i forvaltningen om enkelte registrerede personer.
 § 24. Udskrifter skal opbevares aflåst,  

 når de ikke benyttes.
 Stk. 2. Udskrifter må opbevares i 5 år,  

 hvorefter de skal tilintetgøres.
Kapitel 5 Øvrige sikkerhedsforanstaltninger § 25. CSC Computer Management A/S skal iagttage de  

 sikkerhedsforanstaltninger, der er anført i "Sikkerhedsforskrift  

 for CSC Computer Management A/S"*).
§ 26. Udskrivning fra registeret, der ikke sker  

 gennem anvendelse af edb-systemets terminaldel, skal ske ifølge en  

 driftsplan.
Denne skal angive tidspunkter for aflevering af inddatamateriale,  

 kørselsdag og aflevering af uddatamateriale fra CSC Computer  

 Management A/S.
Driftsplanen fastsættes af CSC Computer Management A/S  

 og sendes til Rigspolitichefen.
Stk. 2. Udskrivning, der ikke sker i henhold til  

 driftsplanen, må kun ske efter skriftlig anmodning fra en af  

 Rigspolitichefen bemyndiget person.
CSC Computer Management A/S skal  

 gøres bekendt med, hvem der er berettiget til at rekvirere  

 udskrivning.
Stk. 3. I undtagelsestilfælde kan anmodning som  

 nævnt i stk. 2, fremsættes telefonisk.
Forinden udskrivning og  

 fremsendelse til politiet iværksættes, skal CSC Computer  

 Management A/S foretage kontrolopringning til en af de i stk. 2 nævnte  

 personer.
CSC Computer Management A/S skal påse, at skriftlig anmodning  

 som nævnt i stk. 2 er CSC Computer management A/S i hænde senest  

 3 hverdage efter, at telefonisk anmodning er fremsat.
Stk. 4. CSC Computer Management A/S skal adressere  

 forsendelser til de personer, der i medfør af stk. 2 er berettiget til  

 at rekvirere udskrifter.
Det kan dog bestemmes, at opkrævning af  

 vægt- og udligningsafgift samt eventuelle erindringsmeddelelser om  

 manglende betaling heraf kan sendes direkte til adressaten.
Kapitel 6 Registrerede personers adgang til oplysninger om sig  

 selv § 27. Fremsætter en registreret person  

 begæring herom, skal Rigspolitichefen snarest muligt give den  

 registrerede meddelelse om de oplysninger, der er registreret om ham.
I  

 begæringen  skal være angivet registreringsnummer for det  

 køretøj, som henvendelsen vedrører.
Stk. 2. Udlevering af oplysninger kan kun finde sted,  

 når vedkommende har legitimeret sig behørigt, eller når  

 der på anden måde er skabt sikkerhed for, at den, der  

 fremsætter begæringen, er identisk med den person, oplysningerne  

 vedrører.
Fremsættes begæringen af en anden end den  

 registrerede, skal den registeransvarlige myndighed sikre sig, at den  

 pågældende er berettiget til at handle på den registreredes  

 vegne.
 Stk. 3. Meddelelser i henhold til stk. 1 skal på  

 forlangende gives skriftligt.
 Stk. 4. En registreret person, der har fået  

 meddelelse efter stk. 1, har ikke krav på ny meddelelse før 12  

 måneder efter sidste meddelelse, medmindre han kan godtgøre en  

 særlig interesse heri.
 § 28. Rigspolitichefens beslutning med hensyn til  

 meddelelse af oplysninger efter § 27 kan indbringes for Registertilsynet.  

 Tilsynets afgørelse kan ikke indbringes for anden administrativ  

 myndighed.
Kapitel 7 Videregivelse af oplysninger til private § 29. Oplysninger, som kan henføres til  

 bestemte personer, må ikke videregives til private personer og  

 virksomheder, medmindre dette følger af §§ 30-33.
 § 30. Oplysninger må videregives, såfremt  

 den registrerede eller den, der handler på hans vegne, har meddelt  

 samtykke hertil.
Stk. 2. Samtykke skal meddeles skriftligt og skal  

 indeholde oplysninger om, Stk. 3. Samtykke bortfalder senest efter et års  

 forløb.
 § 31. Rigspolitichefen kan videregive oplysninger  

 der er nødvendige ved sagsbehandlingen i konkrete sager til  

 følgende:
 Stk. 2. De i stk. 1 nævnte selskaber betaler  

 omkostningerne ved terminaladgang.
 § 32. Oplysninger, der i forvejen er offentligt  

 tilgængelige, kan videregives.
 Stk. 2. Ved offentligt tilgængelige oplysninger  

 forstås oplysninger, der i henhold til lov eller bestemmelser fastsat i  

 henhold til lov eller andet særligt retsgrundlag er gjort offentligt  

 tilgængeligt.
§ 33. Til brug i konkrete retsforhold kan  

 Rigspolitichefen på begæring videregive enkeltstående  

 oplysninger til private personer og virksomheder, som kan godtgøre at  

 have retlig interesse i at få de pågældende oplysninger,  

 som klart overstiger hensynet til hemmeligholdelse.
Dette gælder dog  

 ikke oplysninger, om hvilke der ved lov er fastsat særlige  

 tavshedsforskrifter.
 Stk. 2. Under tilsvarende betingelser kan Rigspolitichefen  

 videregive enkeltstående oplysninger til udenlandske private personer  

 og virksomheder, såfremt det  i det enkelte tilfælde ikke  

 skønnes betænkeligt, jf. bilag 8.
 Stk. 3. Rigspolitichefen kan på nærmere  

 fastsatte vilkår bemyndige Politidirektøren i København  

 samt politimestrene til i visse tilfælde at videregive oplysninger i  

 henhold til stk. 1.
Kapitel 8 Videregivelse af oplysninger til forskningsbrug § 34. Oplysninger, som kan henføres til  

 bestemte personer, kan af Rigspolitichefen videregives til brug ved konkrete  

 forskningsprojekter på nærmere fastsatte vilkår.
Kapitel 9 Videregivelse af oplysninger til offentlige  

 myndigheder § 35. Oplysninger, der kan henføres til  

 bestemte personer, må kun videregives til andre offentlige myndigheder i det omfang, som er fastsat i §§  

 36 - 38, samt hvor de pågældende myndigheder i henhold til lov  

 har adgang til at få oplysningerne.
 § 36. Oplysninger kan videregives til:
 Stk. 2. Rigspolitichefen kan give oplysninger til  

 udenlandsk politi, anklagemyndighed eller domstole i lande, der ikke er  

 medlemmer af Europarådet, til brug for offentlige straffesager i  

 udlandet, såfremt det i det enkelte tilfælde ikke skønnes  

 betænkeligt.
 § 37. Oplysninger, der i forvejen er offentligt  

 tilgængelige, kan videregives.
 Stk. 2. Ved offentligt tilgængelige oplysninger  

 forstås oplysninger, der i henhold til lov eller bestemmelser fastsat i  

 henhold til lov eller andet særligt retsgrundlag er gjort offentligt  

 tilgængeligt.
§ 38. Til brug i konkrete retsforhold må der  

 videregives enkeltstående oplysninger til andre offentlige myndigheder,  

 som kan godtgøre at have en retlig interesse i at få de  

 pågældende oplysninger, der klart overstiger hensynet til  

 oplysningernes hemmeligholdelse.
Dette gælder dog ikke oplysninger, om  

 hvilke der ved lov er fastsat særlige tavshedsforskrifter.
Stk. 2. I øvrigt må videregivelse kun finde  

 sted til en anden offentlig myndighed, såfremt op- lysningerne har væsentlig betydning for vedkommende  

 myndigheds virksomhed eller har væsentlig betydning for en  

 afgørelse, som myndigheden skal træffe.
Der må dog ikke  

 videregives oplysninger i strid med særlige tavshedsforskrifter, der er  

 fastsat ved lov.
 Stk. 3. Under tilsvarende betingelser som anført i  

 stk. 1 og stk. 2, kan Rigspolitichefen videregive enkeltstående  

 oplysninger til udenlandske offentlige myndigheder, såfremt det i det  

 enkelte tilfælde ikke skønnes betænkeligt, jf. bilag  

 8.
Kapitel 10 Straf og Ikrafttræden § 39. Overtrædelse af § 25, jf.  

 "Sikkerhedsforskrift for CSC Computer Management A/S", og § 26  

 straffes med bøde, medmindre højere straf er forskyldt efter  

 lovgivningen i øvrigt.
§ 40. Forskrifterne med senere ændringer  

 træder i kraft den 4. august 1999." Kundgørelse VII nr. 5 af 23. september 1998  

 ophæves.
Bilag 1 Se kundgørelse VII nr. 4 Bilag 2 Bilaget er udeladt.
Bilag 3 Forskrifter for Centralregisteret for  

 Motorkøretøjer Oplysninger, der meddeles til forsikringsselskaberne via 1.         	Dataskærm Registreringsnummer *	Brugers navn, cpr./SE-nr., adresse, politikredskode Markering for flere brugere *	Ejers navn, cpr./SE-nr., adresse Registreringsdato Ændringsdato Registreret første gang dato Afmeldingsdato Art Anvendelse Fabrikat, model og modelvariant Stelnummer Totalvægt Egenvægt Markering for tilkobling Tilkoblet køretøjs registreringsnummer Supplerende data Forsikringsselskab Forsikringsbevisnummer Forsikringsbevisdato **	Efterlysningsdato **	Efterlysningspolitikreds **	Tilstededato **	Tilstedepolitikreds Toldsted Tolddato Toldbehandling *	Cpr.nr. videregives alene i de tilfælde, hvor  

 forsikringsselskabet i kraft af en abonnementsordning med  

 Indenrigsministeriets Persondatasystem i forvejen er i besiddelse af  

 oplysningen.
**	Oplysningerne stammer fra Registeret for Efterlyste  

 køretøjer.
Oplysningerne kan kun videregives, såfremt  

 efterlysningen vedrører brugstyveri eller forhold, der kan sidestilles  

 hermed.
 2.		Blanket, magnetbånd eller ved filoverførsel.
Samme oplysninger som under 1., samt Akseltryk Akselantal Drivkraftkode Passagerantal Transportmarkering Gyldighedsdato i udlandet (grænseplader) Bilag 4 Bilaget udeladt.
Bilag 5 Bilaget udeladt.
Bilag 6 Bilaget udeladt.
Bilag 7 Bilaget udeladt.
Bilag 8 Forskrifter for Centralregisteret for Motorkøretøjer Oplysninger, der via dataskærm kan videregives til  

 firmaer, der driver private parkeringsanlæg, samt til udenlandske  

 private personer, virksomheder og myndigheder (jf. § 33, stk. 2, og § 38,  

 stk. 3):
