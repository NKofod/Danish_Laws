Arbejdsformidlingskontorerne De atatsanerkendt arbejdsløshedskasser Indledning.
 Ved lov nr. 217 af 30. maj 1980 om ændring af lov om arbejdsformidling og  

 arbejdsløshedsforsikring m.v. blev arbejdsløshedslovens § 91 ændret således,  

 at arbejdsgivernes forpligtelse til at afgive oplysninger til brug for  

 arbejdsløshedsforsikringen er blevet udvidet.
Formålet med ændringerne har været at sikre, at arbejdsgiveroplysninger kan indhentes i alle tilfælde, hvor  

 det er nødvendigt af hensyn til korrekt dagpengeudbetaling, at give de statsanerkendte arbejdsløshedskasser mulighed for at indhente  

 oplysninger og at give arbejdsdirektøren mulighed for at udstede regler om afgivelsen af  

 disse oplysninger efter forhandling med landsarbejdsnævnet.
 Det har i øvrigt været forudsat, at de gældende regler om beregning af  

 arbejdsfortjenesten, der skal lægges til grund ved beregning af dagpengene,  

 skulle ændres således, at beregningsperioden forlænges.
 For efterlønnens vedkommende ændres beregningsperioden ligeledes.
 Med hensyn til ændrede regler for beregning af arbejdsfortjenesten  

 henvises til direktoratets cirkulære af 4. december 1980 (AF. cirkl.nr.  

 226/80, AK. cirkl.nr. 60/80) og cirkulære af 4. december 1980 (AF. cirkl.nr.  

 227/80, AK. cirkl.nr. 61/80).
 For så vidt angår arbejdsgiveres pligt til at give oplysning om løn m.v.  

 for medlemmer af de statsanerkendte arbejdsløshedskasser henvises til  

 direktoratets bekendtgørelse nr. 560 af 15. december 1980.
 Om den ændrede ordning for tilvejebringelse af lønoplysninger m.v. skal i  

 øvrigt anføres:
I.
Lønsedler.
 Når et medlem af en arbejdsløshedskasse melder sig ledig og skal have  

 beregnet (ny) dagpengesats, det vil navnlig sige ved førstegangsledighed,  

 samt efter uafbrudt beskæftigelse af mindst 13 ugers/3 måneders varighed,  

 skal medlemmet samtidig med at pågældende til kassen afleverer  

 ledighedserklæring, som dokumentation for lønindtægt i de sidste 12 udbetalte  

 uger/3 udbetalte kalendermåneder, som hovedregel til kassen aflevere  

 lønspecifikationer (lønsedler eller  lønkonto) for nævnte periode.
 Lønspecifikationer skal opbevares af kassen.
 Man skal derfor anmode kasserne om at henlede medlemmernes opmærksomhed på  

 vigtigheden af at opbevare lønsedler med henblik på en eventuel  

 ledighedssituation, eller - i forbindelse med afgang fra virksomheden - at  

 sikre sig kopi af lønsedler eller lønkonto hos arbejdsgiveren for derved at  

 undgå forsinkelser i dagpengeudbetalingen.
 Da det efter de ændrede beregningsregler er de senest udbetalte  

 lønperioder, der skal lægges til grund, og ikke som hidtil lønnen op til  

 fratrædelsestidspunktet, vil der altid - hos medlemmet eller arbejdsgiveren -  

 foreligge fornøden løndokumentation.
II.
Arbejdsgivererklæring.
Hvis 1. medlemmet ikke er i stand til at aflevere  

 lønspecifikationer til kassen, eller 2. kassen skønner, at de foreliggende  

 lønspecifikationer ikke er tilstrækkeligt sikkert grundlag til beregning af  

 en korrekt dagpengesats, skal kassen, forinden udbetaling af dagpenge finder sted, hos medlemmets  

 tidligere arbejdsgiver(e) indhente nærmere oplysninger om medlemmets løn i  

 beregningsperioden.
 Til brug for afgivelsen af en sådan arbejdsgivererklæring har direktoratet  

 to blanketter (AR 274 (dagpenge), AR 275 (efterløn)) under udarbejdelse.
 Ved fremsendelsen til arbejdsgiveren af anmodning om lønoplysninger skal  

 kassen udtrykkelig angive, om oplysningspligten kan opfyldes ved  

 fremsendelsen af kopier af lønspecifikationer, eller om blanketten  

 (arbejdsgivererklæringen) skal udfyldes.
 Det sidste kan være tilfældet, hvis kassen er i besiddelse af lønsedler,  

 men disse ikke skønnes at være tilstrækkeligt grundlag for  

 dagpengeberegningen.
III.
Udeblivelse af oplysninger.
 Hvis kassen ikke modtager de under II nævnte oplysninger fra  

 arbejdsgiveren så betids, at dagpenge kan udbetales til medlemmet uden  

 forsinkelse, kan kassen midlertidigt - og under forbehold om eventuel senere  

 regulering - udbetale dagpenge på grundlag af medlemmets egne oplysninger om  

 indtægten.
 Direktoratet går ud fra, at det som hovedregel vil være muligt for kassen  

 - gennem mundtlig eller skriftlig forhandling med arbejdsgiveren - at  

 tilvejebringe de nødvendige oplysninger.
 Opmærksomheden henledes på, at en arbejdsgiver, der forsømmer at opfylde  

 de pligter, der påhviler ham, efter arbejdsløshedslovens § 101 straffes med  

 bøde.
IV.
Dagpengeberegningen på grundlag af arbejdsgiverens oplysninger.
 Når den dagpengegivende indtægt skal beregnes på grundlag af lønsedler  

 m.v., skal kassen selv uddrage de løndele, der skal lægges til grund.
 Ved fast løn, det vil først og fremmest sige månedslønnede funktionærer og  

 lignende, men også visse ugelønnede og 14-dageslønnede, kan den  

 ferieberettigede løn (bortset fra overarbejde) normalt konstateres  

 umiddelbart.
 Hvor der ikke foreligger fast løn, det vil sige, hvor den udbetalte løn  

 afhænger af det faktisk udførte arbejde, kan den løn, der skal lægges til  

 grund, ofte ikke udfindes direkte, hvis der er udbetalt løn for overarbejde.
 Lønsummen vil normalt være angivet samlet for normaltimer og  

 overarbejdstimer, medens merbetaling for overarbejde er udskilt i en særlig  

 rubrik.
 Da indtægt ved overarbejde ikke kan medregnes i den dagpengegivende  

 indtægt, vil det i sådanne tilfælde være nødvendigt - navnlig hvis timelønnen  

 for overarbejdet ikke er særskilt angivet - at udregne en gennemsnitlig  

 timeløn for at kunne udskille betaling for overarbejde.
Den gennemsnitlige timeløn udregnes således: Ferieberettigende løn  (excl.  

 merbetaling for overarbejde og varskotillæg) Antal arbejdstimer i alt (incl.  

 overarbejdstimer) Beregningsgrundlaget for dagpengene vil herefter kunne udregnes således:
 Antal normaltimer (alle timer, bortset fra overarbejdstimer) X  

 gennemsnitlig timeløn.
 Den gennemsnitlige timeløn skal herudover anvendes i tilfælde, hvor et  

 medlem. der ikke har fast løn, skal have forhøjet beregningsgrundlaget, fordi  

 der i beregningsperioden forekommer ikke-aflønnede søgnehelligdage, (hvis 1.  

 maj forekommer som en overenskomstmæssig fridag, sidestilles den med en  

 søgnehelligdag), sygedage, feriedage, dage på hvilke der har foreligget  

 ikke-overenskomststridig konflikt, vejrligsledighed eller ledighed i  

 forbindelse med virksomhedslukning på grund af ferie, jfr. direktoratets  

 cirkulære af 4. december 1980 (AF. cirkl.nr. 226/80, AK. cirkl.nr. 60/80) og  

 cirkulære af 4. december 1980 (AF. cirkl.nr. 227/80, AK. cirkl.nr. 61/80).
 I sådanne tilfælde multipliceres antallet af (dokumenterede) fraværstimer  

 af de nævnte årsager med den gennemsnitlige timeløn, hvorefter beløbet  

 tillægges lønindtægten.
 Den under afsnit I-IV anførte fremgangsmåde gælder tilsvarende ved  

 overgang til efterløn.
 Den ændrede ordning for tilvejebringelse af lønoplysninger træder i kraft  

 den 1. april 1981, jfr. i øvrigt de forannævnte ændrede regler for beregning  

 af arbejdsfortjenesten.
 P.D.V.
 E.B.
