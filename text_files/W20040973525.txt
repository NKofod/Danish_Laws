Pressenævnet  

 fandt, at udsagnet ..og efter 12 måneder var fordelene ved den nye  

 medicin forsvundet  

 var udtryk for bladets vurdering af et undersøgelsesforløb - Class-studiet -  

 over 12 måneder.
Vurderingen havde efter det oplyste baggrund i en række  

 oplysninger hos offentlige myndigheder og i videnskabelige artikler.
Nævnet  

 fandt ikke grundlag for at udtale kritik af bladet i anledning af bladets  

 vurdering af resultatet af Class-studiet.
 Nævnet  

 fandt ikke grundlag for at udtale kritik af bladet i anledning af den måde,  

 hvorpå bladet i artiklen havde refereret lægens udtalelser i en tidligere  

 artikel.
 Nævnet  

 fandt, at bladet i tilstrækkeligt omfang havde efterprøvet artiklens  

 oplysninger, og der var ej heller grundlag for kritik af bladet på dette  

 punkt.
Kendelse  

 fra Pressenævnet i sag 2004-6-45 Pfizer ApS har klaget til Pressenævnet over en artikel i  

 Politiken den 25. februar 2004, idet man finder, at god presseskik er  

 tilsidesat.
 I artiklen, der bar overskriften   

  

 Medicinalfirma truer læge efter kritik  

  

 , hed det i en underrubrik:
Medicinalfirma fortalte kun den halve sandhed om forsøg med ny  

 gigtmedicin.
Det var uetisk, konkluderede tidligere formand for udvalg under  

 Lægemiddelstyrelsen.
Nu truer firmaet med at sagsøge ham. I artiklen hed det:
 Verdens største medicinalfirma, Pfizer, truer en praktiserende  

 læge med et sagsanlæg for ærekrænkelse og bebuder et erstatningskrav for  

 mistet  

 indtjening.
 Årsagen er, at den praktiserende læge som tidligere formand for  

 Lægemiddelstyrelsens tilskudsnævn har betegnet det som uetisk og  

 uredeligt,  

 at medicinalfirmaet kun offentliggjorde en del af resultaterne fra et forsøg  

 med et nyt gigtmiddel, der er blevet en af de senere års største medicinske  

 salgssucceser.
Medicinalfirmaet offentliggjorde således kun resultaterne fra de  

 første seks måneder af et forsøg med gigtmedicinen Celebra.
De viste, at  

 patienter, der fik det nye gigtmiddel, fik færre mavesår end patienter, der  

 fik  

 et af de ældre traditionelle gigtmidler.
Men forsøget fortsatte, og efter 12 måneder var fordelen ved den  

 nye medicin forsvundet.
Men den oplysning udelod medicinalfirmaet, da det  

 offentliggjorde  

 en stor videnskabelig undersøgelse i det ansete amerikanske tidsskrift  

 Journal  

 of American Medical Association.
 Det var blandt andet på den baggrund, at Lægemiddelstyrelsen  

 sidste år besluttede at fratage det generelle tilskud til det nye gigtmiddel,  

 som koster cirka fire gange så meget som de gamle gigtmidler.
 Beslutningen blev truffet efter indstilling fra  

 medicintilskudsnævnet, hvis formand var Preben Holme Jørgensen, der til  

 daglig  

 er praktiserende læge i Stenløse.
Efter at have undersøgt sagen gennem en række amerikanske og  

 danske kilder og dokumenter hos offentlige myndigheder bad Politiken om en  

 vurdering  

 fra Preben Holme Jørgensen.
I en artikel i Politiken 4. januar udtalte han,  

 at  

 medicinalfirmaet havde optrådt uredeligt og uetisk, og at de nye gigtmidler  

 med  

 den nu kendte sikkerhed ikke var prisforskellen værd.
Truet med injuriesag Mere end fem uger senere modtog lægen et brev fra Pfizers  

 advokat, der skrev, at udtalelserne var i strid med straffelovens paragraf  

 267  

 om injurier.
 Såfremt De ikke senest 19. februar 2004 over for mig skriftligt  

 har tilbagekaldt de nævnte udtalelser eller fremsender saglig dokumentation,  

 der bekræfter Deres udtalelser, må De indstille dem på, at dette vil kunne  

 føre  

 til et sagsanlæg mod Dem, skrev Pfizers advokat Tomas Haagen Jensen fra  

 advokatfirmaet Gorrissen Federspiel Kierkegaard.
 Den tidligere formand for Lægemiddelstyrelsens medicintilskudsnævn,  

 Preben Holme Jørgensen, betegner brevet som både usædvanligt og ubehageligt.
Det er højst ejendommeligt og en helt ny reaktion fra  

 medicinalindustrien,  

 at den begynder at hænge en enkeltperson ud.
Firmaet kunne rette skytset mod  

 myndigheden, men allerhelst så jeg, at de indgik i en dialog på et sagligt  

 grundlag.
Det er jo det normale, siger Preben Holme Jørgensen.
 Den Almindelige Danske Lægeforenings hovedbestyrelse blev orienteret  

 om sagen på et møde i sidste uge, hvor Pfizers henvendelse til Preben Holme  

 Jørgensen vakte stor forundring.
 Det er en ret udansk måde at gribe ting an på, siger Ole  

 Eckhardt Poulsen, der er næstformand i Lægeforeningen.
 Der er ingen tvivl om, at det er meget ubehageligt for lægen.  

 Og det giver anledning til eftertanke, at det er den risiko, man som læge  

 udsætter sig for, når man stiller sig til rådighed for et offentligt nævn, og  

 når man udtaler sig.
 Pfizers kommunikationsdirektør, Kim Røjgaard, siger, at medicinalfirmaet  

 har været nødt til at forfølge sagen: Vi kan ikke leve med, at vi og  

 vores  

 produkter bringes i miskredit, siger han.
Pfizer har derfor også i et brev til Politikens chefredaktør  

 Tøger Seidenfaden skrevet, at kritikken i artiklen i januar var  

 udokumenteret.
Ligeledes mener medicinalfirmaet  efter at  

 have modtaget et  

 brev fra Preben Holme Jørgensen  at artiklen ikke var dækkende for  

 lægens  

 udtalelser.
Preben Holme Jørgensen siger til Politiken: Jeg fastholder mine  

 udtalelser.
Det er uetisk og uredeligt, hvis et firma tilbageholder data, der  

 har betydning for en læges ordination.
Det var den amerikanske lægemiddelstyrelse, FDA, der opdagede,  

 at forskere fra medicinalfirmaet Pharmacia havde undladt at offentliggøre  

 resultatet  

 for hele forsøgsperioden.
Pharmacia er senere blevet overtaget af Pfizer.
 Selskabet har forklaret over for Lægemiddelstyrelsen, at man kun  

 offentliggjorde resultatet af forsøgets første seks måneder, fordi der var  

 for  

 stort frafald af patienter i de følgende seks måneder.
Pfizer klagede sidste år til Indenrigs- og Sundhedsministeriet  

 over Lægemiddelstyrelsens beslutning om at fjerne det generelle tilskud til  

 det  

 nye gigtmiddel.
Ministeriet har endnu ikke afgjort sagen.
Indtil da gives der  

 fortsat tilskud til gigtmedicinen. Pfizer har henvist til udsagnene Årsagen er, at den praktiserende  

 læge som tidligere formand for Lægemiddelstyrelsens tilskudsnævn har betegnet  

 det som uetisk og uredeligt, at medicinalfirmaet kun  

 offentliggjorde en del  

 af resultaterne fra et forsøg med et nyt gigtmiddel  og I en  

 artikel i  

 Politiken 4. januar udtalte han [Preben Holme Jørgensen], at medicinalfirmaet  

 havde optrådt uredeligt og uetisk, og at de nye gigtmidler med den nu kendte  

 sikkerhed  

 ikke var prisforskellen værd.
Politiken har med formuleringerne handlet  

 i  

 strid med god presseskik.
Det fremgår af chefredaktør Tøger Seidenfadens brev  

 af 24. februar 2004, at han er bekendt med indholdet af Preben Holme  

 Jørgensens  

 brev af 16. februar 2004 til Pfizer, hvor han tydeligt angiver, at han alene  

 har udtalt sig om et firmas evt. tilbageholdelse af videnskabelige data  

 vedrørende et givent medikament.
Til trods for dette skriver Politiken  

 i  

 artiklen den 25. februar 2004, at medicinalfirmaet kun offentliggjorde  

  og  

  forsøg med nyt gigtmiddel .
Enhver læser af artiklen er ikke i  

 tvivl om, at  

 der med den bestemte form af ordet firma henvises til Pfizer, og at der med  

 et  

 nyt gigtmiddel menes Celebra.
Politiken har således mod bedre vidende  

 konkluderet specifikt på baggrund af en kilde, der alene har udtalt sig  

 generelt.
Pfizer har i øvrigt henvist til brev af 24. februar 2004 fra Preben  

 Holme Jørgensen til Pfizers advokat, hvori han anfører følgende: Jeg  

 har  

 udtalt mig generelt om tilbageholdelse af videnskabelige data på baggrund af  

 oplysninger givet til mig af Politiken.
Pfizer har videre anført, at Politiken har anført en række  

 fejlagtige oplysninger vedrørende Class-studiet og den korrespondance, der  

 var  

 mellem den amerikanske lægemiddelstyrelse FDA og Pfizer, da Celebra blev  

 godkendt i USA.
Udsagnet forsøget fortsatte, og efter 12 måneder var  

 fordelene  

 ved den nye medicin forsvundet er således ikke korrekt.
Class-studiet  

 var  

 planlagt til at skulle vare indtil mindst 45 komplicerede mavesår var  

 indtruffet.
Det var dog også planlagt, at studiet skulle vare i mindst 6  

 måneder.
Efter 6 måneder var frafaldet blandt patienterne så overraskende  

 stort, at det ikke ville være statistisk og videnskabeligt holdbart at  

 konkludere på studieresultaterne.
De patienter, der var tilbage i studiet,  

 var  

 ikke et repræsentativt udsnit af den oprindelige patientgruppe.
Beslutningen  

 om  

 at afslutte studiet inden de 45 mavesår var indtruffet blev taget af to af  

 Pharmacia (senere fusioneret ind i Pfizer) uafhængige komiteer.
Under og  

 efter  

 selve studiet blev FDA løbende orienteret af Pharmacia om alle beslutninger.  

 Selve studiepublikationen (6 måneders resultaterne) udgør de videnskabelige  

 relevante hovedresultater af studiet.
At Pharmacia ikke offentliggjorde andre  

 resultater  

 end 6 måneders resultaterne har således intet at gøre med manglende effekt  

 eller forsvundne fordele.
De af Politiken fremlagte bilag kan efter Pfizers  

 opfattelse ikke udgøre grundlag for bladets konklusion om, at efter 12  

 måneder  

 var fordelene ved den nye medicin forsvundet.
Pfizer kan dokumentere,  

 at  

 Celebra er et meget sikkert produkt.
Pfizer har yderligere anført, at Politiken har fremsat  

 oplysninger, som kan være skadevoldende, uden at de er nærmere efterprøvet.  

 Politiken  

 burde have undersøgt sagen på en mere nuanceret vis, og bladet kunne have  

 fået  

 dokumentation af Pfizer.
Pfizer gjorde i brev af 23. februar 2004 Tøger  

 Seidenfaden opmærksom på, at kritikken af Celebra i artiklen den 4. januar  

 2004  

 var udokumenteret.
Bladet valgte imidlertid forud for artiklen den 25.  

 februar  

 2004 ikke at undersøge konklusionerne fra den første artikel nærmere.
Det er  

 ikke korrekt, når Politiken over for nævnet anfører, at Pfizer forud for  

 artiklerne den 4. januar og 25. februar 2004 blev kontaktet, således at  

 Pfizer  

 kunne forholde sig til samtlige oplysninger.
Pfizer blev alene  

 kontaktet med  

 henblik på at kommentere Pfizers handlinger over for Preben Holme Jørgensen.  

 Årsagen til, at Pfizer ikke forud for artiklen den 25. februar 2004 ønskede  

 at  

 udtale sig til bladet, var, at det på daværende tidspunkt var usikkert, om  

 der  

 ville blive iværksat en sag enten mod Preben Holme Pedersen eller Politiken.  

 Det ville ikke være hensigtsmæssigt at diskutere Preben Holme Jørgensens  

 udtalelser og Pfizers ageren i forbindelse hermed med bladets journalister.  

 Pfizer meddelte derfor, at man ikke havde nogen kommentarer, men henviste  

 til,  

 at man afventede et møde med Tøger Seidenfaden.
Pfizer modtog Tøger  

 Seidenfadens afvisning af et møde den 25. februar 2004  samme dag, som  

 artiklen blev offentliggjort.
Pfizer kunne ikke vide, at mødet ville blive  

 afvist af bladet, før end artiklen var blevet offentliggjort.
Bladet valgte  

 således ikke at søge at afdække eventuelle misforståelser, før end artiklen  

 blev trykt.
Politiken har anført, at man har bragt korrekte oplysninger  

 vedrørende Class-studiet og korrespondancen mellem FDA og Pfizer.
Det er  

 korrekt oplyst, at forsøget fortsatte, og at fordelene ved den nye medicin  

 var  

 forsvundet efter 12 måneder.
Politiken har henvist til en række udtalelser i  

 videnskabelige  

 tidsskrifter og i dokumenter fra offentlige myndigheder.
Politiken har  

 endvidere henvist til et brev fra Pharmacias direktør Ulf B.
Henriksen til  

 Lægemiddelstyrelsen, hvori det hedder: Efter 12 måneders behandling sås  

 ikke  

 en forskel i antallet af komplicerede mavesår mellem de to grupper (Celebra  

 og  

 NSAIDs). Dette forsøgsresultat giver dog et fordrejet billede.
Baggrunden  

 herfor  

 er, at der var et betydeligt frafald af forsøgspersoner i forløbet.
Efter 6  

 måneder var forsøgsgruppen reduceret til ca. 55 % og efter 12 måneder til  

 cirka  

 15 %.
Politiken har videre anført, at det ikke er korrekt, at man mod  

 bedre vidende har konkluderet specifikt på baggrund af en kilde, der alene  

 har  

 udtalt sig generelt.
Bladet har ikke modtaget en klage fra Preben Holme  

 Pedersen om, at han skulle være fejlciteret, fejlfortolket eller bragt i en  

 sammenhæng, han ikke kan stå inde for.
Dette har han også gjort opmærksom på  

 over for Pfizers advokat i et brev af 24. februar 2004, hvori det hedder:  

   ,  

 og jeg er derfor ikke blevet fejlciteret af Politikens journalist, hvilket  

 fremgår af mit svar til Dem af 16. februar  

 2004.
Tværtimod har Preben Holme Hansen  

 i en mail af 18. februar 2004 til journalist Hans Drachmann meddelt, at  

 artiklen den 4. januar 2004, der danner grundlag for klagen over artiklen den  

 25. februar 2004, var sober og velskrevet.
Bladet har således afvist at have  

 genfremsat  

 fejlagtige citater.
Politiken har endelig afvist, at man ikke i tilstrækkelig grad  

 har efterprøvet artiklens oplysninger.
Journalisterne har gennemgået  

 materiale  

 fra USA, England, EU, Sverige og Danmark  både hos myndigheder og i  

 videnskabelige artikler  for at tjekke oplysningerne fra forskellige  

 kilder.  

 Bladet har endvidere citeret fra Pfizer/Pharmacias udførlige redegørelser til  

 Lægemiddelstyrelsen.
Bladet har til artiklerne den 4. januar og 25. februar  

 2004 interviewet Pfizers kommunikationsdirektør Kim Røjgaard eller givet ham  

 mulighed for interview og for at forholde sig til samtlige oplysninger.  

 Udtalelserne  

 er loyalt gengivet i artiklerne.
Politiken har oplyst, at man flere gange udsatte omtalen af  

 sagen for at give Pfizer mulighed for at sætte sig ind i og udtale sig om  

 den.  

 Dagen før offentliggørelsen den 25. februar 2004 kontaktede bladet på ny Kim  

 Røjgaard  

 og bad om en udtalelse i forbindelse med sagen om cox-2-hæmmerne.
Han ønskede  

 ikke at svare på spørgsmålene, men henviste flere gange til, at det kunne  

 Pfizer uddybe, når man var blevet indkaldt til et møde.
I sagens behandling har følgende nævnsmedlemmer deltaget:  

 Lene Pagter Kristensen,  

 David Trads, Kaare R.
Skou og Kirsten Dyregaard.
 Pressenævnet udtaler:
Pressenævnet finder, at udsagnet ..og efter 12 måneder var  

 fordelene ved den nye medicin forsvundet er udtryk for Politikens  

 vurdering af  

 Class-studiets forløb over 12 måneder.
Vurderingen har efter det oplyste  

 baggrund i en række oplysninger hos offentlige myndigheder og i  

 videnskabelige  

 artikler.
Nævnet finder ikke grundlag for at udtale kritik af Politiken i  

 anledning af bladets vurdering af resultatet af Class-studiet.
Politiken har i artiklen den 25. februar 2004 refereret  

 udtalelser, som læge Preben Holme Pedersen blev citeret for i artiklen den 4.  

 januar 2004. Af mail af 19. december 2003 fra journalist Hans Drachmann til  

 journalist Nina Winther Andersen fremgår det, at Preben Holme Pedersen  

 udtalte  

 sig i forhold til Pfizers præparat Celebra, og han er citeret korrekt i  

 forhold  

 hertil i artiklen den 4. januar 2004. Det fremgår endvidere af sagen, at  

 Preben  

 Holme Pedersen i brev af 24. februar 2004 til Pfizers advokat oplyste, at han  

 ikke var blevet fejlciteret af Politikens journalist.
Nævnet finder på den  

 baggrund ikke grundlag for at udtale kritik af Politiken i anledning af den  

 måde, hvorpå bladet i artiklen den 25. februar 2004 refererede Preben Holme  

 Pedersens udtalelser fra artiklen den 4. januar 2004.
 Nævnet finder, at Politiken i tilstrækkeligt omfang har efterprøvet  

 artiklens oplysninger, og der er ej heller grundlag for kritik af bladet på  

 dette punkt.
 Afgjort den 18. august 2004.
