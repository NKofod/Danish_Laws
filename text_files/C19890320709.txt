 Et AF-kontor forespurte i en konkret sag Det faglige udvalg for  

 Butiksuddannelser, om der - uden at høre det faglige udvalg - kunne bortses  

 fra tidligere uddannelsesforhold, der er blevet ophævet inden for prøvetiden,  

 når eleven/lærlingen senere indgår en ny uddannelsesaftale inden for samme  

 fag, men med en anden virksomhed.
 Ved skrivelse af 26. oktober 1988 meddelte Uddannelsesnævnet for handels-  

 og kontorområdet på vegne af de 3 faglige udvalg direktoratet, at det ikke er  

 nødvendigt, at forelægge sager for Det faglige Udvalg, hvor eleven/lærlingen  

 indgår en ny uddannelsesaftale med en anden virksomhed inden for samme fag,  

 som eleven/lærlingen tidligere har indgået en aftale, der efterfølgende er  

 blevet ophævet inden for prøvetiden.
 Uddannelsesnævnet anfører som begrundelse herfor, at meningen med  

 prøvetiden må være, at hver af parterne kan hæve uddannelsesaftalen, uden at  

 det senere kommer eleven/lærlingen til skade i form af, at det bliver svært  

 at finde et nytte uddannelsessted, som er villig til at nedsætte  

 uddannelsestiden.
 Når et uddannelsesforhold er ophævet i prøvetiden, ser de 3 faglige udvalg  

 gerne, at der ved indgåelse af ny aftale inden for samme fag tages hensyn  

 til, at en del af uddannelsen allerede er gennemført, men udvalgene vil ikke  

 gøre det til en betingelse.
 Arbejdsformidlingen kan derfor uden at høre det respektive faglige udvalg  

 se bort fra såvel efg- som lærlingeforhold, der er ophævet i prøvetiden inden  

 for samme fag.
 Hvilket direktoratet herved meddeler til orientering.
 P.D.V.
 E.B.
