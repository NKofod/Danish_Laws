Nr BTL 20 Betænkning over Forslag til lov om ændring af lov om individuel  

 boligstøtte (Lettelse af pensionisternes samspilsproblemer, flygtninge,  

 boligstøtte til lejeforhøjelser vedrørende skatter og afgifter samt ophævelse  

 af maksimumsgrænserne for visse pensionister)   

 Nr L 20 1987-88, 2. samling Afgivet af Boligudvalget Afgivet: 19880616 Udvalget har behandlet lovforslaget i 2 møder og har herunder stillet spørgsmål til boligministeren, som denne har besvaret skriftligt.
 Der er af et mindretal stillet ændringsforslag, hvorom der henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal (Fremskridtspartiets medlem af udvalget) indstiller  

 lovforslaget til vedtagelse med det af mindretallet stillede  

 ændringsforslag og henviser i øvrigt til bemærkningerne til  

 ændringsforslaget.
Ændringsforslag Af et mindretal (FP):
Til § 1 1) Nr. 49 udgår.
Bemærkninger Til nr. 1 Når Folketinget skal løse landets og befolkningens problemer, er det  

 vigtigt, at løsningerne i første række gælder de 5,1 mio. personer, som er  

 danske statsborgere.
Hverken når det gælder adgang til bistandskontorernes  

 jack-pot-automatik, eller når det gælder retten til en bolig i Danmark, må  

 Folketinget favorisere personer med andet statsborgerskab end det danske.
Danskere i hundredtusindvis (ifølge Berlingske Tidende, foråret 1988,  

 drejer det sig om 300.000 i alt) er på ventelister for at få en bolig.
I den  

 situation skal fremmede ikke have fortrinsret til at få disse boliger.
De  

 skal end ikke have samme ret som de danske.
Lovgivningen skal således tage  

 sigte på fortrinsvis at sikre de danske en bolig.
Derfor skal  

 boligstøtteordningerne også tilpasses således, at alene danske skatteydere og  

 statsborgere har adgang til at få de tilskud, som har til formål at lette  

 adgangen til en bolig.
Fremskridtspartiet er således udelukkende tilhænger af, at der udbetales  

 boligstøtte til vore ældre medborgere.
I det foreliggende lovforslag vil vi i  

 første omgang fjerne fremmedes adgang til støtte.
Siden må vi så få ryddet op  

 i boligstøttelovgivningens mange andre brodne kar.
