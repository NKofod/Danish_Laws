-INDHOLDSFORTEGNELSE 1. INDLEDNING Baggrund I Sikringsstyrelsens bekendtgørelse nr. 60 af 20. januar 1989 om  

 fortegnelse over erhvervssygdomme nævnes det i punkt E5, at fortegnelsen  

 omfatter knogle- og ledsygdomme samt lidelser i kar og nerver, forårsaget af  

 vedvarende højfrekvente vibrationer.
 Vejledende retningslinjer for anerkendelse af lidelser, der er omfattet af  

 fortegnelsens punkt E5, gennemgås i det følgende, herunder  

 Arbejdsskadestyrelsens ønsker om udredningen af enkeltsager.
Vurderingsgrundlag Tilfælde, der ikke falder direkte ind under de retningslinjer, som er  

 angivet i vejledningen, vil blive afgjort efter en konkret vurdering, hvor  

 det samlede billede af ekspositionens art og længde, symptomernes udvikling,  

 den kliniske tilstand, dispositioner og øvrige helbredssituation, vil indgå  

 som grundlag for sagens afgørelse.
Generelt skal det anføres, at lidelserne ønskes vurderet ud fra objektive  

 fund.
I sager, hvor dette ikke er muligt, vil anerkendelsesspørgsmålet  

 ligeledes bero på en konkret vurdering i hver enkelt sag.
 Det skal endvidere anføres, at den generelle ekspositionsbetingelse om  

 højfrekvente vibrationer angiver, at vibrationsudsættelse ved frekvenser  

 under ca. 25 Hz ikke anses som årsag til de lidelser, der er omfattet af  

 fortegnelsens punkt E5.
2. VIBRATIONSBETINGEDE HVIDE FINGRE Definition Vibrationsbetingede hvide fingre kan defineres som kuldeudløst anfaldsvis  

 optræden af bleghed (lividitet) af fingrene med proximal (opadtil) skarp  

 afgrænsning, der kan gå over i blålig misfarvning og ved anfaldets afslutning  

 give rødme med ledsagende snurrende, prikkende fornemmelse.
Under anfaldet er  

 der dødhedsfornemmelse af de påvirkede fingre (hvide døde fingre).
 Det er velkendt, at lidelsen kan udløses af arbejde med vibrerende  

 værktøjer, men den kan også optræde uden kendt årsag, især hos familiært  

 disponerede kvinder, eller sekundært til andre lidelser eller påvirkninger,  

 f.eks. i forbindelse med andre karlidelser i overekstremiteterne,  

 bindevævslidelser, polycytæmi, og behandling med ergotamin-alkaloider eller  

 beta-receptor blokkere.
2.1. EKSPOSITIONSKRITERIER Hvornår Anerkendelse af hvide fingre som erhvervssygdom forudsætter, at der har  

 været tale om en vibrationspåvirkning fra håndholdte værktøjer i et vist  

 omfang.
Dette omfang vurderes på baggrund af en kombination af varighed og  

 sværhedsgrad af påvirkningen.
Vibrationernes sværhedsgrad måles ved deres  

 acceleration, enten i decibel (dB) eller ved den såkaldte ækvivalente  

 frekvensvejede acceleration angivet ved måleenhed i meter pr. sekund²  

 (m/s²). Der henvises til bilag 1.
Eksposition Som vejledende norm for anerkendelse af hvide fingre som erhvervssygdom  

 gælder, at ekspositionens varighed og styrke skal svare til den eksposition,  

 som vil medføre, at 10% af udsatte vil udvikle hvide fingre.
Dette er angivet  

 i en International Standard ISO 5349; se bilag 2.
Det er en forudsætning for anvendelsen af den angivne sammenhæng, at  

 ekspositionen kan specificeres efter anvendte værktøjer (mærke og type), at  

 disses acceleration er kendt, og at den effektive daglige ekspositionstid for  

 de anvendte værktøjer kan angives med rimelig nøjagtighed.
De anførte  

 oplysninger skal såvidt muligt angives ved beskrivelsen af ekspositionen.
I praksis betyder dette, at ekspositioner, der er mindre end ca. 3  

 m/s² (4 timers ekvivalent frekvensvejet acceleration) normalt ikke kan  

 anses som årsag til hvide fingre.
Dette vil f.eks. normalt gælde arbejde med  

 elektriske ikke-slående boremaskiner, der anvendes til bearbejdelse af træ,  

 plast og jern.
Ved ekspositioner, der er mindre end ovenfor angivet, vil  

 anerkendelse bero på en konkret vurdering, og det forudsættes at udredningen  

 med henblik på alternativ sammenhæng er mere omfattende, samt at diagnosen er  

 baseret på objektive fund, jævnfør nedenfor.
Det vil ofte ikke være muligt at oplyse ekspositionen så detaljeret som  

 forudsat ovenfor.
Det vil imidlertid sædvanligvis være muligt at få oplyst,  

 hvilken type af vibrerende værktøj, og hvor mange år og gennemsnitligt antal  

 effektive timer pr. arbejdsdag, de enkelte værktøjer har været anvendt.  

 Accelerationen for de enkelte typer værktøjer kan antages at ligge i de  

 niveauer, der er angivet i bilag 3.
Eksempel Som eksempler kan anføres, at hvide fingre opstået efter f.eks. 5 års  

 dagligt arbejde 4 timer pr. dag med plansliber eller slagboremaskine (små  

 bor) vil blive anerkendt, hvis der ikke er anden umiddelbar oplagt årsag til  

 lidelsen.
Hvis lidelsen opstår efter mindre end ca. 3 års arbejde i 4 timer  

 pr. dag, vurderes sagen konkret.
Det forudsættes, at lidelsen kan påvises  

 objektivt, og at anden mulig årsag er udelukket ved mere omfattende  

 undersøgelser.
 I ekspositionsbeskrivelsen ønskes belyst, hvilken hånd der anvendes som  

 styrehånd, og hvilken hånd som støttehånd, samt om det overvejende er  

 fingrene eller håndfladen, der modtager vibrationsenergien (f.eks. fingrene  

 ved små gravørmejsler, håndfladen ved vinkelslibere).
2.2. SYGDOMSFORLØB OG DIAGNOSE Symptomstart Det ønskes oplyst, hvordan og hvornår symptomerne startede, og hvordan de  

 har udviklet sig frem til aktuelle tilstand, herunder hvilken hånd og hvilke  

 fingre, der først har været angrebet.
Omfang Anfaldene ønskes beskrevet, herunder om der er typisk proximal  

 afgrænsning, sekvens i farveskift og dødhedsfornemmelse, udløsende faktorer,  

 hyppighed sommer og vinter, samt i hvilken udstrækning anfaldene influerer på  

 arbejdsforhold og på fritidsaktiviteter.
Anfaldene ønskes endvidere beskrevet  

 efter deres typiske udbredelse, herunder hvilke fingre og hvilke stykker af  

 fingrene der er inddraget.
Hvis der er væsentlige variationer i anfaldenes  

 sværhedsgrad, ønskes variationen beskrevet på lignende måde.
Dokumentation Anfald af hvide fingre ønskes så vidt muligt objektiviseret.
Dette kan ske  

 uden anvendelse af specialapparatur ved en af følgende procedurer:
 Reaktionen på provokationer som anført under a) og b) ønskes beskrevet med  

 hensyn til hvilke fingre og stykker af fingrene, der eventuelt reagerer med  

 farveændringer og dødhedsfornemmelse, disses afgrænsning, og forløbet af et  

 eventuelt anfald.
Det forudsættes, at provokationer som anført under pkt. a) og b) indgår i  

 den almindelige udredning af patienter med mistænkt vibrationsfremkaldte  

 hvide fingre.
Hvis disse undersøgelser ikke er udført, vil  

 Arbejdsskadestyrelsen overveje, om de skal foretages i forbindelse med en  

 arbejdsmedicinsk speciallægeundersøgelse, eller overveje, om der skal  

 foretages en karfysiologisk undersøgelse på specialafdeling.
2.3. ANDRE OPLYSNINGER OG UNDERSØGELSER Disposition Sygdomme Der ønskes oplysning om familiær disposition, andre væsentlige sygdomme,  

 og om der er symptomer på Raynauds fænomen i tæerne.
Desuden ønskes oplysning  

 om evt. tidligere frakturer på overekstremiteter, symptomer eller anamnese  

 med hensyn til eventuel arteriosclerotisk sygdom (cerebrale iskæmitilfælde,  

 angina pectoris, myocardieinfarkt, anden arteriosclerotisk hjertelidelse,  

 claudicatio intermittens), eventuel hypertensionsanamnese, samt  

 tobaksanamnese og medicinindtagelse.
Eventuelle føleforstyrrelser eller  

 smertefornemmelser i hænderne, som er tilstede uden for anfald af hvide  

 fingre, ønskes beskrevet detaljeret.
Tobak Der vil normalt ikke blive taget forbehold, hvis den pågældende er ryger.  

 Hvis der foreligger et meget stort tobaksforbrug dvs. 30-40 cigaretter  

 daglig, kan der dog blive tale om forbehold.
Objektivt Ved objektiv undersøgelse ønskes måling af blodtryk på armene, vurdering  

 af håndledspulse, herunder ved løft af armene ved samtidig sidedrejning af  

 hovedet, stetoskopi af halspulsårer og hjertestetoskopi.
Hændernes trofik og  

 farver ønskes beskrevet.
Neurologisk status for arme og hænder ønskes  

 undersøgt med hensyn til dybe reflekser, følesans (berøring, stik og  

 vibrationer, samt to-punktsdiskrimination på fingerspidser), undersøgelse for  

 kliniske tegn på carpaltunnelsyndrom (Tinnell, bagudbøjning af håndled).
 Ved misforhold mellem lidelsens sværhedsgrad og eksposition ønskes videre  

 udredning med henblik på anden årsag.
3. ANDRE LIDELSER Sammenhængen mellem andre lidelser og arbejde med højfrekvente vibrerende  

 værktøjer er mindre veldokumenteret end sammenhængen mellem hvide fingre og  

 vibrationer.
 Som erhvervssygdomme anerkendes ud over hvide fingre:
a.
Carpaltunnelsyndrom Carpaltunnelsyndrom efter arbejde med vibrerende værktøjer i et omfang,  

 der svarer til ekspositionskriterierne for hvide fingre.
Det forudsættes, at  

 de anvendte værktøjer har medført en særlig belastning af hulhånd og  

 håndrodsområdet.
Diagnosen forudsætter neurofysiologisk undersøgelse  

 forenelig med carpaltunnelsyndrom.
b.
Perifer neuropati af hænderne Perifer neuropati af hænderne (føleforstyrrelser og/eller kroniske  

 smertetilstande) anerkendes isoleret, hvis symptomerne udelukkende er  

 lokaliseret til hænderne, og der ved neurofysiologisk undersøgelse kan  

 påvises nedsat nerveledningshastighed.
I modsat fald anerkendes disse  

 symptomer kun, hvis der samtidig forekommer hvide fingre, som kan anerkendes,  

 jf. ovenfor.
c.
Håndledsarthrose og albuearthrose Håndledsarthrose og albuearthrose kan kun anerkendes efter særlig svær  

 eksposition og under forudsætning af, at der ikke tidligere har været  

 frakturer i hånd eller arm.
Ved cystiske opklaringer i håndrodsknogler skal  

 ekspositionskriterierne for hvide fingre være opfyldt.
d.
Vibrationsinduceret svækkelse af gribekraften Vibrationsinduceret svækkelse af gribekraften er ikke omfattet af  

 fortegnelsen, men kan efter konkret vurdering anerkendes efter forelæggelse  

 for Erhvervssygdomsudvalget.
4. MEN Graduering Men-erstatninger for hvide fingre, vil normalt ligge i niveauet 0-15%.  

 Gradueringen inden for dette område beror på den konkret beskrevne lidelse  

 sammenholdt med de objektive fund.
 Som udgangspunkt for ménfastsættelsen, vil følgende kriterier blive  

 anvendt:
5. ERHVERVSEVNETAB Vurdering af erhvervsevnetab følger Arbejdsskadestyrelsens almindelige  

 retningslinjer.
Bilag 1 Omsætningstabel mellem meter pr. sekund² og decibel.
 På baggrund af International Standard ISO 5349, kan følgende  

 omsætningstabel mellem meter pr. sekund² og decibel anvendes:
Bilag 2 Bilag 3 Eksempler på accelerationsniveauer for nogle typer af vibrerende  

 håndværktøjer i perioden 1970-1984. Frekvensvejet acceleration ved håndgrebet  

 under erhvervsarbejde.
 Ad accelerationsgruppe:
