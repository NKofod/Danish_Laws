En investeringsforenings ledelse har alene ansvaret for midlernes  

 anbringelse.
Ekstern rådgivning og afgivelse af fuldmagt kan dog forekomme Tilsynet meddelte den 18. november 1993 på forespørgsel fra Danske  

 Investeringsforeningers Fællesrepræsentation, at det var tilsynets  

 opfattelse, at det alene er en investeringsforenings ledelse, der under  

 iagttagelse af lov om investeringsforeninger og vedtægterne for  

 investeringsforeningen har ansvaret for at anbringe foreningens midler.  

 Endvidere meddeltes, at ledelsen i forbindelse hermed kan modtage  

 investeringsrådgivning udefra, ligesom der fra ledelsens side vil kunne  

 afgives fuldmagt til en udenforstående til at foretage nærmere specificerede  

 dispositioner vedrørende elementer af porteføljen.
 En sådan bemyndigelse vil dog ikke kunne overlades til foreningens  

 depotselskab henset til den uafhængighed af investeringsforeningen, som lov  

 om investeringsforeninger fordrer, jf. lovens kap. 4.
