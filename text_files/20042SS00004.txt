Beretning afgivet af Tilsynet i henhold til grundlovens § 71  

 den 15. september 2005 Beretning om tilsynets  

 virksomhed i folketingsåret 2004-05 Indledning Konkrete sager Henvendelser og spørgsmål til ministre og andre Bord foran stol Samråd om administrativt frihedsberøvede børn og  

 unge Politiets medvirken ved gennemførelsen af en  

 tvangsfjernelse af børn Høring om brug af tvangsfiksering på psykiatriske  

 afdelinger Opfølgning på årsberetninger fra de lokale psykiatriske  

 patientklagenævn for 2004 Besøg på psykiatriske afdelinger m.v.
Psykiatrisk Afdeling på Frederiksberg Hospital Plejehjemmet OK Huset Gurli-Vibeke i Odense Nærinstitutionen Birkelunden Opfølgning på tidligere besøg på psykiatriske  

 afdelinger m.v.
Møder 8.1. Folketingets Ombudsmand 8.2 Det Nationale Kvalitetsprojekt om Tvang i  

 Psykiatrien 8.3 Landsforeningen af Patientrådgivere &  

 Bistandsværger i Danmark Deltagelse i konferencer m.v.
Information  

 om tilsynets arbejde § 71-tilsynets virksomhed 1. Det retlige grundlag § 71-tilsynet er udtrykkeligt nævnt i grundloven.
 Grundlovens § 71, stk. 6 og 7, har således følgende ordlyd:
»Stk. 6. Uden for strafferetsplejen skal lovligheden af en  

 frihedsberøvelse, der ikke er besluttet af en dømmende myndighed, og som ikke  

 har hjemmel i lovgivningen om udlændinge, på begæring af den, der er berøvet  

 sin frihed, eller den, der handler på hans vegne, forelægges de almindelige  

 domstole  

 eller anden dømmende myndighed til prøvelse.
Nærmere regler herom fastsættes  

 ved lov.
Stk. 7. Behandlingen af de i stk. 6 nævnte personer undergives  

 et af Folketinget valgt tilsyn, hvortil de pågældende skal have adgang til at  

 rette henvendelse.« Bestemmelserne er baggrunden for, at man taler om Tilsynet i  

 henhold til grundlovens § 71 eller i daglig tale § 71-tilsynet.
 § 71-tilsynet består af 9 medlemmer.
2. Opgaver Med hensyn til sine opgaver adskiller § 71-tilsynet sig fra  

 Folketingets øvrige udvalg.
På sine møder behandler tilsynet en række  

 generelle  

 og konkrete sager.
Derimod bliver lov- og beslutningsforslag ikke henvist til  

 behandling i tilsynet.
Tilsynet modtager et meget stort antal henvendelser fra og om  

 enkeltpersoner, som administrativt er berøvet deres frihed.
En del af disse  

 henvendelser vedrører spørgsmål, som ligger uden for tilsynets kompetence,  

 herunder spørgsmål om lovligheden af selve frihedsberøvelsen.
Andre sager  

 finder  

 tilsynet det mest hensigtsmæssigt at henvise eller videresende til de  

 administrative klage- eller tilsynsmyndigheder på det pågældende retsområde.  

 Tilbage er et antal sager vedrørende selve behandlingen under  

 frihedsberøvelsen.
Tilsynet behandler disse sager, som bl.a. giver anledning  

 til besøg på psykiatriske afdelinger.
§ 71-tilsynet besøger som nævnt bl.a. psykiatriske afdelinger.  

 Besøgene, der kan være enten anmeldte eller uanmeldte, er et meget væsentligt  

 element i tilsynsvirksomheden.
Som led i de almindelige bestræbelser på at  

 følge med i, hvad der sker i amter og kommuner på tilsynets områder, kan  

 tilsynet også besøge væresteder, skoler m.v.
Ud over sine ordinære møder holder § 71-tilsynet også møder med  

 foreninger m.v.
Foreningerne kan bl.a. være med til at belyse, hvad der set  

 fra  

 henholdsvis patienternes, de ældres, de pårørendes og personalets synsvinkel  

 giver anledning til problemer på tilsynets områder.
 § 71-tilsynet deltager desuden i konferencer m.v., som angår  

 emner inden for tilsynets sagsområder.
 De generelle og konkrete sager giver sammen med besøgene,  

 møderne og konferencerne bl.a. anledning til, at tilsynet retter henvendelse  

 til og stiller spørgsmål til ministre og andre.
3. Udtalelser § 71-tilsynet kommer med sin vurdering af forhold, der vedrører  

 behandlingen af administrativt frihedsberøvede.
F.eks. kan tilsynet udtale  

 kritik og komme med anbefalinger og henstillinger.
Typisk sker det enten i  

 forbindelse med behandlingen af en konkret sag eller på baggrund af besøg på  

 en  

 institution, hvor der er administrativt frihedsberøvede personer.
 § 71-tilsynet kan derimod ikke træffe egentlige afgørelser,  

 behandle en klage eller tage stilling til, om en beslutning om administrativ  

 frihedsberøvelse er rigtig eller forkert.
4. Sammenfatning § 71-tilsynet er nedsat i henhold til grundloven for at føre  

 tilsyn med behandlingen af de personer, som administrativt er berøvet deres  

 frihed.
 § 71-tilsynet bestræber sig i hele sin virksomhed på at føre dette  

 tilsyn på en sådan måde, at behandlingen  i vid forstand  af de  

 administrativt frihedsberøvede personer til stadighed forbedres på så vel det  

 konkrete som det generelle plan.
1. Indledning Efter folketingsvalget i februar 2005 fik tilsynet en ny sammensætning.  

 Beretningen afspejler derfor 2 tilsyns arbejde i løbet af folketingsåret.
Tilsynet har i løbet af folketingsåret 2004-05 afholdt 12 møder  

 og behandlet en række generelle og konkrete sager.
På et af møderne havde  

 tilsynet socialministeren i samråd om administrativt frihedsberøvede børn og  

 unges retssikkerhed.
 Tilsynet har holdt en konference om brug af tvangsfiksering på  

 psykiatriske afdelinger.
Tilsynet har holdt møde med Folketingets Ombudsmand,  

 projektledelsen bag Det Nationale Kvalitetsprojekt om Tvang i Psykiatrien og  

 Landsforeningen af Patientrådgivere & Bistandsværger i Danmark.
Tilsynet  

 har besøgt en psykiatrisk afdeling, et plejehjem og en institution for  

 tvangsanbragte  

 børn.
Tilsynet har endvidere haft lejlighed til at deltage i konferencer m.v.
 De generelle og konkrete sager har sammen med besøgene, møderne  

 og konferencerne givet anledning til, at tilsynet har rettet henvendelse og  

 stillet spørgsmål til bl.a. indenrigs- og sundhedsministeren,  

 justitsministeren  

 og forskellige amtskommuner og kommuner.
2. Konkrete sager Tilsynet har i løbet af folketingsåret modtaget et stort antal  

 henvendelser fra og om enkeltpersoner, der administrativt er berøvet deres  

 frihed.
En del af disse henvendelser vedrørte spørgsmål, som ligger uden for  

 tilsynets kompetence, herunder spørgsmål om lovligheden af selve  

 frihedsberøvelsen.  

 Andre sager har tilsynet fundet det mest hensigtsmæssigt at henvise eller  

 videresende til de administrative klage- eller tilsynsmyndigheder på det  

 pågældende retsområde.
Tilbage er et antal sager vedrørende selve  

 behandlingen  

 under frihedsberøvelsen.
Tilsynet har behandlet disse sager, som bl.a. har  

 afgørende indflydelse på valget af de anmeldte og uanmeldte besøg på  

 psykiatriske afdelinger.
Tvangsanbragte børn Tilsynet har i løbet af året modtaget en del henvendelser fra  

 forældre, der har fået tvangsfjernet deres børn.
Tilsynet har drøftet  

 henvendelserne på møde og bedt de respektive ansvarlige kommuner om en  

 redegørelse.
Et element, der har karakteriseret sagerne, er, at der ligger en  

 stor udfordring i at skabe en god dialog mellem kommunen, børnene og  

 forældrene.
Tilsynet har under arbejdet med sagerne løbende drøftet tilsynets  

 rolle og kompetence på området for tvangsanbragte børn.
Tilsynet har derfor  

 besluttet at fortsætte drøftelserne i det kommende folketingsår.
3. Henvendelser og spørgsmål til ministre og  

 andre 3.1  

 Bord foran stol Tilsynet har bl.a. stillet følgende spørgsmål til indenrigs- og  

 sundhedsministeren:
»Ministeren bedes redegøre for  

 begrebet beskyttelsesfiksering i psykiatriloven, herunder om brugen af  

 stofbælte og lignende  


  

 også kan omfatte brugen af  

 en beskyttelsesforanstaltning som »bord foran stol«.« Indenrigs- og sundhedsministeren  

 har i sit svar på spørgsmålet bl.a. oplyst, at »specifikt til spørgsmålet om,  

 hvorvidt »stol foran bord« er omfattet af »stofbælter og lignende« kan jeg  

 oplyse, at det følger af forarbejderne til loven, at de i praksis vigtigste  

 eksempler på beskyttelsesfiksering er at placere patienten i en stol med et  

 bord foran, således at patienten ikke selv kan rejse sig, eventuelt ved  

 benyttelse af et særligt fikseringsbord, lagen eller stofrem over dyne, når  

 patienten ligger i sin seng, samt brug af bælte i bad, på toilet eller i stol  

 alt med det formål at sikre, at patienten ikke rejser sig og falder med  

 risiko  

 for at komme til skade  « Det fulde svar kan læses på alm.  

 del  svar på spm. 4 (1. samling).
3.2  

 Samråd  

 om administrativt frihedsberøvede børn og unge Tilsynet havde den 20. april 2005 indkaldt socialministeren til  

 samråd for mundtligt at besvare følgende spørgsmål:
»Ministeren bedes uddybende redegøre for administrativt  

 frihedsberøvede børn og unges retssikkerhed på socialområdet som konsekvens  

 af  

 kommunalreformforslagene.« Af socialministerens talepapir fremgår bl.a., at »jeg er glad  

 for, at vi holder dette samråd i dag, så jeg får lejlighed til at  

 understrege,  

 at kommunalreformen ikke medfører ændringer i retssikkerheden for børn og  

 unge,  

 der er tvangsmæssigt anbragt uden for hjemmet.« Det fremgår endvidere, at  

 »f.eks.  

 har vi med anbringelsesreformen, som blev vedtaget i december, sikret, at der  

 stilles større krav til kommunens sagsbehandling og oplysning af sagen, at  

 barnet inddrages mere, at barnet kan klage over både anbringelsestypen og  

 anbringelsesstedet  helt ned til børn på 12 år, hvor grænsen tidligere  

 var 15  

 år  at barnet eller den unge får ret til at udtale sig til børn og  

 unge-udvalget, inden der træffes afgørelse, og at der gives bedre mulighed  

 for  

 gratis advokatbistand.« Socialministerens talepapir kan ses på alm. del  svar på spm. 8  

 (2. samling).
3.3  

 Politiets  

 medvirken ved gennemførelsen af en tvangsfjernelse af børn Tilsynet har stillet følgende  

 spørgsmål til justitsministeren:
»Ministeren bedes redegøre for  

 reglerne for politiets medvirken ved gennemførelsen af en tvangsfjernelse af  

 børn fra hjemmet, herunder om der er regler for, at politiet skal optræde i  

 civilt.« Justitsministeren har svaret følgende: »Det følger af lov om  

 social service § 48, stk.  1, at kommunerne fuldbyrder  

 afgørelser om tvangsfjernelse  

  

 af børn.  Efter  

 vejledning nr. 4 af 16. januar 2002 om særlig støtte til børn og unge, der er  

 udstedt i medfør af loven, kan kommunerne anmode politiet om bistand hertil.  

 Det fremgår af vejledningen, at gennemførelse af tvangsmæssige  

 foranstaltninger, herunder tvangsfjernelse, skal ske på en måde, der  

 belaster barnet eller den unge mindst muligt, og at  


  

 der skal udvises så meget hensynsfuldhed og skånsomhed som  

 muligt i det enkelte tilfælde.
I tilfælde, hvor der er behov for at bede om  

 politiets bistand, kan kommunerne efter vejledningen anmode om, at politiet  

 ikke optræder i uniform eller anvender uniformerede tjenestekøretøjer, hvis  

 dette ud fra en konkret vurdering må anses at være en fordel.« Svaret kan ses på alm. del  svar på spm. 11 (2. samling).
4. Høring om brug af tvangsfiksering på  

 psykiatriske afdelinger Baggrund Tilsynet har i de seneste par år haft sager, der drejede sig om  

 enkelte patienter, der har været tvangsfikseret i længere perioder.
Tilsynet  

 besluttede på baggrund af disse sager og kritikken fra Europarådets  

 menneskerettighedskommissær i rapporten om Danmark af 8. juli 2004 af brugen  

 af  

 længerevarende tvangsfikseringer at holde en høring om emnet.
 Tilsynet holdt den 27. oktober 2004 høringen om brug af  

 tvangsfiksering på psykiatriske afdelinger.
 Målet med høringen var at se på nogle af de problemstillinger,  

 der kan være i forbindelse med brugen af tvangsfiksering på psykiatriske  

 afdelinger, især brugen af længevarende tvangsfikseringer, få bud på mulige  

 alternativer og få indsigt i erfaringer fra udlandet.
 Til at belyse disse emner havde tilsynet bl.a. inviteret  

 Europarådets menneskeretskommissær, patientrådgiver Henry Sørensen, Finn Graa  

 Jacobsen fra SIND og psykiatrioverlæge Kristen Kistrup fra H:S.
 Konklusionen på høringen blev bl.a., at tilsynet på baggrund af  

 høringen ville fortsætte de politiske drøftelser.
 Referatet kan ses på alm. del  bilag 46 (1. samling).
5. Opfølgning på årsberetninger fra de lokale  

 psykiatriske patientklagenævn for 2004 Det følger af lov om frihedsberøvelse og anden tvang i  

 psykiatrien § 39, stk. 1, at de lokale psykiatriske patientklagenævn hvert år  

 skal offentliggøre en beretning om deres virksomhed.
Det følger samtidig af  

 forarbejderne til den seneste ændring af loven, at det forudsættes, at bl.a.  

 §  

 71-tilsynet bliver gjort bekendt med årsberetningerne.
Tilsynet har igen i år drøftet årsberetningerne.
Det har givet  

 anledning til, at tilsynet har bedt Nordjyllands, Frederiksborg og  

 Ringkjøbing  

 Statsamter om en nærmere redegørelse for den relativt lave fremmødeprocent  

 for  

 patientrådgiverne i klagesagerne for nævnene.
Statsamterne har over for  

 tilsynet redegjort for forskellige initiativer, der skal øge mulighederne for  

 patientrådgivernes deltagelse i patientklagenævnsmøderne.
Nordjyllands  

 Statsamt  

 vil f.eks. se på nævnets mødetidspunkter, og Frederiksborg Statsamt vil holde  

 et møde med patientrådgiverne der for at drøfte problemstillingen.
 Tilsynet skrev efterfølgende til samtlige de lokale psykiatriske  

 patientklagenævn ved breve af 15. juni 2005:
I de 3 statsamter, som tilsynet havde bedt om tilbagemelding  

 fra, blev redegørelserne taget til efterretning. Århus Statsamt blev bedt om  

 en  

 tilbagemelding vedrørende dialog med psykiatrisk afdeling i Silkeborg, hvor  

 der  

 var en meget lav fremmødeprocent for patientrådgiverne.
Tilsynet har særlig  

 rost Københavns Overpræsidium og København, Roskilde, Vestsjællands, Fyns,  

 Ribe  

 og Viborg Statsamter for deres initiativer til fremme af mødedeltagelsen for  

 patientrådgivere.
Storstrøms Statsamt har fået ros vedrørende initiativer til  

 fremme af mødedeltagelsen for patientrådgivere og sænkelse af  

 omgørelsesprocenten.
Om Sønderjyllands og Vejle Statsamter fremgår det, at  

 tilsynet  

 ikke har bemærkninger til årsberetningerne.
Til Bornholms Statsamt har  

 tilsynet  

 bemærket, at nævnet alene har haft 6 sager.
 Der henvises til alm. del  bilag 111, 128, 129, 131 og 138 i 2.  

 samling.
 6. Besøg på psykiatriske afdelinger m.v.
6.1  

 Psykiatrisk Afdeling på Frederiksberg  

 Hospital § 71-tilsynet aflagde den 1. april 2005 et uanmeldt besøg på  

 Psykiatrisk Afdeling afsnit D2 øst på Frederiksberg Hospital.
Tilsynets besøg  

 bestod af samtale med ledelsen på afsnittet, en rundgang på afsnittet og en  

 fortrolig samtale med en af de tvangsindlagte patienter.
 Efter besøget udtalte tilsynet:
Personale, rekruttering og efteruddannelse Tilsynet finder det positivt med de beskrevne efteruddannelsesinitiativer,  

 herunder kurset »Forebyggelse af vold« og den efterfølgende opfølgning og  

 supervision.
Fysiske rammer Efter tilsynets opfattelse er de fysiske rammer og forholdene i  

 øvrigt særdeles gode og tidssvarende.
Tilsynets opfattelse skal bl.a. ses i  

 lyset af, at alle patienter har enestuer, og at der ikke forekommer  

 overbelægning.
Belægning Tilsynet finder det positivt med de beskrevne tiltag for at  

 forebygge overbelægning på afdelingen.
Men tilsynet skal dog understrege, at  

 det efter tilsynets opfattelse er vigtigt at være opmærksom på risiko for  

 uhensigtsmæssig tidlig udskrivning, som efter tilsynets opfattelse ikke udgør  

 en acceptabel løsning på et muligt overbelægningsproblem, idet  

 uhensigtsmæssig  

 tidlig udskrivning bl.a. øger risikoen for genindlæggelse.
Udslusning af børn og unge under 18 år Tilsynet finder det beklageligt, at det overhovedet forekommer,  

 at børn og unge under 18 år tvangsindlægges på et voksenpsykiatrisk afsnit.
 Tilsynet finder det endvidere beklageligt, at op til 8 patienter  

 på afdelingen har ventet i mere end ½ år på et kommunalt botilbud, men finder  

 det positivt med den fortsat gode dialog med kommunen.
Tvangsanvendelse Tilsynet finder, at det er en god måde, hvorpå afdelingen har  

 redegjort for tvangsanvendelsen på afdelingen.
Psykologbehandling Tilsynet finder det positivt med muligheden for, at patienterne  

 kan få et samtaleforløb med en psykolog.
Information Tilsynet finder det positivt med den information, som  

 patienterne får om deres rettigheder.
 Vedrørende frivilligt indlagte patienter på aflåste afsnit er  

 det tilsynets opfattelse, at de bør få sengeplads på et uaflåst afsnit,  

 medmindre de selv ønsker at få sengeplads på et af de aflåste afsnit.  

 Derudover  

 skal tilsynet anmode om en redegørelse  

  

 snarest  

 for, hvordan det kan  

 forekomme, at en frivilligt indlagt patient kan have begrænsninger i sine  

 udgangsmuligheder.
Pårørendepolitik i forhold til familier med  

 børn Tilsynet finder det positivt med den beskrevne pårørendepolitik.
Rygepolitik Tilsynet finder det vigtigt, at balancen mellem patienternes  

 selvbestemmelsesret og afdelingens rygepolitik sikres således, at  

 individuelle  

 begrænsninger for en patient på et lukket afsnit ikke af patienten opfattes  

 som  

 indgreb, der kan sidestilles med tvangsindgreb.
 Rapporten kan ses på alm. del  bilag 179 (2. samling).
6.2  

 Plejehjemmet OK Huset Gurli-Vibeke i Odense Tilsynet besøgte den 17. januar 2005 plejehjemmet OK Huset  

 Gurli-Vibeke i Odense.
Følgende fremgår bla. af referatet fra besøget:
»Plejehjemmet havde   inviteret Televagt, der holdt oplæg om  

 tekniske hjælpemidler til demente, der f.eks. er dørsøgende eller mister  

 orienteringen, når de er ude og gå tur  « Udover at tilsynet foretog en rundgang på plejehjemmets to  

 afdelinger, blev følgende emner drøftet:
 Problemstillinger i forbindelse med brugen af  

 elektroniske hjælpemidler, herunder:
individuel visitering, evt. sammenhæng med personalenedskæringer, holdninger til magtanvendelse, gamle dage i en villa, hvor der blev brugt låst  

 dør, og forholdet mellem den demensramtes frihed og de  

 ansattes og pårørendes behov for tryghed.
 De fysiske rammer for demensramte, herunder:
demensramtes behov for selskab, hygge og brandmyndighederne, lejlighedernes dimensionering fortsat installering af klokkesnor og vigtigheden af holdninger og værdighed, når de  

 fysiske rammer ikke er tilstrækkelige.
 Plejeindsatsen, herunder:
de demensramtes værdighed, udlicitering af rengøringshjælpen, åbent køkken og meget udeliv.
 Magtanvendelse, herunder:
den daglige dialog, valget om ikke at lade fokus på magtanvendelse  

 fylde og omsorg over for den personlige frihed.« Referatet kan ses på alm. del  bilag 71 (1. samling).
6.3  

 Nærinstitutionen Birkelunden Tilsynet besøgte den 17. januar 2005 børnehjemmet og nærinstitutionen  

 Birkelunden.
Følgende fremgår bl.a. af referatet fra besøget:
 »Ud over at tilsynet foretog en rundgang på børnehjemmet, kunne  

 lederen oplyse følgende:
Børnene Børnene kommer typisk fra Odense.
Børnene er i alderen 3-20 år.  

 Der er efterværn for de unge under uddannelse. 1/3 af børnene er  

 tvangsanbragte.
Der er tale om børn, der har været udsat for et kolossalt  

 omsorgssvigt, seksuelt misbrug og fysisk vold.
Mange af børnene er  

 indadreagerende og selvmordstruede.
Som et af de få steder har børnehjemmet  

 en  

 klinisk psykolog tilknyttet.
Hjemmet havde et par psykisk syge drenge, som havde ventet i  

 meget lang tid på psykiatrisk behandling.
Og der var ikke p.t. andre tilbud  

 til  

 dem.
Børn i Vollsmose må tåle mere, var lederens opfattelse.
Det var  

 endvidere lederens opfattelse, at den sociale arv stadig fandtes.
Moren til  

 en af  

 de unge piger, der boede på hjemmet i dag, havde også været anbragt her.
 Det var lederens opfattelse, at børn ikke skal flytte rundt  

 mellem forskellige tilbud.
Grundtakstmodellen Efter lederens opfattelse hænger det sammen med  

 grundtaktsmodellen, at tvangsundersøgelser efter § 39 i serviceloven er  

 ophørt.  

 Der er nedlagt 70 pladser.
Børnene er blevet tungere og der er kommet et  

 større  

 antal af meget udadreagerende større børn.
Der er sket i fald i  

 tvangsanbringelserne fra 227 i 2001 til 150 i 2002, og de forventer fortsat  

 samme niveau.
 Det kostede 1.800 kr. i døgnet for en plads på børnehjemmet.
Forældrene En del forældre er analfabeter, dårligt begavede, og nogle er  

 alkoholiserede.
Huset er åbent for forældrene, men der er grænser.
 Ifølge lederen klager forældre jo ikke over, at deres børn ikke  

 bliver tvangsfjernet.
Plejeforældre Hjemmet arbejder med at supervisere plejefamilier.
De ser det  

 som deres opgave at opkvalificere plejefamilierne.
Mange unge må flytte fra  

 plejefamilierne i 12-14-års-alderen, især pigerne  det bliver for tætte  

 relationer til plejefamilien.
Krav til personalet Personalet skal opbygge relationer.
Hjemmet laver en personlig  

 scrapbog med billeder og historier om det enkelte barn, som barnet kan tage  

 med  

 videre.
Lederen skriver hvert år julekort til alle de børn, der er og har  

 været  

 på hjemmet i hendes tid.« Referatet kan ses på alm. del  bilag 71 (1. samling).
 7. Opfølgning  

 på tidligere besøg på psykiatriske afdelinger m.v.
 Det er tilsynets praksis, at der et års tid efter et tilsynsbesøg  

 følges op på den rapport, som besøget mundede ud i, med forskellige spørgsmål  

 til den ansvarlige myndighed.
Således har tilsynet fulgt op på sit besøg i folketingsåret 2003-04  

 på Bispebjerg Hospitals Psykiatriske Afdeling E.
Af H:Ss redegørelse af  

 3.  

 december 2004 fremgår det bl.a., at:
»Med hensyn til etablering af enestuer og øvrige forbedringer af  

 de fysiske rammer herunder bedre adgang til ergoterapeuthuset og haven kan  

 H:S  

 Direktionen oplyse, at der i Indenrigs- og Sundhedsministeriets  

 Psykiatripulje  

 2003-2006 er afsat midler til fortsat udbygning af enestuer og forbedring af  

 de  

 fysiske rammer.
Heraf vil H:S kunne opnå tilskud på i alt 50 mio. kr. under  

 forudsætning  

 af 50 pct. egenfinansiering.
Foreløbig har H:S fundet anvendelse til ca.  

 halvdelen af disse midler.
H:S Direktionen forventer at iværksætte yderligere  

 projekter, således at hele den afsatte ramme udnyttes.
Den konkrete  

 udformning  

 af projekterne er under overvejelse, og heri indgår ønsket om at forbedre de  

 fysiske rammer på Bispebjerg Hospital, således at andelen af enestuer øges og  

 adgangen til ergoterapeuthuset og haven bedres, som en blandt flere  

 muligheder.« Hele redegørelsen kan læses på alm. del  bilag 36 (1. samling).
8. Møder 8.1  

 Folketingets  

 Ombudsmand Tilsynet holdt den 17. november 2004 møde med Folketingets  

 Ombudsmand, hvor bl.a. emner som skærmningsbegrebet, revision af  

 psykiatriloven, indskrænkninger i den personlige frihed  uden for  

 psykiatriloven, hjemtagelse til Grønland af færdigbehandlede patienter fra  

 psykiatriske hospitaler i Danmark og de regionale patientklagenævns  

 årsberetninger  

 blev drøftet.
 Oversigten kan ses på alm. del  bilag 26 (1. samling).
8.2  

 Det  

 Nationale Kvalitetsprojekt om Tvang i Psykiatrien Tilsynet holdt den 15. december 2004 møde med projektledelsen  

 bag Det Nationale Kvalitetsprojekt om Tvang i Psykiatrien.
På mødet  

 introducerede projektledelsen selve projektet og arbejdsmetoderne.
 Materiale fra mødet kan ses på alm. del  bilag 48 (1. samling).
8.3  

 Landsforeningen  

 af Patientrådgivere & Bistandsværger i Danmark Tilsynet holdt den 15. september 2005 møde med Landsforeningen  

 af Patientrådgivere & Bistandsværger i Danmark.
På mødet blev bl.a.  

 følgende problemstillinger drøftet:
 Patientrådgivernes muligheder for at tilrettelægge arbejdet,  

 herunder muligheden for at deltage i de lokale psykiatriske patientklagenævns  

 møder, børn og unges klagemuligheder og mere præcist, hvornår en psykiatrisk  

 patient skal have en patientrådgiver beskikket.
 9. Deltagelse i konferencer m.v.
 Tilsynet blev inviteret til møde med Institut for  

 Menneskerettigheder om statusrapporten for Menneskeret i Danmark den 10.  

 december 2004.
10. Information om tilsynets arbejde I det forløbne folketingsår har tilsynet vanen tro udsendt en  

 folder.
Med henblik på at udbrede kendskabet til hele sin virksomhed til en  

 bredere kreds af offentlige myndigheder, personale og  ikke mindst  

   

 patienter.
 Tilsynets mål med udbredelsen af folderen er, at den skal medvirke  

 til en positiv udvikling, således at administrativt frihedsberøvede personer,  

 hvor de end befinder sig, bliver tilbudt nogle forhold, som samfundet kan  

 være  

 bekendt.
Folderen blev oprindelig udsendt til ca. 350 forskellige  

 myndigheder, organisationer, foreninger m.v.
Efterfølgende er folderen  

 udsendt  

 enten efter anmodning eller i forbindelse med besvarelse af henvendelser.
 Pjecen om tilsynet, der nærmere beskriver tilsynets opgaver  

 efter grundloven, udsendes enten efter anmodning fra f.eks. psykiatriske  

 afdelinger eller uddannelsessteder eller i forbindelse med besvarelse af  

 henvendelser.
 Tilsynets offentlige dokumenter kan endvidere findes på  

 Folketingets hjemmeside  

  

 www.folketinget.dk  

.
