 Vi Christian den Tiende, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt: Rigsdagen har vedtaget  

 og Vi ved Vort Samtykke stadfæstet følgende Lov:
§ 1 Til Udgifterne ved Brandvæsenet i København udredes et Bidrag af alle  

 Bygninger i Kommunen, være sig Statsejendomme, kommunale eller private  

 Ejendomme.
Bidraget beregnes for Ejendomme, der er brandforsikret for fuld  

 Værdi, af Forsikringssummen for Bygningerne med de Bestanddele og det  

 Tilbehør, som sædvanlig forsikres sammen med disse, herunder mur- og  

 nagelfast Inventar, men ikke Hegn, Maskiner eller Løsøre.
For uforsikrede  

 Ejendomme beregnes Bidraget paa tilsvarende Maade af Forsikringsværdien.
For  

 Ejendomme, der er forsikret under Forsikringsværdien, beregnes Bidrag af  

 Forsikringssummen paa samme Maade som for Ejendomme, der er forsikret for  

 fuld Værdi, men derudover beregnes et Tillægsbidrag af Forskellen mellem  

 Forsikringsværdien og Forsikringssummen.
 I Tilfælde af Tvivl om Forsikringsværdien for en helt eller delvis  

 uforsikret Ejendom kan Værdien forlanges fastslaaet ved en Vurdering, der ved  

 Magistratens Foranstaltning og uden Udgift for Ejeren foretages af to af  

 Magistraten udmeldte Mænd.
§ 2 Bidraget, der fastsættes for 6-aarige Perioder ad Gangen, udgør for Tiden  

 fra den 1. April 1938 til den 31. Maj 1944 0,6 pro mille aarligt af de  

 bidragspligtige Beløb.
For de følgende Perioder nedsættes eller forhøjes  

 Bidraget med 0,04 pro mille for hver fulde 5 pCt., som Bidragets  

 gennemsnitlige aarlige Størrelse i den sidste Seksaarsperiode har været  

 højere eller lavere end 75 pCt. af Kommunens gennemsnitlige aarlige Udgift i  

 samme Periode til Brandvæsenet, herunder medregnet Pensionshenlæggelser samt  

 Forrentning af og sædvanlig Afskrivning paa Anskaffelsesværdierne.
 Af Bygningerne paa Holmen erlægges Bidraget dog kun med Halvdelen af  

 fornævnte Beløb.
 Københavns Magistrat bekendtgør Bidragets Størrelse snarest muligt efter  

 hver Seksaarsperiodes Begyndelse.
§ 3 Bidraget beregnes halvaarsvis af de i § 1 nævnte Værdier, saaledes som de  

 er opgjort ved Halvaarets Begyndelse, jfr. dog 3die Stykke.
Saavel Forsikringsselskaber som Ejere af helt eller delvis uforsikrede  

 Ejendomme er pligtige til senest 10 Dage før et Halvaars Udløb at indgive  

 Anmeldelse til Københavns Skattevæsen om det Bidrag, der af dem vil være at  

 indbetale til Kommunen for det paagældende Halvaar.
Anmeldelsen skal være  

 ledsaget af en Opgørelse over det samlede Beløb af Forsikringssummerne ved  

 Halvaarets Begyndelse eller - for helt eller delvis uforsikrede Ejendomme -  

 over Forsikringsværdien, henholdsvis den uforsikrede Del af denne.
Enhver,  

 hvem Bidragspligt paahviler, skal endvidere paa Forlangende meddele  

 Skattevæsenet alle til Bidragets Beregning nødvendige Oplysniger.
 Forsikringsselskaberne er berettigede til at foretage Opgørelsen paa  

 Grundlag af Forsikringssummerne paa Forfaldsdagen for den sidste ordinære  

 Præmie før Anmeldelsens Indgivelse, saaledes at Bidraget beregnes efter  

 Forsikringssummernes Størrelse paa dette Tidspunkt.
§ 4 Bidraget for brandforsikrede Ejendomme opkræves ved Foranstaltning af  

 vedkommende Forsikringsselskab.
Bidraget for helt uforsikrede Ejendomme samt  

 Tillægsbidraget for delvis uforsikrede Ejendomme opkræves ved Kommunens  

 Foranstaltning.
Bidraget paahviler Ejendommens Ejer og hæfter paa Ejendommen med den  

 kommunale Afgifter af faste Ejendomme indrømmede Pante- og Fortrinsret, der  

 ogsaa omfatter eventuelt paaløbne Renter.
For Bidrag af brandforsikrede  

 Ejendomme hæfter tillige Selskabet samt - saafremt det drejer sig om et  

 udenlandsk Selskab - dettes herværende Repræsentanter og befuldmægtigede; for  

 dette Krav gælder den for kommunale Skatter og Afgifter hjemlede Fortrinsret.
 Bidraget med eventuelt paaløbne Renter kan inddrives ved Udpantning.
 Ejerens personlige Hæftelse og Pante- og Fortrinsretten i Ejendommen  

 bortfalder for Bidrag af forsikrede Ejendomme, naar Bidraget er indbetalt til  

 Forsikringsselskabet.
§ 5 Bidraget forfalder hver 1. April og 1. Oktober for det da forløbne  

 Halvaar.
Betales Bidraget ikke inden Maanedens Udgang, forrentes det med 1/2  

 pCt. maanedlig fra Forfaldsdagen indtil Udgangen af den Maaned, i hvilken  

 Betaling finder Sted.
 Forsikringsselskaberne er berettigede til at opkræve Bidrag i Forbindelse  

 med den nærmeste forudgaaende Opkrævning af ordinær Præmie i Halvaaret.
§ 6 Den, der med Forsæt eller af grov Uagtsomhed undlader at foretage de  

 pligtige Anmeldelser, giver urigtige eller vildledende Oplysninger til Brug  

 ved Bidragsberegningen eller undlader at give de ham afkrævede Oplysninger,  

 straffes med Bøde og skal desuden efterbetale det ikke erlagte Bidrag.  

 Bøderne ikendes af Magistraten, medmindre enten denne eller den skyldige  

 ønsker Sagen afgjort ved Domstolene.
Bøderne tilfalder Statskassen, de af  

 Magistraten uden Medvirken af Politi og Domstole ikendte Bøder dog Kommunens  

 Kasse.
§ 7 Denne Lov træder i Kraft den 1. April 1938. Samtidig ophæves § 9 i Lov af  

 15. Maj 1868 om Brandvæsenet i København.
For Ejendomme, med Hensyn til  

 hvilke Bidrag ifølge sidstnævnte Bestemmelse hidtil har været opkrævet ved  

 Kommunens Foranstaltning, opkræves dette Bidrag for Tiden fra den 1. August  

 1937 til den 31. Marts 1938 sammen med Kommuneskatten for April Kvartal 1938.  

 Forsikringsselskaberne er berettigede til hos de forsikrede at opkræve  

 Bidraget for Tiden fra den 1. April til den 30. September 1938 i en eller  

 flere Rater.
 Forsikringsselskaberne er berettigede til uden Iagttagelse af  

 vedtægtsmæssige Forskrifter eller Tilføjelse til Policerne at foretage de til  

 Dækning af Bidraget fornødne Tarifændringer og Opkrævninger hos de  

 forsikrede.
 Hvorefter alle vedkommende sig have at rette.
 Givet paa Christiansborg, den 31. Marts  

 1938.
 Under Vor Kongelige Haand og Segl.
 Christian R.
(L.S.) Steincke (* 1) Udfærdiget gennem Justitsministeriet.
Se Rigsdagstidenden for  

 1937-38; Landst.
Tid.
Sp. 9, 39, 445, 456, 828; Folket.
Tid.
Sp. 2940, 3920,  

 3943; Till.
A.
Sp. 2359;Till.
B.
Sp. 283, 689, 821; Till.
C.
Sp. 169, 327.
