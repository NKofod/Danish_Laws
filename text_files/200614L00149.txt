Betænkning afgivet af Miljø- og Planlægningsudvalget den 29.  

 november 2006 Betænkning over Forslag til lov om ændring af lov om  

 miljøbeskyttelse (Partikelfiltre på køretøjer i kommunalt fastlagte  

 miljøzoner m.v.) [af  

 miljøministeren (Connie Hedegaard)] 1. Ændringsforslag Der er stillet 9 ændringsforslag til lovforslaget.
Miljøministeren  

 har stillet ændringsforslag nr. 1 og 4-6. Socialdemokratiets, Det Radikale  

 Venstres, Socialistisk Folkepartis og Enhedslistens medlemmer af udvalget har  

 stillet ændringsforslag nr. 2 og 3 og 7-9.
2. Udvalgsarbejdet Lovforslaget blev fremsat den 5. oktober 2006 og var til 1.  

 behandling den 12. oktober 2006. Lovforslaget blev efter 1. behandling  

 henvist  

 til behandling i Miljø- og Planlægningsudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring, og miljøministeren sendte den 30. juni 2006 dette udkast til  

 udvalget,  

 jf. folketingsåret 2005-06, alm. del  bilag 473. Den 5. oktober 2006  

 sendte miljøministeren  

 de indkomne høringssvar samt et notat herom til udvalget.
Åben høring Udvalget har den 21. november 2006 afholdt en åben høring om  

 SCR-katalysatorer og partikelfilterkrav til tunge dieselkøretøjer.
Udvalget  

 havde inviteret følgende deltagere til at redegøre for forskellige aspekter  

 vedrørende brug af SCR-katalysatorer og udslip af ultrafine partikler fra  

 diselmotorer:
Lars Chr.
Larsen, Dinex A/S, Niels-Anders Nielsen, Færdselsstyrelsen, Andreas Mayer, TTM, Schweiz, Ove Holm, Dansk Transport og Logistik Peter  

 Mose, Scania Danmark A/S, Finn Palmgren, Danmarks Miljøundersøgelser, og Steffen Loft, Københavns Universitet.
 Materialet fra høringen er omdelt på L 39  bilag 11 og 12.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Københavns Kommune.
Miljøministeren har skriftligt  

 over for udvalget kommenteret den skriftlige henvendelse til udvalget.
Spørgsmål Udvalget har stillet 77 spørgsmål til miljøministeren til  

 skriftlig besvarelse, som denne har besvaret.
 Et af udvalgets spørgsmål til miljøministeren og dennes svar  

 herpå er optrykt som bilag 2 til betænkningen.
3. Udtalelse fra miljøministeren Miljøministeren har over for udvalget oplyst følgende:
 Med udgangspunkt i ønsket om at nedbringe partikelforureningen har  

 regeringen med fremsættelsen af dette lovforslag åbnet mulighed for, at der i  

 større danske byer kan etableres miljøzoner, som i miljømæssig henseende vil  

 være blandt de mest ambitiøse i Europa.
 Jeg er opmærksom på, at der er et problem vedrørende stigende NO2  

 -udledning  

 fra dieselkøretøjer, og som oplyst over for udvalget er der i den forbindelse  

 taget følgende initiativer:
  

 	  

 Der er iværksat et  

 samarbejde mellem Færdselsstyrelsen, Miljøstyrelsen og fabrikanter af  

 SCR-katalysatorer,  

 som skal føre til etableringen af en principgodkendelsesordning for  

 SCR-katalysatorer, herunder for systemer, der reducerer såvel udledningen af  

 kvælstofoxider som partikler fra dieselkøretøjer.
Der er en fælles  

 forventning  

 blandt parterne om, at en sådan principgodkendelsesordning kan være etableret  

 inden udgangen af 2007.
  

 	  

 Miljøstyrelsen vil  

 iværksætte en undersøgelse af den miljømæssige effekt af eftermontering af  

 SCR-katalysatorer på tunge køretøjer.
Undersøgelsen forventes at kunne  

 foreligge  

 den 1. juli 2007, og i den forbindelse vil der også blive gjort status for  

 arbejdet med en principgodkendelsesordning.
Jeg vil herefter vende tilbage  

 til  

 udvalget med henblik på en drøftelse af eventuelle yderligere initiativer.  

 Undersøgelsen  

 vil særligt belyse, i hvilket omfang eftermontering af SCR-katalysatorer på  

 tunge køretøjer (Euro 3 eller ældre) kan bidrage til forbedret luftkvalitet.
 Når resultatet af undersøgelserne foreligger, vil jeg vende  

 tilbage til udvalget med henblik på drøftelse af eventuelle initiativer.
Jeg kan desuden oplyse, at miljøkommissær Dimas på Rådsmødet i  

 oktober 2006 oplyste, at Kommissionen i 2007 vil fremlægge forslag til Euro-6  

 normer for tunge køretøjer.
I de forestående forhandlinger vil Danmark  

 arbejde  

 for, at grænseværdien for NOX  

 sænkes, samt at der indføres krav til  

 partikelantallet.
 Jeg er opmærksom på de fremsatte synspunkter om behovet for  

 eftermontering af partikelfiltre på tunge køretøjer, som opfylder Euro 4 og  

 Euro  

 5. Jeg skal i den forbindelse bemærke, at da der med indførelsen af Euro  

 4-kravene (pr. 1.10.06) sker en betydelig reduktion af partikeludledningen  

 med ca.  

 80-90 pct. set i forhold til Euro 3, så ses et krav om eftermontering af  

 partikelfiltre på Euro 4-køretøjer ikke som et proportionalt krav i forhold  

 til  

 den miljøeffekt, et partikelfilterkrav vil have.
 Jeg vil følge udviklingen blandt andet i lyset af ny viden om  

 antallet, herunder størrelsen og karakteren, af de udledte partikler fra Euro  

 4  

 og Euro 5-køretøjer.
4. Indstillinger og politiske bemærkninger Et  

  

 flertal  

  

 i udvalget (V, DF og KF) indstiller lovforslaget til  

  

 vedtagelse  

  

 med de af miljøministeren stillede  

 ændringsforslag.
Venstres, Dansk  

 Folkepartis og Det Konservative Folkepartis medlemmer af udvalget bemærker,  

 at  

 med lovforslaget tages et vigtigt skridt til nedbringelse af den  

 sundhedsskadelige partikelforurening i de største danske byer.
Indførelse af  

 miljøzoner vil fjerne omkring en tredjedel af partikeludledningen fra  

 vejtrafikken med betydelige positive miljø- og sundhedsmæssige effekter i de  

 byer, som vælger at indføre miljøzoner.
 V, DF og KF konstaterer  

 desuden med tilfredshed, at der i forbindelse med lovforslaget iværk-sættes  

 en  

 proces vedrørende en godkendelsesordning for SCR-katalysatorer og en  

 undersøgelse  

 af den miljømæssige effekt af eftermontering af SCR-katalysatorer på tunge  

 køretøjer.
 Endelig konstaterer  

 partierne med tilfredshed, at der med indførelsen af Euro 4-kravene  

 den 1.  

 oktober 2006 sker en betydelig reduktion af partikeludledningen med op til  

 ca.  

 80-90 pct. set i forhold til Euro 3, og at den fremtidige udvikling på dette  

 område vil blive fulgt nøje i lyset af ny viden om antallet af de udledte  

 partikler fra Euro 4- og Euro 5-køretøjer.
 Partierne ser frem til en  

 snarlig vedtagelse af lovforslaget, så Folketinget sikrer, at miljøzoner kan  

 etableres allerede med virkning fra den 1. juli 2008, som lovforslaget lægger  

 op til.
 Et  

  

 mindretal  

  

 i udvalget (S, RV, SF, EL og IA) indstiller lovforslaget  

 til  

  

 vedtagelse  

  

 med de stillede  

 ændringsforslag.
Socialdemokratiets, Det  

 Radikale Venstres, Socialistisk Folkepartis og Enhedslistens medlemmer af  

 udvalget har i flere år presset på for at få effektive miljøzoner i Danmark  

 for  

 at få gjort noget alvorligt for at mindske partikelforureningen, som er et af  

 de miljøproblemer, der giver åbenlyst flest sundhedsproblemer, både målt i  

 tabte arbejdsdage og målt i antallet af for tidligt døde, foruden i  

 menneskelig  

 lidelse.
Problemstillinger, som alle forskere i dag er enige om.
Det har været meget  

 utilfredsstillende, at regeringen har trukket sagen i langdrag og hindret  

 Københavns  

 og Frederiksbergs Kommuner  

   

  

 i at indføre en effektiv miljøzone.
Sidste år mistede oppositionen  

 tålmodigheden og fremsatte sit eget lovforslag.
Det blev afvist af  

 regeringen, men herefter fremsatte regeringen i oktober i år dette  

 lovforslag.
 S, RV, SF og EL har stillet en række ændringsforslag, fordi vi mener, at  

 forslaget er for småt, for lidt ambitiøst og med alvorlige huller.
Varebilerne er ikke omfattet, selv om de efter regeringens opfattelse står  

 for 44 pct. af partikelforureningen.
De bør med i en samlet beslutning  

 nu med angivelse af et fast årstal for indførelse af partikelfiltre.
Det er heller ikke tilfredsstillende, at det kun bliver muligt at indføre  

 miljøzoner i de fem nævnte byer.
Derfor foreslår oppositionen, at det bliver  

 muligt for ministeren at give tilladelse til andre byer og byområder, der  

 søger.
De fire partiers medlemmer af udvalget har overvejet, om alle kommuner  

 skulle have retten uden ansøgning og argumentation, men er  i håbet om,  

 at regeringen vil støtte ændringsforslaget  endt med at foreslå en  

 bemyndigelse til ministeren, således at det kræver god og grundig  

 argumentation fra kommunerne og samlede byområder  forstået som flere  

 kommuner, der går sammen.
Den usikkerhed, som S, RV, SF og EL allerede fremførte ved 1.  

 behandling angående effekten på Euro 4- og Euro 5-normerne i forhold til  

 begrænsning af   

 ultrafine  

   

  

 farlige partikler, er blevet bestyrket ved den høring, som udvalget har  

 afholdt.
De fire partier ønsker derfor allerede nu at tage Euro 4 og Euro 5  

 med i krav til eftermontering.
Socialdemokratiets, Det Radikale Venstres,  

 Socialistisk Folkepartis og Enhedslistens medlemmer af udvalget foreslår det  

 indført via en bemyndigelse til ministeren til at indføre krav om  

 eftermontering m.v. på Euro 4- og Euro 5-motorer.
På høringen kom det frem,  

 at der ligefrem kan tænkes at være større sundhedsrisiko ved disse normer.  

 Det er derfor en mulighed, at lovforslaget overhovedet ikke løser problemerne  

 med partikler.
Altså, at der er et kæmpe hul i loven.
Det hul bliver lukket  

 med ændringsforslaget stillet af S, RV, SF og EL.
 Socialdemokratiets, Det Radikale Venstres, Socialistisk Folkepartis og  

 Enhedslistens medlemmer af udvalget er tilfredse med, at ministeren vil samle  

 den tilgængelige viden om Euro 4 og Euro 5 og vende tilbage til udvalget  

 inden udgangen af 2007.
Udvalget har på initiativ af Socialdemokratiets, Det Radikale Venstres,  

 Socialistisk Folkepartis og Enhedslistens medlemmer af udvalget indgående  

 drøftet muligheden af samtidig at lave indgreb mod NOX  

 -emissionen ved at stille krav om samtidig eftermontering af SCR-filtre.  

 Derved ville man kunne begrænse en betydelig del af den danske NOX  

 -udledning og leve op til forpligtelserne i EU.
Man ville kunne mindske  

 dannelse af NO2, der er skadeligt for mennesker.
Altså flere  

 fordele på samme tid.
En sådan løsning ville samtidig gøre Danmark til et foregangsland og for  

 alvor fremme miljøvenlig teknologi på disse områder.
F.eks. ville København  

 og Frederiksberg kunne blive Europas førende demonstrationsprojekt.
Da mange  

 af de førende virksomheder inden for både partikelrensning og NOX  

 -rensning tilmed er danske, forekommer det Socialdemokratiets, Det Radikale  

 Venstres, Socialistisk Folkepartis og Enhedslistens medlemmer af udvalget  

 helt uforståeligt, at flertallet ikke vil tage den beslutning.
Hvorfor skal  

 virksomhederne søge til udlandet for at kunne lave  

 demonstrationsprojekter? De fire partiers medlemmer af udvalget er dog  

 glade for ministerens tilkendegivelse om, at ministeren vil sætte fuld kraft  

 på at lave en godkendelsesordning for SCR-katalysatorer, og at ministeren vil  

 vende tilbage til udvalget og drøfte eventuelle krav om eftermontering inden  

 udgangen af 2007.
 Socialdemokratiets, Det Radikale Venstres, Socialistisk Folkepartis og  

 Enhedslistens medlemmer af udvalget håber meget, at det betyder, at man på  

 det tidspunkt kan indføre kravet.
 Socialdemokratiets, Det Radikale Venstres, Socialistisk Folkepartis og  

 Enhedslistens medlemmer af udvalget konstaterer endvidere, at ministeren i  

 svar på spm. 77, som er optrykt i bilag 2 til betænkningen, har givet  

 tilsagn om at tage initiativ til at indsamle al tilgængelig viden på området  

 og udarbejde en rapport, der forelægges udvalget inden udgangen af 2007.
 Da denne problemstilling er generel i hele EU, opfordres ministeren til  

 at rejse problemstillingen i EU.
 Siumut, Tjóðveldisflokkurin og Fólkaflokkurin var på tidspunktet for  

 betænkningens afgivelse ikke repræsenteret med medlemmer i udvalget og havde  

 dermed ikke adgang til at komme med indstillinger eller politiske udtalelser  

 i betænkningen.
 En oversigt over Folketingets sammensætning er optrykt i betænkningen.
5. Ændringsforslag med bemærkninger Ændringsforslag Til § 1 Af  

 	  

  

 miljøministeren,  

  

 tiltrådt af  

  

 udvalget:
 1)  


  

 Nr. 1  

  

 affattes således:
»1.  


  

 § 9 v, stk. 2,  

  

 ophæves.« [Lovteknisk ændring.
Det er § 9 v, stk. 2, der skal ophæves] Af  

 	  

 et  

  

 mindretal  

  

 (S, RV, SF og EL), tiltrådt af et  

  

 mindretal  

  

 (IA):
 2)  

  

 I den under  

  

 nr. 2  

  

 foreslåede  

  

 §  

 15 a  

  

 indsættes efter stk. 1 som nyt stykke:
»Stk. 2.  

  

 Kommunalbestyrelsen i andre kommuner end nævnt i stk. 1 kan efter forudgående  

 tilladelse fra miljøministeren og under tilsvarende betingelser som nævnt i  

 stk. 1 træffe bestemmelse om etablering af en miljøzone.« Stk. 2-6 bliver herefter stk. 3-7.
[Miljøministeren kan  

 tillade andre kommunalbestyrelser end Københavns, Frederiksbergs,  

 Århus, Aalborgs  

 og Odenses at etablere en miljøzone i overensstemmelse med de i §  

 15 a, stk. 1-6, fastsatte regler om  

 geografisk afgrænsning, procedure m.v.] 3)  

  

 I det under  

  

 nr. 2  

  

 foreslåede  

  

 §  

 15 a, stk. 4,  

  

 der bliver stk. 5, og  

  

 §  

 15 a, stk. 6,  

  

 der bliver stk. 7, ændres »stk.  

 1 og 2« til: »stk. 1-3«.
[Konsekvens af ændringsforslag nr. 2] Af  

 	  

  

 miljøministeren,  

  

 tiltrådt af  

  

 udvalget:
 4)  

  

 I det under  

  

 nr. 2  

  

 foreslåede  

  

 § 15 b, stk.  

 1, nr. 1,  

  

 udgår »indregistreret første gang før den 1. oktober 2001«.
[Der skal også være filtre på de Euro 2-køretøjer, der som  

 følge af dispensationer udstedt af Færdselsstyrelsen er indregistreret efter  

 den  

 1. oktober 2001] 5)  

  

 I det under  

  

 nr. 2  

  

 foreslåede  

  

 § 15 b, stk.  

 1, nr. 2,  

  

 udgår »indregistreret første gang før den 1. oktober 2006«.
[Der skal også være filtre på de Euro 3-køretøjer, der som  

 følge af dispensation udstedt i oktober 2006 af Færdselsstyrelsen er  

 indregistreret efter den 1. oktober 2006] 6)  

  

 I det under  

  

 nr. 2  

  

 foreslåede  

  

 § 15 b, stk.  

 5, 1. pkt.,  

  

 ændres »som veteranbil« til: »til veterankørsel«.
[Med ændringen indsættes den korrekte betegnelse i forhold til  

 veteranbiler] Af  

 	  

 et  

  

 mindretal  

  

 (S, RV, SF og EL), tiltrådt af et  

  

 mindretal  

  

 (IA):
 7)  

  

 I den under  

  

 nr. 2  

  

 foreslåede  

  

 § 15 e  

  

 ændres »kan fastsætte« til: »fastsætter«.
[Miljøministeren får pligt til at fastsætte regler om  

 miljøzoner med krav om partikelfiltre og miljøzonemærker for varebiler] 8)  

  

 I den under  

  

 nr. 2  

  

 foreslåede  

  

 § 15 e  

  

 indsættes som  

  

 2. pkt.:  


  

 »Kravene om partikeludledning og  

 miljøzonemærker for varebiler skal senest sættes i kraft med virkning fra den  

 1.  

 januar 2010.« [Miljøministeren får pligt til at fastsætte regler om, at de  

 under ændringsforslag nr. 7 nævnte miljøzoner for varebiler skal finde  

 anvendelse  

 senest fra den 1. januar 2010] 9)  

  

 I  

  

 nr. 2  

  

 indsættes efter den foreslåede § 15 e:
§ »§ 15  

 f.  

  

 Miljøministeren kan fastsætte regler om eftermontering af filtre, der  

 reducerer partikler fra de i § 15 b, stk. 1, 1. pkt., nævnte køretøjer,  

 herunder om anvendelse i miljøzoner etableret i medfør af §  

 15 a, om miljøzonemærker, samt om, at  

 reglerne i § 15 b, stk. 2-6, § 15 c og § 15 d finder tilsvarende anvendelse.« [Ændringsforslaget indebærer, at miljøministeren får mulighed  

 for at fastsætte regler om eftermontering af filtre, der reducerer blandt  

 andet  

 de farlige ultrafine partikler på tunge, dieseldrevne køretøjer] Bemærkninger Til nr. 1 Ændringsforslaget er alene af lovteknisk karakter.
Forslaget er  

 foranlediget af, at det er § 9 v, stk. 2, der skal ophæves, og ikke § 9, stk.  

 2, som det fremgår af § 1, nr. 1, i det fremsatte lovforslag.
Til nr. 2 Ændringsforslaget indebærer, at miljøministeren kan tillade  

 andre kommunalbestyrelser end i København, Frederiksberg, Århus, Aalborg og  

 Odense at etablere en miljøzone.
 En tilladelse indebærer, at kommunen kan etablere, udvide,  

 indskrænke og ophæve en miljøzone i overensstemmelse med de i §  

 15 a, stk. 1-6  med ændringsforslaget §  

 15 a, stk. 1 og 3-7  

  fastsatte regler om geografisk afgrænsning, procedure m.v.
 Såfremt der for et sammenhængende byområde, der dækker flere  

 kommuner, ønskes etableret en fælles miljøzone, forudsætter dette, at de  

 berørte kommuner i forening søger tilladelse i henhold til det foreslåede nye  

 stk. 7.
 I miljøzoner omfattet af ændringsforslaget vil der gælde de  

 partikelfilter- og miljøzonemærkningskrav, som følger af lovforslaget i  

 øvrigt.
Til nr. 3 Ændringsforslaget er en konsekvens af ændringsforslag nr. 2.
Til nr. 4 og 5 I § 15 b, stk. 1, nr. 1 og 2, foreslås det, at lastbiler eller  

 busser, der er drevet af en motor med kompressionstænding, og som er  

 indregistreret med en tilladt totalvægt på mere end  

 3.500 kg, inden for en miljøzone  

 skal opfylde følgende krav:
 1)  

 	  

 Efter den 1. juli  

 2008 skal der på køretøjer indregistreret første gang før den 1. oktober 2001  

 være monteret et effektivt partikelfilter, medmindre køretøjet som minimum  

 opfylder udstødningsnormerne i bekendtgørelse om detailforskrifter for  

 køretøjers  

 indretning og udstyr (2006) punkt 7.06.022 (2) a) (Euro 3).
 2)  

 	  

 Efter den 1. juli  

 2010 skal der på køretøjer indregistreret første gang før den 1. oktober 2006  

 være monteret et effektivt partikelfilter, medmindre køretøjet som minimum  

 opfylder udstødningsnormerne i bekendtgørelse om detailforskrifter for  

 køretøjers  

 indretning og udstyr (2006) punkt 7.06.022 (2) b) (Euro 4).
 Ændringsforslagene præciserer, at filterkravet også gælder for  

 de tunge, dieseldrevne lastbiler og busser, som har henholdsvis en Euro 2- og  

 Euro 3-motor, der  på grund af dispensationer udstedt af  

 Færdselsstyrelsen i  

 overensstemmelse med de gældende regler  er indregistreret første gang  

 efter  

 de i nr. 1 og 2 nævnte datoer (den 1. oktober 2001 og den 1. oktober  

 2006).
Til nr. 6 Ændringsforslaget er alene af lovteknisk karakter.
Forslaget er  

 foranlediget af, at veteranbiler ifølge bekendtgørelse nr. 1067 fra 2005 om  

 registrering af køretøjer m.v. registreres »til veterankørsel« og ikke »som  

 veteranbil«, som angivet i § 15 b, stk. 5, i det fremsatte lovforslag.
Til nr. 7 Ændringsforslaget indebærer, at miljøministeren får pligt til at  

 anvende den foreslåede bemyndigelse vedrørende fastsættelse af krav  

 vedrørende  

 partikeludledning og miljøzonemærker i forhold til varebiler.
I det fremsatte  

 lovforslag havde miljøministeren mulighed for at fastsætte de nævnte krav,  

 men  

 ikke pligt hertil.
 Af bemærkningerne til det fremsatte lovforslag fremgår følgende  

 i afsnit 2.2.6:
»Etableringen af en miljøzone for varebiler vil således  

 forudsætte, dels en udmøntning af den foreslåede hjemmel til ministeren og  

 dels, at kommunalbestyrelsen efterfølgende træffer en separat afgørelse  

 herom.« Ændringsforslaget indebærer, at denne sætning i  

 lovbemærkningerne ikke gælder.
Det vil sige, at når miljøministeren har  

 fastsat  

 krav vedrørende varebiler, gælder disse i de miljøzoner, som  

 kommunalbestyrelserne  

 har etableret i forhold til lastbiler og busser.
Der skal således ikke  

 træffes  

 en ny beslutning af kommunalbestyrelsen separat i forhold til varebiler.
Til nr. 8 Ændringsforslaget indebærer, at de under ændringsforslag nr. 7  

 nævnte regler om miljøzoner med partikelfilter og miljøzonemærker skal finde  

 anvendelse senest fra den 1. januar 2010.
Til nr. 9 Ændringsforslaget indebærer, at miljøministeren får mulighed for  

 at fastsætte regler om eftermontering af filtre, der reducerer blandt andet  

 de  

 farlige ultrafine partikler på tunge, dieseldrevne køretøjer.
Det er hensigten, at bemyndigelsen anvendes til at fastsætte  

 krav vedrørende tunge, dieseldrevne køretøjer, der opfylder de såkaldte Euro  

 4  

 og Euro 5-normer, jf.
Færdselsstyrelsens Detailforskrifter for køretøjer.
Erling Bonnesen (V)   

 Birgitte Josefsen (V)  

  

  nfmd.  

  

 Lars Christian Lilleholt (V)   

 Inger Beinov Støjberg (V)   

 Eyvind Vesselbo (V)   

 Jørn Dohrmann (DF)   

 Walter Christophersen (DF)   

 Christian Wedell‑Neergaard (KF)  

  

  fmd.  

  

 Helle Sjelle (KF)   

 Ole Vagn Christensen (S)   

 Torben Hansen (S)   

 Mette Gjerskov (S)   

 Martin Lidegaard (RV)   

 Johs.
Poulsen (RV)   

 Steen Gade (SF)   

 Per Clausen (EL)   

 Kuupik Kleist (IA) Siumut, Tjóðveldisflokkurin og Fólkaflokkurin havde ikke  

 medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 39 Bilagsnr.
Titel 1 Høringsnotat og høringssvar, fra miljøministeren 2 Tidsplan for udvalgets behandling af lovforslaget 3 Advokatredegørelse  ekspropriationsretlige spørgsmål  

 m.v. i forbindelse med eventuel etablering af en miljøzone i Københavns  

 Kommune,  

 af Jon Palle Buhl 4 Power point-præsentation ved Andreas Mayer, TTM, om  

 ultrafine partikler 5 Videnskabelig artikel af Andreas Mayer, TTM, om ultrafine  

 partikler 6 Udkast til bekendtgørelse om etablering af miljøzoner og  

 bekendtgørelse om tekniske krav til partikelfiltre, dispensation,  

 miljøzonemærker  

 m.v., fra miljøministeren 7 Ændringsforslag fra miljøministeren 8 1. udkast til betænkning 9 Revideret tidsplan for udvalgets behandling af  

 lovforslaget 10 Kopi af svar på spørgsmål S 189 11 Program og pressemeddelelse for høring 21/11-06 om  

 SCR-katalysatorer og partikelfilterkrav 12 Power point-præsentationer fra høring 21/11-06 om  

 SCR-katalysatorer og partikelfilterkrav 13 Udtalelse fra miljøministeren 14 Henvendelse af 27/11-06 fra Københavns Kommune 15 2. udkast til betænkning Oversigt over spørgsmål og svar vedrørende L 39 Spm.nr.
Titel 1 Spm. om ministerens redegørelse for den sundhedsfaglige  

 og erhvervsøkonomiske dokumentation for alene at indføre miljøzoner i fem  

 kommuner, som det udtrykkes i et citat i høringsnotatet, til miljøministeren,  

 og ministerens svar herpå 2 Spm. om, hvorfor der skal gå 14 måneder fra  

 offentliggørelsen af den kommunale afgørelse om miljøzoner, til etableringen  

 træder i kraft, til miljøministeren, og ministerens svar herpå 3 Spm. om, hvorfor regeringen ikke stiller krav om  

 eftermontering af SCR-katalysatorer på Euro 3-køretøjer henset til, at prisen  

 for en NOx  

 -reducerende katalysator med partikelfilter udgør ca.  

 85.000 kr., til miljøministeren, og ministerens svar herpå 4 Spm. om, hvorfor miljøzoner ikke anvendes som middel til  

 at overholde grænseværdierne for NO2, til miljøministeren, og  

 ministerens svar herpå 5 Spm. om, hvilken dokumentation ministeren har for citat i  

 høringsnotatet om, at eftermontering af SCR-katalysatorer på ældre køretøjer  

 er en kompliceret proces, til miljøministeren, og ministerens svar herpå 6 Spm. om konsekvenserne af oplysningerne i en WHO-rapport  

 »Health Aspects of Air Pollution« om, at luftforureningen med NO2  

 fører til en stigning i bl.a. dødsfald og hospitalsindlæggelser m.v., til  

 miljøministeren, og ministerens svar herpå 7 Spm. om ministerens kommentarer til tre artikler i  

 Berlingske Tidende fra den 28. september 2006, den 1. oktober 2006 og den 14.  

 oktober 2006 om luftforurening og luftrensning, til miljøministeren, og  

 ministerens  

 svar herpå 8 Spm. om, hvorfor regeringen støtter Europa-Kommissionens  

 forslag om udsættelse af ikrafttrædelsesåret for reduktion af NO2  

 fra 2010 til 2015, til miljøministeren, og ministerens svar herpå 9 Spm. om, hvor lang tid det efter ministerens opfattelse  

 vil tage at få en principgodkendelse af NOX  

 -reducerende  

 katalysatorer, til miljøministeren, og ministerens svar herpå 10 Spm., om ministeren vil redegøre for hollandske planer om  

 udbredelsen af NOX  

 -reducerende katalysatorer gennem tilskud, til  

 miljøministeren, og ministerens svar herpå 11 Spm. om, hvorvidt ministeren er enig i, at Danmark vil  

 kunne opnå et samfundsøkonomisk årligt overskud på 222 mio. kr., hvis  

 udstødningsgasserne  

 fra tunge køretøjer renses for NO2, til miljøministeren, og  

 ministerens svar herpå 12 Spm. om ministerens kommentar til artikel i  

 Transportmagasinet nr. 16/4 af 17. september 2006 om SCR-katalysatorer, til  

 miljøministeren, og ministerens svar herpå 13 Spm. om, hvorfor der ikke i lovforslaget stilles krav om  

 SCR-katalysatorer til tunge køretøjer, når dette tiltag kan fjerne ca.  

 halvdelen  

 af de 7.000 tons kvælstofoxider, som Danmark skal reducere sin NOX  

 -  

 emission med inden 2010, til miljøministeren, og ministerens svar herpå 14 Spm. om, hvorvidt ministeren vil fastsætte en dato for,  

 hvornår varebiler skal have monteret et partikelfilter, til miljøministeren,  

 og ministerens svar herpå 15 Spm. om, hvorvidt ministeren vil fastsætte en dato for,  

 hvornår taxaer skal have monteret et partikelfilter, til miljøministeren, og  

 ministerens svar herpå 16 Spm. om, hvorvidt ministeren er enig i, at vognmænd kan  

 viderefakturere deres omkostninger til partikelfiltre og SCR-katalysatorer  

 til kunderne, til miljøministeren, og ministerens svar herpå 17 Spm. om ministerens kommentar til en redegørelse fra  

 advokatfirmaet Jon Palle Buhl om ekspropriation ved etablering af miljøzoner,  

 til miljøministeren, og ministerens svar herpå 18 Spm. om ministerens kommentar til artikler og foredrag af  

 Andreas Mayer om tunge køretøjer, der overholder Euro 4- og Euro 5-kravene og  

 samtidig udleder høje værdier af ultrafine partikler, til miljøministeren, og  

 ministerens svar herpå 19 Spm. om, hvilken dokumentation der ligger til grund for  

 oplysning i høringsnotatet om, at målinger af partikeludslippet fra Euro 4 og  

 Euro 5 viser, at disse køretøjer udsender mellem 80 og 90 pct. færre  

 partikler  

 end Euro 3, til miljøministeren, og ministerens svar herpå 20 Spm. om, hvorvidt ministeren er enig i, at både Euro 4-  

 og Euro 5-kravet alene er defineret som partikelmasse, hvilket ikke udtrykker  

 mængden af ultrafine partikler, til miljøministeren, og ministerens svar  

 herpå 21 Spm. om, hvorvidt regeringen er villig til at revurdere  

 sin hidtidige holdning om, at en støtte på mere end 30 pct. ville stride mod  

 EUs statsstøtteregler set i lyset af Hollands indførelse af 75-100 pct.  

 støtte til eftermontering af partikelfiltre, til miljøministeren, og  

 ministerens svar herpå 22 Spm. om, hvorvidt ministeren sammen med udvalget vil  

 arrangere en høring om indførelse af SCR-katalysatorer og eventuelle  

 barrierer for en beslutning samtidig med partikelfiltre, til miljøministeren,  

 og ministerens svar herpå 23 Spm. om, hvorvidt ministeren sammen med udvalget vil  

 arrangere en høring om ultrafine partikler sammenholdt med Euro 4- og Euro  

 5-normerne, til miljøministeren, og ministerens svar herpå 24 Spm. om, hvorfor store byområder som Trekantområdet  

 Danmark med ca. 340.000 indbyggere ikke skal have mulighed for at etablere en  

 miljøzone, til miljøministeren, og ministerens svar herpå 25 Spm., om der er foretaget beregninger af effekten af  

 indførelse af en miljøzone i Trekantområdet (Fredericia, Kolding og Vejle),  

 til miljøministeren, og ministerens svar herpå 26 Spm. om, hvor mange hollandske byer der forventes at  

 indføre miljøzoner, til miljøministeren, og ministerens svar herpå 27 Spm. om, hvilken argumentation der ligger bag ministerens  

 betragtninger om, at indførelse af miljøzoner i mange byer vil kunne ses som  

 en omgåelse af EU-reguleringen af luftforureningen for køretøjer, til  

 miljøministeren, og ministerens svar herpå 28 Spm. om, hvornår lovforslaget senest skal være vedtaget,  

 hvis den foreslåede ikrafttrædelsesdato og den foreslåede 14 måneders regel  

 skal fastholdes, til miljøministeren, og ministerens svar herpå 29 Spm. om Justitsministeriets overvejelser om forholdet  

 mellem en 14 måneders varslingsfrist og grundlovens  

 ekspropriationsbestemmelser, til miljøministeren, og ministerens svar herpå 30 Spm., om ministeren vil tage initiativ til, at en  

 lignende godkendelse, som Færdselsstyrelsen har opbygget for partikelfiltre,  

 kan indføres for SCR-katalysatorer, til miljøministeren, og ministerens svar  

 herpå 31 Spm. om, hvornår Miljøstyrelsens lovede redegørelse om en  

 principgodkendelse vil foreligge, til miljøministeren, og ministerens svar  

 herpå 32 Spm., om den europæiske infrastruktur hos  

 benzinselskaberne m.m. for salg af »AdBlue« stadig øges, til miljøministeren,  

 og ministerens svar herpå 33 Spm., om SCR-systemerne har indbygget OBD (On Board Diagnostics),  

 der kan benyttes til at forhindre snyd, til miljøministeren, og ministerens  

 svar herpå 34 Spm., om det er teknisk muligt at eftermontere  

 SCR-katalysatorer, til miljøministeren, og ministerens svar herpå 35 Spm. om begrundelse for ordvalget om, at det ikke vil  

 være »praktisk muligt« at eftermontere SCR-katalysatorer i forbindelse med  

 etablering af miljøzoner, til miljøministeren, og ministerens svar herpå 36 Spm. om sammenhæng mellem to udsagn vedrørende  

 kvælstofdioxid og kvælstofoxid, til miljøministeren, og ministerens svar  

 herpå 37 Spm., om der findes en sammenhæng mellem partikelforurening  

 og NOX  

 -udslip, til miljøministeren, og ministerens svar herpå 38 Spm., om der faktisk er observeret nedsat lungefunktion,  

 hoste og åndenød på grund af NO2  

 -forurening, til miljøministeren,  

 og ministerens svar herpå 39 Spm. om, hvornår Miljøstyrelsens vurdering af  

 SCR-katalysatorer som virkemiddel i forhold til NO2  

 -forureningen i  

 de større byer vil foreligge, til miljøministeren, og ministerens svar herpå 40 Spm., om London er gået væk fra planerne om at begrænse  

 NOX  

 -udslippet, til miljøministeren, og ministerens svar herpå 41 Spm., om Hollands beslutning om at indføre tilskud til  

 katalysatorer er sat i bero, til miljøministeren, og ministerens svar herpå 42 Spm., om eksisterende midler til at nå NO2  

 -reduktionen  

 allerede i 2010 for Danmarks vedkommende ville være til stede, til  

 miljøministeren,  

 og ministerens svar herpå 43 Spm. om indførelse af tilskud til montering af  

 SCR-katalysatorer efter Hollandsk model, til miljøministeren, og ministerens  

 svar herpå 44 Spm., om SCR-katalysatorer på fiskerkuttere giver det  

 mest samfundsøkonomiske overskud, til miljøministeren, og ministerens svar  

 herpå 45 Spm. om Justitsministeriets analyser af risikoen for, at  

 bestemmelserne kolliderer med grundlovens § 73, til miljøministeren, og  

 ministerens svar herpå 46 Spm., om at materialet fra Andreas Mayer, jf.
L 39   

 bilag 4 og 5, illustrerer, at en reduktion af partikelmassen ikke generelt  

 betyder en reduktion i antallet af ultrafine partikler, under visse  

 driftsforhold tværtimod, til miljøministeren, og ministerens svar herpå 47 Spm., om ministeren vil gå aktivt ind i forhandlingerne  

 om Euro 6- normer med krav om effektiv rensning af både NOX  

 og  

 antallet af partikler, til miljøministeren, og ministerens svar herpå 48 Spm., om dokumentationen fra Andreas Mayer, jf.
L 39   

 bilag 4 og 5, påpeger, at Euro 4-normen udsender en stærkt varierende  

 forurening  

 med ultrafine partikler, til miljøministeren, og ministerens svar herpå 49 Spm. om, hvilken dokumentation ministeren har for, at der  

 er den hævdede klare sammenhæng mellem faldet i partikelmasse og antallet af  

 partikler, til miljøministeren, og ministerens svar herpå 50 Spm., om Holland har besluttet at gennemføre en  

 støtteordning på over 30 pct. brutto af de støtteberettigede omkostninger,  

 til miljøministeren, og ministerens svar herpå 51 Spm. om den aftale, Holland har notificeret hos Europa-Kommissionen,  

 til miljøministeren, og ministerens svar herpå 52 Spm. om ministerens kommentar til to udsagn om antallet  

 af partikler, til miljøministeren, og ministerens svar herpå 53 Spm., om det ikke er korrekt, at flere miljøzoner i  

 Danmark end de i lovforslaget foreslåede vil skabe mere lige  

 konkurrenceforhold for de danske vognmænd og dermed mere ensartede vilkår,  

 til miljøministeren, og ministerens svar herpå 54 Spm., om den massive sundhedsvidenskabelige dokumentation  

 vedrørende de negative helbredseffekter af især de små partikler vil styrke  

 argumentationen for indførelse af flere zoner i forhold til en eventuel  

 retssag ved EF-domstolen, til miljøministeren, og ministerens svar herpå 55 Spm. om, hvorfor regeringen ikke har overvejet NO2  

 -problematikken  

 i forbindelse med lovforslaget, til miljøministeren, og ministerens svar  

 herpå 56 Spm., om det er i tråd med regeringens miljøpolitik at  

 gennemføre miljøtiltag, hvor der er en betydelig samfundsøkonomisk gevinst,  

 til miljøministeren, og ministerens svar herpå 57 Spm. om eftermontering af SCR-katalysatorer på større  

 fiskerfartøjer, til miljøministeren, og ministerens svar herpå 58 Spm. om oversendelse af materiale fra en præsentation i  

 Antwerpen om partikler, jf. den af Miljøstyrelsen nævnte dokumentation, til  

 miljøministeren, og ministerens svar herpå 59 Spm. om, hvordan ministeren vil undgå, at de nævnte  

 undtagelser i § 2, stk. 2, i udkast til bekendtgørelse om etablering af  

 miljøzoner og i § 5, stk. 2 og 3, i udkast til bekendtgørelse om tekniske  

 krav til partikelfiltre, dispensation, miljøzonemærker m.v. vil føre til en  

 voldsom udvanding af miljøzonernes formål, til miljøministeren, og  

 ministerens  

 svar herpå 60 Spm. om størrelsen af nævnte bøde i § 9, stk. 1, udkast  

 til bekendtgørelse om tekniske krav til partikelfiltre, dispensation,  

 miljøzonemærker m.v., til miljøministeren, og ministerens svar herpå 61 Spm., om vægten af de ultrafine partikler fra dieseludstødningen  

 under alle forhold kun udgør få procent af den samlede partikelmasse, til  

 miljøministeren, og ministerens svar herpå 62 Spm. om sammenlignende beregninger og vurderinger af  

 alternative miljøzonemodeller, alternative geografiske udstrækninger m.v.,  

 til miljøministeren, og ministerens svar herpå 63 Spm., om Euro 4-motorer forsynet med EGR (Exhaust Gas  

 Recirculation) kan kombineres med partikelfiltre, til miljøministeren, og  

 ministerens  

 svar herpå 64 Spm. om, hvornår ministeren forventer, at EU vil stille  

 krav om filtre på de tunge køretøjer, der er parallelle til 2010-kravene for  

 dieseldrevne personbiler, til miljøministeren, og ministerens svar herpå 65 Spm. om, hvorfor ministeren vil afvente Euro 6-normerne  

 for tunge køretøjer, til miljøministeren, og ministerens svar herpå 66 Spm., om der i henhold til grundlovens bestemmelser kan  

 være tale om ekspropriation, hvis miljøzonekravene fuldt ud er begrundet i en  

 dokumenteret viden om, at de ultrafine dieselpartikler er stærkt  

 sundhedsskadelige  

 for store dele af den danske befolkning, til miljøministeren, og ministerens  

 svar herpå 67 Spm. om, hvorledes den lovgivningsmæssige situation og  

 udvikling er vedrørende fjernelse af de ultrafine partikler i flere  

 industrielle stater, til miljøministeren, og ministerens svar herpå 68 Spm. om ministerens kommentar til oplysningerne om, at  

 Euro 5-køretøjerne forurener mere end Euro 3-motorer ved sædvanlig fuld last,  

 til miljøministeren, og ministerens svar herpå 69 Spm. om, hvilken indflydelse det har på vurderingen af  

 Euro 4- og Euro 5-normerne, at der alene er foretaget målinger på  

 motorprototyper,  

 til miljøministeren, og ministerens svar herpå 70 Spm., om ministeren kan bekræfte, at det fremgår af  

 Andreas Mayers dokumentation, at Euro 4- og Euro 5-motorer gennemsnitligt  

 forurener med mellem 100 og 500 gange flere ultrafine partikler end Euro  

 3-motorer  

 med påmonterede filtre, til miljøministeren, og ministerens svar herpå 71 Spm. om målinger, hvor Euro 5 udsender væsentligt flere  

 ultrafine partikler end Euro 3, til miljøministeren, og ministerens svar  

 herpå 72 Spm. om entydig sammenhæng mellem reduktion af  

 partikelmasse og partikelantal, til miljøministeren, og ministerens svar  

 herpå 73 Spm. om teknisk bistand til et ændringsforslag, der  

 ændrer lovforslaget, så ministeren får bemyndigelse til at give tilladelse  

 til, at andre byer og sammenhængende byområder ud over de nævnte kan oprette  

 miljøzoner, til miljøministeren, og ministerens svar herpå 74 Spm. om teknisk bistand til et ændringsforslag, der  

 ændrer ministerens bemyndigelse i forhold til varebiler, så det fremgår, at  

 der stilles krav senest fra 2010, til miljøministeren, og ministerens svar  

 herpå 75 Spm. om teknisk bistand til et ændringsforslag, der  

 bemyndiger ministeren til også at kunne stille krav om eftermontering af  

 filtre, der reducerer de farlige ultrafine partikler på tunge køretøjer, der  

 opfylder Euro 4- og Euro 5-normerne, til miljøministeren, og ministerens svar  

 herpå 76 Spm. om ministerens kommentar til henvendelsen af  

 27/11-06 fra Københavns Kommune, jf.
L 39  bilag 14, til  

 miljøministeren, og  

 ministerens svar herpå 77 Spm., om ministeren vil tage initiativ til at indsamle al  

 relevant viden om partikeludslip fra Euro 4 og Euro 5 og udarbejde en  

 rapport, til miljøministeren, og ministerens svar herpå Bilag 2 Et af udvalgets spørgsmål til miljøministeren  

 og dennes svar herpå Spørgsmålet og svaret er optrykt efter ønske fra S, RV, SF og  

 EL.
 Spørgsmål 77:
Vil ministeren tage initiativ til at indsamle al relevant viden  

 om partikeludslip fra Euro 4 og Euro 5 og udarbejde en rapport, der  

 oversendes  

 til udvalget inden udgangen af 2007? Svar:
 Ja.
