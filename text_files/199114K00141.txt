Nr BTL 141 Betænkning over Forslag til lov om ændring af lov om depositum ved  

 ungdomsuddannelser og videregående uddannelser og gebyr ved prøveforberedende  

 enkeltfagsundervisning til højere forberedelseseksamen (Bortfald af  

 depositumordningen)   

 Nr L 141 1991-92, 1. samling Afgivet af Uddannelsesudvalget Afgivet: 19911212 Udvalget har behandlet lovforslaget i 2 møder og har herunder stillet spørgsmål til undervisnings- og forskningsministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse uændret.
 Et mindretal inden for flertallet (Socialdemokratiets medlemmer af  

 udvalget) udtaler:
Mindretallet er principielt helt enig i indholdet i ændringsforslagene fra  

 Socialistisk Folkeparti og Fremskridtspartiet, der vil fjerne gebyret på  

 enkeltfagskurserne.
Mindretallet kan dog ikke stemme for ændringsforslagene,  

 da lovforslaget er et led i finanslovforliget for 1992, og dermed er  

 indholdet i lovforslaget et hele.
Dette forhindrer dog ikke, at mindretallet  

 efter 1992 vil arbejde for en ophævelse af gebyrordningen for  

 enkeltfagsundervisningen.
 Et mindretal (Socialistisk Folkepartis medlemmer af udvalget)  

 indstiller lovforslaget til vedtagelse med de stillede  

 ændringsforslag.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling, men vil  

 stemme for de stillede ændringsforslag og udtaler:
Mindretallet finder ikke, at det er tilfredsstillende, at  

 depositumordningen skal bortfalde.
Det er mindretallets opfattelse, at  

 depositumordningen som sådan ikke har skadet.
Derimod er et gebyr reelt en ekstra og urimelig skattebyrde.
Det er  

 urimeligt at påføre studerende et gebyr for deres tilmelding til de  

 respektive fag.
De studerende og deres forældre har i forvejen betalt over  

 skattebilletten til uddannelsesinstitutionerne.
Mindretallet mener, at depositumordningen har været god, fordi den har  

 givet ansøgerne til de forskellige studier et incitament til at tænke sig  

 grundigt om, inden uddannelsesvalget blev foretaget.
Endvidere har  

 studenterne absolut ikke haft interesse i at tilmelde sig flere uddannelser  

 end højst nødvendigt.
Mindretallet finder det meget beklageligt, at regeringen ikke formår i  

 bemærkningerne til lovforslaget at belyse de administrative omkostninger ved  

 lovforslaget tilstrækkeligt.
Der er mærkværdigvis ikke økonomiske  

 konsekvensberegninger i dette lovforslag vedrørende de administrative  

 omkostninger.
Dette vælger mindretallet at opfatte som unødigt lovjaskeri.
 Da mindretallet som bekendt ikke er med i finanslovforliget, føler  

 mindretallet heller ingen anledning til at støtte regeringen i dens  

 bestræbelser på at påføre de studerende ekstraomkostninger gennem en  

 gebyrordning.
 Mindretallet går imod det foreliggende lovforslag.
Ændringsforslag Af et mindretal (SF og FP):
Til titlen 1) Undertitlen affattes således:
 »(Bortfald af depositum- og gebyrordningen)».
Til § 1 2) Nr. 1 affattes således:
 »1. Lovens titel affattes således:
»Lov om depositum ved ungdomsuddannelser og videregående  

 uddannelser«.' 3) Nr. 3, 4, 5 og 6 udgår, og i stedet indsættes  

 som nyt nummer:
»01. §§ 3,4, 5 og 6 ophæves.« Bemærkninger Til nr. 1-3 Forslagsstillerne ønsker med ændringsforslagene at ophæve gebyrordningen.
