 I medfør af § 50 a i færdselsloven, jfr. lovbekendtgørelse nr. 123 af 9.  

 marts 1973, som ændret ved lov nr. 270 af 26. 1975, fastsættes:
§1. Pligten til at anvende sikkerhedssele gælder ikke personer, der ved  

 lægeattest er fritaget herfor.
Attesten skal medbringes under kørsel og på  

 forlangende forevises politiet.
 Stk. 2.  Sundhedsstyrelsen fastsætter efter samråd med  

 justitsministeriet retningslinier for, i hvilke tilfælde attest om  

 selefritagelse må udstedes.
 Stk. 3.  Attesten udstedes af andragerens sædvanlige  

 læge eller en speciallæge på en af sundhedsstyrelsen godkendt blanket.  

 Tvivlstilfælde skal af lægen forelægges for embedslægen.
 § 2.  Pligten til at anvende sikkerhedssele gælder  

 endvidere ikke ved følgende former for kørsel:
a. erhvervsmæssig kørsel med lav hastighed, når vedkommende under kørslen  

 ofte skal stige ud og ind af bilen, og afstanden mellem de enkelte stop ikke  

 overstiger 500 m, b. postvæsenets kørsel inden for tættere bebygget område i forbindelse med  

 uddeling af brev- og pakkepost samt postkassetømning, c. kørsel inden for tættere bebygget område i forbindelse med uddeling af  

 dagblade til abonnenter, d. politiets og militærpolitiets kørsel i særligt bevogtningsøjemed samt  

 ved befordring af anholdte og andre, der kan være til fare under kørslen, og e. forsvarets kørsel med lav hastighed på øvelsesområder.
 Stk. 2.  Fritagelse efter stk. 1, litra b og c, omfatter  

 ikke kørsel til eller fra det område, hvor uddeling eller postkassetømning  

 skal foretages.
 § 3.  Bekendtgørelsen træder i kraft den 1. januar  

 1976.
 Justitsministeriet, den 12. december  

 1975.
 Orla Møller.
 /Per Wiese.
