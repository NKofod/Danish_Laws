 Sd-cirkulære 1979-33 indeholder oplysning om udskrivningsprocenten og  

 indeksregulerede beløbsgrænser for 1980.
 Ved lov nr. 534 af 28. december 1979 om udskrivninsprocenten og  

 personfradragene for pensionister for kalenderåret 1980 og om ændring af  

 sømandsskatteloven er der sket følgende ændringer i forhold til SD-cirkulære  

 1979-33:
 1. Udskrivningsprocenten Udskrivningsprocenten for  

 indkomstskatten til staten er fastsat til 90 for kalenderåret 1980. Dette  

 svarer til den procent, som er lagt til grund ved beregningen af de  

 foreløbige skatter for kalenderåret 1980, jf. punkt 1 i SD-cirkulære 1979-33.
2. Personfradrag Det almindelige personfradrag udgør  

 14.800 kr.
For personer, som ved udgangen af kalenderåret 1980 opfylder  

 aldersbetingelsen for at oppebære folkepension, oppebærer eller er tillagt  

 ret til at oppebære folkepension, pension i henhold til lov om pension til  

 enker m.fl., invalidepension eller invaliditetsydelse med bistands- eller  

 plejetillæg, og som ved udløbet af indkomståret 1980 er sambeskattet med en  

 ægtefælle, udgør personfradraget 15.300 kr., medmindre de pågældende har  

 indgået ægteskab i løbet af indkomståret 1980, jf. nedenfor.
For personer,  

 som ved udgangen af kalenderåret 1980 opfylder aldersbetingelsen for at  

 oppebære folkepension, oppebærer eller er tillagt ret til at oppebære  

 folkepension, pension i henhold til lov om pension til enker m.fl.,  

 invalidepension eller invaliditetsydelse med bistands- eller plejetillæg, og  

 som ved udløbet af indkomståret 1980 ikke er sambeskattet med en ægtefælle,  

 eller som i løbet af indkomståret 1980 har indgået ægteskab, udgør  

 personfradraget 28.500 kr.
Personfradragene giver grundlag for følgende  

 nedslag i de beregnede statsskatter: Det almindelige personfradrag 14,4 pct.  

 af 14.800 kr. = 2.131,20 kr.
Personfradraget for sambeskattede pensionister  

 14,4 pct. af 15.300 kr. = 2.203,20 kr.
Personfradraget for enlige  

 pensionister 14,4 pct. af 28.500 kr. = 4.104,00 kr.
3. Beløbsgrænsen efter sømandsskattelovens § 28, stk.  

 2, jf. stk. 3 Den i sømandsskattelovens § 28, stk. 2, nævnte beløbsgrænse  

 vedrørende afregning af sømandsskat med kommunerne udgør efter lov nr. 534 af  

 28. december 1979 24.200 kr.
Efter regulering i medfør af § 28, stk. 3, i  

 sømandsskatteloven udgør beløbsgrænsen for lønningsåret 1980 28.000 kr.
Ved  

 lov nr. 534 af 28. december 1979 er der endvidere sket ændring af den  

 procentvise andel af sømandsskatten, som tilfalder kommunerne.
For  

 lønningsåret 1980 gælder herefter følgende regler: For den del af  

 sømandsskatten, som ikke overstiger 28.000 kr., udgør kommunens andel 58 pct.  

 Af det overskydende skattebeløb udgør kommunernes andel 42 pct.
