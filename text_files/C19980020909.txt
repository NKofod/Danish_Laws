Cirkulære om behandlingen af sager om  

 svangerskabsafbrydelse (Til amtskommunerne, Københavns Kommune,  

 Frederiksberg Kommune og Ankenævnet i sager om svangerskabsafbrydelse  

 og sterilisation m.fl.) I medfør af § 12 i lov om svangerskabsafbrydelse, jf.  

 lovbekendtgørelse nr. 633 af 15. september 1986 som ændret ved  

 lov nr. 350 af 24. maj 1989, lov nr. 389 af 7. juni 1989, lov nr. 1133 af 21.  

 december 1994 og lov nr. 389 af 14. juni 1995, fastsættes:
Kapitel 1 Sager om svangerskabsafbrydelse uden tilladelse § 1. Modtager en amtskommune eller i  

 København og på Frederiksberg kommunen en anmodning om  

 svangerskabsafbrydelse i tilfælde, hvor betingelserne i lovens § 1  

 eller § 2 for at foretage indgrebet uden samrådstilladelse  

 skønnes opfyldt, udfærdiger amtskommunen (kommunen) efter at  

 have konstateret graviditetens alder indlæggelsesseddel og henviser  

 kvinden til et sygehus, idet man samtidig orienterer hende om, hvilke  

 oplysninger hun skal medbringe ved indlæggelsen.
Kvinden skal, hvis hun  

 ønsker det, vejledes om de foreliggende muligheder for støtte  

 til gennemførelse af svangerskabet og for støtte efter barnets  

 fødsel, ligesom hun kan vejledes om muligheden for at bortadoptere  

 barnet.
Stk. 2. Ved henvisningen til sygehuset skal amtskommunen  

 (kommunen) oplyse 1)	om kvindens bopæl og CPR-nummer, 2)	om anmodningen er fremsat af kvinden selv eller eventuelt af en  

 værge, 3)	om der er samtykke fra forældremyndighedens indehaver, 4)	om vejledning er foretaget i henhold til lovens § 8, stk.  

 3.
Kapitel 2 Forberedelsen af sager om svangerskabsafbrydelse efter  

 tilladelse § 2. Når amtskommunen (kommunen) modtager  

 anmodning om tilladelse til svangerskabsafbrydelse, tilvejebringer den de  

 sociale og lægelige oplysninger om kvindens forhold, der skønnes  

 af betydning for samrådets bedømmelse af anmodningen.  

 Undersøgelsesarbejdet bør tilrettelægges således,  

 at der sikres størst mulig hurtighed i sagsbehandlingen, herunder at  

 antallet af nødvendige personlige henvendelser til amtskommunen  

 (kommunen) begrænses mest muligt.
 Stk. 2. Der skal i almindelighed indhentes  

 erklæring fra kvindens sædvanlige læge, medmindre det er  

 denne, der har henvist kvinden til amtskommunen (kommunen).
 Stk. 3. Amtskommunen (kommunen) kan foranledige kvinden  

 undersøgt af speciallæge eller indlagt på sygehus til  

 undersøgelse eller behandling.
 Stk. 4. Er anmodningen begrundet i risiko for  

 videreførelse af arvelige sygdomme, skal der i almindelighed indhentes  

 en udtalelse fra et klinisk genetisk rådgivningscenter med  

 landsdelsfunktion eller fra en speciallæge i klinisk genetik.
 Stk. 5. Viser det sig under amtskommunens (kommunens)  

 undersøgelse, at kvinden opfylder betingelserne for  

 svangerskabsafbrydelse efter lovens § 2, henvises kvinden til et sygehus  

 samtidig med, at amtskommunen (kommunen) sender resultatet af  

 undersøgelsen til sygehuset.
 § 3. Inden sagen forelægges for  

 samrådet, skal amtskommunen (kommunen) sikre sig, at betingelserne i  

 lovens §§ 5-6 og § 8, stk. 2 og 3, og bekendtgørelse nr. 1125 af 13.  

 december 1996 om svangerskabsafbrydelse § 1, stk. 2, og § 3 er opfyldt, samt  

 at kvinden har bopæl her i landet.
 Stk. 2. Har kvinden ikke bopæl her i landet, skal  

 amtskommunen (kommunen) søge oplyst, om hun har en særlig  

 tilknytning til landet, f.eks. i form af statsborgerskab, jf. herved lovens §  

 7.
Kapitel 3 Behandlingen i samrådet § 4. Alle samrådets medlemmer deltager i  

 behandlingen af hver sag.
Er et af medlemmerne forhindret, deltager den  

 pågældendes stedfortræder.
 § 5. Votering sker mundtligt under et møde.  

 Votering kan dog undtagelsesvis ske på anden måde, hvis det  

 findes hensigtsmæssigt, f.eks. i særligt hastende sager.
 Stk. 2. Samrådet holder møde efter behov,  

 dog mindst én gang ugentligt, såfremt der foreligger sager til  

 afgørelse.
 § 6. Hvert medlem kan kræve, at der  

 indhentes supplerende oplysninger gennem amtskommunen (kommunen), forinden  

 afgørelse træffes.
Stk. 2. Samrådet kan, hvis nye oplysninger  

 fremkommer, ændre et tidligere meddelt afslag, herunder afslag givet af  

 ankenævnet i sager om svangerskabsafbrydelse.
Hvis sagen behandles i  

 ankenævnet, underrettes nævnet omgående på telefon 33  

 92 29 02 om sagens genoptagelse.
§ 7. Sagernes behandling i samrådet skal  

 fremskyndes mest muligt.
I de tilfælde, hvor tilladelse til  

 svangerskabsafbrydelse inden udløbet af 12. svangerskabsuge er  

 nødvendig, bør det særligt tilstræbes, at  

 svangerskabsafbrydelse kan foretages inden dette tidspunkt, også selv  

 om et afslag påklages til ankenævnet.
§ 8. Samrådets afgørelser  

 indføres med angivelse af tid og sted for mødet og  

 mødets deltagere i en særlig protokol, der ved mødets  

 afslutning underskrives af medlemmerne.
I protokollen anføres kvindens  

 navn, personnummer og bopæl samt amtskommunens (kommunens)  

 journalnummer.
 Stk. 2. Ved tilladelse til svangerskabsafbrydelse  

 anføres i protokollen den eller de lovbestemmelser (indikation), i  

 henhold til hvilken afgørelsen er truffet, og de diagnoser, der ligger  

 til grund for afgørelsen.
 Stk. 3. Er kvinden under 18 år, og har hun ikke  

 indgået ægteskab, og foreligger der ikke samtykke efter lovens §  

 6, stk. 1, anføres dette i protokollen med angivelse af, om samtykke  

 er søgt indhentet.
 Stk. 4. Ved tilladelse efter lovens § 7 til kvinder, der  

 ikke har bopæl her i landet, anføres i protokollen, hvori  

 kvindens særlige tilknytning til landet består.
Stk. 5. Er der i samrådet enighed om afslag,  

 anføres i protokollen en kort begrundelse for afgørelsen.
Er  

 medlemmerne ikke enige om afgørelsen, anføres de forskellige  

 begrundelser.
§ 9. Meddelelse om samrådets  

 afgørelse kan gives af amtskommunen (kommunen) på  

 samrådets vegne.
Meddelelse til kvinden om afgørelsen og dennes  

 begrundelse kan ske mundtligt.
På begæring skal afslag dog  

 tillige meddeles skriftligt.
 Stk. 2. I tilfælde, der er omfattet af lovens § 5,  

 stk. 2, gives meddelelse også til værgen.
 Stk. 3. Meddelelse om afgørelsen sendes endvidere  

 til den læge, der har henvist kvinden til amtskommunen (kommunen).
 Stk. 4. Afslag skal være ledsaget af en vejledning  

 om adgangen til at klage over afgørelsen til ankenævnet.
Stk. 5. Er der givet tilladelse til  

 svangerskabsafbrydelse, sendes udskrift af samrådsprotokollen til det  

 sygehus, der skal foretage indgrebet.
Er det hensigtsmæssigt for  

 sygehusets behandling, at der medsendes yderligere materiale, herunder  

 amtskommunens (kommunens) journaler, skal dette ske under iagttagelse af  

 forvaltningslovens § 28.
 § 10. Giver samrådet i tilfælde, hvor  

 kvinden er under 18 år og ikke har indgået ægteskab,  

 tilladelse efter lovens § 6, stk. 3, selv om samtykke efter lovens § 6, stk.  

 1, nægtes, underrettes kvinden og forældremyndighedens indehaver.  

 Samtidig tilkendegives det de pågældende, at indgrebet vil kunne  

 foretages, medmindre det inden for en nærmere angivet kort frist  

 godtgøres over for amtskommunen (kommunen), at afgørelsen er  

 indbragt for ankenævnet.
Kapitel 4 Klage over afslag § 11. Indgives klage over samrådets  

 afgørelse til amtskommunen (kommunen), indsender denne myndighed  

 omgående bekræftet udskrift af samrådets afgørelse,  

 journaler og andet materiale af betydning for sagen, alt i 4 eksemplarer, til  

 ankenævnet.
Ankenævnets adresse er:
 Ankenævnet i sager om svangerskabsafbrydelse og sterilisation,  

 Civilretsdirektoratet, Æbeløgade 1, 2100 København  

 Ø.
Kapitel 5 Behandlingen i ankenævnet § 12. Formanden bestemmer fordelingen af sagerne  

 mellem ankenævnets medlemmer.
§ 13. Votering sker mundtligt under et  

 møde.
Formanden kan dog bestemme, at votering undtagelsesvis sker  

 på anden måde, hvis det findes hensigtsmæssigt, f.eks. i  

 særligt hastende sager.
 § 14. Hvert medlem kan kræve, at der gennem  

 amtskommunen (kommunen) tilvejebringes yderligere oplysninger.
 Stk. 2. Fremkommer der for ankenævnet oplysninger,  

 der ikke forelå ved samrådets afgørelse, kan  

 ankenævnet tage sådanne oplysninger i betragtning.  

 Ankenævnet kan dog også tilbagesende sagen til samrådet til  

 fornyet behandling.
§ 15. Formanden skal ved arbejdets  

 tilrettelæggelse sikre, at ankenævnets afgørelser  

 træffes hurtigst muligt.
I de tilfælde, hvor tilladelse til  

 svangerskabsafbrydelse inden udløbet af 12. svangerskabsuge er  

 nødvendig, bør det særligt tilstræbes, at  

 svangerskabsafbrydelse kan foretages inden dette tidspunkt.
 § 16. Meddelelse om ankenævnets  

 afgørelse sendes til kvinden og til amtskommunen (kommunen), der  

 underretter kvindens læge og i tilfælde af tilladelse vedkommende  

 sygehus efter de regler, der gælder for samrådets  

 tilladelser.
 Stk. 2. I tilfælde, der er omfattet af lovens § 5,  

 stk. 2, underrettes også værgen om afgørelsen.
 Stk. 3. Har forældremyndighedens indehaver eller  

 værgen klaget over samrådets afgørelse, underrettes de  

 også om afgørelsen.
 Stk. 4. Ved tilladelse angives den eller de  

 lovbestemmelser, i henhold til hvilken afgørelsen er truffet.
Kapitel 6 Ankenævnets tilsynsførende virksomhed § 17. Ankenævnet fører tilsyn med  

 amtskommunernes (kommunernes) og samrådenes virksomhed i forbindelse  

 med behandlingen og afgørelsen af ansøgninger om  

 svangerskabsafbrydelse.
Ankenævnet påser navnlig, at  

 samrådene så vidt muligt følger en ensartet praksis.
 Stk. 2. Ankenævnet kan pålægge  

 samrådene at indsende sager til gennemsyn i ankenævnet enten  

 løbende eller nærmere angivne sager.
 Stk. 3. Ankenævnet kan holde møder med  

 samrådsmedlemmer, når det skønnes  

 formålstjenligt.
 Stk. 4. Afgørelser af almindelig interesse skal  

 meddeles samtlige samråd.
Kapitel 7 Ikrafttrædelsesbestemmelser m.v.
 § 18. Cirkulæret træder i kraft den 1.  

 januar 1999.
 Stk. 2. Cirkulære nr. 55 af 19. marts 1976 om  

 behandlingen af sager om svangerskabsafbrydelse ophæves.
