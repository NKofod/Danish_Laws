Dispensation fra 3-års  

 ejertidsvilkår til frasalg af aktier i driftselskabet To aktionærer, der på ombytningstidspunktet tilsammen ejede 80  

 pct. af aktierne i et selskab havde opnået tilladelse til at ombytte  

 deres aktier skattefrit i henhold til aktieavancebeskatningslovens § 13, stk  

 1 og 2. Ved tilladelsen blev der stillet et 3-års ejertidsvilkår.
De sidste 20 pct. af anpartskapitalen var ejet med halvdelen hver af to  

 ledende medarbejdere.
På tidspunktet for gennemførelse af  

 anpartsombytningen havde de to ledende medarbejdere kun været ansat i  

 kort tid.
Man havde ikke fundet det naturligt allerede forud for  

 anpartsombytningen at gennemføre en udvidelse af deres ejerandel, da  

 det ikke var muligt at forudse om samarbejdet ville udvikle sig i positiv  

 retning.
 Anpartsombytningen blev gennemført den 4. december 1998.
I foråret 2001 blev der anmodet om dispensation fra det ved  

 aktieombytningen stillede ejertidsvilkår.
Holdingselskabet  

 ønskede at gennemføre en fondsemmission efterfulgt af et salg  

 af anparter, dels tilbage til det udstedende selskab, dels til de to ledende  

 medarbejdere.
Den ene ledende medarbejder ønskede at erhverve aktierne  

 gennem et 100 pct. ejet holdingselskab.
Fondsemissionen ønskes  

 gennemført, da den nominelle selskabskapital ellers ved tilbagesalget  

 ville komme under den lovpligtige grænse på 125.000 kr.
Ved tilbagesalget til udstedende selskab ville holdingselskabets ejerandel  

 i driftselskabet blive reduceret til 62,76 pct. af den samlede anpartskapital  

 i driftselskabet.
Ved det efterfølgende salg af anparter til de  

 ledende medarbejdere ville holdingselskabets anpartsbesiddelse blive  

 reduceret yderligere til 51 pct.
Majoriteten af stemmer og kapital i  

 driftselskabet ville således fortsat være ejet af  

 holdingselskabet.
 Holdingselskabet havde tilkendegivet, at selskabet ikke  

 påtænkte at afstå majoriteten i driftselskabet inden for  

 den resterende vilkårsperiode, samt at det var villig til at  

 påtage sig et vilkår herom.
 Ønsket om at udvide de ledende medarbejderes ejerandel var  

 begrundet med, at de to medarbejdere skulle knyttes tættere til  

 virksomheden med henblik på at sikre fortsat udbygning og ekspansion af  

 virksomheden, ligesom der herved forberedes et generationsskifte.  

 Rådgiver oplyste, at selskabet inden for de senere år havde  

 mistet medarbejdere til konkurrenter.
 Grunden til, at man valgte at foretage en kapitalnedsættelse og et  

 efterfølgende salg af anparter for et forholdsvist mindre  

 beløb, var at man ville begrænse kapitalkravene til de to  

 medarbejdere.
Dispensationsanmodningen blev behandlet to et halvt år efter  

 ombytningens gennemførelse.
Holdingselskabet havde erhvervet aktierne  

 i driftselskabet på stiftelsestidspunktet til kurs 100. Såfremt  

 der var sket et skattepligtigt salg på dette tidspunkt, ville de  

 oprindelige aktionærer i selskabet være blevet beskattet af en  

 avance på ca. kr. 1,6 mio.
Der var dog siden aktieombytningen  

 påløbet omtrent lige så meget avance på aktierne i  

 driftselskabet.
Kommunen og Told- og Skatteregionen indstillede, at der blev givet  

 dispensation med vilkår om, at holdingselskabet skulle bevare  

 majoriteten i den resterende del af vilkårsperioden, da der i det  

 konkrete tilfælde ikke var skatteunddragelseshensigt Told- og Skattestyrelsen fandt ikke, at den ønskede  

 fondsaktieemission stred mod den oprindelige tilladelse.
Det ønskede  

 tilbagesalg fandtes at skulle sidestilles med et egentligt salg af aktierne i  

 driftselskabet.
Det blev dog indstillet, at meddele dispensation til såvel  

 tilbagesalget til udstedende selskab som til det direkte salg.
Det var Told-  

 og Skattestyrelsens opfattelse, at der ikke lå skatteunddragelse eller  

 -skatteundgåelse bag den påtænkte disposition, selvom der  

 samlet set var opnået en vis skatteudskydelse ved at sælge efter  

 i stedet for forud for den skattefrie aktieombytning.
Der blev lagt vægt på, at der var gået 2½ år siden  

 ombytningen, at der var påløbet omtrent lige så meget  

 avance på driftselskabsaktierne som på tidspunktet for den  

 skattefrie aktieombytning samt at salget skete for at holde på ledende  

 medarbejdere.
Der blev endvidere lagt vægt på, at der alene  

 ønskedes afstået en mindre del af aktierne, samt at den avance,  

 der var påløbet siden ombytningen, var mindst lige så stor  

 som den skat, der var forfaldet på tidspunktet for den skattefri  

 anpartsombytning, såfremt man havde valgt at sælge på dette  

 tidspunkt.
 Der blev også lagt vægt på at holdingselskabet havde  

 oplyst, at det agtede at bevare  51 pct. af aktierne i driftselskabet i den  

 resterende del af vilkårsperioden.
 Ligningsrådet tiltrådte Told- og Skattestyrelsens  

 indstilling.
