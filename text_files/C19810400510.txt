1. Repræsentanter for staten, Kommunernes  

 Landsforening, Københavns og Frederiksberg kommuner, Amtsrådsforeningen i  

 Danmark, Boligselskabernes Landsforening, Praktiserende Arkitekters  

 Råd/Danske Arkitekters Landsforbund, Dansk Ingeniørforening og  

 Ingeniør-Sammenslutningen har udarbejdet Specialnorm for planlægning.
 Specialnormen er et led i et samlet normkompleks, som iøvrigt består af  

 »Almindelige bestemmelser for teknisk rådgivning og bistand 1975«  

 (ABR 75) og specialnormerne for byggearbejder og anlægsarbejder.
 2. Det bestemmes herved, at specialnormen for  

 planlægning - og dermed ABR 75 - skal anvendes af statsstyrelser, der  

 bestiller teknisk rådgivning af den art, der omhandles i specialnormen.  

 Reglerne skal lægges til grund ved rådgivningsaftaler, der indgås efter  

 30.11.1981.
 Statsstyrelserne skal desuden betinge sig, at specialnormen finder  

 anvendelse, når der ydes statsstøtte til projekter, der omfatter  

 planlægningsopgaver som nævnt i normen.
Da der er tale om en nydannelse, tages planlægningsnormen foreløbig i brug  

 i en prøveperiode, i hvilken en revisionskomite og Monopoltilsynet vil følge  

 anvendelsen af reglerne og det resulterende honorarniveau.
Der vil blive  

 udsendt meddelelse om prøveperiodens udløb.
3. For at lette klienternes (bygherrernes) anvendelse  

 af de nye regler er der udarbejdet en vejledning om brugen af specialnormen  

 og en standardaftaleformular med tilhørende vejledning.
Aftaleformularen  

 forudsættes benyttet.
 Specialnormen, vejledningen og aftaleformularen (med vejledning) optrykt  

 som een publikation, vedlægges.
4. Planlægningsnormen tager sigte på opgaver, der kan  

 betegnes som overordnede i forhold til bygge- og anlægsopgaver.
Opgaverne  

 spænder fra sammenfattende planlægning (f.eks. kommune- og lokalplanlægning)  

 over sektorplanlægning (f.eks. vedrørende arealanvendelse, vandforsyning,  

 trafik og lignende) til anden planlægning (f.eks. funktions- og  

 produktionsplanlægning m.v.). I normen er det karakteristiske ved disse  

 opgaver nærmere beskrevet.
 5. For anvendelsen af planlægningsnormen gælder  

 følgende nærmere regler:
Som det fremgår af byggestyrelsens cirkulæreskrivelse af 1. september 1979  

 om de nye regler for teknisk rådgivning og bistand ved statslige og  

 statsstøttede byggearbejder bør honorarformen honorar efter regning kun  

 anvendes, når der er en særlig begrundelse derfor.
Indenfor  

 planlægningsnormens område vil en sådan begrundelse normalt foreligge, jfr.  

 normens punkt 3.1, hvorefter honorar efter regning vil være den almindelige  

 honoreringsmetode.
Klienten (bygherren) bør imidlertid være opmærksom på  

 mulighederne for at anvende de øvrige honorarformer, der er nævnt i normen.
 Et alternativ til honorar efter regning vil kunne være et fast honorar,  

 jfr. pkt. 3.2.1. Fast honorar bør ikke aftales, hvor det på grund af  

 usikkerhed om opgavens omfang kan føre til for højt vederlag.
 Et andet alternativ er fast økonomisk ramme, jfr. pkt. 3.2.2. Denne regel  

 er udformet med særlig henblik på opgaver, hvor der er fastsat et bestemt  

 beløb til honoreringen, men hvor omfanget og indholdet (f.eks. en udredning)  

 først bliver klart, efterhånden som løsningen af opgaven skrider frem.
Når honorar efter regning anvendes, skal rådgiveren for hver delopgave  

 opstille et budget for bistanden.
Budgettet overholdes som nærmere angivet i  

 normens punkt 3.2.1.
Ved regningsaftaler skal klienten (bygherren) benytte adgangen i  

 speicalnormens punkt 3.2.1 til at kræve indsigt med aflønningen af de  

 medarbejdere, der sættes på opgaven.
Det må påses, at aflønningen er  

 tilpasset de kvalifikationer, der er nødvendige til opgavens løsning.
I  

 vurderingen heraf bør indgå den aflønning, som statens overenskomster ville  

 føre til, jfr. bemærkningerne herom til punkt 3.2.1.
6. Opmærksomheden henledes iøvrigt på, at det må  

 undgås, at en planlægningsopgave glider over i en projekteringsopgave og  

 hermed eventuelt blive honoreret med et højere dækningsbidrag end efter de  

 øvrige specialnormer.
Ydelser efter bygge- og anlægsnormerne kan ikke  

 medtages i aftalen om udførelse af planlægningsopgaver, jfr.  

 aftaleformularens punkt 3.2.
7. Vedrører en planlægningsopgave et statsligt  

 byggearbejde, skal aftaler efter planlægningsnormen indtil videre forelægges  

 for byggestyrelsen til godkendelse.
Dette gælder uanset bestemmelsen i  

 boligministeriets cirkulære nr. 124 af 24. juni 1974 om kontrol- og  

 regnskabsmæssige bestemmelser vedrørende statslige byggearbejder m.v. punkt  

 5, ad d).
Der kan i tidligere indgåede aftaler om planlægningsopgaver findes  

 bestemmelser om, at aftalen skal genforhandles, når nye honorarregler m.v.  

 træder i kraft.
Resultatet af sådanne genforhandlinger skal indtil videre  

 forelægges byggestyrelsen til godkendelse, hvis aftalen vedrører et statsligt  

 byggearbejde.
 8. De statslige bygherrer kan iøvrigt rette  

 henvendelse til byggestyrelsens 2. kontor, til styrelsens konsulent, arkitekt  

 MAA Aage Hamrum, Skanderborgvej 201, 8260 Viby J, (06) 14 10 00, eller til  

 planstyrelsen om brugen af planlægningsnormen.
 ABR og specialnormerne, eksempelsamlingen, vejledningen og  

 aftaleformularen (med vejledning) er udsendt af rådgiverorganisationerne, hos  

 hvilke yderligere eksemplarer kan rekvireres.
