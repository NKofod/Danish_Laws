I henhold til § 5 i lov nr. 293 af 10. juni 1981 om anvendelse af Danmarks  

 undergrund (undergrundsloven) meddeler energiministeriet herved Dansk Olie og  

 Naturgas A/S, aktieselskabsregisternummer 48873, hjemmehørende i Birkerød  

 kommune, eneret til at efterforske og indvinde geotermisk energi.
Tilladelsen  

 meddeles på de nedenfor angivne vilkår.
§ 1 Tilladelsen giver inden for det i § 2 omhandlede område eneret til  

 efterforskning og indvinding af geotermisk energi.
Tilladelsen giver ikke ret  

 til distribution af geotermisk energi.
§ 2 Området for tilladelsen omfatter undergrunden i det danske landområde,  

 eksklusive Færøerne og Grønland, afgrænset af lavvandslinjen.
§ 3 Stk. 1  Tilladelsen løber i 30 år regnet fra datoen for  

 dens meddelelse.
De første 5 år af tilladelsens løbetid er  

 efterforskningsperiode.
 Stk. 2  Tilladelsen bortfalder, såfremt  

 rettighedshaveren ikke inden udløbet af efterforskningsperioden har iværksat  

 indvinding af geotermisk energi eller har opnået godkendelse af  

 indvindingsforanstaltninger m.m. i henhold til undergrundslovens § 10 og  

 iværksætter indvinding til det ved godkendelsen fastsatte tidspunkt.
§ 4 Stk. 1  Rettighedshaveren må ikke foretage  

 efterforskning eller indvinding i de i § 6, stk. 2, jfr. § 5 i  

 eneretsbevilling af 29. november 1963 til indvinding af salt ved opskylning,  

 nævnte områder.
Stk. 2  Tilladelsen er ikke til hinder for, at  

 energiministeren inden for det af tilladelsen omfattede område kan tillade  

 andre end rettighedshaveren AT foretage forundersøgelser af undergrunden med  

 henblik på efterforskning af geotermisk energi, AT efterforske og indvinde  

 andre råstoffer end de af denne tilladelse omfattede, AT etablere og drive  

 rørledningsanlæg til brug ved virksomhed omfattet af undergrundsloven, AT  

 anvende undergrunden til lagring eller andre formål end indvinding, samt AT  

 foretage videnskabelige undersøgelser.
Rettighedshaveren er pligtig at drage  

 omsorg for, at der ikke lægges unødige hindringer i vejen for virksomhed, som  

 nævnt i 1. pkt.
 Stk. 3  Såfremt der gøres fund af både geotermisk energi  

 og andre naturforekomster i et område, og indvindingen af disse forekomster  

 ikke kan ske samtidig, bestemmer energiministeren, hvilken virksomhed, der  

 skal nyde fortrin.
§ 5 Rettighedshaveren har pligt til at give meddelelse om forekomster af andre  

 råstoffer til energiministeren.
§ 6 Stk. 1  Rettighedshaveren er undergivet de til enhver  

 tid gældende danske love, anordninger og bekendtgørelser samt umiddelbart  

 gældende regler i traktaten om det europæiske økonomiske fællesskab eller  

 regler, som er vedtaget af fællesskabernes institutioner, og som er  

 umiddelbart gældende.
 Stk. 2  Rettighedshaveren fritages ikke herved for at  

 indhente de i medfør heraf til enhver tid fornødne tilladelser.
 Stk. 3  Energiministeren kan til varetagelse af  

 samfundsmæssige hensyn i tillæg til eksisterende regler fastsætte generelle  

 forskrifter om den nærmere udførelse af efterforsknings- og  

 indvindingsvirksomheden.
§ 7 Rettighedshaveren er berettiget til at foretage geologiske, geotekniske,  

 geofysiske og topografiske undersøgelser samt at udføre boringer, etablere  

 indvindingsanlæg og i øvrigt udøve sådan virksomhed, som er nødvendig for  

 udførelsen af hans efterforsknings- og indvindingsvirksomhed, jfr. dog  

 undergrundslovens §§ 10 og 28.
§ 8 1. Rettighedshaveren betaler til den danske stat en  

 afgift i overensstemmelse med følgende regler:
2. Afgiften udgør 0 procent af den del af den årlige nettofortjeneste, som ligger under 5  

 procents forrentning af egenkapitalen; 60 procent af den del af den årlige nettofortjeneste, som ligger på eller  

 over 5 procent, men under 15 procents forrentning af egenkapitalen; 95 procent af den del af den årlige nettofortjeneste, som ligger på eller  

 over 15 procents forrentning af egenkapitalen.
3. Nettofortjenesten og egenkapitalen opgøres efter  

 normale regnskabsmæssige principper, idet udgangspunktet er det i  

 tilladelsens § 9 nævnte regnskab.
Afgiften beregnes for rettighedshaverens  

 vedtægtsmæssige regnskabsår og erlægges samtidig med indsendelsen af det i §  

 9, stk. 1 nævnte regnskab.
 4. Afgiftsberegningen kan tages op til fornyet  

 overvejelse 5 år efter tilladelsens meddelelse.
§ 9 Stk. 1  Rettighedshaveren har pligt til at føre  

 udførlige og fyldestgørende regnskaber, som alene omfatter rettighedshaverens  

 virksomhed i henhold til tilladelsen.
Energiministeren kan give forskrifter  

 om regnskabernes specifikation og udformning.
Regnskabet skal attesteres af  

 den af generalforsamlingen valgte revision og indsendes til energiministeren  

 senest 6 måneder efter udløbet af hvert regnskabsår.
 Stk. 2  Ved tilladelsens udløb, opgivelse, bortfald  

 eller tilbagekaldelse bestemmer energiministeren perioden for det afsluttende  

 regnskab og forfaldstiden for den på grundlag heraf beregnede afgift.
§ 10 Tilladelsen kan hverken helt eller delvis, direkte eller indirekte  

 overdrages uden energiministerens godkendelse.
Tilsvarende gælder overførelse  

 af aktieposter af en størrelse, som kan give bestemmende indflydelse over  

 selskabet eller indgåelse af aftaler, der har samme virkning.
§ 11 Stk. 1  Rettighedshaveren forpligter sig til at give  

 danske virksomheder reelle muligheder for i konkurrence med andre at opnå  

 hoved- og underentrepriser samt leverancer af varer og tjenesteydelser, der  

 er forbundet med udøvelsen af virksomheden i henhold til tilladelsen.
 Stk. 2  Energiministeren kan fastsætte nærmere  

 forskrifter om, hvilke procedurer rettighedshaveren skal følge i denne  

 henseende, for information om planlagte aktiviteter i henhold til denne  

 tilladelse samt for indhentning af tilbud og for rapportering om  

 kontraktsforhold.
Stk. 3  Rettighedshaveren er ansvarlig for, at  

 bestemmelsen i stk. 1 overholdes af enhver i virksomheden ansat samt af  

 entreprenører, underentreprenører og enhver anden, som benyttes af  

 rettighedshaveren ved udførelse af virksomhed i forbindelse med tilladelsen § 12 Stk. 1  Såfremt rettighedshaveren gør fund af geotermisk  

 energi skal der straks gives meddelelse herom til energiministeren.
Er fundet  

 teknisk og økonomisk udnytteligt, er rettighedshaveren forpligtet til at  

 iværksætte indvinding og straks træffe de hertil fornødne foranstaltninger.
Stk. 2  Forpligtelsen til at igangsætte indvinding  

 forudsætter, at der foreligger rimelige afsætningsmuligheder.
Sålænge  

 rettighedshaver er helt eller delvis statsejet, er det en forudsætning for  

 rettighedshaverens forpligtelse hertil, at der om fornødent bevilges de  

 nødvendige midler.
§ 13 Stk. 1  Rettighedshaverens efterforskningsvirksomhed  

 skal omfatte alle sådanne geologiske, geotekniske, geofysiske, hydrologiske  

 og kemiske undersøgelser, opmålinger og vurderinger, herunder prøveboringer,  

 som er nødvendige for at afgøre, hvorvidt der er teknisk og økonomisk  

 grundlag for at iværksætte indvinding af geotermisk energi inden for det af  

 tilladelsen omfattede område.
 Stk. 2  Rettighedshaveren har pligt til inden for en vis  

 af energiministeren fastsat frist efter tilladelsens udstedelse og derefter  

 inden en vis frist hvert år til ministeren at indsende en detaljeret plan for  

 kommende efterforskning.
§ 14 Stk. 1  Rettighedshaveren er pligtig til at drive  

 virksomheden på en sådan måde, at den ikke frembyder fare for person eller  

 anden mands ejendom, for forurening eller skadelig indvirkning på plante- og  

 dyreliv.
 Stk. 2  Alle anlæg og installationer skal være fuldt  

 forsvarligt indrettet og af anerkendt konstruktion samt holdes i god  

 vedligeholdelsestilstand for på forsvarlig måde at sikre mod lækager,  

 ledningsbrud og lignende.
§ 15 Alle udgifter ved det i undergrundslovens § 25 foreskrevne tilsyn  

 refunderes staten af rettighedshaver.
§ 16 Stk. 1  Rettighedshaveren har pligt til i hele  

 efterforsknings- og indvindingsperioden at give energiministeren og tilsynet  

 fuld adgang til alle oplysninger og alt materiale - herunder ret til at få  

 kopier - vedrørende virksomheden, herunder regnskaber, rapporter, kort,  

 fortolkninger m.v., som udarbejdes af rettighedshaver eller af andre til  

 dennes brug.
 Stk. 2  Samtlige formationsprøver og kopier af tekniske  

 data og rapporter vedrørende disse skal deponeres hos Danmarks Geologiske  

 Undersøgelse, medmindre andet fastsættes i henhold til undergrundslovens §  

 34.
 Stk. 3  Energiministeren kan fastsætte regler om  

 periodevis rapportering om virksomheden og kan pålægge rettighedshaveren at  

 udarbejde eller lade udarbejde sådanne kort, redegørelser, tolkninger m.v.,  

 som må anses for nødvendige til bedømmelse af rettighedshaverens virksomhed.
§ 17 Stk. 1  Rettighedshaveren har ret til at forlange, at de  

 i medfør af tilladelsen afgivne materialer og oplysninger, som er af  

 kommerciel værdi, betragtes som fortrolige, og forlange, at intet heraf helt  

 eller delvis offentliggøres i en periode på op til 5 år regnet fra det  

 tidspunkt, hvor oplysningerne m.v. er tilvejebragt og tilgængelige for  

 rettighedshaveren.
 Stk. 2  Undtaget herfra er oplysninger til statens eget  

 brug, herunder til statens forhandlinger med ansøgere efter undergrundsloven.  

 Overdrages oplysninger til sådanne ansøgere, skal oplysningerne behæftes med  

 fortrolighedsklausul.
 Stk. 3  Udløber, opgives, bortfalder eller tilbagekaldes  

 tilladelsen har staten 2 år herefter fuld dispositionsret over materialet.  

 Det samme gælder materiale vedrørende områder, der afgives.
§ 18 Stk. 1  Energiministeren kan tilbagekalde denne  

 tilladelse Stk. 2  Kan forholdet afhjælpes af rettighedshaveren,  

 kan tilbagekaldelse i henhold til stk. 1, nr. 1, først ske efter, at  

 energiministeren har givet påbud om inden en nærmere fastsat frist at  

 afhjælpe forholdet, og påbudet ikke er efterkommet.
§ 19 Stk. 1  Ved bortfald, hel eller delvis opgivelse eller  

 udløb af tilladelsen har energiministeren ret til at overtage fast ejendom  

 til bogført værdi og eventuelle yderligere installationer, herunder  

 borehuller, vederlagsfrit.
Stk. 2  Energiministeren kan dog i stedet forlange alle  

 anlæg fjernet inden 6 måneder.
Har fjernelse ikke fundet sted inden fristens  

 udløb, er ministeren berettiget til at lade fjernelse iværksætte for  

 rettighedshaverens regning.
 Stk. 3  Skulle energiministeren ikke forlange  

 overtagelse eller fjernelse, er rettighedshaveren berettiget til at bortsælge  

 de faste anlæg på betingelser, der kan godkendes af energiministeren.
§ 20 Rettighedshaveren har til enhver tid efter efterforskningsperiodens udløb  

 med 1 års varsel ret til at opgive tilladelsen.
§ 21 Stk. 1  Med henblik på nedennævnte gradvise  

 arealafgivelse opdeles bevillingsområdet som illustreret på vedlagte kort i  

 blokke.
Stk. 2  Rettighedshaveren har pligt til at afgive en  

 tredjedel af det uudnyttede areal af hver blok efter 10 års forløb at regne  

 fra tilladelsens meddelelse og en tredjedel af det uudnyttede areal af hver  

 blok efter 20 år.
Rettighedshaveren er til enhver tid berettiget til at  

 fremskynde afgivelsen af arealer.
Stk. 3  Energiministeren fastlægger det udnyttede areal  

 ved godkendelsen af indvindingsforanstaltninger m.m.
Medmindre særlige  

 forhold gør sig gældende, udgør det udnyttede areal det område, der ligger  

 indenfor en afstand af 2,5 km fra boringerne, der indgår i de godkendte  

 indvindingsforanstaltninger m.m., og linier, der forbinder disse boringer.
 Stk. 4  Såvel de arealer, som udgår af området for  

 tilladelsen, som tilbageblivende dele af dette skal til enhver tid inden for  

 en blok udgøre kompakte enheder og være af passende størrelse og form, som  

 energiministeren kan godkende.
§ 22 Energiministeren kan bemyndige energistyrelsen og andre statslige  

 myndigheder til at udøve de beføjelser, der i denne tilladelse er tillagt  

 energiministeren.
§ 23 Energiministeren afgør tvist med andre rettighedshavere, som får meddelt  

 tilladelse til efterforskning og indvinding af geotermisk energi på arealer,  

 som rettighedshaveren har afgivet, jfr. § 21 og kan foreskrive fælles  

 virksomhed med sådanne samt pligt til at udarbejde planer herfor.
§ 24 Stk. 1  Denne tilladelse træder i stedet for  

 eneretsbevilling af 29. august 1978, jfr. handelsministeriets bekendtgørelse  

 nr. 490 af 7. september 1978 om eneretsbevilling til efterforskning og  

 indvinding af geotermisk energi.
Tilladelsen har virkning fra og med den 30.  

 august 1983.
 Stk. 2  Tilladelsens §§ 17 og 19 finder også anvendelse  

 på materiale, fast ejendom, installationer m.m. omhandlet i  

 eneretsbevillingens §§ 18 og 20. De i medfør af eneretsbevillingens § 10,  

 stk. 1, fastsatte regnskabsforskrifter opretholdes.
