Cirkulære om ændring af praksis og genoptagelse af sager om  

  

 tilbagebetaling af kuldioxidafgift i tilfælde, hvor godtgørelsen  

  

 har været betinget af, at de afgiftspligtige varer er forbrugt i  

  

 forbindelse med udøvelse af momspligtig sejlads  

1) 1. Godtgørelse af  

 kuldioxidafgiften vedrørende sejlads Ifølge kuldioxidafgiftslovens § 7, stk. 4, nr. 1  

 tilbagebetales afgiften for afgiftspligtige varer omfattet af § 2,  

 stk. 1, nr. 1-7 og nr. 9-13, der anvendes af en virksomhed, der er  

 registreret efter merværdiafgiftsloven, til sejlads med skibe og  

 fiskerfartøjer, der ikke er omfattet af § 7, stk. 1, dog bortset  

 fra  

 lystfartøjer.
 Ifølge kuldioxidafgiftslovens § 7, stk. 1, nr. 1  

 er afgiftspligtige varer omfattet af § 2, stk. 1, nr. 1-4 og nr.  

 9-11, der leveres fra en registreret virksomhed eller en virksomhed, der har  

 bevilling til afgiftsgodtgørelse, jfr. § 8, til brug om bord i skibe i  

 udenrigsfart, fiskerfartøjer med en bruttotonage på 5 t og derover eller en  

 bruttoregistertonnage på 5 t og derover, fritaget for afgift.
 Ifølge kuldioxidafgiftslovens § 7, stk. 4, nr. 2  

 tilbagebetales afgiften for afgiftspligtige varer omfattet af § 2,  

 stk. 1, nr. 1-4 og nr. 9-11, der anvendes til færgedrift.
2.  

 Landsskatteretskendelse om godtgørelse af kuldioxidafgiften Landsskatteretten har afsagt kendelse i en sag om  

 godtgørelse af kuldioxidafgift i perioden 1. april 1995 til 30. juni 2000.  

 Kendelsen er offentliggjort i SKM2003.46.LSR.
Landsskatteretten fandt, at det  

 efter de foreliggende oplysninger kunne lægges til grund, at klageren drev  

 virksomhed med sejlads med passagerer (lystfiskere) og klagerens virksomhed  

 følgelig var omfattet af fritagelsesbestemmelsen i momslovens § 13,  

 stk. 1, nr. 15, om personbefordring.
Virksomheden har fået godtgjort mineralolieafgiften vedrørende  

 den omhandlede sejlads i henhold til bestemmelsen i mineralolieafgiftslovens  

 § 9, stk. 4, nr. 1, hvorefter afgiften godtgøres af varer, der  

 anvendes til erhvervsmæssig sejlads med andre fartøjer end de i stk. 1,  

 nr. 3, nævnte bortset fra lystfartøjer.
I henhold til administrativ praksis  

 har  

 klageren tillige fået godtgjort momsen af mineralolieafgiften.
 Af Rådets direktiv 92/81 af 19. oktober 1992 om  

 harmonisering af punktafgiftsstrukturen for mineralolier (strukturdirektivet)  

 med senere ændringer, fremgik det af artikel 8, at ud over de i direktiv  

 92/12  

 fastsatte almindelige bestemmelser om fritagne anvendelsesformål for  

 afgiftspligtige varer og uden at andre EF-bestemmelser herved berøres,  

 fritager  

 medlemsstaterne mineralolier, der leveres til anvendelse som motorbrændstof  

 med  

 henblik på sejlads i EF-farvande (herunder til fiskeri), medmindre der er  

 tale  

 om lystsejlads for den harmoniserede punktafgift på betingelser, som  

 medlemsstaterne fastsætter med henblik på at sikre en korrekt og ukompliceret  

 anvendelse  

 af disse fritagelser og undgå svig, unddragelse og misbrug.
 I dette direktiv forstås ved lystsejlads ejerens eller en  

 fysisk eller juridisk persons anvendelse af et fartøj, som den pågældende har  

 rådighed over enten ved leje eller på anden måde, til ikke-erhvervsmæssige  

 formål, navnlig andre formål end personbefordring og godstransport eller  

 levering af tjenesteydelser mod vederlag eller til offentlige formål.
Landsskatteretten bemærkede, at i henhold til ordlyden af  

 kuldioxidafgiftslovens § 7, stk. 4, er godtgørelse af  

 kuldioxidafgiften betinget af, at de afgiftspligtige varer er forbrugt i  

 forbindelse med udøvelse af momspligtig sejlads.
På grundlag heraf finder  

 retten, at bestemmelsen i kuldioxidafgiftslovens § 7, stk. 4,  

 hvorefter  

 det er en betingelse for tilbagebetaling af afgiften, at virksomheden er  

 momsregisteret, ikke kan anses for at være i overensstemmelse med  

 strukturdirektivets artikel 8, stk. 1, litra c, hvori der fastsættes  

 obligatoriske fritagelsesregler for medlemsstaterne.
Henset til at  

 kuldioxidafgiften beregnes på grundlag af den forbrugte mængde  

 mineralolieprodukter, må denne anses omfattet af den harmoniserede  

 punktafgiftsordning, jf. herved EF-domstolens præjudicielle afgørelse i sag  

 C-346/97 - Braathens Sverige AB.
Landsskatteretten fandt endvidere, at direktivbestemmelsen  

 må anses for tilstrækkelig klar, præcis og ubetinget til at klageren kan  

 påberåbe sig denne, jf. førnævnte afgørelse.
Klageren blev derefter med  

 henvisning til artikel 8, stk. 1, litra c, anset for berettiget til  

 godtgørelse for den i sagen omhandlede kuldioxidafgift, ligesom han i henhold  

 til administrativ praksis blev anset for berettiget til godtgørelse for  

 momsen  

 heraf.
Rådets direktiv 2003/96/EF af 27. oktober 2003 om  

 omstrukturering af EF-bestemmelserne for beskatning af energiprodukter og  

 elektricitet er trådt i stedet for ovennævnte direktiv 92/81. Direktiv  

 2003/96/EF er gennemført ved vedtagelse af L 210 Forslag til lov om ændring  

 af  

 lov om kuldioxidafgift af visse energiprodukter, lov om afgift af naturgas og  

 bygas, lov om afgift af elektricitet, lov om energiafgift af visse  

 mineralolieprodukter mv., lov om afgift af stenkul, brunkul og koks m.v.(Lov  

 462 af 9. juni 2004) Ifølge direktivets artikel 14, kan anvendelsesområdet for  

 fritagelse af energiafgifterne begrænses til kun at omfatte international  

 transport og transport inden for EU.
Ved transport inden for EU forstås  

 transport mellem EUs medlemsstater.
Direktivet indeholder ikke en obligatorisk fritagelse for  

 national sejlads.
Betingelsen i bestemmelsen i kuldioxidafgiftslovens  

 § 7,  

 stk. 4, nr. 1, hvorefter det er en betingelse for tilbagebetaling af  

 afgiften, at virksomheden er momsregistreret, er derfor i overensstemmelse  

 med  

 artikel 14 i direktiv 2003/96/EF.
3. Kendelsens  

 betydning Kendelsen får betydning for sager, der er afgjort i  

 overensstemmelse med bestemmelsen i kuldioxidafgiftslovens § 7,  

 stk. 4, nr. 1 om tilbagebetaling af afgiften for afgiftspligtige varer  

 anvendt til sejlads af virksomheder, der ikke er registreret efter  

 merværdiafgiftsloven for den pågældende sejlads, idet de omhandlede  

 aktiviteter  

 er fritaget for moms efter merværdiafgiftslovens § 13, stk. 1, nr.  

 15  

 om momsfritagelse af personbefordring.
Eksempler på virksomheder, der  

 omfattes  

 af cirkulæret er virksomheder med aktiviteter med sejlads med lystfiskere.  

 Virksomhederne er ikke momsregistreret for de pågældende aktiviteter.
 Det skal nævnes, at dette cirkulære ikke medfører ændringer  

 i forhold til reglen om færgedrift, der er omtalt i kuldioxidafgiftslovens  

 § 7, stk. 4, nr. 2 og i den forbindelse heller ikke om adgangen til  

 tilbagebetaling af mineralolieafgiften efter mineralolieafgiftslovens  

 § 9,  

 stk. 4, nr. 1.
Berettiget til tilbagebetaling af kuldioxidafgiften i første  

 led er virksomheder som jf.
Landsskatterettens kendelse må anses for  

 berettigede til godtgørelse af kuldioxidafgift af de anvendte  

 mineralolieprodukter og for momsen heraf.
Berettiget til tilbagebetaling er  

 endvidere virksomheder, som har haft adgang til afgiftsfri indkøb af  

 olieprodukter og som efterfølgende har betalt kuldioxidafgift af forbruget af  

 olieprodukter til momsfri sejlads, jf. merværdiafgiftslovens § 13,  

 stk. 1, nr. 15. Herudover er det en betingelse for tilbagebetaling af  

 afgift, at afgiften ikke er væltet over på andre.
 Virksomheder, der udfører sejlads i form af momsfri  

 personbefording kan herefter få tilbagebetalt kuldioxidafgiften af den  

 forbrugte mineralolie.
 Anmodning om tilbagebetaling skal indgives til de regionale  

 told- og skattemyndigheder.
 De regionale told- og skattemyndigheder anmodes om af egen  

 drift at genoptage og afgøre de sager, som der er kendskab til.
 Praksisændringen har kun virkning i perioden den 1. april  

 1995 til og med den 31 december 2003. Fra den 1. januar 2004 anses  

 betingelsen  

 i kuldioxidafgiftslovens § 7, stk. 4, nr. 1, om registrering efter  

 merværdiafgiftsloven for at være i overensstemmelse med artikel 14 i Rådets  

 direktiv 2003/96/EF af 27. oktober 2003 .
4. Oplysninger  

 til brug for behandlingen af tilbagebetalingskrav Det beror på en konkret vurdering af samtlige oplysninger i  

 sagen, om betingelserne for tilbagebetaling er opfyldt.
Det påhviler  

 virksomheden at give de oplysninger, der er relevante for en konkret  

 bedømmelse  

 af den enkelte sag.
 En virksomhed, der vil rejse krav om tilbagebetaling, må  

 dokumentere følgende:
 1.  

 	  

    

 Størrelsen af det  

 rejste krav, herunder oplysning om kravets fordeling på perioder, som er  

 anvendt ved godtgørelse af mineralolieafgift af den forbrugte mineralolie til  

 momsfri sejlads, jf. merværdiafgiftslovens § 13, stk. 1, nr. 15 og  

 oplysning om afgiftssatsen, således at der udelukkende indgår  

 tilbagebetalingsberettiget afgift i kravet.
 2.  

 	  

    

 Oplysninger om, at  

 virksomheden i den periode kravet vedrører, har været afskåret fra at  

 overvælte  

 afgiften på dens kunder, således at virksomheden har lidt et tab.
4.1  

 Dokumentationskravet konkret Virksomheden skal vedlægge følgende oplysninger som  

 dokumentation:
 1.  

 	  

    

 Oplysninger og  

 dokumentation af størrelsen af det rejste krav gennem regnskabsmateriale for  

 den periode, som kravet vedrører.
 2.  

 	  

    

 En beskrivelse af  

 virksomheden, dens arbejdsområde, kundegrundlag, prispolitik mv.
 3.  

 	  

    

 Oplysninger om  

 prisfastsættelsen for de enkelte aktiviteter, herunder prispolitik og  

 priskalkulationer i det omfang sådanne kalkulationer foreligger med henblik  

 på  

 belysning af konkurrencesituationen.
4.2. Øvrige  

 oplysninger Evt. andre oplysninger, som de regionale told- og  

 skattemyndigheder må anse for nødvendige ved behandlingen af den konkrete  

 sag,  

 fx:
 1.  

 	  

    

 Oplysninger om navne  

 og beliggenhed vedrørende de konkurrerende virksomheder, der efter  

 virksomhedens opfattelse hindrede virksomheden i at indregne den manglende  

 godtgørelse af afgiften i dens priser.
2.  

 	  

    

 Oplysninger om de  

 priser, herunder de af konkurrenternes priser, der er indgået i virksomhedens  

 prisfastsættelse.
Virksomheden skal i den forbindelse sandsynliggøre, at de  

 pågældende oplysninger faktisk er indgået i prisfastsættelsen.
 3.  

 	  

    

 Oplysninger om  

 konkurrenceforholdene konkret, herunder oplysninger om sammenlignelighed,  

 omsætningskalkuler, virksomhedens skønnede markedsudvikling.
 4.  

 	  

    

 Oplysninger om  

 branchen generelt i form af omsætnings-, pris-, og markedsudvikling.
5. Frister og  

 forrentning I henhold til skattestyrelseslovens § 35 B,  

 stk. 2, kan der ske genoptagelse, hvis anmodning herom fremsættes inden  

 3  

 år efter angivelsesfristens udløb.
 Hvis fristen i skattestyrelseslovens § 35 B,  

 stk. 2, er udløbet, kan der i henhold til skattestyrelseslovens  

 § 35  

 C, stk. 1, nr. 1, efter anmodning ske ekstraordinær genoptagelse til  

 gunst  

 for den afgiftspligtige af opgørelsen af afgiftstilsvaret fra og med den  

 afgiftsperiode, der er helt eller delvist sammenfaldende med den  

 afgiftsperiode, der var til prøvelse i den første sag, der resulterede i  

 underkendelsen af praksis, eller den afgiftsperiode, der var påbegyndt, men  

 endnu ikke udløbet, 5 år forud for underkendelse af praksis.
 Ekstraordinær genoptagelse kan dog kun ske, hvis  

 betingelserne herfor i skattestyrelseslovens § 35 C, stk. 1, nr. 1,  

 er opfyldt.
 Landsskatterettens kendelse blev afsagt den 5. december  

 2002.
 Den første godtgørelsesperiode, der var til prøvelse i sagen  

 var den 1. april 1995 til 30. juni 1995.
 Anmodning om ekstraordinær genoptagelse skal fremsættes  

 under iagttagelse af bestemmelsen i skattestyrelseslovens § 35 C,  

 stk. 2, det vil sige, at anmodningen om genoptagelse skal fremsættes  

 inden  

 6 måneder efter, at den afgiftspligtige er kommet til kundskab om det  

 forhold,  

 der begrunder fravigelsen af den ordinære genoptagelsesfrist i  

 skattestyrelseslovens § 35 B.
 Reaktionsfristen på 6 måneder i henhold til  

 skattestyrelseslovens § 35 C, stk. 2, regnes fra offentliggørelsen  

 af  

 dette cirkulære på ToldSkats hjemmeside.
Tilbagebetalingskrav forrentes efter de almindelige regler  

 om forrentning, jf.
TSS-cirkulære nr. 2004-04 af 26. februar 2004 om  

 forrentning af visse tilbagebetalingsbeløb.
Forrentningen er skattepligtig  

 indkomst i henhold til skatsskattelovens § 4, litra e.
6. Kompetence og  

 klagefrister Virksomhedens tilbagebetalingskrav skal rejses overfor  

 virksomhedens regionale told- og skattemyndighed, der træffer afgørelse i 1.  

 instans.
 Såfremt en virksomhed ønsker at klage over den regionale  

 told- og skattemyndigheds afgørelse, gælder de almindelige klagebestemmelser.
Landsskatteretten behandler klager over de afgørelser, der  

 er nævnt i kuldioxidafgiftslovens § 17 a.
Andre afgørelser fx vedrørende  

 overvæltning og forældelse påklages til Told- og Skattestyrelsen.
 Klagefristen til Landsskatteretten og til Told- og  

 Skattestyrelsen er 3 måneder, jf. sagsudlægningsbekendtgørelsens § 20. I  

 øvrigt finder reglerne i skattestyrelseslovens kap. 3 og 3 A anvendelse.
7. Gyldighed Cirkulæret træder i kraft den 30. juni 2004 og ophæves den  

 31. december 2005.
Told- og Skattestyrelsen, den 15. juni  

 2004 Ole Kjær /Per Hvas 1)  

 I Told- og Skattestyrelsens interne nummerrække har cirkulæret nr. 2004-15.
