 I skrivelse af 2. august 1957 har hr. politimesteren henstillet til  

 justitsministeriets overvejelse, at der udfærdiges bestemmelser angående  

 kontrolforanstaltninger, som kan nedsætte ulykkesrisikoen for artister og  

 publikum ved offentlige forestillinger, hvor artister udfører akrobatiske  

 øvelser eller lignende.
 Foranlediget heraf skal man meddele, at der efter justitsministeriets  

 opfattelse i §§ 68 og 69 i politivedtægten for Nakskov købstad og i  

 tilsvarende bestemmelser i andre politivedtægter er fornøden hjemmel til at  

 betinge tilladelser til at udføre akrobatiske øvelser, balancenumre og  

 lignende af, at der træffes sådanne sikkerhedsforanstaltninger, at publikum  

 ikke udsættes for fare.
 Spørgsmålet om sikkerhedsforanstaltnigner af hensyn til de optrædende  

 artister henhører under direktoratet for arbejdstilsynet, som i en af  

 arbejdsrådet og socialministeriet tiltrådt erklæring har udtalt, at  

 indehaverne af de etablissementer, hvortil artisterne er engageret, i  

 almindelighed må anses ansvarlige for overholdelse af  

 arbejderbeskyttelseslovgivningen, jfr. herved bl.a. §5 og §28 i lov nr. 226  

 af 11. juni 1954.
