 Et revisionsfirma forespurgte, om udbetaling af skattefri godtgørelse  

 i form af modregning i løn kan ske tidsforskudt.
 Statsskattedirektoratet svarede, at modregning skal ske løbende inden  

 for den enkelte lønperiode.
 Fra 1. januar 1989 er der adgang til at udbetale skattefri godtgørelse,  

 herunder det skattefri beløb ifølge ligningslovens § 9, stk. 7, i form af  

 modregning i bruttolønnen.
 Et revisionsfirma har under henvisning hertil spurgt, om en sådan  

 modregning kan foretages tidsforskudt.
Statsskattedirektoratet svarede, at modregning skal ske løbende inden for  

 den enkelte lønperiode.
Det kan dog, når ganske særlige omstændigheder gør  

 det nødvendigt, accepteres, at der sker modregning af et a conto beløb, og at  

 endelig opgørelse sker senest ved udgangen af den følgende måned.
For så vidt  

 angår december måned, skal der ske endelig afregning inden indsendelse af  

 oplysningssedler.
