Fremsat den 16. juni 1999 af  

 Søren Søndergaard (EL),  

 Keld Albrechtsen (EL), Søren Kolstrup (EL),  

 Pernille Rosenkrantz  

 Theil (EL) og Frank Aaen (EL) Forslag til folketingsbeslutning om dansk deltagelse i en fredsbevarende, humanitær og  

 demokratiopbyggende indsats i Kosova og det øvrige Balkan Da det er Folketingets opfattelse, at Danmark skal  

 være foregangsland, når det gælder humanitær  

 nødhjælp, genopbygning og støtte til kampen for demokrati  

 og menneskerettigheder på Balkan, opfordrer Folketinget regeringen  

 til at fortsætte og forstærke den humanitære  

 nødhjælp til Kosovas forfulgte befolkning, det være sig i  

 selve Kosova eller i tilstødende områder, samt yde  

 humanitær hjælp til alle krigens ofre, at stille alle Danmarks minerydningsressourcer, som ikke anvendes  

 andetsteds, til rådighed for fjernelse af miner og ueksploderede  

 NATO-bomber i Kosova, at yde befolkningen i Kosova al mulig politisk og praktisk opbakning  

 til at vælge en konstituerende forsamling, som kan udarbejde forslag om  

 Kosovas fremtid, herunder den nøjagtige status i forhold til FRY, at finde veje til at give direkte støtte til  

 anti-nationalistiske og demokratiske projekter på Balkan, ikke mindst i  

 Serbien og Kroatien, at forstærke presset på de kroatiske og serbiske  

 myndigheder, for at alle flygtninge kan vende tilbage til deres hjemstavn i  

 sikkerhed og uden at risikere forfølgelse og diskrimination, at bidrage til genopbygningen af Balkan, først og fremmest i  

 Kosova, Albanien, Montenegro, Makedonien og Bosnien, at arbejde for, at EU-landene giver ensidig, toldfri adgang for varer  

 fra lande på Balkan, der respekterer menneskerettighederne, at støtte Den Internationale Krigsforbryderdomstols arbejde  

 på Balkan med det formål at få alle krigsforbrydere stillet  

 for retten, at bidrage på ovenstående grundlag med danske soldater  

 samt at bidrage med politifolk, nødhjælpsarbejdere og andre til  

 fredsbevarende, humanitære og demokratiopbyggende aktioner i regi af  

 FN, OSCE eller Europarådet.
Bemærkninger til forslaget Fred og stabilitet i Kosova og på  

 resten af Balkan nås ikke primært ved hjælp af soldater.  

 Det kræver en kombination af en lang række tiltag, hvoraf nogle  

 af de væsentligste er nævnt i dette beslutningsforslag.
Dem  

 opfordres regeringen til at gøre noget ved.
 Til uddybning af beslutningsforslagets enkelte punkter kan  

 nævnes:
 Det er nødvendigt med en indsats i selve Kosova, men  

 også i forhold til flygtninge fra Kosova i nærområder som  

 Albanien, Makedonien, Montenegro og Serbien.
Der henvises bl.a. til den omfattende minerydningsaktion, som FN  

 står for i Cambodja.
Den er et bevis på, at FN-systemet  

 råder over kompetence til at gennemføre minerydningsaktioner,  

 hvorfor det er oplagt at overlade minerydningen til FN.
I den forbindelse er  

 det helt afgørende, at FN tilføres de nødvendige  

 ressourcer til at løfte opgaven.
Set ud fra et demokratisk synspunkt er det helt afgørende, at  

 diskussionen om Kosovas fremtid - herunder områdets fremtidige status -  

 føres og konkluderes af Kosovas befolkning.
Derfor må valgte  

 repræsentanter for befolkningen så hurtigt som muligt få  

 mulighed for at udarbejde forslag, som befolkningen kan tage stilling til ved  

 en folkeafstemning.
Ethvert forsøg fra en udefra kommende magt  

 på at trække en beslutning ned over hovedet på den lokale  

 befolkning vil ikke alene føre til fortsatte konflikter, men  

 også betyde forlænget tilstedeværelse af fremmede  

 styrker.
Efter år med blodige krige, forårsaget af etnisk  

 undertrykkelse og nationalistisk propaganda, er mange modsætninger  

 på Balkan skærpet i en grad, som også fremover kan  

 føre til destabilisering af området.
Derfor er det  

 afgørende, at der sættes en proces i gang, som kan demokratisere  

 det politiske liv, modvirke ekstrem nationalisme samt imødegå de  

 stadig stærkere tendenser til diskrimination på grund af etnisk  

 eller nationalt tilhørsforhold.
Det kan bl.a. ske ved at støtte  

 demokratiske og multietniske projekter og kræfter, f.eks. i form af  

 uafhængige radio- og tv-stationer.
Bl.a. for at kunne dæmme op for oppiskning af nationalistisk  

 had er det vigtigt, at Balkans befolkninger ikke efterlades med det indtryk,  

 at etniske udrensninger og flygtningestrømme glemmes eller ignoreres i  

 det øjeblik, de væbnede sammenstød ophører.
Derfor  

 er det afgørende vigtigt at opretholde presset, så de  

 kosova-albanske flygtninge kan vende tilbage, men så sandelig  

 også, så det samme kan ske for de mange hundrede tusinde serbere,  

 der er blevet fordrevet fra Krajina og Østslavonien.
Der er et omfattende behov for genopbygningshjælp til Balkan,  

 og den må koncentreres i de fattigste områder. Økonomisk  

 og social fremgang er afgørende for, at en demokratisk udvikling kan  

 lykkes.
Men der er kun tale om reelt demokrati, hvis det er landene på  

 Balkan selv, som - via deres valgte regeringer - bestemmer over  

 økonomien.  Ingen suveræne lande skal påtvinges at blive  

 dikteret eller administreret af hverken EU, USA, NATO, IMF eller  

 Verdensbanken.
Et vigtigt formål med genopbygningshjælpen er at  

 igangsætte en proces i lokalområdet, der sætter  

 områdets beboere og myndigheder i stand til selv at bidrage til  

 genopbygningen.
Et væsentligt bidrag hertil vil være  

 betingelsesløs og fri adgang for alle varer fra Balkan til EU's  

 marked.
For at kunne lægge pres på myndigheder, som fortsat  

 krænker menneskerettighederne og modsætter sig demokratisering,  

 kan denne frie adgang for varer gøres betinget af fremskridt på  

 disse områder.
En vigtig forudsætning for varig fred og forsoning mellem  

 forskellige etniske grupper på Balkan er, at de ansvarlige for  

 ugerningerne bliver retsforfulgt og straffet.
I den forbindelse er det helt  

 afgørende, at der ikke gøres forskel mellem forskellige etniske  

 grupper, hvad angår strafforfølgelse.
Derfor er det også  

 dybt bekymrende at notere, hvordan både Serbien og Kroatien mere eller  

 mindre systematisk nægter at samarbejde med  

 Krigsforbryderdomstolen.
På en række punkter er ovenstående hensigter i  

 strid med den ny ordning for Kosova, som NATO har dikteret.
Derfor bør  

 danske bidrag, civile såvel som militære, ikke stilles under  

 NATO-kommando, men tilbydes som bidrag til løsning af konkrete  

 opgaver, der er i overensstemmelse med ovenstående.
Skriftlig fremsættelse Søren Søndergaard (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om dansk deltagelse i  

 en fredsbevarende, humanitær og demokratiopbyggende indsats i Kosova og  

 det øvrige Balkan.
(Beslutningsforslag nr.
B 149).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
