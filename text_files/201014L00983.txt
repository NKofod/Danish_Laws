Bilag 1 Betænkning afgivet af Retsudvalget den 26. maj 2011 Betænkning over Forslag til lov om ægtefælleskifte m.v.
[af justitsministeren (Lars Barfoed)] 1. Ændringsforslag Der er stillet 5 ændringsforslag til lovforslaget.
Justitsministeren har stillet ændringsforslag nr. 1-4. Socialdemokratiets medlemmer af udvalget har stillet ændringsforslag nr. 5.
2. Udvalgsarbejdet Lovforslaget blev fremsat den 15. april 2011 og var til 1. behandling den 28. april 2011. Lovforslaget blev efter 1. behandling henvist til behandling i Retsudvalget.
Møder Udvalget har behandlet lovforslaget i 3 møder.
Høring Lovforslaget bygger på betænkning nr. 1518/2010 om ægtefælleskifte m.v.
Justitsministeren sendte den 31. maj 2010 betænkningen til udvalget, jf.
REU alm. del  bilag 537 (2009-10). Betænkningen har været sendt i høring, og den 15. april 2011 sendte justitsministeren de indkomne høringssvar og et notat herom til udvalget.
Spørgsmål Udvalget har stillet 16 spørgsmål til justitsministeren til skriftlig besvarelse, som denne har besvaret.
3. Indstillinger Et flertal i udvalget (V, DF, KF, RV og LA) indstiller lovforslaget til vedtagelse med de af justitsministeren stillede ændringsforslag.
Et mindretal i udvalget (S, SF, EL og Christian H.
Hansen (UFG)) indstiller lovforslaget til vedtagelse med de stillede ændringsforslag.
 Kristendemokraterne, Inuit Ataqatigiit, Siumut, Tjóðveldi og Sambandsflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 53 Af justitsministeren, tiltrådt af udvalget:
 1) I stk. 1 ændres »vederlagskrav« til: »krav«.
[Terminologi] Til § 81 2) Efter nr. 1 indsættes som nyt nummer:
»01. I § 254 e, stk. 7, 3. pkt., ændres »§ 327, stk. 4, 2. og 3. pkt.« til: »§ 327, stk. 5, 2. og 3. pkt.«« [Konsekvensændring] Til § 85 3) Efter nr. 6 indsættes som nyt nummer:
»01. I § 36 i, stk. 2, 4. pkt., ændres »§ 36, stk. 4, 2. pkt.« til: »§ 34 d, stk. 2, 2. pkt.«« [Konsekvensændring] 4) Efter nr. 9 indsættes som nyt nummer:
»02. I § 59, 2. pkt., ændres »§ 36, stk. 4« til: »§ 34 d, stk. 2, 2. pkt.«« [Konsekvensændring] Ny paragraf Af et mindretal (S), tiltrådt af et mindretal (SF, EL og Christian H.
Hansen (UFG)):
 5) Efter § 87 indsættes som ny paragraf:
»§ 01. Justitsministeren fremsætter forslag om revision af loven i folketingsåret 2015-16.« [Revisionsklausul] Bemærkninger Til nr. 1 Forslaget skyldes, at betegnelsen vederlagskrav ikke anvendes om krav som omhandlet i lovforslagets § 67, der viderefører § 56 i den gældende lov om ægteskabs indgåelse og opløsning.
Til nr. 2 I § 254 e, stk. 7, 3. pkt., i retsplejeloven henvises til den gældende § 327, stk. 4, 2. og 3. pkt.
Forslaget er en konsekvensændring som følge af lovforslagets § 81, nr. 2, hvorefter § 327, stk. 4, i retsplejeloven bliver til stk. 5.
Til nr. 3 og 4 I § 36 i, stk. 2, 4. pkt., og § 59, 2. pkt., i lov om retsafgifter henvises til den gældende § 36, stk. 4. Forslaget er en konsekvensændring som følge af lovforslagets § 85, nr. 4, hvorefter §§ 34-36 i lov om retsafgifter ophæves og erstattes af et nyt kapitel 5 a om ægtefælleskifte m.v.
Til nr. 5 Der foreslås indsat en bestemmelse, hvorefter justitsministeren senest i folketingsåret 2015-16 skal fremsætte forslag om revision af loven.
 Formålet med bestemmelsen er at sikre, at Folketinget senest i folketingsåret 2015-16 får lejlighed til at vurdere, om loven, der træder i kraft den 1. marts 2012, virker efter hensigten.
Kim Andersen (V) Kristian Pihl Lorentzen (V) Karsten Nonbo (V) Peter Skaarup (DF) fmd.
Marlene Harpsøe (DF) Pia Adelsteen (DF) Tom Behnke (KF) Tage Leegaard (KF) Simon Emil Ammitzbøll (LA) Karen Hækkerup (S) Maja Panduro (S) Christian H.
Hansen (UFG) Julie Skovsby (S) Anne Baastrup (SF) Karina Lorentzen Dehnhardt (SF) nfmd.
Lone Dybkjær (RV) Line Barfod (EL) Kristendemokraterne, Inuit Ataqatigiit, Siumut, Tjóðveldi og Sambandsflokkurin havde ikke medlemmer i udvalget.
