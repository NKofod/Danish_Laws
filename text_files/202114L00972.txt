Betænkning afgivet af Kulturudvalget den 18. maj 2022 Betænkning over Forslag til lov om ændring af lov om sikring af kulturværdier i Danmark (Straf m.v. for indførsel af ulovligt udførte kulturgenstande) [af kulturministeren (Ane Halsboe-Jørgensen)]:
1. Ændringsforslag Kulturministeren har stillet 3 ændringsforslag til lovforslaget.
2. Indstillinger Udvalget indstiller lovforslaget til vedtagelse med de stillede ændringsforslag.
 Liberal Alliance, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til § 1 Af kulturministeren, tiltrådt af udvalget:
 1) I den under nr. 7 foreslåede § 13 a indsættes i stk. 2 efter »Den, der indfører en kulturgenstand i strid med forbuddet«: » i artikel 3, stk. 1,«.
[Lovteknisk ændring] 2) I den under nr. 7 foreslåede § 13 a  ændres i stk. 2 »returnere« til: »overdrage«.
[Lovteknisk ændring] Til § 2 3) Datoen »1. juni« ændres til: »1. juli«.
[Ændring af ikrafttrædelsestidspunkt] Bemærkninger Til nr. 1 Det foreslås, at der i det foreslåede § 13 a, stk. 2, i lovforslagets § 1, nr. 7, indsættes en artikelhenvisning til Europa-Parlamentets og Rådets forordning (EU) 2019/880 af 17. april 2019 om indførsel og import af kulturgenstande.
 Ændringsforslaget indeholder ingen materielle ændringer.
Til nr. 2 Det foreslås, at ordet »returnere« ændres til »overdrage« i den forslåede § 13 a, stk. 2, så det stemmer overens med det ord, der anvendes i den foreslåede § 13 a, stk. 1.
 Ændringsforslaget indeholder ingen materielle ændringer.
Til nr. 3 Det foreslås at ændre ikrafttrædelsestidspunktet fra den 1. juni 2022 til den 1. juli 2022. Baggrunden herfor er tidsplanen for Folketingets behandling af lovforslaget, hvorefter den foreslåede ikrafttrædelse den 1. juni 2022 ikke længere er mulig.
4. Udvalgsarbejdet Lovforslaget blev fremsat den 6. april 2022 og var til 1. behandling den 20. april 2022. Lovforslaget blev efter 1. behandling henvist til behandling i Kulturudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring, og kulturministeren sendte den 14. september 2021 dette udkast til udvalget, jf.
KUU alm. del  bilag 237 (folketingsåret 2020-21). Den 6. april 2022 sendte kulturministeren høringssvarene og et høringsnotat til udvalget.
Bilag Under udvalgsarbejdet er der omdelt 7 bilag på lovforslaget.
Spørgsmål Udvalget har under udvalgsarbejdet stillet 1 spørgsmål til kulturministeren til skriftlig besvarelse, som ministeren har besvaret.
Daniel Toft Jakobsen (S) Birgitte Vind (S) Mogens Jensen (S) nfmd.
Anders Kronborg (S) Jan Johansen (S) Kasper Sand Kjær (S) Leif Lahn Jensen (S) Ida Auken (S) Charlotte Broman Mølbæk (SF) Rasmus Nordqvist (SF) Zenia Stampe (RV) Marianne Jelved (RV) Andreas Steenberg (RV) Søren Søndergaard (EL) Christian Juhl (EL) Uffe Elbæk (FG) Ellen Trane Nørby (V) Jan E.
Jørgensen (V) Kim Valentin (V) Hans Christian Schmidt (V) fmd.
Fatma Øktem (V) Stén Knuth (V) Morten Messerschmidt (DF) Dennis Flydtkjær (DF) Peter Skaarup (DF) Pia Kjærsgaard (DF) Birgitte Bergman (KF) Mai Mercado (KF) Lars Boje Mathiesen (NB) Liberal Alliance, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
