 En fodboldklub har stillet spørgsmål om fradragsret for moms af  

 personbiler, som en sponsor stiller vederlagsfrit til rådighed som delvis  

 betaling for reklameydelser, som klubben leverer til sponsoren.
 Momsnævnet har truffet afgørelse om, at der ikke er fradragsret for moms  

 af personbiler, der stilles til rådighed af sponsoren som led i en  

 sponsoraftale.
 Nævnet fandt, at momslovens § 8, stk. 2, om byttehandel skal anvendes, men  

 at hver ydelse momsmæssigt (herunder spørgsmålet om fradragsret) må behandles  

 isoleret.
Nævnet har ved sin afgørelse lagt vægt på, at klubben, jf. momslovens §  

 16, stk. 3, litra g, ikke ville have haft fradragsret for momsen, hvis den  

 havde modtaget vederlaget for reklameydelsen i form af penge og havde købt  

 eller lejet personbiler til spillerne.
At tjenesteydelsen - persontransport -  

 stilles til rådighed direkte, ændrer intet herved.
