Den 4. maj 1990 undertegnedes i Ængelholm en overenskomst mellem Danmark og Sverige om at forbedre flyvesikkerheden i forbindelse med flyvning med militære luftfartøjer.
 Overenskomsten har følgende ordlyd:
OVERENSKOMST MELLEM DANMARK OG SVERIGE OM AT FORBEDRE FLYVESIKKERHEDEN  

 I FORBINDELSE MED FLYVNING MED MILITÆRE LUFTFARTØJER Regeringerne i  

 Danmark og Sverige har med henblik på at forbedre flyvesikkerheden i fredstid  

 i forbindelse med flyvning med militære luftfartøjer og med baggrund i - aftale af den 20. januar 1989 mellem Danmark, Finland, Norge og Sverige  

 om samarbejde over statsgrænserne for at forhindre eller begrænse skader på  

 mennesker eller ejendom eller i miljøet i tilfælde af ulykker, og - protokol af den 1. september 1986 om samarbejdet inden for  

 flyveredningstjeneste mellem Statens Luftfartsvæsen, Danmark og  

 Luftfartsverket, Sverige, aftalt følgende.
Artikel 1 Danske og svenske militære luftfartøjer, som befinder sig i nød eller som  

 forventes at komme i nød, kan lande på den i situationen nærmeste  

 hensigtsmæssige flyveplads indenfor hver parts territorium.
De skal ydes  

 navigationshjælp og øvrig flyvesikkerhedsinformation fra de i den enkelte  

 situation mest hensigtsmæssige organer i det respektive land.
Artikel 2 For at lette samarbejdet i spørgsmålet om forbedret flyvesikkerhed ifølge  

 artikel 1 kan øvelser i nødprocedurer finde sted i nødvendigt omfang.
Sådanne  

 øvelser skal kunne omfatte øvelsesnødlandinger indenfor hver parts  

 territorium.
 Hver part må højst gennemføre 24 øvelsesnødlandinger hvert kalenderår og  

 højst 3 sådanne landinger hver kalendermåned.
I hvert øvelsestilfælde må højest to at de deltagende militære  

 luftfartøjer være sådanne, som kan medføre monterede våben og ammunition  

 eller observationsudstyr.
Transportfly kan indgå i øvelserne i nødvendigt  

 omfang.
 Før adgang til hver parts territorium ved øvelser i nødprocedurer skal  

 tilladelse i forvejen udvirkes ad diplomatisk vej.
Artikel 3 Øvelsesflyvning skal udføres som separat flyvning og må ikke kombineres  

 med andre former for øvelser eller opgaver.
Artikel 4 De berørte myndigheder i begge lande skal samarbejde med hinanden i den  

 hensigt at forbedre flyvesikkerheden i overensstemmelse med hvad der er  

 aftalt i denne overenskomst.
Artikel 5 Denne overenskomst træder i kraft ved undertegnelsen.
 Hver part kan forlange, at forhandlinger om ændringer i overenskomsten  

 skal finde sted.
Hver part kan skriftligt opsige overenskomsten.
Den ophører med at gælde  

 seks måneder efter, at den anden part har modtaget meddelelsen om opsigelsen.
Underskrevet i Ængelholm, den 4. maj  

 1990 i to eksemplarer på dansk og svensk, hvilke tekster har samme  

 gyldighed.
For Danmarks regering Knud Enggaard For Sveriges regering Roine Carlsson Overenskomsten trådte i medfør af artikel 5 i kraft den 4. maj 1990.
