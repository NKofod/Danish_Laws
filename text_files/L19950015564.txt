 I tilslutning til Udenrigsministeriets bekendtgørelse nr. 109 af 17.  

 oktober 1991, Lovtidende C, meddeles det, at der ved noteveksling mellem  

 Danmark og Zambia i Lusaka den 31. juli og den 28. september 1995 er truffet  

 aftale om at yde 40,5 mio. kr. i tillæg til beløbet 220 mio. kr., som blev  

 bevilliget ved overenskomsten af 27. juni 1991 til istandsættelse af Kapiri  

 Mphosi - Chingola vejen i Zambia.
 Formålet med projektet er en forbedret regional og national infrastruktur,  

 som kan bidrage til et lavere vejvedligeholdelses- og  

 transportomkostningsniveau i Zambia.
 Overenskomsten trådte i kraft den 28. september 1995.
