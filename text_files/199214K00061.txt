Nr BTL 61 Betænkning over Forslag til lov om ændring af lov om aktieselskaber, lov  

 om anpartsselskaber og lov om visse selskabers aflæggelse af årsregnskab m.v.  

 (Forenkling og fremtidstilpasning)   

 Nr L 61 1992-93, 1. samling Afgivet af Erhvervsudvalget Afgivet: 19921210 Udvalget har behandlet lovforslaget i nogle møder og har herunder stillet spørgsmål til industriministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Advokatrådet, Assurandør-Societetet, Danmarks Rederiforening, Dansk Industri, Foreningen af Statsautoriserede Revisorer og KPMG C.
Jespersen, Statsautoriserede Revisorer.
 Der er af industriministeren, et flertal og et mindretal stillet  

 ændringsforslag, hvorom henvises til de ledsagende bemærkninger.
 Herefter indstiller et mindretal (Socialdemokratiets og  

 Socialistisk Folkepartis medlemmer af udvalget) lovforslaget til  

vedtagelse med de under nr. 1-8 stillede ændringsforslag.
 Et andet mindretal (Venstres, Det Konservative Folkepartis,  

 Centrum-Demokraternes og Kristeligt Folkepartis medlemmer af udvalget)  

 indstiller lovforslaget til vedtagelse med de under nr. 3-5 stillede  

 ændringsforslag.
 Et tredje mindretal (Fremskridtspartiets medlem af udvalget)  

 indstiller lovforslaget til vedtagelse med de under nr. 2-5 og under  

 nr. 8 stillede ændringsforslag.
 Et fjerde mindretal (Det Radikale Venstres medlem af udvalget)  

 indstiller lovforslaget til vedtagelse med de under nr. 2-5 og under  

 nr. 8 stillede ændringsforslag og vil redegøre for sin stilling til de under  

 nr. 1 og under nr. 6 og 7 stillede ændringsforslag.
Ændringsforslag Til § 1Af et mindretal (S og SF):
 1) I den under nr. 1 foreslåede affattelse af § 1, stk.  

 4, udgår in fine », jf. dog § 135«.
 Af et flertal (S, SF, FP og RV):
 2) Nr. 59 affattes således:
 »59 . I § 49, stk. 6, indsættes efter 1. pkt. som nyt  

 punktum:
»Forud for valg af bestyrelsens medlemmer på generalforsamlingen skal  

 der gives oplysning om de opstillede personers ledelseshverv i andre  

 aktieselskaber, bortset fra 100 pct.-ejede datterselskaber.«» Af industriministeren , tiltrådt af udvalget :
 3) I det under nr. 62 foreslåede § 51, stk. 3,  

 indsættes efter »for selskabet,» ordene: »der ikke er en  

 naturlig del af hvervet som bestyrelsesformand,».
 4) Nr. 66 affattes således:
 »66. I § 56 indsættes som stk. 5 :
»Stk. 5. I selskaber, som har aktier optaget til notering på  

 Københavns Fondsbørs, skal forretningsordenen i det mindste indeholde  

 bestemmelser, der 1) fastlægger bestyrelsens konstitution og beslutningsdygtighed samt med  

 hvilket interval der skal afholdes møder, 2) fastlægger retningslinier for arbejdsdelingen, herunder  

 forretningsgange, bemyndigelser og instrukser mellem bestyrelsen og  

 direktionen eller andre etablerede organer, 3) fastlægger, hvorledes bestyrelsen fører tilsyn med direktionens ledelse  

 af selskabets virksomhed og med datterselskaber, 4) fastlægger retningslinier for oprettelse og føring af bøger,  

 fortegnelser og protokoller efter denne lov, 5) pålægger bestyrelsen at tage stilling til selskabets organisation såsom  

 regnskabsfunktion, intern kontrol, edb-organisation og budgettering, 6) pålægger bestyrelsen at skaffe sig de oplysninger, der er nødvendige  

 til opfyldelse af dens opgaver, 7) pålægger bestyrelsen at følge op på planer, budgetter og lignende samt  

 tage stilling til rapporter om selskabets likviditet, ordrebeholdning,  

 væsentlige dispositioner, overordnede forsikringsforhold,  

 finansieringsforhold, pengestrømme og særlige risici, 8) pålægger bestyrelsen at tage stilling til indholdet af  

 revisionsprotokollen forud for dennes underskrivelse, 9) pålægger bestyrelsen at gennemgå selskabets perioderegnskaber og lign.  

 i løbet af hvert regnskabsår og herunder vurdere budgettet og afvigelser  

 herfra samt 10) pålægger bestyrelsen at sikre tilstedeværelsen af det nødvendige  

 grundlag for revision herunder tage stilling til, om der er behov for intern  

 revision.«» 5) I det under nr. 73 foreslåede § 76, stk. 3, udgår  

 i 3. pkt. »til stede«, og i stedet indsættes:  

 »repræsenteret«.
 Af et mindretal (S og SF):
 6) I den under nr. 87 foreslåede affattelse af overskriften  

 til kapitel 15 udgår ordene », omdannelse fra andelsselskab til  

 aktieselskab«.
 7) Nr. 95 udgår.
 Af et flertal (S, SF, FP og RV):
 Til § 3 8) I det foreslåede § 56, stk. 3 , affattes nr.  

 2 således:
»2) de ledelseshverv, som selskabets bestyrelses- og  

 direktionsmedlemmer beklæder i andre aktieselskaber, bortset fra 100  

 pct.ejede datterselskaber.« Bemærkninger Til nr. 1, 6 og 7 Det er i almindelighed ikke samfundsmæssigt ønskeligt,  

 at andelsselskaber omdannes til aktieselskaber.
Der er derfor intet behov for  

 at fremme en sådan udvikling.
Til nr. 2 Som påpeget af Foreningen af Statsautoriserede Revisorer er det  

 ikke tilstrækkeligt at kende ledelsesposterne i selskaber, hvis aktier er  

 optaget til notering på Københavns Fondsbørs.
Det kan være lige så relevant  

 at kende ledelsesposter i ikkebørsnoterede selskaber og i udenlandske  

 selskaber.
 Til nr. 3 Det foreslås, at bestemmelsen i § 51, stk. 3, om  

 bestyrelsesformandens opgaver præciseres, således at der ikke opstår tvivl  

 om, at forbudet mod at påtage sig opgaver for selskabet ikke omfatter  

 arbejde, der er en naturlig del af hvervet som bestyrelsesformand.
 Til nr. 4 Spørgsmålet om selskabets overordnede forsikringsforhold hører  

 naturligt ind under opregningen i § 56, stk. 5, nr. 7. Med henblik på  

 forenkling foreslås det derfor at indarbejde nr. 11 om selskabets  

 forsikringsforhold i forretningsordenens nr. 7 om andre væsentlige forhold,  

 som bestyrelsen skal være opmærksom på.
 For at undgå forveksling med årsregnskaber foreslås det i nr. 9  

 præciseret, at bestemmelsen angår perioderegnskaber.
 Det foreslås endvidere, at ordet »løbende« udgår af nr. 10, da  

 bestyrelsen alene bør have pligt til med passende mellemrum at tage stilling  

 til behovet for intern revision.
 Desuden er der tale om en enkelt korrekturrettelse.
 Til nr. 5 For at det ikke skal give anledning til fortolkningstvivl i de  

 situationer, hvor aktionæren lader sig repræsentere ved fuldmægtig på  

 generalforsamlingen, jf. aktieselskabslovens § 66, stk. 1, foreslås teksten  

 præciseret.
Til nr. 8 For at få klarhed over selskabets forbindelser med andre  

 selskaber er det ikke tilstrækkeligt at kende bestyrelsesmedlemmers poster.  

 Det er lige så vigtigt at kende direktionsmedlemmernes.
Ligeledes er det, som  

 påpeget af Foreningen af Statsautoriserede Revisorer, ikke tilstrækkeligt at  

 kende ledelsesposterne i selskaber, hvis aktier er optaget til notering på  

 Københavns Fondsbørs.
Det kan være lige så relevant at kende ledelsesposter i  

 ikkebørsnoterede selskaber og i udenlandske selskaber.
 Til gengæld vil det i de fleste tilfælde være overflødigt bureaukrati at  

 opregne poster i 100 pct.-ejede datterselskaber.
Vibeke Storm Rasmussen (S) Ole Vagn Christensen (S) Sonja Mikkelsen (S)  

 Erling Olsen (S) Trøjborg (S) fmd.
Løvig Simonsen (S) Tommy Dinesen (SF)  

 Rahbæk Møller (SF) Sonja Albrink (CD) Flemming Hansen (KF) nfmd.
Kai  

 Dige Bach (KF) Svend Heiselberg (V) Pia Larsen (V) Helge Sander (V) Annette  

 Just (FP) Lone Dybkjær (RV) Lysholm Christensen (KRF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder haft industriministeren i samråd.
 Industriministeren har under samrådet over for udvalget kort gjort rede  

 for baggrunden for, at det i § 1, nr. 95, i L 61 foreslås, at der bør være  

 mulighed for, at et andelsselskab med begrænset ansvar kan omdannes til  

 aktieselskab på en smidig måde, der i vidt omfang svarer til, hvad der gælder  

 ved fusion:
1. Et andelsselskab kan efter de gældende regler omdannes til et  

 aktieselskab ved, at samtlige andelshavere overdrager deres andele til et af  

 dem ejet aktieselskab, hvorefter andelsselskabet likvideres og samtlige  

 aktiver og passiver overdrages fra andelsselskabet til aktieselskabet.
Det er  

 blevet hævdet, at opløsning i forbindelse med omdannelse til aktieselskab  

 kræver samtykke fra samtlige andelshavere, da en andelshaver ikke er pligtig  

 at modtage sin likvidationsandel i andet end penge.
Omdannelsen kræver tilladelse af kreditorer og medkontrahenter.
Dette er  

 en vanskelig procedure, der kan være omkostningskrævende.
 2. Efter forslaget har andelshaverne den endelige afgørelse, idet  

 omdannelsen vil kunne foretages uden tiltrædelse af kreditorer og  

 medkontrahenter.
 Omdannelse kan ske, hvis 4/5 af andelshaverne træffer beslutning herom.  

 Kræves der efter andelsselskabets vedtægter større majoritet for at vedtage  

 en likvidation af selskabet, skal dette majoritetskrav tillige være opfyldt.
 Der er med lovforslaget tale om en klargøring af retsstillingen og en  

 smidiggørelse af den praktiske gennemførelse af omdannelsen med den fornødne  

 beskyttelse af selskabsdeltagere, kreditorer og medkontrahenter.
3. På denne baggrund har Selskabsretspanelet fundet forslaget om  

 omdannelse formålstjenligt.
Alle medlemmerne i panelet, herunder  

 repræsentanten indstillet af Danske Andelsselskaber, har tiltrådt forslaget.
4. Forslaget har til formål at give andelsselskaber med begrænset ansvar  

 mulighed for at tilpasse sig den strukturudvikling, som den  

 konkurrencemæssige situation og den stigende internationalisering kan  

 nødvendiggøre.
Ikke mindst behovet for kapitaltilførsel kan tale for en  

 omdannelse til aktieselskab, men også samarbejde med udenlandske firmaer kan  

 gøre det hensigtsmæssigt at være organiseret som aktieselskab.
Det er vigtigt at understrege, at der alene er tale om et tilbud til  

 andelsselskaberne.
Spørgsmålet, om omdannelse vil være hensigtsmæssig, beror  

 på forholdene i det enkelte selskab og kan derfor kun afgøres af selskabets  

 deltagere og ledelse.
 Der er altså ikke tale om, at man fra centralt hold søger at ændre på  

 organisationsformen.
 5. Skatteministeriet har i en udtalelse til Selskabsretspanelets  

 betænkning anmodet om at blive holdt underrettet om den foreslåede  

 lovgivning, således at Skatteministeriet får mulighed for at gennemføre  

 skattelovgivning på området.
 Herefter indstiller udvalget lovforslaget til vedtagelse i  

 den affattelse, hvori det foreligger efter 2. behandling.
