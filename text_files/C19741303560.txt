 1. Vejledningen vedrører tilsyn med fremstillingen af  

 kødprodukter, som agtes eksporteret til Canada.
 2. Virksomheden skal forsyne den kontrollerende  

 dyrlæge og veterinærdirektoratets afdeling på Slagteri- og  

 Konserveslaboratoriet med et af de canadiske Meat Inspection Division  

 godkendt eksemplar af ansøgningsskema og etikette for de kødprodukter, der  

 omfattes af denne vejledning.
 Når nye godkendelser foreligger fra den canadiske Meat Inspection Division  

 skal virksomheden forsyne den kontrollerende dyrlæge og  

 veterinærdirektoratets afdeling på Slagteri- og Konserveslaboratoriet med  

 eksemplarer af disse.
 Alle gældende godkendte etiketter og ansøgningsskemaer skal være  

 tilgængelige for vedkommende veterinærinspektør samt for personale fra  

 Slagteri- og Konserveslaboratoriet.
 3. Virksomheden skal senest kl. 12 arbejdsdagen forud  

 for iværksættelse af produktioner omfattet af denne vejledning meddele  

 dyrlægen dette.
 4. Tilsynet skal påse, at produktets sammensætning er  

 i overensstemmelse med den af virksomheden opgivne recept og med den på  

 etiketten anførte ingrediensfortegnelse.
 5. Såfremt produktionen af de af denne vejledning  

 omhandlede produkter er foretaget i overensstemmelse med nærværende  

 bestemmelser samt i øvrigt gældende bestemmelser, kan dyrlægen på  

 sundhedscertifikatet ved sin underskrift attestere, at de for eksport til  

 Canada af kødprodukter gældende bestemmelser er opfyldt.
6. Der skal stilles et aflåseligt termostatrum til  

 rådighed for kontrollen.
Kontrollen skal udtage mindst 1 dåse af hvert kog  

 helkonserves, som omgående skal anbringes i termostaten, hvis temperatur skal  

 være 37 grader C (98 grader Fahr.).
Dåsen bedømmes efter 10 døgns termostatophold.
Temperaturen i termostaten  

 skal kunne kontrolleres med en uden for termostaten anbragt selvregistrerede  

 termograf.
 7. Såfremt bestemmelserne i denne vejledning ikke  

 skønnes overholdt, skal den pågældende produktion af dyrlægen tilbageholdes  

 fra eksport til Canada, indtil vedkommende veterinærinspektørs afgørelse i  

 sagen eventuelt er indhentet.
 Vedlagt bilag: Cirkulærer 10.08, 10.20, og 10.22 sat informationer nr.  

 36.01, med bilag, nr. 36.02, nr. 36.3 og 36.04 for eksport til Canada.
