 Ved skrivelse af 30. december 1983 til samtlige arrestinspektører anmodede  

 direktoratet efter henstilling fra rigsrevisionen arrrestinspektørerne om at  

 foretage uanmeldt kasseeftersyn af de ved arresthusene beroende kasser mindst  

 2 gange årligt.
 Af de til direktoratet indkomne oplysninger om, hvornår de omhandlede  

 kasseeftersyn var blevet foretaget i 1985, fremgik bl.a., at det ene  

 kasseeftersyn ved nogle arresthuse var blevet foretaget af  

 justitsministeriets kasseinspektion.
 Rigsrevisionen har i den anledning meddelt direktoratet, at eventuelle  

 uanmeldte eftersyn foretaget af justitsministeriets kasseinspektion ikke bør  

 medføre nogen indskrænkning i arrestinspektørens pligt til at foretage mindst  

 2 årlige uanmeldte kasseeftersyn i arresthusene.
 Direktoratet skal på den baggrund anmode arrestinspektørerne om fremover  

 at foretage 2 årlige eftersyn af arresthusets kasse, uanset eventuelle  

 eftersyn foretaget af justitsministeriets kasseinspektion.
 E.B.
Erik Bang Til samtlige arrestinspektører.
