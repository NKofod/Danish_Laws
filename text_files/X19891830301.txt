 Afgørelser der belyser en række aspekter i forbindelse med  

 efterbeskatningsreglerne i pensionsbeskatningslovens § 18A.
 Skatteministeriet blev spurgt om efterbeskatningsreglerne i  

 pensionsbeskatningslovens § 18 A finder anvendelse i følgende situationer:
 1. Præmienedsættelser, som skyldes udefra kommende omstændigheder, som  

 forsikringstageren ikke har nogen direkte indflydelse på.
a) Der tegnes en rente-/rateforsikring med præmiebetaling i 10 år eller  

 derover.
I de 2 første år betales en tillægspræmie til dækning af risiko på  

 boreplatform.
b) Der er tegnet en rateforsikring med præmiebetaling i 10 år.  

 Forsikringen er på grund af skærpede helbredsvilkår antaget med forhøjet  

 præmie.
Efter nogle år nedsættes præmien til normalt niveau på grund af  

 forbedret helbredsvilkår.
 c) Der er tegnet en rente-/rateforsikring, hvor præmieniveauet bl.a. er  

 fastsat ud fra den forsikredes erhverv.
 På grund af jobskifte ændres risikoklassen og dermed præmieniveau.
 På grund af ændrede risikovilkår (f.eks. som følge af teknologiske  

 ændringer) i den forsikredes erhverv ændres præmieniveauet.
 Der sker en fælles regulering af den samlede erhvervsstyrkes  

 præmieniveau.
 d) Der er tegnet en overlevelsesrente med ejerens ægtefælle eller  

 tidligere ægtefælle som forsikret. Ægtefællen/den tidligere ægtefælle afgår  

 ved døden inden der er forløbet 10 år fra tegningen af forsikringen.
 e) Ejeren af en rente-/rateforsikrking bliver invalid inden for 10 års  

 perioden, og dette berettiger efter forsikringens vilkår til  

 præmiefritagelse.
De under a), b) og c) beskrevne situationer kan efter Skatteministeriets  

 opfattelse ikke anses for omfattet af pensionsbeskatningslovens § 18 A, idet  

 eventuelle præmienedsættelser må betragtes som et led i den oprindeligt  

 indgåede forsikringsaftale.
Samtidig tilkendegav man, at der efter  

 ministeriets opfattelse dog fortsat er indberetningspligt efter § 22 i  

 bekendtgørelse nr. 743 af 17. oktober 1986 om kontrollen af pensionsordninger  

 m.v.
 De under d) beskrevne situationer kan ikke anses for omfattet af  

 pensionsbeskatningslovens § 18 A, idet Skatteministeriet er af den  

 opfattelse, at disse situationer kan sidestilles med de tilfælde, hvor ejeren  

 afgår ved døden, jf. pensionsbeskatningslovens § 18 A, stk. 1, in fine.
 I de under e) beskrevne situationer er det derimod Skatteministeriets  

 opfattelse, at der skal ske efterbeskatning efter reglerne i  

 pensionsbeskatningslovens § 18 A.
 2. Kollektive gruppeordninger med svingende præmier.
Spørgsmålet omhandlede kollektive gruppepensionsordninger uden for  

 arbejdsgiver/arbejdstagerforhold, som er karakteriseret ved, at præmien er  

 svingende fra år til år.
Ordningerne er omfattet af pensionsbeskatningslovens  

 afsnit I.
 Præmierne til de pågælende oprdninger er efter ministeriets opfattelse  

 omfattet af reglerne i pensionsbeskatningslovens §§ 18 og 18 A, og der skal  

 ske indberetning efter § 22 i bekendtgørelse nr. 743 af 17. oktober 1986 om  

 kontrollen af pensionsordninger m.v.
Forhøjelser af forsikringspræmierne er efter pensionsbeskatningslovens §  

 18, stk. 4, sidste pkt., en selvstændig ordning.
Hvis den resterende  

 indbetalingsperiode for en forhøjelse er under 10 år fordeles fradragsretten  

 over 10 år.
Nedsættelse af forsikringspræmierne omfattes af lovens § 18 A.
 3. Nedsættelse/ophør af præmiebetaling i forbindelse med  

 separation/skilsmisse.
Som et eksempel på en sådan situation blev nævnt tilfælde, hvor der er  

 tegnet en pensionsordning med løbende udbetalinger, hvor forsikringen er  

 tegnet med en stor overlevelsesrente med ægtefællen som forsikrede, og hvor  

 ægteparret sidenhen (inden 10 år efter tegningen) bliver separeret/skilt.
I  

 forbindelse med separation/skilsmisse ønskes forsikringen ændret til  

 fripolice.
Skatteministeriet meddelte at disse situationer er omfattet af  

 efterbeskatningsreglerne i pensionsbeskatningslovens § 18 A.
Der er ikke  

 lovhjemmel til at undtage disse tilfælde, da loven alene undtager  

 nedsættelser eller indbetalingsophør på grund af ejerens død og invaliditet,  

 når dette efter udbetalingsvilkårene berettiger til påbegyndelse af  

 udbetalingerne.
 4. Overgang til en ordning i ansættelsesforhold til en ordning uden  

 for ansættelsesforhold eller omvendt.
Spørgsmålet gik på, hvorledes procenttilægget skal beregnes i tilfælde af  

 efterbeskatning efter pensionsbeskatningslovens § 18 A, når pensionsordningen  

 er overgået fra at være en arbejdsgiverordning til en privat ordning eller  

 omvendt.
Endvidere gik spørgsmålet på, om der i disse situationer skal tages  

 hensyn til de af arbejdsgiveren indbetalte bidrag.
 Den korrekte fremgangsmåde for beregning af procenttilægget er efter  

 ministeriets opfattelse at beregne procenttilægget fra udløbet af det  

 indkomstår, hvori præmierne er fradraget og indtil udløbet af det indkomstår,  

 hvor præmiebetalingen nedsættes eller standses.
 Ved anvendelse af pensionsbeskatningslovens § 18 A i disse situationer  

 skal der tages hensyn til såvel arbejdsgiverperioden som de af arbejdsgiveren  

 indbetalte bidrag, idet det dog i givet fald kun vil være de private  

 indbetalinger, der skal fradragsmæssigt omfordeles.
 5.Manglende præmiebidrag i en periode.
 Eksempler.
 Præmien betales ikke, og de årlige pensionsydelser bliver f.eks. nedsat.  

 Fremover betales helårspræmierne på normal vis.
Den manglende præmiebetaling medfører, at forsikringen bliver omskrevet  

 til fripolice.
Derefter sker der det, at forsikringen efter en tid igen  

 sættes i kraft og således, at de manglende præmiebetalinger nu erlægges.
 På grund af bevilget henstand betales præmien ikke til forfaldstid, men  

 præmien bliver betalt inden indkomstårets udgang.
 Skatteministeriet meddelte, at der i de to første situationer skal ske  

 efterbeskatning efter reglerne i pensionsbeskatningelovens § 18 A, mens der i  

 den sidste situation ikke vil være grundlag for at anvende § 18 A.
 6. Ændring af forfaldstidspunkterne.
Forsikringstagere har mulighed for at vælge mellem forskellige  

 forfaltdstidspunkter, f.eks. månedligt forfald eller helårligt forfald.
Der  

 er dog altid tale om forudforfaldne præmier.
Der er endvidere mulighed for  

 efterfølgende at få ændret forfaldstidspunkterne.
Eksempel: En forsikring forfalder helårligt i 10 år med 12.000 kr.  

 Den første præmie forfalder den 1. december 1987. Pr. 1. december 1988 ændres  

 til månedligt forfald.
Det vil sige, at 12.000 kr. forfalder i 1987, mens  

 1.000 kr. forfalder i 1988. I et senere år ønskes der på ny ændret til  

 helårligt forfald pr. 1. december.
Det vil sige, at 23.000 kr. (11.000 kr. +  

 12.000 kr.) forfalder i det pågældende år.
 Skatteministeriet meddelte, at da der i disse situationer, hverken finder  

 præmienedsættelse eller -ophør sted, kan det ikke komme på tale at anvende  

 pensionsbeskatningslovens § 18 A.
 7. Fraflytning til udlandet.
 Spørgsmålet omhandlede situationer, hvor forsikringstageren fraflytter til  

 udlandet, og den fulde skattepligt til Danmark ophører.
 a) Forsikringstagerens fulde skattepligt ophører, og derefter omskrives  

 forsikringen til fripolice.
 b) Forsikringstagerens fulde skattepligt ophører, og derefter ophæves  

 forsikringen.
 c) Forsikringstagerens fulde skattepligt ophører, hvorefter der vælges  

 beskatning efter pensionsbeskatningslovens § 50, og således at  

 præmiebetalingen fortsætter.
 d) Forsikringstagerens fulde skattepligt ophører, hvorefter der vælges  

 beskatning efter pensionsbeskatningslovens § 50. Skatteministeriet meddelte,  

 at pensionsbeskatningslovens § 18 A skal anvendes i situation a), at  

 pensionsbeskatningslovens § 18 A og 48 A skal anvendes i situation b), at det  

 i den under c) beskrevne situation ikke kan komme på tale at anvende  

 pensionsbeskatningslovens § 18 A og endelig vedrørende situation d), at hvis  

 forsikringen derefter ophæves, så skal pensionsbeskatningslovens §§ 18 A og  

 48 A anvendes, mens pensionsbeskatningslovens § 18 A skal anvendes, hvis  

 forsikringen i stedet omskrives til fripolice.
 8. Dispositioner efter pensionsbeskatningslovens § 30.
Der er foretaget en tvungen afgiftsberigtigelse efter  

 pensionsbeskatningslovens § 30 inden udløbet af 10 års perioden.
Fremtidige  

 præmier betales fortsat, men uden fradragsret, da forsikringen i og med  

 afgiftsberigtigelsen ikke længere er omfattet af pensionsbeskatningslovens  

 afsnit I.
 Skatteministeriet svarede, at pensionsbeskatningslovens § 18 A skal  

 anvendes, også selv om indbetalingerne fortsættes.
 9. Produktmix.
 Spørgsmålet omhandlede forsikringsprodukter, der er kombinationer af  

 rateforsikringer og pensionsordninger med løbende udbetalinger, og gik på om  

 disse kombinerede ordninger kan betragtes som en helhed i relation til  

 pensionsbeskatningslovens § 18 A og præmierne dermed indberettes under eet.
Skatteministeriet svarede, at man er af den opfattelse at de kombinerede  

 forsikringsordninger ikke kan betragtes som en helhed i relation til  

 pensionsbeskatningslovens § 18 A, og at de derfor ikke kan og ikke skal  

 indberettes under eet.
Begrundelsen herfor er, dels at der er tale om to  

 forskellige ordninger med to forskelligt regelsæt, dels at det i relation til  

 hæveadgangen efter pensionsbeskatningslovens § 18 A, stk. 2, er af betydning  

 om en eventuel præmienedsættelse skal fordeles på de to ordninger eller kun  

 henføres til den ene af ordningerne.
