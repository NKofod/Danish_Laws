Bekendtgørelse om beregningsgrundlaget  

 for hensættelser til dækning af løbende ydelser efter lov  

 om sikring mod følger af arbejdsskade I medfør af § 123, stk. 1, § 219, stk.1, § 260,  

 stk. 3 og § 261 i lov om forsikringsvirksomhed, jf.  

 lovbekendtgørelse nr. 684 af 23. august 1999, fastsættes:
Anvendelsesområde § 1. Bekendtgørelsen finder anvendelse  

 på forsikringsselskaber, der tegner forsikringer i henhold til lov om  

 sikring mod følger af arbejdsskade.
 § 2. Ved hensættelser til løbende  

 ydelser forstås i denne bekendtgørelse hensættelser til  

 dækning af løbende ydelser efter lov om sikring mod  

 følger af arbejdsskade.
Opgørelsesmetode § 3. Ved opgørelse af hensættelser  

 til løbende ydelser anvendes den i §§ 4-6 beskrevne  

 beregningsmetode.
 Stk. 2. Såfremt selskabet ikke tidligere har opgjort  

 hensættelserne til løbende ydelser efter stk. 1, kan  

 selskabet uanset bestemmelsen i stk. 1 vælge at opgøre  

 hensættelserne til løbende ydelser efter den i §§ 7-9  

 beskrevne metode.
Variabelrentemetoden § 4. Ved beregning af hensættelser til  

 løbende ydelser efter variabelrentemetoden, diskonteres hver enkelt  

 fremtidig betaling med den på nulkuponrentestrukturen tilhørende  

 rente.
 Stk. 2. Nulkuponrentestrukturen skal estimeres ud fra kurserne  

 på statsobligationer på tidspunktet for opgørelsen.
Stk. 3. De fremtidige betalinger fastsættes under  

 hensyntagen til de fremtidige løntalsreguleringer.
Selskabet  

 anlægger sit bedste skøn over den fremtidige udvikling i  

 løntalsreguleringerne.
 Stk. 4. Ved opgørelsen af hensættelserne til  

 løbende ydelser skal alle udbetalinger behandles som om, der  

 forelå stedsevarende invaliditet, uanset om ydelsen alene er tilkendt  

 som midlertidig, jf. dog § 5, stk. 1.
 Stk. 5. Ved opgørelsen af hensættelserne til  

 løbende ydelser kan indregnes en forsigtigt fastsat  

 dødelighed.
 § 5. I det omfang selskabet har pålideligt  

 statistisk materiale, der påviser gevinster som følge af  

 tilkendte midlertidige ydelser, kan selskabet foretage et forsigtigt fradrag  

 i hensættelserne til løbende ydelser baseret herpå.  

 Selskabet skal i denne forbindelse tage højde for risikoen for  

 genoptagelse af en sag og muligheden for forhøjelser.
 § 6. I et selskab, der anvender  

 variabelrentemetoden, skal udjævningshensættelserne som minimum  

 indeholde et beløb til imødegåelse af usikkerheden  

 på skønnet over løntalsreguleringerne.
 Stk. 2. Ved fastsættelsen af beløbet, jf. stk.1,  

 skal selskabet tage hensyn til udsvingene i de foregående 5 års  

 faktiske løntalsreguleringer.
Fastrentemetoden § 7. Ved beregning af hensættelserne til  

 løbende ydelser efter fastrentemetoden, diskonteres hver enkelt  

 fremtidig betaling med en fast årlig rentefod.
Den faste årlige  

 rentefod må maksimalt udgøre 2,75 %.
 Stk. 2. Ved opgørelsen af hensættelserne til  

 løbende ydelser skal alle udbetalinger behandles som om, der  

 forelå stedsevarende invaliditet, uanset om ydelsen alene er tilkendt  

 som midlertidig, jf. dog § 8, stk. 1.
 Stk. 3. Ved opgørelsen af hensættelserne til  

 løbende ydelser kan indregnes en forsigtigt fastsat  

 dødelighed.
 § 8. I det omfang selskabet har pålideligt  

 statistisk materiale, der påviser gevinster som følge af  

 tilkendte midlertidige ydelser, kan selskabet foretage et forsigtigt fradrag  

 i hensættelserne til løbende ydelser baseret herpå.  

 Selskabet skal i denne forbindelse tage højde for risikoen for  

 genoptagelse af en sag og muligheden for forhøjelser.
 § 9. I et selskab, der anvender fastrentemetoden,  

 skal udjævningshensættelserne som minimum indeholde et  

 beløb, der er lig med forskellen mellem de løbende ydelser  

 diskonteret med en fast årlig rentefod på 2,00 % og de  

 løbende ydelser diskonteret med en fast årlig rentefod på  

 2,75 %.
 Stk. 2. Hvis selskabet ved opgørelse af  

 hensættelserne til løbende ydelser anvender en fast årlig  

 rentefod, der er lavere end 2,75 % og større end 2,00 %, skal  

 udjævningshensættelserne, uanset bestemmelsen i stk. 1, som  

 minimum indeholde et beløb, der er lig med forskellen mellem de  

 løbende ydelser diskonteret med en fast årlig rentefod på  

 2,00 % og de løbende ydelser diskonteret med den anvendte årlige  

 rentefod ved opgørelsen af hensættelserne til løbende  

 ydelser.
Straffebestemmelser § 10. Overtrædelse af § 3 straffes med  

 bøde.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 Stk. 3. For Grønland gælder lov om  

 forsikringsvirksomhed § 261, som sat i kraft ved anordning om  

 ikrafttræden for Grønland af lov om forsikringsvirksomhed.
Ikrafttrædelsesbestemmelser § 11. Bekendtgørelsen træder i kraft  

 den 31. december 1999 og har virkning fra regnskabsår, der afsluttes  

 den 31. december 1999 eller senere.
 Stk. 2. Samtidig ophæves bekendtgørelse nr. 894  

 af 14. december 1998 om beregningsgrundlaget for hensættelser til  

 dækning af løbende ydelser efter lov om forsikring mod  

 følger af arbejdsskade.
