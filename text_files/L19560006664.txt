 Under 15. september 1956 er der i Stockholm mellem repræsentanter for den  

 danske og den norske regering blevet undertegnet og udvekslet følgende  

 overenskomst:
Overenskomst mellem Danmark og Norge angående gensidig anerkendelse af førerbeviser og  

 indregistreringsattester for motorkøretøjer m.m.
 For at lette vejtrafikken mellem Danmark og Norge har undertegnede, dertil  

 behørigt bemyndigede, indgået følgende overenskomst.
 Artikel 1.
Førerbevis til motorkøretøj, udstedt i det ene land (hjemlandet) og  

 gyldigt der, giver indehaveren ret til under midlertidigt ophold på højst et  

 år i det andet land (besøgslandet) at føre motorkøretøj af den art, hvortil  

 førerbeviset berettiger ham, for så vidt angår motorkøretøj i erhvervsmæssig  

 trafik dog kun under forudsætning af, at køretøjet er indregistreret  

 andetsteds end i besøgslandet.
Førerbeviset skal gælde som legitimation.
 Den i første stykke nævnte ret bortfalder, når vedkommende tager fast  

 bopæl i besøgslandet.
 Artikel 2.
 Indehaver af et i hjemlandet udstedt gyldigt førerbevis til motorkøretøj,  

 som tager fast bopæl i besøgslandet, har efter ansøgning ret til i det  

 sidstnævnte land at opnå førerbevis til samme art motorkøretøj uden ved  

 ansøgningen at fremlægge bevis for bestået førerprøve, såfremt ansøgeren  

 iøvrigt opfylder de i besøgslandet stillede krav for opnåelse af tilsvarende  

 førerbevis.
 Artikel 3.
Den, som under midlertidt ophold i det ene land har opnået tilladelse til  

 i en vis periode at føre motorvogn eller motorcykel (i Norge førerkort for  

 utlending, i Danmark midlertidigt førerbevis), kan i den periode, hvori  

 tilladelsen gælder, i det andet land føre motorkøretøj af den art, som  

 tilladelsen berettiger han til, under forudsætning af at han ikke er bosat i  

 sidstnævnte land.
Tilladelsesskrivelsen skal gælde som legitimation.
 Artikel 4.
 Motorkøretøjer samt påhængs- eller sidevogne hertil, der er indregistreret  

 i det ene land, kan indpassere og i højst et år benyttes i det andet land på  

 vilkår, at de er i færdselsmæssig forsvarlig stand og opfylder de i  

 besøgslandet gældende forskrifter angående akseltryk, totalvægt og bredde.  

 Som bevis for indregistrering skal for norsk motorkøretøj gælde  

 forskriftsmæssigt vognkort, for dansk personmotorvogn og motorcykel og dertil  

 hørende påhængs- eller sidevogn nummerplade og for andet dansk motorkøretøj  

 og dertil hørende påhængsvogn nummerplade og indregistreringsattest.  

 Køretøjet skal være forsynet med hjemlandets mationalitetsmærke såvel som med  

 de i hjemlandet tildelte nummerplader.
 De i første stykke nævnte bestemmelser gælder ikke, når køretøjets  

 indehaver har fast bopæl i besøgslandet.
 Artikel 5.
Når det i det ene land er meddelt tilladelse til midlertidig brug af et i  

 et tredie land indregistreret motorkøretøj med eller uden påhængs- eller  

 sidevogn, må køretøjet i den tid, tilladelsen gælder, midlertidigt benyttes i  

 det andet land på vilkår, at køretøjet er i færdselsmæssig forsvarlig stand  

 og opfylder de i besøgslandet gældende forskrifter angående akseltryk,  

 totalvægt og bredde.
Som legitimation skal for køretøjer, som har opnået  

 tilladelse i Norge, gælde »vognkort« og »Q-skilter«, for  

 køretøjer, som har opnået tilladelse i Danmark, midlertidig  

 indregistreringssattest og grænsenummerplader.
Skilte og grænsenummerplader  

 skal efter indregistreringsnummeret indeholde den internationalt foreskrevne  

 nationalitetsafmærkning, for Norge N og for Danmark DK.
Bogstaver og tal skal  

 være udført i rød farve på hvid bund.
 For hvert skilt kan ved udleveringen kræves en i forvejen fastsat afgift.
 Artikel 6.
 Når det er åbenbart, at vilkårene for opnåelse af førerbevis eller anden  

 tilladelse ikke længere er opfyldt, eller indehaveren af førerbevis eller  

 anden tilladelse har gjort sig skyldig i en lovovertrædelse, som efter  

 besøgslandets lovgivning medfører fortabelse af førerbeviset, har vedkommende  

 myndighed i dette land ret til uanset bestemmelserne i foranstående artikler  

 at nægte godkendelse - i påkommende tilfælde for en bestemttid - af et i det  

 andet land udfærdiget førerbevis eller af en der meddelt tilladelse.
 Nægtes godkendelse af et i det andet land udstedt førerbevis eller en i  

 dette meddelt tilladelse, skal førerbeviset eller tilladelsen tages i  

 forvaring og snarest muligt tilbagesendes til den myndighed, som har ustedt  

 førerbeviset eller tilladelsen, hvorved tillige årsagen til den nægtede  

 godkendelse skal anføres, ligesom der på føørerbeviset skal ske påtegning om  

 den tid, i hvilken indehaveren er blevet nægtet ret til at benytte det i  

 besøgslandet.
 Artikel 7.
 Denne overenskomst berører ikke spørgsmål om tilladelse til mod betaling  

 at befordre personer eller andetgods end føreres og passagerers personlige  

 bagage , ej heller de bestemmelser om told, afgift eller skat på  

 motorkøretøjer og påhængs- og sidevogne, benzin, olie eller  

 automobilgummiringe eller forsikring af motorkøretøjer, som gælder eller  

 måtte blive indført i de to lande.
 Denne overenskomst, som ophæver og træder i stedet for overenskomst af 6.  

 november 1930 om gensidig anerkendelse af kørerkort og  

 indregistreringsbeviser for personmotorkøretøjer, træder i kraft den 1.  

 november 1956, og forbliver gældende indtil 6 måneder fra den dag, den måtte  

 blive opsagt af en af de kontraherende parter.
 Til bekræftelse heraf har undertegnede underskrevet denne overenskomst og  

 forsynet den med vore segl.
 Underskrevet i Stockholm i to  

 eksemplarer, den 15. september 1956.
 Justitsministeriet, den 27. oktober  

 1956.
 Hans Hækkerup.
 /Mogens Grau.
