Betænkning afgivet af Erhvervsudvalget  

 den 8. maj 2001 Betænkning over Forslag til lov om indhentning af tilbud i  

 bygge- og anlægssektoren [af erhvervsministeren (Ole Stavad)] 1. Ændringsforslag Der er af Venstres, Det Konservative Folkepartis, Dansk  

 Folkepartis, Centrum-Demokraternes, Kristeligt Folkepartis medlemmer af  

 udvalget og Kirsten Jakobsen (UP) stillet 8 ændringsforslag til  

 lovforslaget.
2. Udvalgsarbejdet Lovforslaget blev fremsat den 10. januar 2001 og var til  

 1. behandling den 23. januar 2001. Lovforslaget blev efter 1. behandling  

 henvist til behandling i Erhvervsudvalget.
Møder Udvalget har behandlet lovforslaget i 6 møder.
Høring Et udkast til lovforslaget har inden fremsættelsen  

 været sendt i høring.
Den 23. november 2000 sendte  

 erhvervsministeren høringssvarene til udvalget, jf.
L 140   bilag 2  

 (høringssvarene har tidligere været omdelt på alm. del  

 bilag 92). Den 12. januar 2001 sendte erhvervsministeren et  

 høringsnotat til udvalget, jf.
L 140   bilag 1.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
ELFO og Dansk VVS og Boligselskabernes Landsforening.
 Erhvervsministeren har over for udvalget kommenteret de  

 skriftlige henvendelser til udvalget.
Deputationer Endvidere har følgende mundtligt over for udvalget  

 redegjort for deres holdning til lovforslaget:
Danske Entreprenører, Håndværksrådet og ELFO og Dansk VVS.
Spørgsmål Udvalget har stillet 35 spørgsmål til  

 erhvervsministeren til skriftlig besvarelse, som denne har besvaret.
3. Indstillinger Et flertal i udvalget (V, KF, DF, CD, KRF og  

 Kirsten Jacobsen (UP)) indstiller lovforslaget til vedtagelse med de  

 stillede ændringsforslag.
Såfremt ændringsforslagene  

 forkastes, vil flertallet stemme imod lovforslaget ved 3. behandling.
Et mindretal i udvalget (S, SF, RV og EL)  

 indstiller lovforslaget til vedtagelse uændret.
Mindretallet vil  

 stemme imod de stillede ændringsforslag.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
4. Ændringsforslag med bemærkninger Ændringsforslag Af	et flertal (V, KF, DF, CD, KRF og Kirsten Jacobsen  

 (UP)):
Til § 1 1) Paragraffen affattes således:
» Stk. 2. Loven omfatter ikke private forbrugere.« [Privat byggeri med undtagelse af forbrugere omfattes af  

 lovens anvendelsesområde] Til § 3 2) I stk. 1 ændres »§  

 4, stk. 5« til: »§ 4,  

 stk. 5 og 6« og »§  

 11«  til: »§ 10«.
[Konsekvensændringer] 3) Stk. 2 udgår.
[Konsekvensændring] Til § 4 4) Efter stk. 5 indsættes som nyt stykke:
» [Maksimum antal underhåndsbud] Til § 5 5) I stk. 3 indsættes efter »40 arbejdsdage,«: »når kriteriet for tildeling af ordren er det  

 økonomisk mest fordelagtige bud, og 20 arbejdsdage, når  

 kriteriet for tildeling af ordren er laveste bud,«.
[Vedståelsesfrister] Til § 8 6) I stk. 2, 2. pkt., udgår ordene », så vidt muligt«.
[Angivelse af prioriteret rækkefølge af  

 underkriterier] Til § 10 7) Paragraffen affattes således:
» [Begrænsning i udbyders adgang til at forhandle ved  

 tildelingskriteriet det økonomisk mest fordelagtige bud] Til § 11 8) Paragraffen udgår.
[Konsekvensændring] Bemærkninger Til nr. 1 Efter stk. 1 skal loven gælde for indhentning af  

 tilbud på bygge- og anlægsopgaver og for tildeling af ordren.  

 Loven vil ikke gælde indhentning af overslag, fordi der her ikke er  

 tale om et tilbud.
 For at sikre, at tilbudsindhentning på bygge- og  

 anlægsopgaver ikke er omfattet af flere regelsæt, gælder  

 loven ikke kontrakter, der er omfattet af bygge- og anlægsdirektivet og  

 loven om kommuners og amtskommuners udførelse af opgaver for andre  

 myndigheder eller regler udfærdiget i medfør heraf, bortset fra  

 bestemmelserne vedrørende vedståelsesfristen og om, at  

 tilbudsgiverne skal have adgang til at overvære åbningen af  

 tilbudene.
 Efter stk. 2 er private forbrugere ikke omfattet af loven.  

 Derimod er private erhvervsdrivende omfattet, hvis der indhentes tilbud  

 på udførelse af arbejde på bygninger eller anlæg,  

 der anvendes erhvervsmæssigt, f.eks. en butiksejer, der indhenter  

 tilbud på maling eller ombygning af en butik.
Bygge- og anlægsarbejder skal forstås i  

 overensstemmelse med hidtidig praksis.
Afgørende vil derfor være  

 forståelsen efter den nuværende licitationslov og fortolkningen  

 af begrebet i bygge- og anlægsdirektivet.
Det følger af formuleringen af stk. 1, at loven  

 også gælder for totalentreprise, forstået som arbejde, der  

 også helt eller delvis omfatter projektering.
Der foreligger ikke her  

 et detaljeret og veldefineret fælles udbudsgrundlag, som  

 entreprenørerne kan afgive tilbud på grundlag af, men derimod et  

 udbudsgrundlag, som i højere grad bygger på funktionskrav og  

 skitser til det byggeprojekt, bygherren påtænker at  

 gennemføre.
På grund af det manglende fælles  

 konkurrencegrundlag er totalentreprise ikke omfattet af licitationsloven.
Det  

 er imidlertid fundet naturligt at inddrage denne entrepriseform i  

 nærværende lovforslag, som har til formål generelt at  

 fremme konkurrencen i bygge- og anlægssektoren.
Hertil kommer, at  

 indførelsen af tildelingskriteriet »det  

 økonomiske mest fordelagtige bud« under  

 alle omstændigheder kan forventes at bløde op for den  

 nuværende praksis med altid at udbyde på grundlag af  

 fastlåste kravspecifikationer.
 Totalentreprise vil med ændringsforslaget  

 følge de samme regler som de øvrige entrepriseformer, jf.  

 f.eks. definitionen af begrebet licitation i lovforslagets § 4.
Loven omfatter også udbud i partnering omfattende  

 f.eks. både entreprenører, arkitekter og ingeniører.
Hvis  

 der imidlertid ikke er en kontraktlig sammenhæng mellem teamets  

 medlemmer, således at f.eks. arkitekten over for bygherren afgiver et  

 separat tilbud på sine ydelser uden udad til at stå inde for  

 gennemførelsen af det samlede projekt, vil dette separate tilbud ikke  

 være omfattet af loven.
 En totalentreprenørs indhentelse af tilbud på  

 arkitekt- eller ingeniørydelser vil derimod ikke være  

 omfattet.
Loven omfatter ikke separate indkøb af  

 byggematerialer.
Dette gælder også håndværkerens  

 indkøb af materiale til en byggeopgave.
Derimod er materialer, der  

 leveres sammen med selve håndværkerydelsen, omfattet.
Til nr. 2 Ændringsforslaget er en konsekvens af  

 ændringsforslag nr. 4, 7 og 8.
Til nr. 3 Ændringsforslaget er en konsekvens af  

 ændringsforslag nr. 1.
Til nr. 4 Ændringsforslaget medfører, at der i lighed  

 med den nugældende licitationslov skal gælde en  

 maksimumsgrænse for indhentelse af underhåndsbud.
I den  

 nugældende licitationslov er det maksimale antal 2, og det  

 foreslås hævet til 4.
Til nr. 5 Med ændringsforslaget tilstræbes det at  

 videreføre de nugældende vedståelsesfrister i AB 92 og ABT  

 93.
Til nr. 6 Ændringsforslaget indebærer, at udbyderen ved  

 tildelingskriteriet det økonomisk mest fordelagtige bud skal angive  

 underkriterierne i prioriteret rækkefølge.
Til nr. 7 Efter ændringsforslaget til § 10 kan udbyderen kun  

 forhandle pris med den tilbudsgiver, som har afgivet det laveste bud eller  

 det efter udbyderens vurdering økonomisk mest fordelagtige bud.
Den  

 foreslåede bestemmelse tager således udgangspunkt i den  

 nugældende licitationslov § 3, stk. 3, der også indskrænker  

 forhandlingsadgangen, dog tilpasset det nye tildelingskriterium, det  

 økonomisk mest fordelagtige bud.
Som det fremgår af de almindelige  

 bemærkninger, udgør den gældende bestemmelse en  

 konkurrencebegrænsning.
Det er imidlertid blevet anført, at det  

 kan bidrage til, at tilbudsgiver giver den »rigtige« pris fra starten,  

 når tilbudsgiveren ved, at der ikke er mulighed for at justere tilbudet  

 efterfølgende.
Til nr. 8 Ændringsforslaget er en konsekvens af  

 ændringsforslag nr. 7.
Sonja Mikkelsen (S) nfmd.  

  Ole Vagn Christensen (S)  Grete Schødts (S)  

  Jeppe Kofod (S)  Bjarne Laustsen (S)  

  Ole Sohn (SF) Sonja Albrink (CD)  

  Morten Helveg Petersen (RV)  Frank Aaen (EL)  

  Svend Erik Hovmand (V)  Pia Larsen (V)  

  Kim Andersen (V)  Peter Brixtofte (V) fmd.  

 Pernille Sams (KF)  Kirsten Jacobsen (UP)  

  Egil Møller (DF)  Ole M.
Nielsen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 140 Bilagsnr.
