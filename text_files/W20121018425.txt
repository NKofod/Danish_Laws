Offererstatningslovens § 7, nævnets j.nr. 12-520-22809 Ansøger og skadevolder kørte i bil på motorvej.
Ansøger var fører af bilen.
Skadevolder sad på passagersædet.
De kørte ca. 120 km/t.
På et tidspunkt under kørslen rykkede skadevolder i rattet, således at ansøger mistede herredømmet over bilen.
Bilen ramte ind i autoværnet, og skadevolder blev dræbt på stedet.
Ifølge ansøgers forklaring til politiet havde både ansøger og skadevolder hænderne på rattet.
Skadevolder rykkede dog for hårdt i rattet til, at ansøger kunne holde det.
Skadevolder havde drukket alkohol og blev fundet med en promille på mindst 1,68. Ansøger havde ikke drukket.
Bilens ansvarsforsikringsselskab afviste at være erstatningspligtig, idet ansøger også var fører af køretøjet.
Nævnet besluttede herefter at realitetsbehandle ansøgningen.
