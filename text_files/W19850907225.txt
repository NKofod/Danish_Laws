Ankestyrelsens principafgørelse O-72-85 om kontanthjælp - udnyttelse af arbejdsmuligheder - højskole Resume:
En ansøger, der efter endt skolegang, i et år dels havde haft kortvarige arbejdsforhold, dels modtaget kontanthjælp på grund af arbejdsløshed, søgte om kontanthjælp efter bistandslovens § 37 under et højskoleophold, hvori indgik et 4 måneders ophold i udlandet.
Ankestyrelsen fandt, at ansøgeren under deltagelse i den del af højskoleopholdet, der foregik i Danmark, ville kunne opfylde rådighedsforpligtelsen.
Ankestyrelsen fandt derfor, at ansøgeren i denne periode var berettiget til hjælp efter bistandsloven.
 Ankestyrelsen lagde bl.a. vægt på arbejdsdirektoratets oplysninger,hvorefter dagpengeretten vil kunne bevares under den del af højskole opholdet, der foregår i Danmark.
 Kassation:
Der er kommet nye regler på området Love:
Lov om social bistand - lovbekendtgørelse nr. 637 af 27. september 1989 - § 40 Sagsfremstilling:
En ansøger havde afsluttet HF-eksamen i juni 1983. Han havde derefter dels haft kortvarige arbejdsforhold og dels modtaget kontanthjælpefter bistandsloven.
I juni 1984 søgte han om hjælp til et højskole ophold fra 1. september 1984 til 22. december 1984 og fra 14. april 1985 til 29. juni 1985. Opholdet indeholdt et udenlandsophold fra 1. januar 1985 til 1. maj 1985.
Det sociale udvalg gav afslag på ansøgningen om hjælp under højskoleophold.
Udvalget fandt, at opholdet måtte betragtes som enhelhed, og at ansøger ikke kunne opfylde sin forpligtelse efter bi standslovens § 38 om at stå til rådighed for arbejdsmarkedet.
 Over for ankenævnet udtalte socialudvalget, at arbejdsformidlingen havde oplyst, at såfremt ansøger havde været berettiget til dagpenge fra en arbejdsløshedskasse, ville han ikke kunne oppebære dagpenge under opholdet, ej heller under opholdet i Danmark.
Ankenævnet tiltrådte socialudvalgets afslag på hjælp under højskoleophold fra den 1. september til den 22. december 1984 og fra 14. april til 29. juni 1985. Nævnet har henvist til bistandslovens §§ 37 og 38. Nævnet har endvidere henvist til, at Socialministeriet i cirkulære af 20. december 1982 om kontanthjælp efter bistandsloven, pkt. 7, vejledende har udtalt, at Arbejdsdirektoratets regler om udbetaling af arbejdsløshedsdagpenge under kursusdeltagelse vil kunne være vejledende ved vurderingen af sager om hjælp efter bistandsloven til arbejdsløses kursusdeltagelse.
I Arbejdsdirektoratets cirkulære af 27. juni 1979 er det udtalt, at dagpengeretten kan bevares under deltagelse i kurser på højskoler eller husholdningsskoler, godkendt i henhold til lov nr. 259 af 4. juni 1970 - dog undtages de på skolerne afholdte kurser, der har karakter af egentlig uddannelse eller er led i sådanne.
 Dagpengeretten under kursusophold er bl.a. betinget af, at medlemmet under deltagelsen er aktivt arbejdssøgende og om fornødent villig til at afbryde undervisningen for at overtage arbejde, der er anvist.
 Ankenævnet fandt, at kurset efter oplysningerne om kursets opbygning, indhold og varighed måtte vurderes som en helhed, og at ansøger ikkei tilstrækkeligt omfang ville kunne stå til rådighed for arbejds markedet i kursusperioden.
Ansøger anførte, at højskolen måtte være omfattet af Arbejdsdirektoratets cirkulære AF 166/79 og AK 74/79, afsnit A, pkt.
I, om bevarelse af dagpengeretten på folkehøjskoler godkendt i henhold til lov nr. 259 af 4. juni 1970.
 Det var endvidere anført, at højskolen havde oplyst, at deltagelse i højskolens kurser ikke forudsatte deltagelse i den del af kurserne, som gennemførtes som projektundervisning i udlandet.
 Endelig henviste ansøger til, at Arbejdsdirektoratet ifølge socialforvaltningen på telefonisk forespørgsel havde oplyst over for forvaltningen, at dagpengeretten kunne bevares under den del af kurset, der foregik her i landet.
Arbejdsdirektoratet bekræftede over for Ankestyrelsen, at direktoratet i tilfælde, hvor der i højskoleopholdet indgår ophold i "eksotiske" lande, har opretholdt dagpengeretten i den del af perioden, der tilbringes i Danmark.
Arbejdsdirektoratet betragter således ikke højskoleopholdet som en helhed.
 Lovgrundlaget er bistandslovens §§ 37 og 38 samt Socialministeriets bekendtgørelse nr. 129 af 30. marts 1983, § 2.
 Afgørelse:
 Ankestyrelsen finder, at ansøger under deltagelse i den del af højskoleopholdet, der foregik i Danmark, ville kunne opfylde sin rådighedsforpligtelse efter bistandslovens § 38. Ankestyrelsen finder derfor, at ansøger i denne periode var berettiget til hjælp efter bistandsloven.
 Ankestyrelsen har herved bl.a. lagt vægt på Arbejdsdirektoratets oplysninger, hvorefter dagpengeretten vil kunne bevares under den del af højskoleopholdet, der foregår i Danmark.
 Ankestyrelsen ændrer således ankenævnets afgørelse.
