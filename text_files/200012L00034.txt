Fremsat den 4. oktober 2000 af  

 skatteministeren (Ole Stavad) Forslag til Lov om ændring af forskellige  

 skattelove (Succession i konto for opsparet overskud og justering af  

 reglerne om beskatning af løbende ydelser) § 1 I lov om skattemæssige afskrivninger (afskrivningsloven), jf.  

 lovbekendtgørelse nr. 845 af 4. september 2000, foretages  

 følgende ændringer:
 1. I § 40, stk. 7, indsættes efter 2.  

 pkt. som nyt punktum:
 »I det indkomstår, hvor fortjenesten medregnes til  

 den skattepligtige indkomst, fragår henstandsbeløbet i den  

 slutskat, der indgår ved opgørelsen af restskat og overskydende  

 skat efter kildeskattelovens §§ 60-62, jf. § 62 A, eller  

 selskabsskattelovens § 29 B, stk. 4 og 5.«.
 2. I § 40, stk. 7, indsættes i 10.  

 pkt., der bliver 11. pkt., efter »betaling«: »efter påkrav«.
 3. I § 40, stk. 7, indsættes i 11.  

 pkt., der bliver 12. pkt., efter »indkomstår«: », med sidste  

 rettidige betalingsdag den 10. i den efterfølgende måned«.
§ 2 I lov om beskatning af fortjeneste ved afståelse af aktier m.v.  

 (aktieavancebeskatningsloven), jf. lovbekendtgørelse nr. 844 af 4.  

 september 2000, foretages følgende ændring:
 1. I § 11, stk. 7, ændres »stk. 3-6 og  

 10« til: »stk. 3, 4, 7, 8 og 12«.
§ 3 I lov om opkrævning af indkomstskat samt kommunal og amtskommunal  

 ejendomsværdiskat for personer m.v. (kildeskat), jf.  

 lovbekendtgørelse nr. 639 af 3. august 1999, som ændret senest  

 ved § 34 i lov nr. 165 af 15. marts 2000, foretages følgende  

 ændringer:
 1. I § 33 C, stk. 1, 1. pkt., ændres  

 »stk. 2-10« til: »stk. 2-12«.
 2. I § 33 C, stk. 1, 3. pkt. og 6. pkt.,  

 ændres »Stk. 2-10« til: »Stk. 2-12«.
 3. I § 33 C indsættes efter stk. 4 som nye  

 stykker:
»Stk. 5. Anvender overdrageren ved udgangen af  

 indkomståret forud for overdragelsen virksomhedsordningen, jf.  

 virksomhedsskattelovens afsnit I, kan den, til hvem virksomheden overdrages,  

 overtage indestående på konto for opsparet overskud ved  

 udløbet af indkomståret forud for overdragelsen, såfremt  

 overdragelsen finder sted dagen efter dette indkomstårs udløb.  

 Den, til hvem en del af virksomheden eller en af flere virksomheder, jf.  

 virksomhedsskattelovens § 2, stk. 3, overdrages, kan overtage den  

 del af indestående på konto for opsparet overskud, der svarer til  

 den pågældende del af virksomheden eller den  

 pågældende virksomhed.
Denne del beregnes som forholdet mellem  

 den del af kapitalafkastgrundlaget ved udløbet af indkomståret  

 forud for overdragelsen, der kan henføres til den nævnte  

 virksomhed, og hele kapitalafkastgrundlaget ved udløbet af  

 indkomståret forud for overdragelsesåret.
Den  

 forholdsmæssige del af kapitalafkastgrundlaget ved udløbet af  

 indkomståret forud for overdragelsen beregnes efter forholdet mellem  

 værdien af aktiverne ved udløbet af indkomståret forud for  

 overdragelsen i den nævnte virksomhed og samtlige aktiver indskudt i  

 virksomhedsordningen.
Ved beregningen af den forholdsmæssige del ses  

 bort fra finansielle aktiver.
Foreligger der flere konti for opsparet  

 overskud, medregnes en forholdsmæssig del af hver af kontiene.  

 Overtagelse efter 1. og 2. pkt. forudsætter, at modtageren opfylder  

 kravene i virksomhedsskattelovens afsnit I.
Stk. 6. Anvender overdrageren ved udgangen af  

 indkomståret forud for overdragelsen kapitalafkastordningen, jf.  

 virksomhedsskattelovens afsnit II, kan den, til hvem virksomheden overdrages,  

 overtage indestående på konjunkturudligningskontoen ved  

 udløbet af indkomståret forud for overdragelsen, såfremt  

 overdragelsen finder sted dagen efter dette indkomstårs udløb.  

 Den, til hvem en del af virksomheden eller en af flere virksomheder  

 overdrages, kan overtage en forholdsmæssig del af indestående  

 på konjunkturudligningskontoen.
Denne del beregnes som forholdet mellem  

 den del af kapitalafkastgrundlaget ved udløbet af indkomståret  

 forud for overdragelsen, der kan henføres til den nævnte  

 virksomhed, og hele kapitalafkastgrundlaget ved udløbet af  

 indkomståret forud for overdragelsesåret.
Kapitalafkastgrundlaget  

 ved udløbet af indkomståret forud for overdragelsen  

 opgøres som værdien af aktiver, der udelukkende benyttes  

 erhvervsmæssigt, ved udløbet af indkomståret forud for  

 overdragelsen.
Virksomhedsskattelovens § 22 a, stk. 6 og 7, finder  

 dog tilsvarende anvendelse.
Overtagelse efter 1. og 2. pkt.  

 forudsætter, at modtageren opfylder kravene i virksomhedsskattelovens  

 afsnit II.«.
 Stk. 5-10 bliver herefter stk. 7-12.
 4. I § 33 C, stk. 7, der bliver stk. 9,  

 ændres »stk. 2« til: »stk. 2, 5 og 6«.
 5. I § 33 C, stk. 8, der bliver stk. 10,  

 ændres »stk. 2« til: »stk. 2, 5 og 6«.
 6. I § 33 C, stk. 9, der bliver stk. 11,  

 ændres »stk. 7 eller 8« til: »stk. 9 eller 10«.
 7. I § 33 C, stk. 9, der bliver stk. 11,  

 ændres »stk. 2« til: »stk. 2, 5 og 6«.
 8. I § 33 D indsættes efter stk. 3 som nye  

 stykker:
»Stk. 4. I det omfang konto for opsparet overskud overtages  

 efter § 33 C, stk. 5, beregnes der af indeståendet med  

 tillæg af den hertil svarende virksomhedsskat en passivpost.
Der  

 beregnes dog ikke passivpost for overskud opsparet i indkomstårene  

 1987-90. Passivposten udgør 9 pct. for overskud opsparet i  

 indkomståret 1991, 12 pct. for overskud opsparet i indkomstårene  

 1992-98, 13,5 pct. for overskud opsparet i indkomstårene 1999-2000 og  

 15 pct. for overskud opsparet i indkomståret 2001 og senere  

 indkomstår.
 Stk. 5. I det omfang konjunkturudligningskonto overtages efter  

 § 33 C, stk. 6, beregnes der af indeståendet med tillæg  

 af den hertil svarende konjunkturudligningsskat en passivpost på 12  

 pct. for indkomstårene 1993-98, 13,5 pct. for indkomstårene  

 1999-2000 og 15 pct. for indkomståret 2001 og senere  

 indkomstår.«.
 Stk. 4-5 bliver herefter stk. 6-7.
 9. I § 33 D, stk. 5, der bliver stk. 7,  

 ændres »stk. 2 og 3« til: »stk. 2-5«.
§ 4 I lov om påligningen af indkomstskat til staten (ligningsloven), jf.  

 lovbekendtgørelse nr. 775 af 16. august 2000, foretages  

 følgende ændringer:
 1. I § 12 B, stk. 4, 5. pkt., ændres  

 »afståelsen« til: »den efter stk. 1 foretagne overdragelse«.
 2. I § 12 B, stk. 5, 5. pkt., indsættes  

 efter »aktivet«: »,eller til et beløb, der er fastsat som vederlag for  

 et aktiv, der er overdraget med skattemæssig succession efter reglerne  

 i aktieavancebeskatningslovens § 11 eller kildeskattelovens § 33  

 C«.
 3. I § 12 B, stk. 9, 1. pkt., indsættes  

 efter »saldo«: », og stk. 5 finder tilsvarende anvendelse«.
 4. § 12 B, stk. 9, 3. pkt., ophæves og i  

 stedet indsættes:
»Den, der påtager sig forpligtelsen, skal  

 føre saldo efter reglen i stk. 3, idet det vederlag, yderen  

 betaler, dog anvendes som indgangsværdi.
Stk. 5, 1.-4. pkt, og  

 stk. 7, finder tilsvarende anvendelse, dog således at henvisningen  

 til stk. 5 i stk. 7, i disse tilfælde alene gælder  

 stk. 5, 1.-4. pkt.«.
§ 5 I lov om indkomstskat for personer m.v. (personskatteloven), jf.  

 lovbekendtgørelse nr. 719 af 14. september 1999, som ændret  

 senest ved § 49 i lov nr. 462 af 31. maj 2000, foretages følgende  

 ændring:
 1. I § 4, stk. 1, nr. 17, indsættes efter  

 »stk. 4-7»: »eller stk. 9».
§ 6 I lov om indkomstbeskatning af selvstændige erhvervsdrivende  

 (virksomhedskatteloven), jf. lovbekendtgørelse nr. 764 af 4. oktober  

 1999, som ændret ved § 18 i lov nr. 958 af 20. december 1999,  

 foretages følgende ændringer:
 1. I § 10, stk. 3, 3. pkt., indsættes efter  

 »kontant«: », jf. dog stk. 4«.
 2. I § 10 indsættes efter stk. 3 som nyt  

 stykke:
»Stk. 4. Overtages virksomhedens konto for opsparet overskud  

 efter reglen i kildeskattelovens § 33 C, stk. 5, eller  

 dødsboskattelovens § 39, stk. 2, skal en resterende  

 virksomhedsskat fradrages i en ægtefælles slutskat m.v., hvis den  

 skattepligtige er gift og samlevende med ægtefællen ved udgangen  

 af det pågældende indkomstår.
Virksomhedsskat, som  

 herefter resterer, fremføres til fradrag i den beregnede  

 slutskat m.v. i de nærmest efterfølgende 5  

 indkomstår.«.
 Stk. 4 bliver herefter stk. 5.
 3. § 13, stk. 1, sidste pkt., affattes  

 således:
 »Den hertil svarende virksomhedsskat fradrages i den  

 skattepligtiges slutskat m.v., udbetales kontant efter reglen i § 10,  

 stk. 3, eller overføres eller fremføres efter reglen i  

 § 10, stk. 4.«.
 4. I § 22 b, stk. 1, 6. pkt., ændres  

 »stk. 4, 6 og 7« til: »stk. 4, 7 og 8«.
 5. I § 22 b, stk. 5, sidste pkt., indsættes  

 efter »kontant«: », jf. dog stk. 6«.
 6. I § 22 b indsættes efter stk. 5 som nyt  

 stykke:
»Stk. 6. Overtages virksomhedens konto for konjunkturudligning  

 efter reglen i kildeskattelovens § 33 C, stk. 6, eller  

 dødsboskattelovens § 39, stk. 3, skal en resterende  

 virksomhedsskat fradrages i en ægtefælles slutskat m.v., hvis den  

 skattepligtige er gift og samlevende med ægtefællen ved udgangen  

 af det pågældende indkomstår.
Virksomhedsskat, som herefter  

 resterer, fremføres til fradrag i den beregnede slutskat m.v. i de  

 nærmest efterfølgende 5 indkomstår.«.
 Stk. 6-10 bliver herefter stk. 7-11.
 7. I § 22 b, stk. 8, 1. pkt., der bliver  

 stk. 9, 1. pkt., indsættes efter »beløb«: », jf. dog  

 kildeskattelovens § 33 C, stk. 6«.
§ 7 Stk. 1. Loven træder i kraft den 1. januar 2001.
 Stk. 2. Loven har virkning fra og med indkomståret 2001,  

 jf. dog stk. 3 og 4.
 Stk. 3. § 3, nr. 3, har virkning for overdragelser, der  

 finder sted den 1. januar 2001 eller senere.
 Stk. 4. §§ 1, 4 og 5 har virkning for løbende  

 ydelser, som er omfattet af ligningslovens § 12 B, og som ophører  

 eller overdrages den 1. januar 2001 eller senere.
Bemærkninger til lovforslaget Almindelige bemærkninger Regeringen fremlægger en række lovforslag, der  

 skal sikre og udbygge et konkurrencedygtigt skattesystem, som er et  

 væsentligt parameter, når virksomheder træffer beslutning  

 om placering af nuværende og fremtidig produktion.
Et element heri er  

 regeringens lovinitiativer til løsning af specifikke  

 skattemæssige problemer for generationsskifte i erhvervsvirksomheder,  

 som nærværende lovforslag er en del af.
For yderligere  

 bemærkninger herom kan der henvises til lovforslaget om  

 nedsættelse af skattesatsen for selskaber samt  

 virksomhedsskatteprocenten.
 Nærværende lovforslag imødekommer et af  

 forslagene fra det af regeringen og CD nedsatte Generationsskifteudvalgs  

 betænkning fra august 1999 (betænkning nr. 1374).
 Forslaget går ud på, at der ved succession i  

 levende live gives mulighed for succession i konto for opsparet overskud i  

 virksomhedsordningen, på samme måde som ved død.
 Det foreslås derfor at lette beskatningen ved  

 virksomhedsoverdragelse inden for familiekredsen ved at give mulighed for  

 succession i indestående på konto for opsparet overskud,  

 når en personligt ejet virksomhed overdrages inden for familiekredsen.  

 En tilsvarende mulighed foreslås indført for indestående  

 på konjunkturudligningskontoen i kapitalafkastordningen.
 Der er tale om en udvidelse af den successionsadgang, der  

 i dag findes i kildeskattelovens § 33 C.
 Kildeskattelovens § 33 C giver mulighed for  

 succession, når en virksomhedsejer i levende live overdrager sin  

 personligt ejede virksomhed til sin familie.
Når der overdrages med succession, betyder det, at  

 overdrageren ikke beskattes af sin fortjeneste ved overdragelsen.
I stedet  

 indtræder (succederer) erhververen i overdragerens skattemæssige  

 stilling med hensyn til anskaffelsessum, anskaffelsestidspunkt og  

 anskaffelseshensigt.
Erhververen overtager i princippet en udskudt skat  

 svarende til den skattebesparelse, som overdrageren opnår.
 I modsætning til hvad der gælder, når en  

 virksomhed overdrages med succession efter ejerens død, og  

 dødsboskattelovens regler således finder anvendelse, har der  

 ikke hidtil ved overdragelse i levende live været mulighed for at  

 indtræde i indestående på konto for opsparet overskud eller  

 i indestående på konjunkturudligningskontoen.
 Med den foreslåede lovændring opnås, at  

 der gælder de samme regler ved overdragelse i levende live og ved  

 død.
Fordelen ved at have skattemæssigt neutrale regler  

 er, at valget af generationsskiftetidspunkt og -form i mindre grad vil  

 være styret af skattemæssige hensyn.
Det giver plads til, at  

 væsentligere hensyn - f.eks ledelsesmæssige,  

 forretningsmæssige og familiemæssige hensyn - kan være  

 afgørende faktorer, når et generationsskifte skal  

 gennemføres.
Det kan således have uheldige konsekvenser for  

 virksomhedens fortsatte drift, hvis et generationsskifte udskydes til ejerens  

 død alene på grund af skattereglerne.
Den personkreds, der efter forslaget får mulighed  

 for at succedere, er den samme som i øvrigt er omfattet af reglerne i  

 kildeskattelovens § 33 C.
Det drejer sig om virksomhedsejerens  

 børn og børnebørn samt søskende og deres  

 børn og børnebørn.
Adoptivforhold og stedbarnsforhold  

 sidestilles med naturligt slægtskab.
 Det foreslås endvidere, at der skal gælde de  

 samme regler for passivpostberegning ved gaveoverdragelse af de respektive  

 konti i levende live og ved død.
 Som en konsekvens af forslaget om at give mulighed for  

 succession i indestående på konto for opsparet overskud i levende  

 live foreslås det, at reglen i virksomhedsskattelovens § 10,  

 stk. 3, om, at virksomhedsskat, der ikke kan rummes i årets  

 slutskat, og derfor udbetales kontant, ikke skal gælde ved erhververens  

 indtræden i konto for opsparet overskud.
 I modsat fald vil den foreslåede successionsadgang  

 betyde, at den nye ejer, hvis denne har underskud, kan få udbetalt  

 virksomheds- eller konjunkturudligningsskat fra tidligere år, som den  

 foregående ejer har indbetalt.
I stedet foreslås regler, hvorefter virksomhedsskat,  

 der ikke kan rummes i årets slutskat, kan fradrages i en eventuel  

 ægtefælles slutskat m.v. og derefter fremføres til fradrag  

 i den beregnede slutskat m.v. for de nærmeste efterfølgende 5  

 indkomstår.
Fremgangsmåden er velkendt fra principperne i  

 personskattelovens § 13 om fremførsel af underskud.
En parallel  

 regel foreslås indsat i kapitalafkastordningen.
Lovforslaget indeholder desuden en justering af  

 reglerne om beskatning af løbende ydelser.
For at lette  

 erhvervslivets generationsskifter blev der med lov nr. 386 af 2. juni 1999  

 gennemført en omlægning af beskatningen af løbende  

 ydelser.
 For at opnå sammenhæng mellem disse regler og  

 reglerne om skattemæssig succession i kildeskatteloven og  

 aktieavancebeskatningsloven, der ligeledes anvendes i forbindelse med  

 generationsskifte, foreslås en justering af reglerne om beskatning af  

 løbende ydelser.
De regler, der i 1999 blev gennemført for  

 beskatning af løbende ydelser, indeholder en bestemmelse om, at den  

 sælger, der efter modtagelsen af alle de aftalte ydelser ikke har  

 modtaget et beløb, der svarer til det, som er lagt til grund som  

 afståelsessum ved skatteopgørelsen, kan fradrage  

 forskelsbeløbet.
Køber skal medregne et tilsvarende  

 beløb ved indkomstopgørelsen.
Begrundelsen for denne regulering  

 er, at betalingen for det overdragne aktiv reelt har været lavere end  

 forudsat.
Sælger skulle derfor ikke i forbindelse med afståelsen  

 af aktivet have været beskattet af så høj en  

 afståelsessum som sket.
Modsat har køberen haft en for  

 høj anskaffelsessum/afskrivningsgrundlag.
Denne regulering passer ikke på en situation, hvor  

 køber har overtaget aktivet med succession.
Overdrages et aktiv med  

 succession, beskattes sælgeren ikke af en eventuel fortjeneste, og  

 køberen indtræder i sælgerens skattemæssige  

 stilling, dvs. køberen overtager sælgerens anskaffelsessum og  

 afskrivningsgrundlag.
For at forhindre en urimelig skattemæssig  

 behandling af de involverede parter foreslås der derfor  

 gennemført en justering af reglerne om beskatning af løbende  

 ydelser, således at det fremgår af bestemmelserne, at  

 sælgeren ikke kan foretage fradrag, og køberen ikke skal  

 beskattes i ophørssituationen, når overdragelsen er sket med  

 skattemæssig succession.
 Der foreslås endvidere en række mindre  

 justeringer af mere teknisk karakter vedrørende regelsættet for  

 beskatning af løbende ydelser.
Provenumæssige konsekvenser Der henvises til det samtidigt fremsatte forslag om  

 nedsættelse af skattesatsen for selskaber samt  

 virksomhedsskatteprocenten.
Erhvervsøkonomiske konsekvenser Der henvises til det samtidigt fremsatte forslag om  

 nedsættelse af skattesatsen for selskaber samt  

 virksomhedsskatteprocenten.
Administrative konsekvenser Lovforslaget vurderes at medføre engangsudgifter  

 på ca. 3,5 mill. kr. til edb-tilretninger i Told og Skat.
Administrative konsekvenser for erhvervslivet Den foreslåede ordning om succession i konto for  

 opsparet overskud og succession i konto for konjunkturudligning har til  

 formål at give den skattepligtige en bedre stilling end efter de  

 eksisterende regler.
Det er frivilligt at anvende ordningen.
Der er ikke nærmere holdepunkter for antagelser om  

 hvor mange personer, der vil anvende ordningen.
Det er en betingelse, at  

 overdragelsen sker inden for familiekredsen. Ønsker en skattepligtig  

 at benytte sig af ordningen, skal den skattepligtige tilkendegive dette  

 senest ved indgivelsen af selvangivelsen for det indkomstår, hvori  

 overdragelsen finder sted.
 Der vil for erhvervslivet være en vis  

 meradministration forbundet med udnyttelse af successionsadgangen.
 De foreslåede justeringer af reglerne om beskatning  

 af løbende ydelser skønnes ikke at have administrative  

 konsekvenser for erhvervslivet.
Miljømæssige konsekvenser Lovforslaget har ikke miljømæssige  

 konsekvenser.
Forholdet til EU-retten Lovforslaget skønnes ikke at indeholde EU-retlige  

 aspekter.
 Sammenfatning af økonomiske og  

 administrative konsekvenser.
Positive konsekvenser Negative konsekvenser Økonomiske konsekvenser for stat, amter og  

 kommuner Der henvises til det samtidigt fremsatte forslag om  

 nedsættelse af skattesatsen for selskaber samt  

 virksomhedsskatteprocenten.
Administrative konsekvenser for stat, amter og  

 kommuner Lovforslaget vurderes at medføre engangsudgifter  

 på ca. 3,5 mill. kr. til edb-tilretninger i Told og Skat.
Økonomiske konsekvenser for  

 erhvervslivet Der henvises til det samtidigt fremsatte forslag om  

 nedsættelse af skattesatsen for selskaber samt  

 virksomhedsskatteprocenten.
Administrative konsekvenser for  

 erhvervslivet Der vil for erhvervslivet være en vis meradministration  

 forbundet med anvendelse af ordningen, men ordningen er  

 frivillig.
Miljømæssige konsekvenser Ingen Ingen Administrative konsekvenser for borgerne Forholdet til EU-retten Lovforslaget skønnes ikke at indeholde EU-retlige  

 aspekter.
Høring Lovforslaget har været i høring hos  

 Advokatrådet, Erhvervenes Skattesekretariat, Landbrugets  

 Rådgivningscenter, Landbrugsraadet, De danske Landboforeninger, Dansk  

 Familielandbrug, Foreningen af Statsautoriserede Revisorer, Foreningen  

 Registrerede Revisorer, Finansrådet, Finanstilsynet, Forsikring og  

 Pension, Dansk Handel & Service, Det Danske Handelskammer,  

 Håndværksrådet, Dansk Industri, Skatterevisorforeningen,  

 Skattechefforeningen, Arbejderbevægelsens Erhvervsråd,  

 Finansministeriet, Erhvervsministeriet, Erhvervs- og Selskabsstyrelsen,  

 Økonomiministeriet, Ministeriet for Fødevarer, Landbrug og  

 Fiskeri, Justitsministeriet, Told- og Skattestyrelsen, Kommunernes  

 Landsforening, Københavns Kommune og Frederiksberg Kommune.
 I nedenstående skema er i kort form gengivet  

 modtagne høringssvar samt Skatteministeriets kommentarer  

 hertil.
Organisation/myndighed Bemærkninger Kommentar Erhvervenes Skattesekretariat Til forslagets § 2, nr. 8. Såfremt der ikke skal  

 beregnes passivpost for overskud opsparet i indkomstårene 1987-90  

 bør dette nærmere begrundes.
Såvel boafgiftslovens § 13 a om beregning af  

 passivpost og den foreslåede beregning af passivpost efter  

 kildeskattelovens § 33 D, stk. 4 og 5, tager udgangspunkt i en  

 beskatning på 50 pct.
I indkomstårene 1987-90 var  

 virksomhedsskatteprocenten 50 pct. og derfor beregnes der ikke passivpost.  

 Det nævnte udgangspunkt er indarbejdet i lovforslagets  

 bemærkninger.
Landbrugets Rådgivningscenter 1. Foreslår at svigerforhold medregnes til den  

 personkreds, der kan anvende successionsordningen.
Ad 1. Formålet med lovforslaget har alene været  

 at skabe ligestilling mellem succession i konto for opsparet overskud og  

 konto for konjunkturudligning i levende live og ved død.
Den  

 foreslåede personkreds, som vil få mulighed for at benytte  

 successionsordningen, er den samme personkreds i forslaget som ved  

 død.
Landbrugets Rådgivningscenter 2. Det anføres i bemærkningerne til  

 lovforslagets § 3, nr. 3, at der er oprettet tre konti for opsparet  

 overskud afhængig af virksomhedsskatten på opsparingstidspunktet.  

 Der stilles ikke krav om, at der skal føres særskilt konto for  

 opsparet overskud i perioden 1992-98 og 1999 og senere indkomstår,  

 selvom virksomhedsskatteprocenten har været forskellig.
Ved  

 skatteberegningen, herunder ved beregning af størrelsen af den  

 virksomhedsskat, som modregnes ved beregningen af skatterne, må man dog  

 skelne imellem, om en indkomst er opsparet ved 34 eller 32 pct.
Det  

 anføres, at tilsvarende må gælde, hvor erhververen ved  

 succession overtager overdragerens opsparingskonti.
 Ad 2. Skatteministeriet er enig i, at de anførte  

 betragtninger om førte konti for opsparet overskud tilsvarende skal  

 gælde, hvor erhververen har overtaget opsparingskontiene ved  

 succession.
Landbrugets Rådgivningscenter 3. Foreslår at den foreslåede bestemmelse i  

 § 6, nr. 2, om at erhververen ikke kan få udbetalt  

 virksomhedsskatten vedrørende den opsparingskonto, hvori der er  

 succederet, skal begrænses til alene at gælde situationer, hvor  

 erhververen inden erhvervelsen har underskud, som fremføres i henhold  

 til personskattelovens § 13.
Ad 3. Forslaget tilsigter at udelukke udbetaling af  

 virksomhedsskat, som stammer fra overdrageren, uanset om erhververens  

 underskud er oparbejdet før eller efter erhvervelsen.
Den  

 foreslåede bestemmelse er i overensstemmelse hermed.
Landbrugets Rådgivningscenter 4. Ønsker endvidere at få klarlagt samspillet  

 mellem de foreslåede regler om succession i konto for opsparet overskud  

 og reglerne for overdragelse af en af flere virksomheder efter  

 virksomhedsskattelovens § 15 og § 15 a.
Ad 4. Virksomhedsskattelovens § 15 a går ud  

 på, at den skattepligtige med virkning fra begyndelsen af  

 salgsåret kan vælge at overføre et beløb, der  

 højst svarer til det kontante nettovederlag, fra indskudskontoen til  

 mellemregningskontoen uden om hæverækkefølgen i § 5,  

 stk. 1, i forbindelse med salg af en af flere virksomheder under  

 virksomhedsordningen.
Anvendelsen af reglen medfører, at den  

 skattepligtige skal medregne en forholdsmæssig del af  

 indeståendet på konto for opsparet overskud ved udløbet af  

 indkomståret forud for salgsåret med tillæg af den  

 virksomhedsskat, som svarer hertil.
Ifølge de foreslåede regler  

 kan erhververen ved overtagelse af en af flere virksomheder i  

 virksomhedsordningen overtage opsparingskontoen med en del af  

 indeståendet på kontoen, der svarer til den  

 pågældende del af virksomheden. Ønsker overdrageren at  

 anvende § 15 a og herved hæve et beløb ud af virksomheden,  

 skal dette gøres forud for erhververens succession i den  

 pågældende del af opsparingskontoen.
Landbrugets Rådgivningscenter 5. Det foreslås, at succession i konto for opsparet  

 overskud og i konto for konjunkturudligning skal være muligt i  

 løbet af indkomståret, men i den beholdning, som var tilstede  

 ved indkomståret begyndelse.
I modsætning til den  

 foreslåede bestemmelse, hvorefter succession skal ske ved  

 udløbet af indkomståret forud for overdragelsen.
Ad 5. Den valgte betingelse skyldes de problemer, som vil  

 opstå, såfremt overdrageren i perioden fra indkomstårets  

 begyndelse til overdragelsesdagen foretager hævninger på konto  

 for opsparet overskud eller konto for konjunkturudligning.
I denne situation  

 vil erhververen reelt komme til at overtage forpligtelsen til at medregne det  

 hævede beløb til sin skattepligtige indkomst.
Landbrugets Rådgivningscenter 6. Det bør afklares, hvordan de overtagne  

 opsparingskonti skal prioriteres i forhold til erhververens eksisterende  

 konti og i forhold til virksomhedsskattelovens § 10, stk. 4, som  

 bliver til stk. 5, hvoraf det fremgår, at ved overførsel af  

 opsparet overskud, anses det tidligst opsparede overskud for det først  

 hævede.
 Ad 6. Prioriteringen er indarbejdet i bemærkningerne  

 til lovforslagets § 3, nr. 3, og der henvises hertil.
De danske Landboforeninger, Landbrugsraadet og Dansk  

 Familielandbrug Foreslår at den foreslåede bestemmelse i  

 § 6, nr. 2, om at erhververen ikke kan få udbetalt  

 virksomhedsskatten vedrørende den opsparingskonto, hvori der er  

 succederet, skal begrænses til alene at gælde situationer, hvor  

 erhververen inden erhvervelsen har underskud, som fremføres i henhold  

 til personskattelovens § 13. Endvidere foreslås at svigerforhold  

 medregnes til den personkreds, der kan anvende  

 successionsordningen.
 Der henvises til kommentaren til Landbrugets  

 Rådgivningscenter.
Foreningen Registrerede Revisorer 1. Foreslår at der skal være tilsvarende  

 muligheder for fusion af personligt ejede virksomheder, og at  

 successionskredsen generelt bør omfatte nære  

 medarbejdere.
 Ad 1. Der kan henvises til lovforslagets almindelige  

 bemærkninger, om at nærværende lovforslag er et led i  

 regeringens initiativer til løsning af specifikke problemer for  

 generationsskifte i erhvervsvirksomheder.
Foreningen Registrerede Revisorer 2. Foreslår vedrørende justering af reglerne om  

 beskatning af løbende ydelser, at ordningen generelt omlægges,  

 således at beskatningen fremover sker efter et såkaldt  

 »kasseprincip«.
 Ad 2. Der kan henvises til de almindelig bemærkninger  

 til lov nr. 386 af 2. juni 1999, om den generelle omlægning af reglerne  

 om beskatning af løbende ydelser.
Skatterevisorforeningen og Skattechefforeningen På baggrund af fortolkningsspørgsmål til  

 de gældende bestemmelser i virksomhedsskattelovens § 16 a,  

 stk. 3, 2. pkt., dødsboskattelovens § 10, stk. 3, 3.  

 pkt., § 45, stk. 3, 2. pkt., og § 46, stk. 1, 2. og 3.  

 pkt., anføres det, at den valgte formulering af kildeskattelovens  

 § 33 C, stk. 5, 3. pkt., i lovforslagets § 3, nr. 3, som stort  

 set svarer til de nævnte bestemmelser, er uhensigtsmæssig.  

 Fortolkningsspørgsmålene foreligger, såfremt der er tale  

 om flere end to virksomheder, hvoraf en eller flere af virksomhederne har  

 negativ kapitalafkastgrundlag.
Der er anvendt eksempler til illustration  

 heraf.
Det foreslås derfor, at ordlyden af kildeskattelovens § 33  

 C, stk. 5, og de ovenfor nævnte bestemmelser ændres,  

 således at der tages højde herfor.
Da de gældende formuleringer i virksomhedsskatteloven  

 og dødsboskatteloven, som bestemmelsen i forslagets § 3, nr. 3,  

 stort set svarer til, hidtil er løst ved fortolkningsbidrag i form af  

 cirkulærer, ligningsvejledning m.v., findes denne fremgangsmåde  

 fortsat at være den rigtige.
Ved en fremtidig gennemgang af  

 ligningsvejledning m.v. vil Skatteministeriet overveje, om beskrivelsen af  

 praksis tages op.
Københavns Kommune Lovforslagets § 3, nr. 8, om fastsættelse af  

 procentsatser ved beregning af passivposter, bør tage højde for  

 nedsættelse af virksomhedsskattesatsen fra og med indkomståret  

 2001, jf. lovforslag om ændring af forskellige skattelove  

 (Nedsættelse af skattesatsen for selskaber samt  

 virksomhedsskatteprocenten).
Der beregnes passivpost for indkomståret 2001 og senere  

 med 15 pct.
Dermed skabes der overensstemmelse mellem den foreslåede  

 bestemmelse i § 3, nr. 8, og de i lovforslag om ændring af  

 forskellige skattelove (Nedsættelse af skattesatsen for selskaber og  

 virksomhedsskatteprocenten) nævnte passivpostprocentsatser.
Bemærkninger til lovforslagets  

 enkelte bestemmelser Til § 1 Til nr. 1 Med lov nr. 386 af 2. juni 1999 blev der gennemført  

 en særlig henstandsordning vedrørende løbende ydelser,  

 der modtages i forbindelse med overdragelse af goodwill og andre immaterielle  

 aktiver.
Reglerne vedrørende henstandsordningen er fastsat i  

 afskrivningslovens § 40, stk. 7. Ordningen går ud på,  

 at overdrageren kan få henstand for den del af skattebetalingen, som  

 vedrører salg af goodwill eller andre immaterielle aktiver finansieret  

 med en løbende ydelse.
Det fremgår af § 40, stk. 7, at henstanden  

 er uforrentet.
Udover at henstandsbeløbet ikke løbende skal  

 forrentes, betyder dette også, at beløbet ikke skal indgå  

 i beregningen af eventuel restskat og procenttillæg m.v.
Det  

 foreslås at tydeliggøre dette ved at indsætte en  

 bestemmelse i § 40, stk. 7, om, at henstandsbeløbet i det  

 indkomstår, hvor fortjenesten medregnes til den skattepligtige  

 indkomst, fragår i den slutskat, der indgår ved opgørelsen  

 af restskat og overskydende skat efter kildeskattelovens §§ 61 og 62  

 eller selskabsskattelovens § 29 B, stk. 4 og 5. Hermed opnås  

 der overensstemmelse med den metode, der i aktieavancebeskatningslovens  

 § 13 a, stk. 5, er anvendt for at tilkendegive, at  

 henstandsbeløbet efter denne bestemmelse ikke indgår i  

 beregningen af eventuel restskat og procenttillæg m.v.
Til nr. 2 Ved grov og gentagen misligholdelse af henstandsordningen  

 fra den skattepligtige ophører henstanden, og det resterende  

 henstandsbeløb forfalder efter § 40, stk. 7, 10. pkt., til  

 betaling.
Det foreslås tilføjet, at beløbet forfalder til  

 betaling efter påkrav, da der ellers for den skattepligtige kan  

 opstå usikkerhed om, hvorvidt forfaldsgrunden er indtrådt, og  

 hvornår beløbet skal betales.
Til nr. 3 Der kan efter afskrivningslovens § 40, stk. 7,  

 gives henstand i op til 7 år efter den indgåede aftale.
Er  

 skatten ikke endeligt betalt senest 7 år efter indgåelsen af  

 overdragelsesaftalen, forfalder restbeløbet til betaling ved  

 udløbet af dette indkomstår.
Det foreslås at  

 tilføje en bestemmelse om, at sidste rettidige betalingsdag er den 10.  

 i den efterfølgende måned.
Dette svarer til den betalingsfrist,  

 der er fastsat i § 40, stk. 7, 6. pkt., vedrørende afdrag  

 på henstandsbeløbet.
Til § 2 Der er tale om en konsekvensrettelse som følge af  

 forslagets § 3, nr. 3.
Til § 3 Til nr. 1 og 2 Der er tale om konsekvensrettelser som følge af  

 forslagets § 3, nr. 3.
Til nr. 3 Dødsboskattelovens § 39, stk. 2-4,  

 indeholder regler om, at en arving eller udlægsmodtager, der overtager  

 afdødes erhvervsvirksomhed eller en del af denne, kan indtræde  

 (succedere) i indestående på konto for opsparet overskud i  

 virksomhedsordningen eller i indestående på  

 konjunkturudligningskontoen i kapitalafkastordningen.
 De gældende regler i kildeskattelovens § 33 C  

 om overtagelse af erhvervsvirksomhed med succession i levende live indeholder  

 ikke tilsvarende regler.
For at opnå, at der gælder de samme regler ved  

 overdragelse i levende live og ved død og dermed lette beskatningen  

 ved virksomhedsoverdragelse indenfor familiekredsen, foreslås det at  

 indsætte en bestemmelse i kildeskattelovens § 33 C, der giver  

 mulighed for succession i indestående på konto for opsparet  

 overskud, når en personligt ejet virksomhed overdrages inden for  

 familiekredsen.
En tilsvarende mulighed foreslås indført for  

 indestående på konjunkturudligningskontoen i  

 kapitalafkastordningen.
Der er således tale om en udvidelse af den  

 successionsadgang, der i dag findes i kildeskattelovens § 33 C.
Når der overdrages med succession, betyder det, at  

 overdrageren ikke beskattes af sin fortjeneste ved overdragelsen.
I stedet  

 indtræder (succederer) erhververen i overdragerens skattemæssige  

 stilling med hensyn til anskaffelsessum, anskaffelsestidspunkt og  

 anskaffelseshensigt.
Erhververen overtager i princippet en udskudt skat  

 svarende til den skattebesparelse, som overdrageren opnår.
Den personkreds, der efter forslaget får mulighed  

 for at succedere, er den samme som i øvrigt er omfattet af reglerne i  

 kildeskattelovens § 33 C.
Det drejer sig om virksomhedsejerens  

 børn og børnebørn samt søskende og deres  

 børn og børnebørn.
Adoptivforhold og stedbarnsforhold  

 sidestilles med naturligt slægtskab.
 Bestemmelserne foreslås indsat efter  

 kildeskattelovens § 33 C, stk. 4, som nye stk. 5 og 6.
A.
Succession i indestående på konto for  

 opsparet overskud, § 33 C, stk. 5 På en konto for opsparet overskud  

 opgøres efter gældende regler det overskud, der spares op i  

 virksomheden.
Beløbet, der indgår på konto for opsparet  

 overskud, er det beløb, der er tilbage, efter at der er betalt en  

 foreløbig virksomhedsskat på 32 pct.
Opsparede beløb skal  

 således ikke medregnes ved den skattepligtiges indkomstopgørelse  

 for indtjeningsåret.
Beløb på konto for opsparet overskud,  

 som senere overføres fra virksomhedsøkonomien til  

 privatøkonomien, medregnes til den skattepligtiges personlige indkomst  

 med tillæg af den foreløbige virksomhedsskat, der svarer hertil.  

 Den virksomhedsskat, som foreløbigt er betalt, fradrages herefter ved  

 beregningen af den endelige skat for det indkomstår, hvor  

 beløbet overføres fra konto for opsparet overskud, jf.  

 virksomhedsskattelovens § 10, stk. 3. Den endelige beskatning af  

 overskuddet sker derfor først i det indkomstår, hvor  

 beløbet overføres fra virksomheden til den skattepligtige.
Den foreslåede bestemmelse i kildeskattelovens  

 § 33 C, stk. 5, går ud på, at den, der erhverver en  

 virksomhed, som overdrageren har anvendt virksomhedsordningen for i  

 indkomståret forud for overdragelsen, kan overtage indestående  

 på konto for opsparet overskud.
Konto for opsparet overskud kan  

 overtages med den størrelse, den har ved udløbet af  

 indkomståret forud for overdragelsen.
Da den endelige beskatning som  

 nævnt først sker i det indkomstår, hvor beløbet  

 overføres fra virksomheden til den skattepligtige, overtager  

 erhververen en forpligtelse, der må forventes at indgå som en del  

 af berigtigelsen af købesummen for virksomheden.
Det er en betingelse, at overdragelsen af den personligt  

 drevne virksomhed i virksomhedsordningen finder sted dagen efter  

 udløbet af sidste indkomstår.
Reglen er en følge af  

 princippet om skattemæssig succession.
Er indkomståret  

 sammenfaldende med kalenderåret, skal overtagelsen ske den 1.  

 januar.
 Såfremt erhververen forinden overtagelsen af  

 virksomheden driver virksomhed under virksomhedsordningen, og dennes  

 indkomstår ikke er sammenfaldende med overdragerens indkomstår,  

 skal erhververen tillægge den andel af indestående på konto  

 for opsparet overskud, der stammer fra den erhvervede virksomhed, til  

 erhververens eksisterende samlede konto for opsparet overskud under  

 virksomhedsordningen, selvom erhververens indkomstår ikke er  

 sammenfaldende med overdragerens indkomstår.
Det foreslås, at den, der overtager en del af en  

 erhvervsvirksomhed, kan overtage en forholdsmæssig del af  

 indestående på konto for opsparet overskud.
Er der flere, som  

 overtager virksomheden i interessentskab, kan de overtage indestående  

 på konto for opsparet overskud i samme forhold, som de overtager  

 virksomheden.
Har overdrageren flere virksomheder, har disse været  

 behandlet som én virksomhed ved anvendelse af virksomhedsordningen,  

 jf. virksomhedsskattelovens § 2, stk. 3. Overtages en af flere  

 virksomheder, må der derfor forud for fordelingen af det opsparede  

 overskud mellem virksomhederne, foretages en udskillelse af virksomheden fra  

 de øvrige virksomheder.
Erhververen af en virksomhed overtager alene  

 den andel af indeståendet på konto for opsparet overskud, der  

 hidrører fra den erhvervede virksomhed.
 Udskillelsen af en virksomhed foretages på grundlag  

 af forholdet mellem den del af kapitalafkastgrundlaget, der hidrører  

 fra den pågældende virksomhed ved udløbet af  

 indkomståret forud for overtagelsen, og det samlede  

 kapitalafkastgrundlag ved udløbet af indkomståret forud for  

 overdragelsen.
Der er oprettet separate konti for overskud opsparet  

 før indkomståret 1991, for overskud opsparet i  

 indkomståret 1991 og for overskud opsparet i indkomståret 1992 og  

 senere.
Der er således tre konti for opsparet overskud afhængig  

 af virksomhedsskatten på opsparingstidspunktet.
Der stilles ikke krav  

 om, at der skal føres en særskilt opsparingskonto for overskud  

 opsparet i perioden 1992-98, en særskilt opsparingskonto for overskud  

 opsparet i 1999-2000 og en særskilt opsparingskonto for overskud  

 opsparet i 2001 og senere indkomstår.
Det er dog fortsat  

 afgørende, at den foreløbige virksomhedsskat vedrørende  

 en hævning opgøres korrekt, og dermed, at det kan  

 afgøres, om hævningen vedrører overskud opsparet i  

 indkomstårene 1992-98, 1999-2000 eller overskud opsparet i  

 indkomståret 2001 eller senere indkomstår.
Der stilles krav om,  

 at perioderne skal kunne adskilles fra hinanden, men ikke om anvendelse af en  

 bestemt metode til foretagelse af denne adskillelse.
 Det foreslås, at hvis der foreligger flere konti for  

 opsparet overskud, skal der medregnes en forholdsmæssig del af hver af  

 disse.
Når konto for opsparet overskud overtages af  

 erhververen, betyder det, at den foreløbigt betalte virksomhedsskat  

 bliver endelig for overdrageren, der således ikke i forhold til konto  

 for opsparet overskud beskattes yderligere i forbindelse med overdragelsen.
I  

 stedet indtræder erhververen i overdragerens skattemæssige  

 stilling med hensyn til indeståendet på kontoen, foreløbig  

 betalt virksomhedsskat og den udskudte skat.
 Med den gældende regel i virksomhedsskattelovens  

 § 10, stk. 3, om, at virksomhedsskat, der ikke kan rummes i  

 årets slutskat, udbetales kontant, vil den foreslåede mulighed  

 for at overtage indestående på konto for opsparet overskud ved  

 succession kunne føre til, at den nye ejer, hvis denne har underskud,  

 kan få udbetalt den virksomhedsskat for tidligere år, som den  

 foregående ejer har indbetalt.
Dette er ikke hensigtsmæssigt, og der foreslås  

 indsat regler, som alene skal gælde ved udnyttelse af  

 successionsadgangen.
Reglerne går ud på, at virksomhedsskat, der  

 ikke kan rummes i årets slutskat, kan fradrages i en eventuel  

 ægtefælles slutskat m.v. og derefter fremføres til fradrag  

 i den beregnede slutskat m.v. for de nærmeste efterfølgende 5  

 indkomstår, jf. nærmere bemærkningerne nedenfor til  

 forslagets § 6. Herved undgås, at der kunne opnås en  

 tilskyndelse til at overdrage til en erhverver, fordi dennes  

 skattemæssige forhold gør det fordelagtigt i forhold til en  

 køber uden underskud.
Reglerne skal alene gælde for den  

 opsparing, hvori der er succederet.
Det vil sige, at såfremt der  

 opstår underskud i virksomheden efter erhvervelsen af opsparingskontoen  

 finder reglen i § 10, stk. 3, anvendelse.
De foreslåede  

 bestemmelser vil derfor medføre, at erhverver ved skatteberegningen  

 skal skelne mellem konto for opsparet overskud, hvori der er succederet, og  

 konto for opsparet overskud, hvori der ikke er succederet.
Under hensyntagen  

 til virksomhedsskattelovens § 10, stk. 4, som bliver stk. 5,  

 om, at ved overførsel af opsparet overskud, anses det tidligst  

 opsparede overskud for det først hævede, kan erhververen i denne  

 situation selv bestemme, om hævede beløb skal stamme fra  

 opsparingskontoen, hvori der er succederet, eller fra opsparingskontoen, som  

 erhververen selv har opsparet.
Det samme gælder, hvis erherveren af virksomheden  

 før overtagelsen har drevet virksomhed i virksomhedsordningen.
I denne  

 situation kan der som følge af lovforslagets § 6, nr. 1 og 2,  

 være tale om, at overskud opsparet i samme år hos henholdsvis  

 erhververen og hos overdrageren ved erhververens hævning får  

 forskellige konsekvenser.
Erhververen kan i denne situation selv bestemme, om  

 hævede beløb skal stamme fra opsparingskontoen, hvori der er  

 succederet, eller fra opsparingskontoen, som erhververen selv har opsparet.  

 Inden for disse to grupper af opsparingskonti forudsættes, at de  

 ældste konti anvendes først.
Vælger erhververen efter at have overtaget konto for  

 opsparet overskud ikke at anvende virksomhedsordningen, må det anses  

 for ophør med anvendelse af virksomhedsordningen, jf.  

 virksomhedsskattelovens § 15 b.
Virkningen heraf er, at  

 indestående på kontoen med tillæg af den virksomhedsskat,  

 der svarer hertil, skal medregnes til erhververens personlige indkomst i  

 overdragelsesåret - i overensstemmelse med virksomhedsskattelovens  

 § 10, stk. 3, jf. dog stk. 4.
 Det er en forudsætning for helt eller delvist at  

 overtage konto for opsparet overskud, at erhververen overtager virksomheden  

 eller en del heraf for at videreføre den.
 Beslutning om, at erhververen ønsker at  

 indtræde i overdragerens konto for opsparet overskud, skal senest  

 meddeles i forbindelse med indgivelse af overdragerens selvangivelse for det  

 indkomstår, hvori overdragelsen finder sted, jf. kildeskattelovens  

 § 33 C, stk. 5, der efter forslaget bliver stk. 7.
B.
Succession i indestående på konto for  

 konjunkturudligning, § 33 C, stk. 6 Som nyt stk. 6 foreslås parallelle  

 regler med virksomhedsordningen for konjunkturudligningsordningen i  

 kapitalafkastordningen.
Det anføres, at den, der erhverver en  

 virksomhed, som overdrageren har anvendt konjunkturudligningsordningen i  

 kapitalafkastordningen på i indkomståret forud for overdragelsen,  

 kan overtage indestående på konto for konjunkturudligning.
Konto  

 for konjunkturudligning kan overtages med den størrelse, kontoen har  

 ved indkomståret forud for overdragelsen.
Det er en betingelse, at overdragelsen af den personligt  

 drevne virksomhed i kapitalafkastordningen finder sted dagen efter  

 udløbet af sidste indkomstår.
Reglen er en følge af  

 princippet om skattemæssig succession.
Er indkomståret  

 sammenfaldende med kalenderåret, er overtagelsesdatoen dermed den 1.  

 januar.
 Konto for konjunkturudligning i kapitalafkastordningen  

 giver efter de gældende regler de erhvervsdrivende mulighed for, i  

 lighed med erhvervsdrivende, der anvender virksomhedsordningen, at  

 udjævne den skattemæssige virkning af svingende indkomster, men  

 uden regnskabsmæssigt at skulle adskille økonomien i en  

 virksomhedsøkonomi og en privatøkonomi.
 Efter ordningen kan der foretages henlæggelser til  

 konjunkturudligning, som kan fradrages ved opgørelsen af den  

 skattepligtige indkomst i henlæggelsesåret mod betaling af en  

 foreløbig konjunkturudligningsskat på 32 pct.
Når den skattepligtige senere hæver indskud  

 på konjunkturudligningskontoen skal bruttobeløbet, dvs.  

 såvel beløbet, der fragår kontoen, som det beløb,  

 der tidligere er betalt i konjunkturudligningsskat, medregnes til den  

 skattepligtiges personlige indkomst.
Ved skatteberegningen fradrages den  

 konjunkturudligningsskat, der svarer til hævningen, i den  

 skattepligtiges slutskat med tillæg af en eventuel overført  

 restskat.
Den endelige beskatning sker derfor først i det  

 indkomstår, hvor beløbet overføres fra virksomheden til  

 den skattepligtige.
Når konto for konjunkturudligning overtages af  

 erhververen, betyder det, at overdrageren ikke, som det ellers følger  

 af virksomhedsskattelovens § 22 b, skal indtægtsføre de  

 foretagne henlæggelser.
Erhververen indtræder i stedet for i  

 overdragerens skattemæssige stilling med hensyn til indeståendet  

 på den bundne konjunkturudligningskonto i et pengeinstitut,  

 foreløbig betalt konjunkturudligningsskat, tidspunktet for  

 henlæggelse og den udskudte skat.
Konjunkturudligningsordningen er baseret på, at  

 indskudte beløb på konto for konjunkturudligning indestår  

 på en bunden konto i et pengeinstitut.
En overdragelse af  

 konjunkturudligningskontoen indebærer, at der sker en overdragelse af  

 indeståendet på kontoen.
For at der ikke skal kunne opstå  

 tvivl om, at denne transaktion er mulig, når der sker succession i  

 kontoen efter kildeskattelovens § 33 C, stk. 6, foreslås der  

 indsat en henvisning til kildeskattelovens § 33 C, stk. 6, i  

 virksomhedsskattelovens § 22 b, stk. 8, der ellers fastslår,  

 at kontohaveren ikke kan overdrage, pantsætte eller på anden  

 måde råde over de på en konjunkturudligningskonto indskudte  

 beløb.
Det er en betingelse for overtagelse af  

 konjunkturudligningskontoen, at erhververen selv opfylder kravene i  

 virksomhedsskattelovens afsnit II.
Reglerne om overtagelse af  

 indestående på konjunkturudligningskonto er i øvrigt  

 parallelle med reglerne om overtagelse af konto for opsparet overskud.
Der  

 henvises til bemærkningerne ovenfor om overtagelse af konto for  

 opsparet overskud i virksomhedsordningen.
Til nr. 4, 5 og 7 Som en parallel til betingelserne for, hvilken  

 personkreds, der har adgang til at succedere efter de eksisterende regler i  

 kildeskattelovens § 33 C, foreslås det, at succession aldrig kan  

 finde sted ved overdragelse til personer, der ikke er skattepligtige her til  

 landet efter kildeskattelovens § 1, medmindre det overdragne skaber fast  

 driftsted her i landet for erhververen eller er en del af dennes  

 herværende faste ejendom, jf. kildeskattelovens § 33 C,  

 stk. 7, som bliver stk. 9. Hvis erhververen er skattepligtig her  

 til landet efter kildeskattelovens § 1, men i henhold til bestemmelsen i  

 en dobbeltbeskatningsaftale med en fremmed stat, Færøerne eller  

 Grønland må anses for hjemmehørende dér,  

 foreslås det, at stk. 5 og 6 kun gælder i det omfang,  

 aktiverne efter overdragelsen indgår i en virksomhed, som Danmark i  

 henhold til dobbeltbeskatningsaftalen har beskatningsretten til, jf.  

 kildeskattelovens § 33 C, stk. 8, som bliver stk. 10.  

 Endvidere foreslås det, at der aldrig kan succederes ved overdragelse  

 af skibe og luftfartøjer til en person, der er hjemmehørende i  

 udlandet, jf. kildeskattelovens § 33 C, stk. 9, som bliver  

 stk. 11.
Til nr. 6 Der er tale om en konsekvensrettelse som følge af  

 forslagets § 3, nr. 3.
Til nr. 8 Bestemmelserne omhandler passivpostberegning i  

 tilfælde, hvor overdrageren har drevet selvstændig virksomhed,  

 som er beskattet efter virksomhedsordningen eller kapitalafkastordningen.  

 Stk. 4 gælder for virksomhedsordningen og stk. 5 for  

 kapitalafkastsordningen.
Passivposterne har alene betydning i relation til  

 gaveoverdragelse af konto for opsparet overskud eller konto for  

 konjunkturudligning.
Modregning af passivposter i forbindelse med  

 gaveafgiftsberegningen i de tilfælde, hvor der indgår et  

 gaveelement, og overdragelsen sker med succession, har til formål ved  

 afgiftsberegningen eller indkomstbeskatningen at kompensere modtager for, at  

 denne overtager en latent skattebyrde på de respektive konti.
Det er  

 uden betydning, om der er tale om en afgiftspligtig eller en  

 indkomstskattepligtig overdragelse.
Beregningen af passivposterne sker efter tilsvarende  

 skematiske regler, som gælder ved succession i indestående  

 på konto for opsparet overskud eller i indestående på konto  

 for konjunkturudligning efter dødsboskattelovens regler, jf.  

 boafgiftslovens § 13a, stk. 4 og 5. Såvel boafgiftslovens  

 § 13 a om beregning af passivpost og den foreslåede  

 passivpostberegning i kildeskattelovens § 33 D, stk. 4 og 5, tager  

 udgangspunkt i en beskatning på 50 pct.
Det opnås herved, at der  

 gælder de samme regler for overdragelse ved gave i levende live og  

 død.
 Ved overtagelse af konto for opsparet overskud  

 udgør passivposten 9 pct. for overskud opsparet i indkomståret  

 1991, 12 pct. for overskud opsparet i indkomstårene 1992-98, 13,5 pct.  

 for overskud opsparet i indkomstårene 1999-2000 og 15 pct. for konto  

 for opsparet overskud i indkomståret 2001 og senere indkomstår.  

 Der beregnes ikke passivpost for indkomstårene 1987-90, idet  

 virksomhedsskatteprocenten var 50 pct.
 Ved overtagelse af konto for konjunkturudligning  

 udgør passivposten 12 pct. for indkomstårene 1993-98,13,5 pct.  

 for indkomstårene 1999-2000 og 15 pct. for indkomståret 2001 og  

 senere indkomstår.
Grunden til, at der gælder skematiske regler for  

 beregning af passivposterne er, at det på overdragelsestidspunktet ikke  

 vides, hvor længe der går før opsparingen hæves.
Det  

 er derfor ikke muligt at fastslå den nøjagtige  

 skatteudskydelsesperiode, hvorfor det er nødvendigt at foretage en  

 skematisk beregning, der kan komme overtageren til gode på  

 overtagelsestidspunktet.
Til nr. 9 Der er tale om en konsekvensrettelse som følge af  

 forslagets § 3, nr. 8.
Til § 4 Til nr. 1 og 2 Der foreslås indsat regler i ligningslovens  

 § 12 B, der regulerer den situation, hvor parterne ved overdragelsen af  

 et aktiv mod en løbende ydelse har valgt at anvende reglerne i  

 kildeskattelovens § 33 C og § 33 D eller  

 aktieavancebeskatningslovens § 11 om skattemæssig succession.
I de gældende regler i ligningslovens § 12 B er  

 der fastsat regler for den skattemæssige behandling af løbende  

 ydelser.
Ifølge bestemmelsen skal den løbende ydelse  

 kapitaliseres, og parterne skal hver især føre en saldo, hvor  

 den kapitaliserede værdi i aftaleåret anvendes som  

 indgangsværdi.
Efterhånden som ydelserne betales, nedskrives  

 saldoen.
Hvis den løbende ydelse endeligt ophører,  

 inden saldoen bliver nul eller negativ, reguleres dette i  

 ophørsåret ved, at modtager får fradrag for et  

 beløb svarende til saldoen på ophørstidspunktet.
Yderen  

 skal medregne et tilsvarende beløb ved indkomstopgørelsen.  

 Begrundelsen for denne regulering er, at betalingen for det overdragne aktiv  

 reelt har været lavere end forudsat ved kapitaliseringen.
Modtageren af  

 den løbende ydelse skulle derfor ikke i forbindelse med  

 afståelsen af aktivet have været beskattet af så høj  

 en afståelsessum som sket.
Modsat har yderen haft en for høj  

 anskaffelsessum/afskrivningsgrundlag.
Dette gælder ikke, hvis der er tale om vederlag for  

 ikke skatterelevante aktiver.
Det er derfor i bestemmelsen fastsat, at der  

 ikke kan foretages fradrag, hvis der har været tale om en overdragelse  

 af et aktiv, hvor avancen ved afståelse af et sådant aktiv ikke  

 er skattepligtig.
Ligesom yderen ikke skal medregne beløbet i det  

 omfang, det svarer til et beløb, der er fastsat som vederlag for et  

 aktiv, hvis anskaffelsessum yderen hverken kan afskrive, fradrage eller lade  

 indgå i opgørelsen af skattepligtig avance ved en  

 afståelse af aktivet.
Beløbet skal medregnes ved  

 opgørelsen af yderens skattepligtige indkomst, blot ét af de  

 nævnte forhold gør sig gældende.
Overdrages et aktiv med succession efter kildeskattelovens  

 regler, beskattes overdrageren ikke af en eventuel fortjeneste, herunder  

 genvundne afskrivninger.
Erhververen indtræder i overdragerens  

 skattemæssige stilling, dvs. erhververen overtager overdragerens  

 anskaffelsessum og afskrivningsgrundlag.
Der er ikke i § 12 B angivet,  

 hvad der gælder, når aktivet er overdraget med skattemæssig  

 succession.
I forhold til bestemmelsen i § 12 B, stk. 4, om  

 beskatning af modtageren af ydelserne, er det lagt til grund, at  

 modtageren ikke har fradrag for en eventuel restsaldo, når  

 beløbet er fastsat som vederlag for et aktiv, der er overdraget med  

 skattemæssig succession, da successionen indebærer, at avancen  

 ikke er skattepligtig.
Det er aktivets art - og den for sådanne aktiver  

 i den pågældende situation gældende skattemæssige  

 behandling - der er afgørende for, om der skal ske regulering ved  

 ophør af den løbende ydelse.
For at tydeliggøre, at der  

 skal ses på den skattemæssige behandling af avancen ved den  

 foretagne overdragelse mellem parterne, herunder om den løbende ydelse  

 er fastsat som vederlag for et aktiv, der er overdraget med  

 skattemæssig succession efter reglerne i aktieavancebeskatningslovens  

 § 11 eller kildeskattelovens § 33 C, foreslås en mindre  

 omformulering af bestemmelsen.
Afgørende for, om yderen skal  

 medregne restsaldoen til sin skattepligtige indkomst, er, om den svarer til  

 et beløb, der er fastsat som »vederlag for et aktiv, hvis  

 anskaffelsessum yderen hverken kan afskrive, fradrage eller lade indgå  

 i opgørelsen af skattepligtig avance ved en afståelse af  

 aktivet«.
Ved vurderingen af, om restsaldoen skal indtægtsføres,  

 er det således den skattemæssige behandling af avancen ved  

 yderens senere afståelse af aktivet, der er afgørende.
Ved overdragelse med succession indtræder yderen i  

 modtagerens anskaffelsessum, afskrivningsgrundlag m.v.
Er aktivet ikke fuldt  

 nedskrevet, kan yderen således fortsætte  

 afskrivningsforløbet, og ved en efterfølgende afståelse  

 af aktivet vil modtagerens oprindelige anskaffelsessum blive lagt til grund  

 ved avanceopgørelsen.
I en række situationer vil der på den  

 måde også i successionstilfældene være en  

 anskaffelsessum, som vil være omfattet af bestemmelsens ordlyd, uanset  

 at den hidrører fra en tidligere overdragelse.
Da der er tale om en  

 anden anskaffelsessum end den, der er tænkt på i lovteksten, vil  

 der ikke være sammenhæng mellem størrelsen af denne og  

 størrelsen af det beløb (restsaldoen), der skal  

 indtægtsføres, hvilket kan medføre en urimelig  

 skattemæssig behandling af yderen.
 Bestemmelsen i § 12 B, stk. 5, foreslås  

 derfor udvidet med en bestemmelse om, at restsaldoen ikke skal medregnes ved  

 opgørelsen af yderens skattepligtige indkomst, hvis den svarer til et  

 beløb, der er fastsat som vederlag for et aktiv, der er overdraget  

 efter reglerne i aktieavancebeskatningslovens § 11 eller  

 kildeskattelovens § 33 C.
Til nr. 3 § 12 B, stk. 9, omhandler den situation, hvor  

 yderen af den løbende ydelse overdrager sin forpligtelse til at betale  

 ydelserne.
Dette kræver modtagerens samtykke, da der er tale om  

 debitorskifte.
Såfremt samtykket opnås, nedskrives saldoen for  

 yderen efter den oprindelige aftale med det betalte vederlag.
Hensigten har  

 været, at det samme system, som i øvrigt gælder efter  

 § 12 B for behandlingen af den løbende ydelse, også skal  

 gælde i denne situation.
For så vidt angår de  

 tilfælde, hvor saldoen uanset nedskrivningen ikke går i nul eller  

 i negativ, fremgår dette imidlertid ikke direkte af lovteksten, og der  

 foreslås derfor indsat en bestemmelse i § 12 B, stk. 9, 1.  

 pkt., om, at en sådan situation skal behandles efter § 12 B,  

 stk. 5. Dette betyder, at yderen bliver skattepligtig af det resterende  

 saldobeløb, medmindre anskaffelsessummen for det  

 pågældende aktiv ikke er skatterelevant for yderen.
Til nr. 4 I § 12 B, stk. 9, 3. pkt., anføres det,  

 at erhververen af forpligtelsen til at betale den løbende ydelse skal  

 kapitalisere og føre saldo over ydelserne efter reglerne i § 12  

 B, stk. 2 - 11. Bestemmelsen er ikke helt dækkende for den  

 situation, den skal regulere, og det foreslås derfor at ændre  

 den.
De regler, som der henvises til i den gældende  

 bestemmelse, regulerer de oprindelige parters forhold, og efter disse er den  

 skattemæssige behandling af den løbende ydelse i et vist omfang  

 afhængig af, hvilken type aktiv den løbende ydelse er vederlag  

 for.
I den situation, hvor en ny person efter § 12 B, stk. 9,  

 påtager sig forpligtelsen til at betale de resterende ydelser, vil den  

 løbende ydelse ikke længere være knyttet til et bestemt  

 aktiv, og reglerne, der gælder for de oprindelige parter, vil ikke  

 umiddelbart kunne anvendes.
 Det foreslås at henvise specifikt til de  

 bestemmelser, der skal anvendes.
 Herefter vil det fremgå, at den, der påtager  

 sig forpligtelsen, skal føre saldo efter reglen i § 12 B,  

 stk. 3, idet det vederlag, som yderen betaler, dog anvendes som  

 indgangsværdi.
Endvidere finder § 12 B, stk. 5, 1.-4. pkt., og  

 stk. 7, tilsvarende anvendelse.
Dette indebærer, at den, der  

 påtager sig forpligtelsen, i det indkomstår, hvor saldoen bliver  

 negativ, kan fradrage det negative beløb i den skattepligtige indkomst  

 for det pågældende indkomstår.
I efterfølgende  

 indkomstår kan de betalte ydelser fradrages.
Fradrag sker i  

 kapitalindkomst.
Hvis den løbende ydelse endeligt ophører,  

 inden saldoen bliver nul eller negativ, skal vedkommende medregne et  

 beløb svarende til saldoen på ophørstidspunktet ved  

 indkomstopgørelsen.
Ved betaling af en afløsningsssum i de  

 tilfælde, hvor modtageren afstår retten til den løbende  

 ydelse til den nye yder, finder reglerne i § 12 B, stk. 5, 1.-4.  

 pkt. og stk. 7, tilsvarende anvendelse.
Dette indebærer, at den  

 kontantomregnede værdi af det af yderen betalte vederlag fragår  

 på dennes saldo.
Hvis saldoen bliver positiv skal et beløb  

 svarende til saldoen medregnes ved opgørelsen af yderens  

 skattepligtige indkomst, og hvis saldoen bliver negativ, kan yderen fradrage  

 det negative beløb i den skattepligtige indkomst.
Til § 5 Beløb, der er skattepligtige eller  

 fradragsberettigede efter reglerne i ligningslovens § 12 B,  

 stk. 4-7, medregnes til kapitalindkomsten.
Dette fremgår af  

 personskattelovens § 4, stk. 1, nr. 17. For modtageren og yderen  

 betyder det, at beløb skal medregnes til kapitalindkomsten, når  

 saldoen bliver negativ, eller hvis den løbende ydelse ophører,  

 inden saldoen bliver nul eller negativ.
Tilsvarende bør gælde beløb, der  

 bliver skattepligtige efter § 12 B, stk. 9, som omhandler den  

 situation, hvor yderen overdrager forpligtelsen til at betale de  

 løbende ydelser.
Der foreslås derfor indsat en henvisning til  

 § 12 B, stk. 9, i personskattelovens § 4, stk. 1, nr.  

 17.
Til § 6 Til nr. 1 og 2 Det beløb, der opspares af overskuddet med fradrag  

 af virksomhedsskatten, indgår på konto for opsparet overskud, jf.  

 virksomhedsskattelovens § 10, stk. 2. Indestående på  

 konto for opsparet overskud er hermed et nettobeløb.
Når den  

 skattepligtige senere hæver det opsparede overskud, skal  

 bruttobeløbet, dvs. såvel beløbet, der fragår  

 kontoen, og det tilsvarende beløb, der tidligere er betalt i  

 virksomhedsskat, medregnes til den skattepligtiges personlige indkomst.
I det  

 indkomstår, hvor et opsparet overskudsbeløb hæves og  

 dermed medregnes til den skattepligtige indkomst, fragår  

 virksomhedsskatten i den beregnede slutskat, jf. virksomhedsskattelovens  

 § 10, stk. 3, 1. og 2. pkt.
Den endelige beskatning af opsparet  

 overskud sker derfor først i det indkomstår, hvor beløbet  

 overføres fra virksomheden til den skattepligtige.
Virksomhedsskatten af overført opsparet overskud  

 kan overstige årets slutskat med tillæg af en eventuelt  

 overført restskat m.v.
Efter gældende regler udbetales  

 forskelsbeløbet kontant.
 Som en konsekvens af forslaget om at give mulighed for  

 succession i indestående på konto for opsparet overskud i levende  

 live foreslås det, at reglen i virksomhedsskattelovens § 10,  

 stk. 3, om, at virksomhedsskat, der ikke kan rummes i årets  

 slutskat, udbetales kontant, ikke skal gælde ved succession i konto for  

 opsparet overskud.
 I modsat fald vil den foreslåede successionsadgang  

 betyde, at den nye ejer, hvis denne har underskud, kan få udbetalt  

 virksomheds- eller konjunkturudligningsskat fra tidligere år, som den  

 foregående ejer har indbetalt.
I stedet foreslås indsat regler, hvorefter der ikke  

 kan ske udbetaling af overskydende virksomhedsskat, som stammer fra den  

 foregående ejers indbetalinger, når der overføres  

 beløb fra konto for opsparet overskud til den skattepligtige.
Der kan  

 højst refunderes en virksomhedsskat, der svarer til årets  

 slutskat m.v. for den skattepligtige og en eventuel ægtefælle.
En  

 overskydende konjunkturudligningsskat føres frem til modregning i de  

 nærmest efterfølgende 5 års slutskat m.v. for den  

 skattepligtige selv og en eventuel ægtefælle.
Bestemmelsen er  

 ikke til hinder for, at der sker tilbagebetaling af årets overskydende  

 skat som følge af, at der er indbetalt for store beløb i  

 forskudsskat for indkomståret.
 For at sikre ensartethed mellem regler ved overdragelse i  

 levende live og død foreslås en parallel regel indført i  

 relation til dødsboskattelovens § 39, stk. 2.
Til nr. 3 Der er tale om en konsekvensrettelse som følge af  

 forslagets § 6, nr. 1 og 2.
Til nr. 4 Der er tale om en konsekvensrettelse som følge af  

 forslagets § 6, nr. 6.
Til nr. 5 og 6 Det beløb, der henlægges til  

 konjunkturudligning med fradrag af konjunkturudligningsskatten,  

 indsættes på en bunden konto i et pengeinstitut, jf.  

 virksomhedsskattelovens § 22 b, stk. 3. Indskuddet er således  

 et nettobeløb.
Når den skattepligtige senere hæver  

 indskuddet, skal bruttobeløbet, dvs. indskuddet og det tilsvarende  

 beløb, der tidligere er betalt i konjunkturudligningsskat, medregnes  

 til den skattepligtiges personlige indkomst.
I det indkomstår, hvor  

 henlæggelse til konjunkturudligning hæves og dermed medregnes til  

 den skattepligtige personlige indkomst, fragår  

 konjunkturudligningsskatten i den beregnede slutskat, jf.  

 virksomhedsskattelovens § 22 b, stk. 5. Den endelige beskatning af  

 beløb, der henlægges til konjunkturudligning, sker således  

 i det indkomstår, hvor henlæggelsen hæves.
Konjunkturudligningsskatten af den hævede  

 henlæggelse kan overstige årets slutskat med tilllæg af en  

 eventuel overført restskat m.v.
Efter gældende regler udbetales  

 forskelsbeløbet kontant.
 Som en konsekvens af forslaget om at give mulighed for  

 succession i indestående på konto for konjunkturudligning i  

 levende live foreslås det, at reglen i virksomhedsskattelovens  

 § 22 b, stk. 5, om, at konjunkturudligningsskat, der ikke kan  

 rummes i årets slutskat, udbetales kontant, ikke skal gælde ved  

 succession i konto for konjunkturudligning.
I stedet foreslås indsat regler, hvorefter der ikke  

 kan ske udbetaling af overskydende konjunkturudligningsskat, som stammer fra  

 den foregående ejers indbetalinger, når der overføres  

 beløb fra konto for konjunkturudligning til den skattepligtige.
Der  

 kan højst refunderes en konjunkturudligningsskat, der svarer til  

 årets slutskat m.v. for den skattepligtige og en eventuel  

 ægtefælle.
En overskydende virksomhedsskat føres frem til  

 modregning i de nærmest efterfølgende 5 års slutskat m.v.  

 for den skattepligtige selv og en eventuel ægtefælle.
 For at sikre ensartethed mellem regler ved overdragelse i  

 levende live og død foreslås en parallel regel indført i  

 relation til dødsboskattelovens § 39, stk. 3. Forslaget er i  

 øvrigt parallelt med forslaget i § 6, nr. 1 og 2, om  

 overførsel og fremførsel af resterende virksomhedsskat i  

 virksomhedsordningen ved succession.
Til nr. 7 Ifølge virksomhedsskattelovens § 22 b,  

 stk. 8, kan kontohaveren ikke overdrage, pantsætte eller på  

 anden måde råde over de på en konjunkturudligningskonto  

 indskudte beløb.
Da konjunkturudligningsordningen er baseret på,  

 at indskudte beløb på konto for konjunkturudligning  

 indestår på en bunden konto i et pengeinstitut, indebærer  

 en overdragelse af konjunkturudligningskontoen, at der sker en overdragelse  

 af indeståendet på kontoen.
For at der ikke skal kunne  

 opstå tvivl om, at denne transaktion er mulig, når der sker  

 succession i kontoen efter kildeskattelovens § 33 C, stk. 6,  

 foreslås der indsat en henvisning til kildeskattelovens § 33 C,  

 stk. 6, i virksomhedsskattelovens § 22 b, stk. 8, jf.  

 også bemærkningerne til lovforslagets § 3, nr. 3.
Til § 7 Til stk. 1.
 Det foreslås i stk. 1, at loven træder i  

 kraft den 1. januar 2001.
 Til stk. 2.
 Det foreslås i stk. 2, at loven har virkning  

 fra og med indkomståret 2001.
 Til stk. 3.
 Det foreslås i stk. 3, at § 3, nr. 3, om  

 succession i indestående på konto for opsparet overskud i  

 virksomhedsordningen og i indestående på konto for  

 konjunkturudligning i kapitalafkastordningen, når en personligt  

 overdraget virksomhed overdrages inden for familiekredsen, har virkning for  

 overdragelser, der finder sted den 1. januar 2001 eller senere.
 Til stk. 4.
 Det foreslås i stk. 4, at §§ 1, 4 og 5 om  

 justering af reglerne for beskatning af løbende ydelser, har virkning  

 for løbende ydelser, som er omfattet af ligningslovens § 12 B, og  

 som ophører eller overdrages den 1. januar 2001 eller senere.
Bilag Lovforslaget sammenholdt med gældende lov Gældende formulering Lovforslaget §1 I lov om skattemæssige afskrivninger (afskrivningsloven), jf.  

 lovbekendtgørelse nr. 845 af 4. september 2000, foretages  

 følgende ændringer:
§ 40. - - - Stk. 2-6. - - - 1. I § 40, stk. 7, indsættes efter 2. pkt.  

 som nyt punktum:
Stk. 7. Skatteministeren giver efter den skattepligtiges  

 begæring rentefri henstand med betaling af skatten af fortjenesten  

 efter stk. 6, 1. og 2. pkt., såfremt vederlaget udgøres af  

 en løbende ydelse som omfattet af ligningslovens § 12 B,  

 stk. 1-5. Udgøres vederlaget for et aktiv omfattet af stk. 1  

 og 2 kun delvis af en sådan løbende ydelse, kan der gives  

 henstand for den del af skatten af fortjenesten, som svarer til forholdet  

 mellem den kapitaliserede værdi af den løbende ydelse og  

 afståelsessummen for det pågældende aktiv.
Der kan i samme  

 omfang gives henstand med arbejdsmarkedsbidrag efter § 10 i lov om en  

 arbejdsmarkedsfond.
Det er en betingelse for opnåelse af henstand, at  

 begæringen indsendes inden udløbet af selvangivelsesfristen for  

 aftaleåret.
De modtagne ydelser skal betales som afdrag på  

 henstandsbeløbet.
Beløbet forfalder til betaling den 1. i  

 måneden efter modtagelsen af ydelsen med sidste rettidige betalingsdag  

 den 10. i forfaldsmåneden.
Betales beløbet ikke rettidigt, skal  

 der betales 0,6 pct. i månedlig rente for hver påbegyndt  

 måned fra forfaldsdagen at regne, dog mindst 25 kr.
Renten kan ikke  

 fratrækkes ved opgørelsen af den skattepligtige indkomst.
Der  

 betales et rykkergebyr på 65 kr. for erindringsskrivelser  

 vedrørende manglende betaling af afdrag på  

 henstandsbeløbet.
 »I det indkomstår, hvor fortjenesten medregnes til  

 den skattepligtige indkomst, fragår henstandsbeløbet i den  

 slutskat, der indgår ved opgørelsen af restskat og overskydende  

 skat efter kildeskattelovens §§ 60-62, jf. § 62 A, eller  

 selskabsskattelovens § 29 B, stk. 4 og 5.«.
 Grov og gentagen misligholdelse af henstandsordningen  

 medfører, at det resterende henstandsbeløb forfalder til  

 betaling.
 2. I § 40, stk. 7, indsættes i 10.  

 pkt., der bliver 11. pkt., efter »betaling«: »efter påkrav«.
Er hele henstandsbeløbet ikke betalt senest 7  

 år efter indgåelsen af overdragelsesaftalen, forfalder  

 restbeløbet til betaling ved udløbet af dette indkomstår.  

 Såfremt de løbende ydelser endeligt ophører inden 7  

 år, uden at modtageren fra yderen har opnået et  

 tilstrækkeligt beløb til dækning af  

 henstandsbeløbet, frafaldes kravet på det ikke betalte  

 henstandsbeløb.
Uanset eventuel henstand skal de kommunale andele af  

 skatten af fortjenesten efter stk. 6, 1. og 2. pkt., afregnes i  

 indkomståret efter reglerne i lov om kommunal indkomstskat.
 3. I § 40, stk. 7, indsættes i 11.  

 pkt., der bliver 12. pkt., efter »indkomstår«: », med sidste  

 rettidige betalingsdag den 10. i den efterfølgende måned«.
§ 2 I lov om beskatning af fortjeneste ved afståelse af aktier m.v.  

 (aktieavancebeskatningsloven), jf. lovbekendtgørelse nr. 643 af 5.  

 august 1999, som ændret senest ved § 2 i lov nr. 452 af 31. maj  

 2000, foretages følgende ændring:
§ 11. - - - Stk. 1-6. - - - Stk. 7. Kildeskattelovens § 33 C, stk. 3-6 og 10,  

 finder tilsvarende anvendelse på aktier.
 1. I § 11, stk. 7, ændres »stk. 3-6 og  

 10« til: »stk. 3, 4, 7, 8 og 12«.
§ 3 I lov om opkrævning af indkomstskat samt kommunal og amtskommunal  

 ejendomsværdiskat for personer m.v. (kildeskat), jf.  

 lovbekendtgørelse nr. 639 af 3. august 1999, som ændret senest  

 ved § 34 i lov nr. 165 af 15. marts 2000, foretages følgende  

 ændringer:
§ 33 C.
Ved overdragelse i levende live af en virksomhed eller  

 en andel heraf til børn, børnebørn, søskende,  

 søskendes børn eller søskendes børnebørn  

 kan parterne i overdragelsen anvende reglerne i stk. 2-10.  

 Adoptivforhold eller stedbarnsforhold sidestilles med naturligt  

 slægtskabsforhold.
Stk. 2-10 gælder ikke for beskatning af  

 fast ejendom efter ejendomsavancebeskatningsloven, medmindre der er tale om  

 fast ejendom, der helt eller delvis anvendes i overdragerens  

 erhvervsvirksomhed.
Udlejning af fast ejendom er ikke erhvervsvirksomhed i 3.  

 pkt.s forstand.
Bortforpagtning af fast ejendom som nævnt i  

 vurderingslovens § 33, stk. 4 og 7, anses ikke i denne forbindelse  

 for virksomhed ved udlejning af fast ejendom.
Stk. 2-10 gælder  

 heller ikke for fortjeneste, der skal beskattes efter reglerne i  

 kursgevinstloven, medmindre det sker efter reglerne i § 13, stk. 1,  

 § 16 eller § 23. For aktier, anparter og andelsbeviser og lignende  

 gælder aktieavancebeskatningslovens § 11, uanset om de  

 indgår i virksomheden.
 1. I § 33 C, stk. 1, 1. pkt., ændres  

 »stk. 2-10« til: »stk. 2-12«.
 2. I § 33 C, stk. 1, 3. pkt. og 6. pkt.,  

 ændres »Stk. 2-10« til: »Stk. 2-12«.
§ 33 C. - - - Stk. 2-4. - - - 3. I § 33 C indsættes efter stk. 4
som nye stykker:
»Stk. 5. Anvender overdrageren ved udgangen af  

 indkomståret forud for overdragelsen virksomhedsordningen, jf.  

 virksomhedsskattelovens afsnit I, kan den, til hvem virksomheden overdrages,  

 overtage indestående på konto for opsparet overskud ved  

 udløbet af indkomståret forud for overdragelsen, såfremt  

 overdragelsen finder sted dagen efter dette indkomstårs udløb.  

 Den, til hvem en del af virksomheden eller en af flere virksomheder, jf.  

 virksomhedsskattelovens § 2, stk. 3, overdrages, kan overtage den  

 del af indestående på konto for opsparet overskud, der svarer til  

 den pågældende del af virksomheden eller den  

 pågældende virksomhed.
Denne del beregnes som forholdet mellem  

 den del af kapitalafkastgrundlaget ved udløbet af indkomståret  

 forud for overdragelsen, der kan henføres til den nævnte  

 virksomhed, og hele kapitalafkastgrundlaget ved udløbet af  

 indkomståret forud for overdragelsesåret.
Den  

 forholdsmæssige del af kapitalafkastgrundlaget ved udløbet af  

 indkomståret forud for overdragelsen beregnes efter forholdet mellem  

 værdien af aktiverne ved udløbet af indkomståret forud for  

 overdragelsen i den nævnte virksomhed og samtlige aktiver indskudt i  

 virksomhedsordningen.
Ved beregningen af den forholdsmæssige del ses  

 bort fra finansielle aktiver.
Foreligger der flere konti for opsparet  

 overskud, medregnes en forholdsmæssig del af hver af kontiene.  

 Overtagelse efter 1. og 2. pkt. forudsætter, at modtageren opfylder  

 kravene i virksomhedsskattelovens afsnit I.
Stk. 6. Anvender overdrageren ved udgangen af  

 indkomståret forud for overdragelsen kapitalafkastordningen, jf.  

 virksomhedsskattelovens afsnit II, kan den, til hvem virksomheden overdrages,  

 overtage indestående på konjunkturudligningskonto ved  

 udløbet af indkomståret forud for overdragelsen, såfremt  

 overdragelsen finder sted dagen efter dette indkomstårs udløb.  

 Den, til hvem en del af virksomheden eller en af flere virksomheder  

 overdrages, kan overtage en forholdsmæssig del af indestående  

 på konjunkturudligningskontoen.
Denne del beregnes som forholdet mellem  

 den del af kapitalafkastgrundlaget ved udløbet af indkomståret  

 forud for overdragelsen, der kan henføres til den nævnte  

 virksomhed, og hele kapitalafkastgrundlaget ved udløbet af  

 indkomståret forud for overdragelsesåret.
Kapitalafkastgrundlaget  

 ved udløbet af indkomståret forud for overdragelsen  

 opgøres som værdien af aktiver, der udelukkende benyttes  

 erhvervsmæssigt, ved udløbet af indkomståret forud for  

 overdragelsen.
Virksomhedsskattelovens § 22 a, stk. 6 og 7, finder  

 dog tilsvarende anvendelse.
Overtagelse efter 1. og 2. pkt.  

 forudsætter, at modtageren opfylder kravene i virksomhedsskattelovens  

 afsnit II.«.
 Stk. 5. Beslutning om, at erhververen indtræder i  

 overdragerens skattemæssige stilling, skal senest meddeles i  

 forbindelse med indgivelse af overdragerens selvangivelse.
 Stk. 5-10 bliver herefter stk. 7-12.
 Stk. 6. Hvis de værdiansættelser, parterne har  

 lagt til grund ved overdragelsen, ændres i forbindelse med beregning af  

 afgift eller skat af en eventuel gave, kan parterne træffe en ny  

 beslutning om, hvorvidt erhververen indtræder i overdragerens stilling.  

 Den skal meddeles skattemyndigheden inden for 3 måneder efter, at den  

 afgifts- eller skattepligtige har modtaget meddelelse om  

 ændringen.
 Stk. 7. Hvis en af de i stk. 1 omtalte erhververe ikke er  

 skattepligtig her til landet efter § 1, gælder stk. 2 kun i  

 det omfang, aktiverne efter overdragelsen indgår i en virksomhed, som  

 er skattepligtig for erhververen efter § 2, stk. 1, litra d eller  

 e.
 4. I § 33 C, stk. 7, der bliver stk. 9,  

 ændres »stk. 2« til: »stk. 2, 5 og 6«.
 Stk. 8. Hvis en af de i stk. 1 omtalte erhververe er  

 skattepligtig her til landet efter § 1, men i henhold til bestemmelsen i  

 en dobbeltbeskatningsaftale med en fremmed stat, Færøerne eller  

 Grønland må anses for hjemmehørende dér,  

 gælder stk. 2 kun i det omfang, aktiverne efter overdragelsen  

 indgår i en virksomhed, som Danmark i henhold til  

 dobbeltbeskatningsaftalen har beskatningsretten til.
 5. I § 33 C, stk. 8, der bliver stk. 10,  

 ændres »stk. 2« til: »stk. 2, 5 og 6«.
 Stk. 9. Ved overdragelse til en af de i stk. 7 eller 8  

 omtalte erhververe gælder stk. 2 ikke skibe eller  

 luftfartøjer.
 Stk. 10. Skatteministeren kan fastsætte nærmere  

 regler om gennemførelse og administration af foranstående  

 bestemmelser.
 6. I § 33 C, stk. 9, der bliver stk. 11,  

 ændres »stk. 7 eller 8« til: »stk. 9 eller 10«.
 7. I § 33 C, stk. 9, der bliver stk. 11,  

 ændres »stk. 2« til: »stk. 2, 5 og 6«.
§ 33 D. - - - Stk. 1-3. - - - 8. I § 33 D indsættes efter stk. 3 som nye  

 stykker:
»Stk. 4. I det omfang konto for opsparet overskud overtages  

 efter § 33 C, stk. 5, beregnes der af indeståendet med  

 tillæg af den hertil svarende virksomhedsskat en passivpost.
Der  

 beregnes dog ikke passivpost for overskud opsparet i indkomstårene  

 1987-90. Passivposten udgør 9 pct. for overskud opsparet i  

 indkomståret 1991, 12 pct. for overskud opsparet i indkomstårene  

 1992-98, 13,5 pct. for overskud opsparet i indkomstårene 1999-2000 og  

 15 pct. for overskud opsparet i indkomståret 2001 og senere  

 indkomstår.
 Stk. 5. I det omfang konjunkturudligningskonto overtages efter  

 § 33 C, stk. 6, beregnes der af indeståendet med tillæg  

 af den hertil svarende konjunkturudligningsskat en passivpost på 12  

 pct. for indkomstårene 1993-98, 13,5 pct. for indkomstårene  

 1999-2000 og 15 pct. for indkomståret 2001 og senere  

 indkomstår.«.
 Stk. 4-5 bliver herefter stk. 6-7.
 Stk. 5. Skattemyndighedens beregning af passivposter efter  

 stk. 2 og 3 er bindende for både giver og modtager af en gave,  

 medmindre den påklages efter reglerne i skattestyrelsesloven.
 9. I § 33 D, stk. 5, der bliver stk. 7,  

 ændres »stk. 2 og 3« til: »stk. 2-5«.
§ 4 I lov om påligningen af indkomstskat til staten (ligningsloven), jf.  

 lovbekendtgørelse nr. 775 af 16. august 2000, foretages  

 følgende ændringer:
§ 12 B. - - - Stk. 1-3. - - - Stk. 4. Så længe saldoen er positiv, beskattes de  

 betalte ydelser ikke hos modtageren.
I det indkomstår, hvor saldoen  

 bliver negativ, skal modtageren medregne det negative beløb til den  

 skattepligtige indkomst for dette indkomstår.
I efterfølgende  

 indkomstår medregnes de i det pågældende indkomstår  

 betalte ydelser til den skattepligtige indkomst.
Hvis den løbende  

 ydelse endeligt ophører, inden saldoen bliver nul eller negativ, kan  

 et beløb svarende til saldoen fradrages ved opgørelsen af  

 modtagerens skattepligtige indkomst i det indkomstår, hvori den  

 løbende ydelse er ophørt.
Der kan dog ikke foretages fradrag  

 for den del af saldoen, som svarer til et beløb, der er fastsat som  

 vederlag for et aktiv, hvor avancen ved afståelsen af et sådant  

 aktiv ikke er skattepligtig, eller til et beløb, der svarer til  

 grundlaget for et ikke betalt henstandsbeløb efter afskrivningslovens  

 § 40, stk. 7.
 1. I § 12 B, stk. 4, 5. pkt., ændres  

 »afståelsen« til: »den efter stk. 1 foretagne overdragelse«.
Stk. 5. Så længe saldoen er positiv, kan yderen  

 ikke foretage fradrag for de betalte ydelser.
I det indkomstår, hvori  

 saldoen bliver negativ, kan yderen fradrage det negative beløb i den  

 skattepligtige indkomst.
I efterfølgende indkomstår kan de i det  

 pågældende indkomstår betalte ydelser fradrages i den  

 skattepligtige indkomst.
Hvis den løbende ydelse endeligt  

 ophører, inden saldoen bliver nul eller negativ, skal et beløb  

 svarende til saldoen medregnes ved opgørelsen af yderens  

 skattepligtige indkomst i det indkomstår, hvori den løbende  

 ydelse er ophørt.
Beløbet skal dog ikke medregnes i det omfang,  

 det svarer til et beløb, der er fastsat som vederlag for et aktiv,  

 hvis anskaffelsessum yderen hverken kan afskrive, fradrage eller lade  

 indgå i opgørelsen af skattepligtig avance ved en  

 afståelse af aktivet.
I det omfang beløbet er fastsat som  

 vederlag for et aktiv, hvis anskaffelsessum yderen ikke kan afskrive eller  

 fradrage, men som vil kunne indgå i opgørelsen af skattepligtig  

 avance ved en afståelse af aktivet, og yderen ikke har afstået  

 aktivet på tidspunktet for den løbende ydelses ophør,  

 medregnes beløbet ikke efter 4. pkt., men nedsætter i stedet  

 anskaffelsessummen for aktivet til det faktisk betalte beløb.
 2. I § 12 B, stk. 5, 5. pkt., indsættes  

 efter »aktivet«: »,eller til et beløb, der er fastsat som vederlag for  

 et aktiv, der er overdraget med skattemæssig succession efter reglerne  

 i aktieavancebeskatningslovens § 11 eller kildeskattelovens § 33  

 C«.
Stk. 9. Overdrager yderen forpligtelsen til at betale de  

 løbende ydelser, fragår det af yderen herfor betalte vederlag  

 på yderens saldo.
Føres der ikke saldo, jf. stk. 3, 4.  

 pkt., fradrages vederlaget i yderens skattepligtige indkomst.
Erhververen af  

 forpligtelsen skal kapitalisere og føre saldo over de overtagne  

 ydelser efter reglerne i stk. 2-11.
 3. I § 12 B, stk. 9, 1. pkt., indsættes  

 efter »saldo«: », og stk. 5 finder tilsvarende anvendelse«.
 4. § 12 B, stk. 9, 3. pkt., ophæves og i stedet  

 indsættes:
»Den, der påtager sig forpligtelsen, skal  

 føre saldo efter reglen i stk. 3, idet det vederlag, yderen  

 betaler, dog anvendes som indgangsværdi.
Stk. 5, 1.-4. pkt, og  

 stk. 7, finder tilsvarende anvendelse, dog således at henvisningen  

 til stk. 5 i, stk. 7, i disse tilfælde alene gælder  

 stk. 5, 1.-4. pkt..«.
§ 5 I lov om indkomstskat for personer m.v. (personskatteloven), jf.  

 lovbekendtgørelse nr. 719 af 14. september 1999, som ændret  

 senest ved § 49 i lov nr. 462 af 31. maj 2000, foretages følgende  

 ændring:
§ 4. - - - Stk. 1-3. - - - Stk. 4. Kapitalindkomst omfatter det samlede nettobeløb  

 af ...
 17)	beløb, der er skattepligtige eller fradragsberettigede efter  

 ligningslovens § 12 B, stk. 4-7.
 1. I § 4, stk. 1, nr. 17, indsættes efter  

 »stk. 4-7»: »eller stk. 9».
§ 6 I lov om indkomstbeskatning af selvstændige erhvervsdrivende  

 (virksomhedskatteloven), jf. lovbekendtgørelse nr. 764 af 4. oktober  

 1999, som ændret ved § 18 i lov nr. 958 af 20. december 1999,  

 foretages følgende ændringer:
§ 10. - - - Stk. 1-2. - - - Stk. 3. Beløb, der overføres fra virksomhedens  

 konto for opsparet overskud, medregnes med tillæg af den hertil  

 svarende virksomhedsskat til den skattepligtiges personlige indkomst.
Ved  

 skatteberegningen for det indkomstår, hvor beløb  

 overføres fra konto for opsparet overskud, fradrages den hertil  

 svarende virksomhedsskat i den skattepligtiges slutskat med tillæg af  

 eventuel overført restskat m.v.
Virksomhedsskat, der ikke kan rummes i  

 årets slutskat m.v., udbetales kontant.
 1. I § 10, stk. 3, 3. pkt., indsættes efter  

 »kontant«: », jf. dog stk. 4«.
 2. I § 10 indsættes efter stk. 3 som nyt  

 stykke:
»Stk. 4. Overtages virksomhedens konto for opsparet overskud  

 efter reglen i kildeskattelovens § 33 C, stk. 5, eller  

 dødsboskattelovens § 39, stk. 2, skal en resterende  

 virksomhedsskat fradrages i en ægtefælles slutskat m.v., hvis den  

 skattepligtige er gift og samlevende med ægtefællen ved udgangen  

 af det pågældende indkomstår.
Virksomhedsskat, som  

 herefter resterer, fremføres til fradrag i den beregnede  

 slutskat m.v. i de nærmest efterfølgende 5  

 indkomstår.«.
 Stk. 4 bliver herefter stk. 5.
 3. § 13, stk. 1, sidste pkt., affattes  

 således:
 § 13. Underskud i virksomhedsordningen modregnes i eventuelt  

 opsparet overskud, der med tillæg af den hertil svarende  

 virksomhedsskat medregnes ved opgørelsen af virksomhedsindkomsten.  

 Indestående på konto for opsparet overskud reduceres med et  

 beløb svarende til underskuddet med fradrag af den virksomhedsskat,  

 der er tillagt efter 1. pkt.
 Den hertil svarende virksomhedsskat fradrages i den  

 skattepligtiges slutskat m.v. eller udbetales kontant efter reglen i  

 § 10, stk. 3.
 »Den hertil svarende virksomhedsskat fradrages i den i  

 skattepligtiges slutskat m.v., udbetales kontant efter reglen i § 10,  

 stk. 3, eller overføres eller fremføres efter reglen i  

 § 10, stk. 4.«.
§ 22 b.
Skattepligtige personer, der anvender § 22 a, kan  

 foretage henlæggelse til konjunkturudligning.
Henlæggelsen kan  

 fradrages ved opgørelsen af den skattepligtige indkomst for det  

 indkomstår, for hvilket henlæggelse foretages  

 (henlæggelsesåret). Henlæggelsen kan højst  

 udgøre 25 pct. af overskuddet af selvstændig erhvervsvirksomhed  

 i henlæggelsesåret, opgjort efter reglerne for opgørelse  

 af skattepligtig indkomst før fradrag for henlæggelse til  

 investeringsfonds, med tillæg af renteudgifter og kurstab på  

 fordringer og gæld og med fradrag af rente- og udbytteindtægter  

 samt kursgevinst på fordringer og gæld, som indgår i  

 opgørelsen af dette overskud.
Henlæggelsen skal mindst  

 udgøre 5.000 kr.
Der kan ikke foretages henlæggelse for  

 indkomstår, for hvilke der indtægtsføres  

 henlæggelser, jf. stk. 4, 6 og 7. Procentsatserne for  

 henlæggelse til konjunkturudligning og investeringsfonds kan tilsammen  

 højst udgøre 25 pct.
 4. I § 22 b, stk. 1, 6. pkt., ændres  

 »stk. 4, 6 og 7« til: »stk. 4, 7 og 8«.
Stk. 2-4. --- Stk. 5. Ved skatteberegningen for det indkomstår, hvor  

 henlæggelsen indtægtsføres, fradrages den til  

 hævningen svarende konjunkturudligningsskat i den skattepligtiges  

 slutskat med tillæg af eventuel overført restskat m.v.  

 Konjunkturudligningsskat, der ikke kan rummes i årets slutskat m.v.,  

 udbetales kontant.
 5. I § 22 b, stk. 5, sidste pkt., indsættes  

 efter »kontant«: », jf. dog stk. 6«.
 6. I § 22 b indsættes efter stk. 5  

 som nyt stykke:
»Stk. 6. Overtages virksomhedens konto for konjunkturudligning  

 efter reglen i kildeskattelovens § 33 C, stk. 6, eller  

 dødsboskattelovens § 39, stk. 3, skal en resterende  

 virksomhedsskat fradrages i en ægtefælles slutskat m.v., hvis den  

 skattepligtige er gift og samlevende med ægtefællen ved udgangen  

 af det pågældende indkomstår.
Virksomhedsskat, som herefter  

 resterer, fremføres til fradrag i den beregnede slutskat m.v. i de  

 nærmest efterfølgende 5 indkomstår.«.
 Stk. 6-10 bliver herefter 7-11.
Stk. 6-7. --- Stk. 8. Kontohaveren kan ikke overdrage, pantsætte eller  

 på anden måde råde over de på en  

 konjunkturudligningskonto indskudte beløb.
Indskuddene kan heller ikke  

 gøres til genstand for retsforfølgning.
 7. I § 22 b, stk. 8, 1. pkt., der bliver  

 stk. 9, 1. pkt., indsættes efter »beløb«: », jf. dog  

 kildeskattelovens § 33 C, stk. 6«.
§ 7 Stk. 1. Loven træder i kraft den 1. januar 2001.
 Stk. 2. Loven har virkning fra og med indkomståret 2001,  

 jf. dog stk. 3 og 4.
 Stk. 3. § 3, nr. 3, har virkning for overdragelser, der  

 finder sted den 1. januar 2001 eller senere.
 Stk. 4. §§ 1, 4 og 5 har virkning for løbende  

 ydelser, som er omfattet af ligningslovens § 12 B, og som ophører  

 eller overdrages den 1. januar 2001 eller senere.
