(Til alle amtsråd og  

 kommunalbestyrelser) Cirkulæret har virkning fra 1. august 1987.
 Reglerne finder anvendelse for alle børnehaveklasseledere og  

 vakancevikarer samt årsvikarer for disse, uanset om de pågældende er tillagt  

 undervisning i forbindelse med samordnet indskoling, jfr. lov nr. 270 af 6.  

 juni 1985 om ændring af lov om folkeskolen m.m. (Skolegangens påbegyndelse  

 m.v.) og Undervisningsministeriets cirkulære af 14. november 1985 om ændring  

 af lov om folkeskolen m.m. (Skolegangens påbegyndelse m.v.).
 Opmærksomheden henledes på følgende:
 Det pligtige timetal er fastsat som en årsnorm, og der er indført en  

 afspadseringsordning, som i alt væsentligt svarer til den, der er indført for  

 lærere.
Det pligtige timetal er timer af 60 minutters varighed.
For  

 undervisningsopgaver er der fastsat en omregning for at tage hensyn til  

 lektionslængde, forberedelse m.v.
 Der er sket en udvidelse af de arbejdsopgaver, der kan indgå i en  

 børnehaveklasseleders pligtige timetal.
Undervisningslektioner i børnehaveklassen er nedsat til 45 minutter,  

 svarende til lektionslængden i 1. - 10. klasse.
Børnehaveklasselederen er som  

 hidtil forpligtet til at føre tilsyn med børnehaveklasseeleverne i  

 frikvartererne uden for undervisningstiden.
Bemærkninger til de enkelte bestemmelser Arbejdsopgaver § 1, stk. 1, nr. 3 Der henvises til Undervisningsministeriets bekendtgørelse nr. 433 af 22.  

 oktober 1979 om folkeskolens specialpædagogiske bistand til småbørn.
§ 1, stk. 1, nr. 4 Der henvises til § 8 i Undervisningsministeriets bekendtgørelse nr. 583 af  

 20. november 1984 om folkeskolens undervisning af fremmedsprogede elever.
§ 1, stk. 1, nr. 5 De vikartimer, som er omfattet, er enkeltstående tilfældige vikartimer  

 eller vikartimer for perioder i sammenhæng (dog ikke for resten af  

 skoleåret).
§ 1, stk. 1, nr. 6 Ved børnehaveklasseassistent forstås en medarbejder, der er ansat til at  

 bistå en børnehaveklasseleder med varetagelsen af undervisningen i  

 børnehaveklassen.
Regler herom findes i Undervisningsministeriets cirkulære  

 af 27. februar 1976 om personale til varetagelse af visse pædagogiske  

 arbejdsopgaver i folkeskolen.
§ 1, stk. 1, nr. 7 Bestemmelsen tager sigte på undervisningstimer, som ikke indgår i et  

 samordnet indskolingsforløb.
Bestemmelsen er indsat for at åbne mulighed for, at en heltidsansat  

 børnehaveklasseleder med 20 skematimer i børnehaveklassen kan få udfyldt sin  

 resttjenestetid.
Bestemmelsen kan kun bringes i anvendelse, når der i øvrigt  

 ikke er ledige (»normerede«) timer inden for de øvrige  

 arbejdsopgaver i § 1. Bestemmelsen tager alene sigte på allerede ansatte  

 børnehaveklasseledere på fuld tid og omfatter ikke vakancevikarer.  

 Børnehaveklasseledere, der har fået bevilget nedsat tjenestetid indtil videre  

 mod tilsvarende lønnedsættelse, kan således ikke tillægges fuldt pligtigt  

 timetal, hvis dette forudsætter, at de pågældende skal have tillagt  

 undervisningstimer i 1. og 2. klasse.
På tilsvarende måde må der ikke ved  

 oprettelse af nye stillinger eller ved genbesættelse af ledige stillinger  

 være forudsat varetagelse af undervisning i 1. og 2. klasse.
Det er samtidig en forudsætning for anvendelsen af § 1, stk. 1, nr. 7, at  

 lærerne - i kommunen som helhed - læser et tilsvarende antal timer i  

 børnehaveklassen.
Sådanne timer skal fortrinsvis søges læst i  

 børnehaveklasser, der indgår i samordnet indskoling.
§ 1, stk. 3, nr. 8 Kommunalbestyrelsen kan placere børnehaveklasselederens arbejdstid inden  

 for skolefritidsordningens hele daglige åbningstid, dvs. både uden for og  

 inden for skolens almindelige undervisningstid.
Det forudsættes, at  

 arbejdstiden placeres i tilknytning til børnehaveklasselederens  

 undervisningstid.
§ 1, stk. 3, nr. 9 En nærmere beskrivelse af skoleassistenters arbejdsopgaver findes i  

 overenskomsten mellem de kommunale organisationer og Lærernes  

 Centralorganisation for personale til varetagelse af visse pædagogiske  

 arbejdsopgaver i folkeskolen.
§ 1, stk. 3, nr. 10 Ved pædagogiske støtteforanstaltninger og andre særlige hjælpefunktioner  

 forstås praktisk/pædagogisk arbejde i forbindelse med elever med særlige  

 vanskeligheder.
Dette arbejde ligger ud over selve undervisningen, men er en  

 forudsætning for dens gennemførelse.
Ordningen svarer til bestemmelsen i § 3  

 i Undervisningsministeriets cirkulære af 27. februar 1976 om personale til  

 varetagelse af visse pædagogiske arbejdsopgaver i folkeskolen.
§ 1, stk. 4 Det er forudsat, at der normalt tillægges arbejde som nævnt i bestemmelsen  

 i et omfang svarende til mindst halvdelen af den samlede beskæftigelse.  

 Dersom dette ikke umiddelbart skønnes muligt, forhandles spørgsmålet mellem  

 kommunalbestyrelsen og den lokale kreds af Danmarks Lærerforening.
På  

 grundlag af forhandlingen træffer kommunalbestyrelsen afgørelse i sagen.
 En børnehaveklasseleder kan dog udelukkende tillægges arbejdsopgaver uden  

 for de i stk. 4 nævnte områder, såfremt der ved drøftelse mellem  

 kommunalbestyrelsen og den lokale kreds af Danmarks Lærerforening opnås  

 enighed herom.
Det pligtige årlige timetal § 2, stk. 2 Antallet af skoledage udgør for tiden normalt 200.
De 5 hele dage kan f.eks. placeres i efterårsferien, vinterferien eller  

 påskeferien.
Det er forudsat, at dagene placeres i sammenhæng med skoledage  

 (bortset fra week-ends og søgne-helligdage). For hver af sådanne arbejdsdage  

 medregnes mindst 8 timer i årsopgørelsen.
§ 2, stk. 4 Bestemmelsen åbner mulighed for at skemalægge en række af de opgaver, som  

 det påhviler børnehaveklasseledere at varetage ved arbejde i en  

 skolefritidsordning/skoleassistentordning.
Antallet af sådanne skemalagte  

 timer skal afpasses den tid, børnehaveklasselederen varetager i  

 skolefritidsordningen/skoleassistentordningen.
Der er med bestemmelsen  

 tilstræbt en parallellitet til de tilsvarende overenskomstmæssige  

 bestemmelser for skolepædagoger/skoleassistenter.
 Det følger heraf, at deltagelse i koloni- og week-endophold og lignende  

 for børn i skolefritidsordningen er frivillig for børnehaveklasseledere.  

 Dersom børnehaveklasseledere deltager, ydes der betaling svarende til, hvad  

 der ydes skolepædagoger, jfr. overenskomst for skolepædagoger.
§ 3, stk. 1 og 2 Timerne er omregnet til timer af 60 minutters varighed og fastsat som en  

 årsnorm.
§ 3, stk. 3 Der henvises til Undervisningsministeriets cirkulære af 17. marts 1986 om  

 nedsættelse af det pligtige timetal for lærere i folkeskolen ved deltagelse i  

 videre uddannelse og følgeskrivelsen hertil.
§ 3, stk. 4 Der henvises til den mellem Finansministeriet og tjenestemændenes  

 centralorganisationer indgåede aftale af 29. juni 1982 om indregning af tid  

 til sikkerhedsarbejde i tjenestetiden for lærere.
Opgørelse af det pligtige årlige timetal § 6, stk. 1 Opgørelsen foretages inden skoleårets afslutning med henblik på  

 konstatering af eventuelle overtimer eller undertimer.
Kommunalbestyrelsen  

 fastsætter selv tidspunktet for opgørelsen.
§ 6, stk. 5, litra a For de arbejdsopgaver, der er fastsat i ugeskema for skoleåret (f.eks.  

 undervisning i børnehaveklassen), opgøres det årlige timetal for disse  

 arbejdsopgaver ved at multiplicere det ugentlige timetal efter omregning med  

 40.
§ 6, stk. 7, og § 10, stk. 1 og 2 Det maksimale antal undertimer, der kan indregnes det følgende skoleår, er  

 78 timer - 25 % svarende til 58,5 timer.
Overtimebetaling § 11, stk. 2 Tillæg for skemalagte undervisningstimer, jfr. aftale af 25. maj 1987  

 mellem Finansministeriet og Lærernes Centralorganisation om tillæg til  

 tjenestemænd i folkeskolen m.v. for skemalagte undervisningstimer, samt  

 tillæg for indskoling indgår ikke ved beregningen af overtimebetalingen.
§ 14, stk. 1, litra a, og stk. 2, litra a For de arbejdsopgaver, der er fastlagt i ugeskema for skoleåret (f.eks.  

 undervisning i børnehaveklassen), beregnes periodens timetal for disse  

 arbejdsopgaver således:
Ugentligt timetal efter omregning x antal forløbne skoledage 5 x 200 P. m. v.
 e. b.
Merete Møller fm.
