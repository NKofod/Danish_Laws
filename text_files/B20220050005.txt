Bekendtgørelse om erhvervsuddannelsen til skov- og naturtekniker I medfør af § 4, stk. 2, og § 38, stk. 2, i lov om erhvervsuddannelser, jf. lovbekendtgørelse nr. 1868 af 28. september 2021, og efter bestemmelse fra Jordbrugets Uddannelser, fastsættes efter bemyndigelse i henhold til § 1, nr. 13, i bekendtgørelse nr. 81 af 20. januar 2022 om delegation til Styrelsen for Undervisning og Kvalitet af adgangen til udstedelse af bekendtgørelser:
Formål og opdeling § 1. Erhvervsuddannelsen til skov- og naturtekniker har som overordnet formål, at eleverne og lærlingene gennem skoleundervisning og oplæring opnår viden og færdigheder inden for følgende overordnede kompetenceområder:
 1) Udførelse af arbejdsopgaver inden for produktionsskovbrug, natur- og træpleje, rekreativ skov- og landskabsdrift eller vildtpleje.
 2) Almene, sociale og personlige kompetencer til brug for det praktiske arbejde inden for skov- og naturteknikerområdet.
 Stk. 2. Eleven eller lærlingen skal nå de uddannelsesmål, som er fastsat for det speciale, jf. stk. 3, som eleven eller lærlingen har valgt.
 Stk. 3. Uddannelsen afsluttes med et af følgende specialer, niveau 4 i den danske kvalifikationsramme for livslang læring:
 1) Arborist.
 2) Biotop- og vildtplejer.
 3) Skovbrugsmaskinfører.
 4) Skov- og naturplejer.
Varighed § 2. Uddannelsen varer fra 3 år og 11 måneder til 4 år og 5 måneder, jf. dog stk. 3. Uddannelsens varighed er inklusive grundforløbets 1. og 2. del, på hver 20 uger, og hovedforløbet.
For elever og lærlinge, der har gennemført en gymnasial uddannelse og opfylder betingelserne i § 3, stk. 3, nr. 1, og § 3, stk. 4, nr. 1, varer grundforløbets 2. del 10 skoleuger.
 Stk. 2. For elever og lærlinge, der skal gennemføre uddannelsen som erhvervsuddannelse for unge, varer uddannelsens specialer mindst 2 år og 11 måneder og højst 3 år og 5 måneder, hvoraf skoleundervisningen udgør 32 uger fordelt på mindst 2 skoleperioder.
 Stk. 3. For elever og lærlinge, der skal gennemføre uddannelsen som erhvervsuddannelse for voksne (euv-forløb), varer uddannelsens specialer mindst 2 år og 10 måneder og højst 3 år og 4 måneder, hvoraf skoleundervisningen udgør 28 uger.
 Stk. 4. Den i stk. 3 nævnte samlede skoleundervisning opdeles i mindst to skoleperioder for euv-forløb, jf. § 66 y, stk. 1, nr. 2, i lov om erhvervsuddannelser.
Kompetencer forud for optagelse til skoleundervisning i hovedforløbet § 3. For at kunne blive optaget til skoleundervisningen i hovedforløbet skal eleven eller lærlingen opfylde betingelserne i stk. 2-4.
 Stk. 2. Eleven eller lærlingen skal have følgende kompetencer med præstationsstandarden begynderniveau:
 1) Eleven eller lærlingen kan udføre enkle arbejdsopgaver inden for skov- og naturforvaltning, herunder etablering og vedligehold af almindelige skovkulturer og naturområder og reagere på åbenlyse forhold eller afvigelser vedrørende vækstforhold og skadevoldere.
 2) Eleven eller lærlingen kan anvende, betjene og vedligeholde motorsav, kratrydder og andre udvalgte maskiner og håndredskaber ved hjælp af betjeningsvejledninger og reagere på åbenlyse fejl og sikkerhedsmæssige afvigelser.
 3) Eleven eller lærlingen kan udføre arbejdsopgaver inden for skov- og naturforvaltning på baggrund af viden om jord, vand og næring samt jordbehandlingsmetoder og jords træartsmæssige dyrkningsværdi.
 4) Eleven eller lærlingen kan forholde sig til fysiske kræfters og vejrmæssige forholds betydning ved arbejde i skov- og naturområder, herunder træfældning.
 5) Eleven eller lærlingen kan i det praktiske arbejde med skov- og naturforvaltning inddrage viden om væsentlige biotoper og plantesamfund, herunder invasive arter og rødliste arter.
 6) Eleven eller lærlingen kan i det praktiske arbejde med skovkulturer inddrage grundlæggende viden om det botaniske system, karakterplanter og dyrkningsmæssige forudsætninger samt de almindeligt forekommende træarter og deres anvendelse.
 7) Eleven eller lærlingen kan anvende matematiske metoder til understøttelse af praktiske arbejdsopgaver inden for skov- og naturforvaltning.
 8) Eleven eller lærlingen kan forholde sig til forskellige virksomhedskulturer og den enkelte virksomheds målsætninger, samfundsmæssige sammenhæng samt ressourceforbrug inden for skov- og naturforvaltning.
 9) Eleven eller lærlingen kan udføre de praktiske arbejdsopgaver på en arbejdsmiljømæssig forsvarlig måde og kan forstå grundlæggende arbejdsmetoder i forhold til parametre som miljø, sikkerhed og kvalitet.
 10) Eleven eller lærlingen kan anvende og forstå almindeligt forekommende faglige udtryk og begreber samt søge og anvende relevante informationer, procedurebeskrivelser eller vejledninger.
 11) Eleven eller lærlingen kan udføre en enkel overskuelig arbejdsproces samt vælge, begrunde og praktisk anvende de grundlæggende faglige arbejdsmetoder, der er mest hensigtsmæssige i en given situation.
 12) Eleven eller lærlingen kan samarbejde med andre om løsning af enkle arbejdsopgaver og kan deltage aktivt i egne oplæringsprocesser.
 13) Eleven eller lærlingen kan formidle om egne arbejdsprocesser, vælge kommunikationsformer der er afpasset modtageren og forstå betydningen af personlig fremtræden.
 14) Eleven eller lærlingen kan fungere hensigtsmæssigt i skiftende arbejdssituationer med demonstration af interesse, fleksibilitet, forståelse og ansvarlighed i forhold til det praktiske arbejde.
 Stk. 3. Eleven eller lærlingen skal have gennemført følgende grundfag på følgende niveau og med følgende karakter:
 1) Biologi på F-niveau, bestået.
 2) Naturfag på F-niveau, bestået.
 Stk. 4. Eleven eller lærlingen skal have opnået følgende certifikater eller lignende:
 1) Kørekort, mindst til traktor.
 2) Kompetencer svarende til "Førstehjælp på erhvervsuddannelserne, inkl. færdselsrelateret førstehjælp" efter Dansk Førstehjælpsråds uddannelsesplaner pr. oktober 2020.
 3) Kompetencer svarende til elementær brandbekæmpelse efter Dansk Brand- og sikringsteknisk Instituts retningslinjer pr. 1. september 2014.
 4) Arbejdsmiljø og sikkerhed ved svejsning og termisk skæring samt slibning i tilknytning hertil, jf. gældende regler om foranstaltninger til forebyggelse af kræftrisikoen ved arbejde med stoffer og materialer.
 Stk. 5. Elever eller lærlinge, der har gennemført grundforløbet til anlægsgartneruddannelsen eller greenkeeperuddannelsen, har adgang til hovedforløbet på skov- og naturteknikeruddannelsen.
Kompetencer m.v. i hovedforløbet § 4. Hovedforløbet har følgende kompetencemål:
1) Lærlingen kan medvirke ved forberedelse og udførelse af skovningsarbejde i en given bevoksning af småt til mellemstort træ og betjene og vedligeholde motorsav, hvortil eleven har erhvervet N.
P.
T.
C. motorsavscertifikat eller tilsvarende.
 2) Lærlingen kan deltage i natur- og biotoppleje på baggrund af kendskab til forskellige plejemetoder, natur- og biotoptyper og landskabets udvikling.
 3) Lærlingen kan grundlæggende anvende almindeligt håndværktøj og værkstedsudstyr samt vælge hensigtsmæssige materialer, befæstelser, beslag og værktøj til løsning af enkle håndværksmæssige vedligeholdelsesopgaver eller konstruktioner inden for skovbrug eller natur- og biotoppleje.
 4) Lærlingen kan i relation til det praktiske arbejde inden for skovbrug artsbestemme almindeligt forekommende træer og buske samt genkende almindeligt forekommende nåletræer, løvtræer og buske i både vintertilstand og efter løvspring.
 5) Lærlingen kan anvende relevante begreber og terminologier om træ som materiale i forskellige arbejdssituationer inden for skovbrug, herunder inddrage viden om træets opbygning, egenskaber og anvendelse i forskellige konstruktioner og produkter.
 6) Lærlingen kan løse almindeligt forekommende matematiske problemstillinger i relation til det praktiske arbejde som skov- og naturtekniker.
 7) Lærlingen kan anvende og forstå engelsk i almindelige arbejdsmæssige situationer og erhvervsfaglige sammenhænge inden for skov- og naturteknikerområdet.
 8) Lærlingen kan gå i dialog med publikum og andre interessenter omkring formål og opgaver med eget arbejde som skov- og naturtekniker.
 9) Lærlingen kan formidle almindelige retningslinjer i forbindelse med benyttelse af skov og natur og inddrage viden om forskellige naturområders sårbarhed overfor publikum og rekreativ udnyttelse.
 10) Lærlingen kan anvende digitale teknologier og værktøjer samt løse opgaver med et digitalt perspektiv.
 11) Lærlingen kan fungere i forskellige samarbejds- og kommunikationssituationer samt reflektere over og diskutere arbejdsprocesser i relation til det praktiske arbejde som skov- og naturtekniker.
 12) Lærlingen kan analysere og løse faglige problemstillinger, herunder vurdere og forstå idéer og synspunkter i relation til det praktiske arbejde som skov- og naturtekniker.
 13) Lærlingen kan etablere egen virksomhed og medvirke ved udvikling og innovation af virksomheder på baggrund af kendskab til selvstændighedsbegrebet, etableringsforhold og organisatoriske principper for virksomheder samt anvende innovationsredskaber og processer.
 14) Lærlingen kan udføre praktisk arbejde inden for naturpleje, rekreativ skov- og landskabsdrift samt juletræ og pyntegrønt på en arbejdsmiljømæssig forsvarlig måde og på baggrund af kendskab til relevant lovgivning for det enkelte område.
 15) Lærlingen kan udføre arbejdsopgaver med skovdrift i henhold til kultur- og driftsplaner, gældende certificeringsordninger og krav til bæredygtighed.
 16) Lærlingen kan udføre almindelige arbejdsopgaver inden for skovningsarbejde, herunder planlægge udvisning og tynding samt deltage i oparbejdning af stormfald og indtrækning.
 17) Lærlingen kan betjene og vedligeholde maskiner og redskaber, som almindeligvis anvendes til skovbrug, naturpleje, juletræer og pyntegrønt.
 18) Lærlingen kan planlægge og udføre bekæmpelse af ukrudt og skadevoldere indenfor skovbrug, herunder identificere de mest almindelige ukrudtsarter og øvrige skadevoldere og vælge optimale behandlingsmetoder.
 19) Lærlingen kan udføre arbejdsopgaver inden for naturgenopretning og natur- og biotoppleje.
 20) Lærlingen kan vurdere plejebehov samt genetablere og pleje udvalgte vådområder og vandløb på baggrund af viden om plejemetoder og det enkelte vådområdes og vandløbs flora og fauna.
 21) Lærlingen kan udføre arbejdsopgaver med pleje af juletræer og pyntegrøntsarealer samt høst af juletræs- og pyntegrøntprodukter.
 22) Lærlingen kan planlægge og placere friluftsfaciliteter og adgangsveje under hensyntagen til naturen og befolkningens adfærd samt opstille og vedligeholde friluftsfaciliteter.
 23) Lærlingen kan planlægge og udføre tiltag i naturen med henblik på større naturoplevelser.
 24) Lærlingen kan udføre praktisk arbejde inden for produktionsskovbrug og naturpleje på en arbejdsmiljømæssig forsvarlig måde og på baggrund af kendskab til relevant lovgivning for det enkelte område.
 25) Lærlingen kan udføre almindelige arbejdsopgaver inden for skovningsarbejde, herunder planlægge og udføre udvisning og tynding i forskellige skovtyper samt deltage i oparbejdning af stormfald og indtrækning.
 26) Lærlingen kan vurdere træers sundhedstilstand og vitalitet samt foretage risikovurderinger med henblik på fældning eller optimering af træernes videre vækst.
 27) Lærlingen kan udføre maskinelle arbejdsopgaver med etablering og drift af forskellige skovtyper i henhold til krav til bæredygtighed, biodiversitet, gældende certificeringsordninger samt kultur- og driftsplaner.
 28) Lærlingen kan skove træ med skovningsmaskine og opskære effekter optimalt i forhold til økonomi, udnyttelse og udkørsel af træet.
 29) Lærlingen kan betjene skovmaskinens computer samt foretage nødvendige korrektioner i overensstemmelse med hugstplan.
 30) Lærlingen kan betjene udkørselsmaskiner og foretage udkørsel af træ skånsomt for bevoksning og jordbund og læsse, aflæsse og aflægge træet hensigtsmæssigt for videre transport/flishugning og under hensyntagen til sikkerhed og arbejdsmiljø.
 31) Lærlingen kan udføre maskinelle arbejdsopgaver inden for naturgenopretning og natur- og biotoppleje.
 32) Lærlingen kan i overensstemmelse med fabrikantens anvisninger efterse og foretage almindelig vedligeholdelse af skovningsmaskiner, fældeudstyr, udkørselsmaskiner og andre større maskiner, der anvendes i skovbruget.
 33) Lærlingen kan udføre praktisk arbejde inden for biotop- og vildtpleje på en arbejdsmiljømæssig forsvarlig måde og på baggrund af kendskab til relevant lovgivning for det enkelte område.
 34) Lærlingen kan deltage i almindelige arbejdsopgaver inden for skovningsarbejde, herunder udvisning og tynding, oparbejdning af stormfald og indtrækning.
 35) Lærlingen kan etablere og pleje terræn og biotoper for almindeligt forekommende vildtarter samt anlægge vildtremiser og vildtagre, under hensyntagen til vildtets adfærd, behov for opholdssteder og foder.
 36) Lærlingen kan vurdere plejebehov samt genetablere udvalgte biotoper for almindeligt forekommende vildtarter på baggrund af viden om plejemetoder og den enkelte naturtypes flora og fauna.
 37) Lærlingen kan planlægge og udføre tiltag og arbejdsopgaver inden for bestandpleje.
 38) Lærlingen kan betjene og vedligeholde maskiner og redskaber, som almindeligvis anvendes til biotop- og vildtpleje samt skov- og naturpleje.
 39) Lærlingen kan planlægge og udføre bekæmpelse af ukrudt og skadevoldere indenfor skov- og landskab, herunder identificere de mest almindelige ukrudtsarter og øvrige skadevoldere samt vælge optimale behandlingsmetoder.
 40) Lærlingen kan planlægge og udføre tiltag i naturen med henblik på større naturoplevelser.
 41) Lærlingen kan udføre praktisk arbejde inden for træpleje på en arbejdsmiljømæssig forsvarlig måde og på baggrund af kendskab til relevant lovgivning for det enkelte område.
 42) Lærlingen  kan deltage i almindelige arbejdsopgaver inden for skovningsarbejde, herunder udvisning og tynding samt oparbejdning af stormfald.
 43) Lærlingen kan udføre arbejdsopgaver med skovdrift i henhold til kultur- og driftsplaner, gældende certificeringsordninger og krav til bæredygtighed.
 44) Lærlingen kan ud fra viden om træers biologi, anatomi og fysiologi, skadedyr, svampe og evt. analyser af træets sundhedstilstand planlægge og udføre træpleje, vurdere træers sundhedstilstand og vitalitet samt foretage risikovurderinger med henblik på at optimere det enkelte træs videre vækst eller fældning.
 45) Lærlingen kan ud fra viden om træers vækstkrav, artsegenskaber og sygdomsforhold rådgive om plantevalg samt etablering og pleje.
46) Lærlingen kan i henhold til gældende sikkerhedsregler udføre arbejdsopgaver som arborist ved brug af erhvervsmæssig træklatring under anvendelse af forskellige klatreteknikker svarende til kravene i relevante N.
P.
T.
C. -certifikater eller lignende.
 47) Lærlingen kan planlægge og udføre redning af tilskadekommen klatrer og udføre situationsbestemt førstehjælp.
 48) Lærlingen kan på sikkerhedsmæssig forsvarlig måde udføre indtrækning, nedtagning af vanskelige træer, fældning fra toppen, nedfiring af effekter, beskæring med anvendelse af forskellige beskæringsteknikker og -redskaber samt udføre den for opgaverne relevante afspærring.
 49) Lærlingen kan anvende, betjene og vedligeholde traktorer, maskiner og redskaber, herunder lift, som almindeligvis anvendes i forbindelse med træpleje, naturpleje og skovbrug.
 Stk. 2. Kompetencemålene for hovedforløbet gælder som følger:
 1) For specialet skov- og naturplejer gælder målene i stk. 1, nr. 1-23.
 2) For specialet skovbrugsmaskinfører gælder målene i stk. 1, nr. 1-13, og nr. 24-32.
 3) For specialet biotop- og vildtplejer gælder målene i stk. 1, nr. 1-13, og nr. 33-40.
 4) For specialet arborist gælder målene i stk. 1, nr. 1-13, og nr. 41-49.
Godskrivning § 5. Kriterier for skolens vurdering af, om der er grundlag for obligatorisk godskrivning på baggrund af elevens eller lærlingens erhvervserfaring og tidligere uddannelse, er fastsat i bilag 1. Godskrivning skal i øvrigt ske efter reglerne i bekendtgørelse om erhvervsuddannelser.
Afsluttende prøve § 6. Uddannelsens afsluttende prøve afholdes som en del af sidste skoleperiode.
Prøven afholdes af skolen.
Prøven er en teoretisk prøve med udgangspunkt i en praksisrelateret projektopgave.
Prøven bedømmes efter 7-trinsskalaen.
Prøven skal afdække lærlingens opnåede kompetencer inden for uddannelsen.
Stk. 2. Skolen fastsætter de nærmere rammer for projektopgaven.
Inden for disse rammer vælger lærlingen i samråd med oplæringsvirksomheden og skolen det faglige fokus, forløb og de praktiske elementer, der skal danne grundlag for opgaven.
I sidste skoleperiode og inden for 4 undervisningsdage, udarbejder lærlingen projektdokumentation, på grundlag af en opgave, der er relateret til lærlingens oplæringsvirksomhed.
Opgavens praktiske elementer udføres i oplæringsvirksomheden mellem næstsidste og sidste skoleperiode.
Lærlingen udarbejder projektopgaven inden for specialet, og det faglige indhold skal have en passende bredde i forhold til specialets kompetencemål.
Den afsluttende prøve består af en mundtlig prøve, der i alt varer 30 minutter inklusiv votering.
Lærlingens præstation bedømmes med en karakter, hvor projektdokumentationen vægter en tredjedel, og den mundtlige præstation vægter to tredjedele.
 Stk. 3. Grundelementer for prøven er følgende:
 1) Mål og krav, hvorefter lærlingen skal demonstrere opnåede kompetencer inden for sit speciale på et fagligt niveau svarende til uddannelsens kompetencemål.
 2) Eksaminationsgrundlag, som består af projektdokumentationen og mundtlige spørgsmål inden for uddannelsens øvrige kompetencemål relateret til projektopgaven.
 3) Bedømmelsesgrundlaget, som udgør lærlingens individuelle og samlede præstation i udførelse af projektdokumentationen og den mundtlige eksamination.
4) Bedømmelseskriterier, som danner baggrund for en helhedsvurdering af målopfyldelsen.
Skolen fastlægger nærmere bedømmelseskriterier.
De lokalt fastsatte bedømmelseskriterier skal fremgå af skolens undervisningsplan.
Lærlingens præstation bedømmes inden for følgende generelle kriterier:
 a) Lærlingens evne til at inddrage relevante praksiserfaringer.
 b) Lærlingens evne til at inddrage relevante teoretiske forklaringer og viden.
 c) Lærlingens evne til at argumentere fagligt.
 d) Lærlingens evne til at reflektere over faglig praksis.
Stk. 4. For at der kan udstedes skolebevis, skal lærlingen mindst have opnået 02 som gennemsnit af karakterer for alle grundfag og uddannelsesspecifikke fag i hovedforløbet samt mindst have opnået 02 i den afsluttende prøve.
Desuden skal lærlingen have opnået 02 i uddannelsesspecifikke fag med varighed på fire uger eller derover.
Eventuelle fag, hvor der ikke gives karakter, skal være gennemført efter regler om faget.
For arbejdsmarkedsuddannelser, som indgår i uddannelsen, anvendes bedømmelsen Bestået/Ikke bestået.
Stk. 5. Ved uddannelsens afslutning udsteder skolen et uddannelsesbevis til lærlingen som dokumentation for, at lærlingen har opnået kompetence inden for uddannelsen.
På uddannelsesbeviset anføres karakter for prøven.
Ikrafttrædelse og overgangsbestemmelser § 7. Bekendtgørelsen træder i kraft den 1. august 2022.
 Stk. 2. Bekendtgørelse nr. 433 af 8. april 2020 om erhvervsuddannelsen til skov- og naturtekniker ophæves.
Stk. 3. Bekendtgørelsen finder ikke anvendelse for elever, som er påbegyndt eller overgået til uddannelsen før bekendtgørelsens ikrafttræden.
For sådanne elever finder de hidtil gældende regler i bekendtgørelse nr. 433 af 8. april 2020 om erhvervsuddannelsen til skov- og naturtekniker anvendelse.
 Stk. 4. Elever, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse.
