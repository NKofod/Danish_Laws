§ 1 I bekendtgørelse nr. 1159 af 19. december 1994 om erhvervsmæssigt  

 dyrehold, husdyrgødning, ensilage m.v., som ændret ved bekendtgørelse nr. 557  

 af 30. juni 1995, foretages følgende ændringer:
 1. § 2, nr. 11), ændres til:
 2. § 28 affattes således:
 » § 28.  Inden for en landbrugsejendom, der  

 drives som svinebrug, og på brug uden husdyrproduktion, må der højst  

 udbringes husdyrgødning fra 1,7 dyreenheder pr. ha. pr. år.
Stk. 2.  Inden for en landbrugsejendom, der drives som  

 kvægbrug, må der indtil den 19. december 1999 højst udbringes husdyrgødning  

 fra 2,3 dyreenheder pr. ha pr. år.
Fra den 19. december 1999 til den 19.  

 december 2003 må der højst udbringes husdyrgødning fra 2,1 dyreenheder pr. ha  

 pr. år, jf. dog stk. 3. Fra den 19. december 2003 må der højst udbringes  

 husdyrgødning fra 1,7 dyreenheder pr. ha pr. år, jf. dog stk. 3.
Stk. 3.  Inden for en landbrugsejendom, der drives som  

 kvægbrug, må der fra den 19. december 1999 højst udbringes husdyrgødning fra  

 2,3 dyreenheder pr. ha pr. år, hvis over 70 pct. af arealet til rådighed for  

 udbringning udgøres af roer, græs og græsefterafgrøder.
Fra den 19. december  

 2003 må der højst udbringes hysdyrgødning fra 2,1 dyreenheder pr. ha pr. år,  

 hvis over 60 pct. og op til 70 pct. af arealet til rådighed for udbringning  

 udgøres af roer, græs og græsefterafgrøder; hvis over 50 pct. og op til 60  

 pct. af arealet udgøres af de nævnte afgrøder, må der højst udbringes  

 husdyrgødning fra 1,9 dyrenheder pr. ha pr. år.
Stk. 4.  Inden for andre husdyrbrug må der indtil den  

 19. december 2003 højst udbringes husdyrgødning fra 2,0 dyreenheder pr. ha  

 pr. år.
Fra den 19. december 2003 må der højst udbringes husdyrgødning fra  

 1,7 dyreenheder pr. ha pr. år.
 Stk. 5.  Ved opgørelse af de arealer, der skal være til  

 rådighed efter stk. 1-4, fraregnes de arealer, som ikke har et  

 gødskningsbehov samt arealer, hvor husdyrgødning under normale omstændigheder  

 ikke kan udbringes.
Stk. 6.  Hvis en landbrugsejendom har en større  

 gødningsproduktion, end der kan udbringes på ejendommens eget areal, jf. stk.  

 1-4, skal der foreligge skriftlig forpagtningsaftale eller anden skriftlig  

 aftale, der sikrer, at overskydende gødning afsættes og anvendes på anden  

 ejendom eller afsættes til fællesanlæg eller biogasanlæg.
Sådanne aftaler  

 skal også indgås ved afsætning af gødning fra fællesanlæg, biogasanlæg og  

 lign.
Kommunalbestyrelsen kan fastsætte nærmere krav til aftalernes  

 udformning.
Stk. 7.  Aftaler i medfør af stk. 6 skal gælde for  

 mindst et år ad gangen regnet fra 1. august. 1-årige aftaler kan dog højst  

 etableres for 35 ha.
For den del af det nødvendige areal, jf. stk. 1-4, som  

 ikke ejes eller dækkes af 1-årige aftaler, skal der foreligge skriftlige  

 aftaler, der til enhver tid dokumenterer, at husdyrproducenten kan disponere  

 over det fornødne areal mindst 3 år frem i tiden.
 Stk. 8.  Det påhviler aftaleparterne at tilsende  

 kommunalbestyrelsen en kopi af aftaler i medfør af stk. 6. Ligger den  

 ejendom, der aftager husdyrgødningen, i en anden kommune, skal kopi af  

 aftalen ligeledes sendes hertil.
 Stk. 9.  Hvis en ejendom har en større  

 gødningsproduktion, end der kan udbringes på ejendommens eget areal, skal  

 tilsynsmyndigheden have adgang til et ajourført regnskab over  

 gødningsleverancer med anførsel af modtager, leveringsdata, leveret mængde og  

 gødningstype.
Stk. 10.  Det påhviler en leverandør eller en modtager  

 af husdyrgødning med mere end 3 aftaler i medfør af stk. 6 at tilsende  

 kommunalbestyrelsen en kopi af regnskab over gødningsleverancer årligt,  

 senest 1. august.
Ligger ejendomme, der aftager husdyrgødningen, i andre  

 kommuner, skal kopi af regnskabet ligeledes sendes hertil.
Stk. 11.  På de arealer, som er omtalt i § 24, stk. 3,  

 må den samlede tilførsel af næringsstoffer ikke overstige 50 kg totalkvælstof  

 pr. ha om året og 40 kg totalfosfor pr. ha om året.
Kvælstofdoseringen kan  

 beregnes som et gennemsnit over maximalt 10 år, fosfordoseringen kan beregnes  

 som et gennemsnit over maksimalt 5 år.« 3. I § 33, stk. 2, ændres »§ 28, stk. 3« til:  

 »§ 28, stk. 6«.
 4. Som ny § 34 a indsættes:
» § 34 a.  Miljøstyrelsen kan ændre  

 bekendtgørelsens bilag 1.« 5. I § 35, stk. 1, pkt. 1), ændres »§ 28, stk. 1-4 og  

 8« til: »§ 28, stk. 1-7 og 11«.
6. I § 35, stk. 1, pkt. 6), ændres »§ 28, stk.  

 5-7« til: »§ 28, stk. 8-10«, og »§ 28, stk. 3 og 7«  

 ændres til »§ 28, stk. 6 og 10.« 7. I § 36, stk. 8, ændres »§ 28, stk. 4« til:  

 »§ 28, stk. 7«.
§ 2 Bekendtgørelsen træder i kraft den 23. oktober 1996.
Miljø- og Energiministeriet, den 14.  

 oktober 1996 Svend Auken / Hans Henrik Christensen (* 1) Denne bekendtgørelse indeholder bestemmelser, der gennemfører Rådets  

 direktiv 91/676/EØF af 12. december 1991 om beskyttelse af vand mod  

 forurening forårsaget af nitrater, der stammer fra landbruget.
