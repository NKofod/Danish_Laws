Den 26. oktober 1999 undersøgte lægen hende igen og fandt, at  

 der var bedring af tilstanden, hvorfor han fastholdt den øgede  

 ordination af astmamedicin.
Den 10. februar 2000 konsulterede hun  

 lægens kompagnon på grund af hoste gennem seks uger.
Han lyttede  

 til hendes lunger, men fandt intet unormalt og behandlede med hostemedicin  

 (Kodein).
Den 26. april 2000 konsulterede hun atter egen læge, idet hun havde  

 tiltagende natlig hoste.
Den 17. maj 2000 gav hun overfor egen læge  

 udtryk for, at hendes tilstand ikke blev taget alvorligt, hvorefter de enedes  

 om, at hun skulle finde anden læge.
Den 1. juli 2000 skiftede hun  

 læge.
I juli 2000 blev hun under et ferieophold i østrig behandlet for  

 højresidig lungebetændelse og blev ved hjemkomsten den 23. juli  

 2000 akut indlagt på en lungemedicinsk afdeling.
En  

 røntgenundersøgelse viste et infiltrat i højre lunge og  

 væske i højre lungesæk, hvilket viste sig at være  

 kræft i den højre lunge med spredning til lymfekirtlerne.
 Der blev klaget over, at egen læge ikke foretog tilstrækkelige  

 undersøgelser, herunder røntgenundersøgelse, af  

 patienten, selv om hun havde haft en voldsom hoste i over seks  

 måneder.
Utilstrækkelig undersøgelse,  

 sygdomsforløbet taget i betragtning Patientklagenævnet fandt grundlag for at kritisere lægens  

 behandling af patienten i perioden fra den 15. oktober 1999 til den 26. april  

 2000. Nævnet lagde derved lagt vægt på, at det af journalen  

 15. oktober 1999 fremgik, at lægen behandlede ved at øge hendes  

 astmamedicin.
Den 26. april 2000 ordinerede han ifølge journalen et  

 andet astmapræparat, da hun henvendte sig med fortsatte  

 hosteproblemer.
 Nævnet lagde endvidere lagt vægt på, at det af  

 indlæggelsesjournalen fra den lungemedicinske afdeling fremgik, at hun  

 otte år tidligere havde røget 20 cerutter daglig, samt at hun i  

 cirka 20 år havde problemer med vejrtrækning.
I betragtning af hendes sygeforløb fandt nævnet det  

 kritisabelt, at lægen ikke iværksatte en nøjere  

 undersøgelse af baggrunden for hendes symptomer, herunder at han ikke  

 foranledigede en røntgenundersøgelse af hendes lunger.
Det var  

 nævnets vurdering, at et tidligere stort tobaksforbrug, hæshed og  

 tiltagende lungesymptomer, blandt andet i form af tør hoste, burde  

 have ledt tanken hen på anden forklaring end forværring af astma  

 eller bronkitis.
