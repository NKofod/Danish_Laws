Tillægsbetænkning afgivet af  

 Arbejdsmarkedsudvalget den 5. december 2002 Tillægsbetænkning over Forslag til lov om ændring af lov om en  

 aktiv arbejdsmarkedspolitik (Individuelt kontaktforløb, minimumskrav m.v.) [af  

 beskæftigelsesministeren (Claus Hjort Frederiksen)] 1. Udvalgsarbejdet Lovforslaget blev fremsat den 7. november 2002 og var til  

 1. behandling den 18. november 2002. Lovforslaget blev efter 1. behandling  

 henvist til behandling i Arbejdsmarkedsudvalget.
Udvalget afgav  

 betænkning den 3. december 2002. Lovforslaget var til 2. behandling den  

 5. december 2002, hvorefter det blev henvist til fornyet behandling i  

 Arbejdsmarkedsudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 1 møde.
Spørgsmål Udvalget har under den fornyede behandling af lovforslaget  

 stillet 4 spørgsmål til beskæftigelsesministeren til  

 skriftlig besvarelse, som denne har besvaret. 2 af udvalgets tidligere  

 spørgsmål og beskæftigelsesministerens svar herpå er  

 optrykt som bilag til tillægsbetænkningen.
2. Udtalelse fra beskæftigelsesministeren Beskæftigelsesministeren har over for udvalget  

 understreget, at bemyndigelsesbestemmelsen i lovens § 39 b, jf. lovforslagets  

 § 1, nr. 44, giver beskæftigelsesministeren hjemmel til at  

 fastsætte regler om, hvorledes arbejdsmarkedsindsatsen over for ledige  

 kan varetages af andre aktører.
Inddragelse af en bred vifte af andre aktører vil  

 blive sikret gennem udbud.
De eksisterende rammeaftaler med andre  

 aktører vil i nogen grad kunne anvendes som led i den ændrede  

 arbejdsmarkedsindsats, og det forventes, at nye rammeaftaler for bl.a.  

 kontaktforløb   f.eks. inklusive CV-samtalen   vil kunne være  

 indgået omkring midten af 2003.
Bemærkningen til det foreslåede nye stk. 4 i §  

 10 b, hvorefter ministeren kan fastsætte regler om, hvem der afholder  

 CV-samtalen og for hvilke ledige, er således udtryk for, at det i en  

 første fase er AF og arbejdsløshedskasserne, som afholder disse  

 samtaler for forsikrede ledige, indtil andre aktører inddrages, eller  

 der i øvrigt sker ændringer i arbejdsfordelingen.
Som det  

 også fremgår af § 10 b, stk. 3, er der i ændringsforslaget  

 taget højde for, at der på sigt skal inddrages andre  

 aktører.
3. Indstillinger Et flertal i udvalget (S, V, DF, KF, RV, KRF og  

 Anders Møller (UFG)) indstiller lovforslaget til vedtagelse i  

 den affattelse, hvori det foreligger efter 2. behandling.
 Et mindretal i udvalget (SF og EL) indstiller  

 lovforslaget til forkastelse.
 Tjóðveldisflokkurin, Inuit Ataqatigiit og  

 Siumut var på tidspunktet for tillægsbetænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
Charlotte Antonsen (V)  

  Anders Møller (UFG)  Freddy Dam (V)  

  Jens Vibjerg (V) fmd.  

  Bent Bøgsted (DF)  

  Kristian Thulesen Dahl (DF) Lars Barfoed (KF)  

  Charlotte Dyremose (KF)  Tove Videbæk (KRF)  

  Anne-Marie Meldgaard (S)  

  Bjarne Laustsen (S) nfmd.  Jan Petersen (S)  

  Lone Møller (S) Ole Vagn Christensen (S)  

  Ole Sohn (SF)  Anders Samuelsen (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 61 omdelt efter  

 afgivelse af betænkning 18 Betænkning afgivet den 3. december 2002 19 Spm. 19, om de 6 ugers selvvalgt uddannelse kan lægges i  

 daghøjskoleregi, til beskæftigelsesministeren Spm. 20 om selvvalgt uddannelse i forhold til andre  

 aktiveringsaktiviteter, til beskæftigelsesministeren Spm. 21 om andre inddragede aktører, til  

 beskæftigelsesministeren Spm. 22 om uddybning af reglerne for anvendelsen af 30 mio. kr. til  

 samarbejdsaktiviteter, til beskæftigelsesministeren 20 Svar på spm. 19, om de 6 ugers selvvalgt uddannelse kan lægges  

 i daghøjskoleregi, fra beskæftigelsesministeren Svar på spm. 20 om selvvalgt uddannelse i forhold til andre  

 aktiveringsaktiviteter, fra beskæftigelsesministeren Svar på spm. 21 om andre inddragede aktører, fra  

 beskæftigelsesministeren Svar på spm. 22 om uddybning af reglerne for anvendelsen af 30 mio.  

 kr. til samarbejdsaktiviteter, fra beskæftigelsesministeren Bilag 2 2 af udvalgets spørgsmål og  

 beskæftigelsesministerens svar herpå Spørgsmål 17 og 18 og svarende herpå er  

 optrykt efter ønske fra S, V, DF, KF, RV, KRF og Anders Møller  

 (UFG).
 Spørgsmål 17:
Hvordan vil ministeren sikre, at alle aktører  

 får mulighed for at byde ind på kontaktforløbet, og at  

 kontaktforløbet kan gennemføres med tilstrækkelig  

 kvalitet? Svar:
 Bestemmelsen i § 39 b vil i bekendtgørelse om en  

 aktiv arbejdsmarkedsindsats blive fastsat således, at  

 kontaktforløbet, i det omfang arbejdsformidlingen ikke varetager det,  

 kun vil blive gennemført af andre aktører efter udbud i  

 overensstemmelse med de almindelige regler herom.
 Spørgsmål nr. 18:
I hvilke situationer skal CV-samtalen for forsikrede  

 ledige foregå i AF, og i hvilke situationer kan samtalen foregå  

 med hjælp fra a-kassen? Svar:
 Det fremgår af bemærkningerne til § 10 b, stk.  

 4, at beskæftigelsesministeren bemyndiges til at fastsætte, hvem  

 der skal afholde CV-samtalen efter stk. 1.
 Indtil der indgås aftaler med andre aktører  

 som led i et kontaktforløb forudsættes det, at  

 arbejdsformidlingen afholder CV-samtalerne for de nytilmeldte ledige, det vil  

 sige første gangs ledige og ledige, der har optjent ret til en ny  

 dagpengeperiode og tilmelder sig på ny, mens CV-samtaler for  

 øvrige forsikrede ledige kan afholdes af arbejdsløshedskasserne  

 for egne medlemmer.
A-kasserne forudsættes at afholde samtaler med egne  

 medlemmer, som gentilmelder sig.
Det vil sige ledige, som tidligere har  

 været tilmeldt AF og udarbejdet et CV, og som efter en periode i job  

 igen bliver ledige.
Der skal dog ikke afholdes CV-samtale med den ledige,  

 hvis der inden for de seneste 3 måneder har været afholdt en  

 samtale om den lediges CV.
 Det forudsættes, at arbejdsløshedskasserne  

 som led i deres vejledningsforpligtelse vederlagsfrit afholder CV-samtalerne  

 for egne medlemmer.
