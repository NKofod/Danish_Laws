 Konkurrenceankenævnet har ophævet Konkurrencerådets afgørelse om  

 anmeldelse af en aftale mellem to virksomheder på markedet for  

 audio/videoprodukter, Bang & Olufsen A/S og Philips A/S.
 Ankenævnet bemærkede bl.a., at konkurrencelovens § 5 efter sin  

 formulering må forstås således, at den retter sig mod  

 markedsføringsforholdene og ikke fx mod forskningsmæssige eller  

 finansieringsmæssige forhold, som var tilfældet i den pågældende aftale.
År 1991, den 19. december, afsagde Konkurrenceankenævnet i sagen j.nr.  

 91-21.692 Bang & Olufsen A/S ctr.
KonkurrenceRådet sålydende 1. Ved skrivelse af 15. april 1991 har højesteretssagfører Bent Jacobsen  

 på vegne Bang & Olufsen A/S klaget over en af KonkurrenceRådet den 21.  

 marts 1991 truffet afgørelse, hvorved rådet i medfør af konkurrencelovens §  

 5, stk. 1, besluttede, at »Shareholders« Agreement' af 14.  

 september 1990 mellem klageren og N.V.
Philips Gloeilampenfabrieken, Holland,  

 skulle anmeldes til KonkurrenceRådet.
Klageren har påstået afgørelsen  

 ophævet.
KonkurrenceRådet har påstået afgørelsen stadfæstet.
Sagen har været  

 mundtligt forhandlet.
2. Rådets skrivelse af 21. marts 1991 er sålydende: »KonkurrenceRådet  

 har på sit møde den 20. marts 1991 besluttet, at samarbejdet mellem Bang  

 & Olufsen A/S og Philips indgået ved »Shareholders« Agreement'  

 dateret 14. september 1990 udøver eller vil kunne udøve dominerende  

 indflydelse på markedet for audio/videoprodukter, og derfor skal anmeldes i  

 henhold til konkurrencelovens § 5, stk. 1. Rådet har herved lagt vægt på, at  

 aftalerne er indgået mellem de to største udbydere på det danske marked, der  

 ud fra Monopol- tilsynets rapport om markedet for audio/videoprodukter fra  

 1989 havde tilsammen knap 40% af omsætningen og væsentligt mere på  

 højkvalitets-/prismarkedet.
Den vedrører væsentlige forhold omkring teknik,  

 komponenter, produktudvikling og indkøb og angiver rammer for parternes  

 dispositioner og dermed også for konkurrencen.
Desuden indebærer aftalen  

 kapitalindskud i fælles virksomhed, og i forbindelse hermed er parternes  

 dispositions- adgang begrænset. .... Man skal henlede opmærksomheden på, at  

 samarbejdet må skønnes omfattet af EØF-konkurrencereglerne..... Anmeldelse i  

 henhold til konkurrencelovens § 5, stk. 1, indebærer, at aftalerne vil være  

 offentligt tilgængelige, medmindre der måtte foreligger oplysninger heri, der  

 vil kunne hemmeligholdes efter konkurrencelovens § 10, stk. 2. Ønsker  

 selskaberne dele af aftalekomplekset hemmeligholdt ud fra disse regler, bedes  

 dette meddelt rådet inden den 29. april 1991. Meddelelsen må indeholde  

 argumentation og konkret dokumentation i overensstemmelse med anvisningen i  

 loven og dens forarbejder.
Sekretariatet er ind- stillet på ved en mundtlig  

 drøftelse at redegøre nærmere herfor.
Rådet skal gøre opmærksom på, at  

 anmeldelsespligten også vil kunne omfatte de udfyldende aftaler, som  

 forudsættes indgået efter- følgende....' 3. Klagerens argumentation Klageren har i førte række anført, at pålægget  

 er ugyldigt, allerede fordi rådet i sin afgørelse har tilkendegivet, at det  

 er omfattet af EØF-konkurrencereglerne.
Da aftalen ikke er anmeldt efter  

 disse regler, må rådet anse aftalen for ugyldig, og det er uden mening, at  

 rådet giver pålæg om anmeldelse af en aftale, som rådet må anse for ugyldig.  

 Pålægget er endvidere ugyldigt, fordi det ikke er rettet til begge aftalens  

 parter, men kun til klageren.
Philips er dermed blevet afskåret fra at  

 fremkomme med sine bemærkninger.
Men i øvrigt foreligger der ikke noget  

 gyldigt pålæg over for Philips.
Rådet har ingen retlig interesse overhovedet  

 i at pålægge anmeldelsespligt i henhold til § 5, idet rådet i 1990 har pålagt  

 hele audio/videobranchen indberetningspligt i henhold til lovens § 7, og  

 rådet vil derved kunne indhente og anvende den om- handlede overenskomst.
For  

 så vidt angår betingelsen efter lovens § 5 har klageren anført, at det er en  

 betingelse for anmeldelsespligt i medfør af denne bestemmelse, at aftalen  

 udøver eller vil kunne udøve dominerende indflydelse på markedsforholdene i  

 Danmark.
Aktionær- overenskomsten har imidlertid kun den betydning på det  

 danske marked, at klageren overtager salget i Danmark af det under  

 Philips-koncernen hørende mærke Marantz, der udgør ca. 1/4 o/oo af branchens  

 samlede omsætning efter pris.
En så lille markeds- andel kan ikke udløse  

 anmeldelsespligt.
Selv om aftaleparterne måtte have dominerende indflydelse,  

 er dette ikke afgørende for, om en aftale mellem dem skal anmeldes til rådet.  

 Det afgørende er, om selve aftalen bevirker eller vil bevirke dominerende  

 indflydelse.
De to aftaleparter virker konkurrencemæssigt på to forskellige  

 markeder.
Philips ligger på det almindelige marked, medens klageren har  

 dominans på et del- marked, nemlig det såkaldte  

 »højkvalitets-prismarked«.
På den baggrund må det ligge fjernt, at  

 aftalen skulle kunne påvirke det danske marked, endsige etablere dominans på  

 dette.
Rådet har da heller ikke påvist nogen bestemmelser i aftalen, der vil  

 påvirke markedsføringen i Danmark - og for den sags skyld heller ikke nogen  

 bestemmelse, hvis offentliggørelse kan have nogen interesse for de to parters  

 videreforhandlere eller for de endelige købere.
Aftalen rummer et samarbejde  

 på et højtteknologisk område og forudsættes at give fordele globalt.
Philips  

 sælger formentlig i hele verden, og klageren har til en række lande en  

 eksport, der er tre gange så stor som salget i Danmark.
Det kan ikke  

 udelukkes, at de af aftalen følgende tekniske fordele har en virkning også på  

 det danske marked bestående i, at aftaleparterne kan følge med udviklingen  

 hos de helt afgørende japanske konkurrenter.
Tekniske forhold fører  

 imidlertid ikke til anmeldelsespligt.
Dette ville betyde anmeldelsespligt  

 vedrørende enhver teknisk aftale mellem virksomheder af blot nogen betydning.  

 Noget sådant er ikke hjemlet i konkurrenceloven og har heller ikke været  

 tilsigtet.
At der ikke nu er anmeldelsespligt af aktionæroverenskomsten,  

 udelukker ikke, at mulige senere supplerende aftaler mellem parterne vil  

 udløse anmeldelsespligt.
Sammenhængen med overens- komsten kan i den  

 forbindelse føre til anmeldelsespligt også for så vidt angår  

 aktionæroverenskomsten - alt vel at mærke forudsat, at betingelsen i § 5  

 foreligger opfyldt.
4. KonkurrenceRådets argumentation.
Rådet har anført, at Philips og  

 klageren er de to største udbydere på det danske marked med en samlet  

 markedsandel på knap 40% ifølge Monopoltilsynets rapport fra 1989.  

 Aktionæroverenskomsten vedrører væsentlige forhold omkring teknik,  

 komponenter, produktudvikling og indkøb, og angiver nogle rammer for  

 parternes dispositioner og dermed også for deres konkurrence.
Desuden er der  

 kapitalindskud i fælles virksomhed, og i forbindelse hermed er der lagt visse  

 bånd på parternes dispositioner.
Aftalen angiver rammer for samarbejdet, og  

 det forudsættes, at der efterfølgende indgås udfyldende aftaler.
Bortset fra  

 aftalens indehold om klagerens forhandling af Marantz indeholder den endnu  

 ikke nogen bestemmelse om direkte markedsføringssamarbejde.
Det kan dog næppe  

 tænkes, at parterne på de felter, der berøres af aftalen, vil tage skridt til  

 skade for den anden part.
Endvidere er markedsføringen afhængig af teknikken.  

 Produkterne sælges ikke alene gennem prispolitikken, men gennem deres  

 egenskaber, funktioner, kombinationer, styringsmuligheder, lydgengivelse,  

 design etc.
Herudover indeholder overenskomsten som nævnt en ramme for det  

 fremtidige samarbejde, der skal udfyldes gennem mere detaillerede aftaler.  

 Først når disse aftaler foreligger, kan virkningerne på markedsføringen eller  

 markedsføringsmuligheden konkret angives.
Rådet har endelig anført, at man  

 ikke har hævdet, at aftalen er ugyldig efter EØF-reglerne.
Det har rådet ikke  

 nogen kompetence til at afgøre.
Man har blot henledt klagerens opmærksomhed  

 på forholdet og tilbudt at orientere nærmere.
Philips er blevet og har bedt  

 sig orienteret om sagen.
Indberetning efter lovens § 7 vil ikke give rådet de  

 nødvendige oplysninger, og eventuelt offentliggørelse i henhold hertil vil  

 være utilstrækkelig til at opfylde lovens formål.
Aktionæroverenskomsten er i  

 øvrigt næppe omfattet af denne bestemmelse.
5. Ankenævnets bemærkninger.
Som det er tilkendegivet af KonkurrenceRådet,  

 kan der ikke påvises elementer i den omhandlede overenskomst, der indtil nu  

 har påvirket markedsføringen, og det er ikke godtgjort, at overens- komsten  

 indeholder elementer, som vil kunne have nogen særlig betydning for  

 markedsføringsmuligheden.
Konkurrencelovens § 5 må efter sin formulering  

 forstås således, at den retter sig mod markedsføringsforholdene og ikke  

 f.eks. mod forskningsmæssige fordele eller finansieringsmæssige forhold, i  

 hvert fald når der ikke er grund til at antage, at disse forhold vil have  

 særlig betydning for markedsføringen.
På denne baggrund finder ankenævnet, at  

 der ikke er fornødent grundlag for at antage, at den omhandlede overenskomst,  

 som den indtil nu foreligger, udøver eller vil kunne udøve dominerende  

 indflydelse på markedsområdet for audio/videoprodukter.
 (* 1) Konkurrencerådet:
