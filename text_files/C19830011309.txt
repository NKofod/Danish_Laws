 Den i indenrigsministeriets cirkulære nr. 163 af 12. august 1976 nævnte  

 bopælsvejledning til folkeregistrene er i august måned 1983 udsendt til  

 folkeregistrene og andre myndigheder i revideret udgave som »Vejledning  

 vedrørende registrering af bopæl i folkeregistrene og CPR,  

 Indenrigsministeriet juli 1983«.
Den nye vejledning indeholder ingen principielle ændringer i forhold til  

 1976-vejledningen.
Der har alene fundet en præcisering og uddybning sted på  

 forskellige punkter, der har givet anledning til tvivl.
 Indenrigsministeriet skal anmode ministerier og styrelser om fortsat i  

 forbindelse med forelæggelse af lovforslag og andre bestemmelser for  

 justitsministeriets lovafdeling at præcisere, hvorfor anvendte bopælsbegreber  

 eventuelt afviger fra vejledningens indhold.
 Eksemplarer af vejledningen kan rekvireres i indenrigsministeriets  

 afdeling for personregistrering, på telefon (01) 128222.
 Indenrigsministeriets cirkulære nr. 163 af 12. august 1976 ophæves.
INDENRIGSMINISTERIET, DEN 16. AUGUST  

 1983 P.
M.
V.
E.
B.
