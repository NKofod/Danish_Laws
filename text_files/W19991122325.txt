Patienten blev undersøgt for malaria, og vagthavende læge  

 vurderede, at blodudstrygene indeholdt en enkelt malariaparasit af typen P.  

 falciparum.
Da patienten ikke ønskede indlæggelse, medmindre  

 formålet var behandling for malaria, valgt lægerne at behandle  

 på det foreliggende grundlag med stoffet Lariam, som patienten  

 også havde fået i Ghana.
Patienten blev behandlet med tabletter  

 750 mg, i alt 2 gange med 4 timers mellemrum, hvorefter hun efter eget  

 ønske blev udskrevet med henblik på fortsat kontrol på en  

 anden epidemisk syghusafdeling i landet.
 På sygehuset foretog man den følgende dag og igen den  

 efterfølgende dag udstrygninger til undersøgelse for malaria,  

 men man kunne ikke påvise malariaparasitter, ligesom disse ikke  

 efterfølgende kunne genfindes i undersøgelsen fra  

 indlæggelsesdøgnet.
 Patienten fik efterfølgende svære psykiske og neurologiske  

 symptomer af en karakter, som er beskrevet som bivirkninger til Lariam.
 Der blev klaget over den behandling, patienten modtog for malaria, idet  

 hun blev behandlet med Lariam 750 mg i alt 2 gange.
Klager over behandling med Lariam Patientklagenævnet fandt ikke grundlag for kritik af  

 lægerne på epidemiafdeling A, idet nævnet lagde vægt  

 på, at patienten havde symptomer, der var forenelige med malaria.  

 Patientklagenævnet lagde endvidere vægt på, at patienten  

 ikke ønskede sig indlagt til undersøgelse og behandling.
Nævnet kunne oplyse, at Lariam ledsages af alvorlige  

 neuropsykiatriske bivirkninger hos én ud af 13.000 ved profylaktisk  

 brug, og hos én ud af ca. 215 ved terapeutisk brug.
Når stoffet  

 trods dette er registreret til behandling af P. falciparum malaria - og nu  

 også til profylakse - skyldes det, at denne form for malaria er meget  

 alvorlig.
Nævnet kunne i den forbindelse oplyse, at en  

 infektion med malaria af typen P. falciparum er livstruende, hvis sygdommen  

 ikke behandles med effektive midler, at der er resistensudvikling mod mindre  

 toksiske medikamenter, og at alternative effektive medikamenter har  

 bivirkninger i større eller mindre grad.
Sygdommen kræver  

 almindeligvis indlæggelse.
Nævnet fandt på denne baggrund, at det var  

 relevant forinden udskrivelsen at tilbyde patienten behandling med Lariam,  

 som hun også havde fået forebyggende uden problemer.
Nævnet  

 lagde videre vægt på, at patienten blev grundigt informeret om at  

 kontakte en epidemiafdeling i en anden del af landet med henblik på  

 videre opfølgning.
For så vidt angik doseringsspørgsmålet,  

 fandt Patientklagenævnet ikke at kunne kritisere, at patienten blev  

 behandlet med Lariam 750 mg i alt 2 gange.
Nævnet lagde herved  

 vægt på, at anbefalet dosering af Lariam i  

 behandlingsøjemed er 1500 mg.
Nævnet finder dog, at det havde været mere  

 hensigtsmæssigt, om doseringen var blevet delt i 3 doser med et  

 længere dosisinterval.
Nævnet lagde herved lagt vægt  

 på, at dosering af Lariam i behandlingsøjemed er 1500 mg, som  

 anbefales delt i 3 doser på henholdsvis 750, 500 og 250 mg med 6-timers  

 mellemrum.
