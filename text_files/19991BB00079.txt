Fremsat den 25. januar 2000 af Helga Moos (V),  

 Brian Mikkelsen (KF), Susanne Clemensen (CD) og&nbsp  

 ;Tove Videbæk (KRF) Forslag til folketingsbeslutning om selvstændighedskultur, iværksætteri og  

 innovation på uddannelsesområdet Folketinget opfordrer regeringen til at udarbejde og  

 fremme nye initiativer med henblik på at udbygge indsatsen i det  

 samlede skole- og uddannelsessystem, hvad angår elevernes  

 forståelse af og oplæring i selvstændighedskultur,  

 iværksætteri og innovation.
Bemærkninger til forslaget Folketinget afholdt den 12. januar 1995 en  

 forespørgselsdebat om, hvad regeringen agtede at foretage sig inden  

 for uddannelsessystemet for at gøre de unge mere interesserede i et  

 arbejdsliv som selvstændigt næringsdrivende og for at fremme en  

 dansk selvstændighedskultur.
Debatten resulterede i, at et bredt  

 flertal vedtog en motiveret dagsorden, der opfordrede regeringen til at  

 udarbejde en strategi for hele uddannelsesområdet, der skulle  

 fremme » 	at uddannelserne i videst muligt omfang bidrager til udviklingen af  

 bredere personlige egenskaber som f.eks. mod, initiativ, kreativitet,  

 selvstændighed, at den nye folkeskolelovs øgede muligheder for at styrke  

 iværksætterkulturen udnyttes bedst muligt, at ungdomsuddannelsesinstitutioner og videregående  

 uddannelsesinstitutioner fortsat udvikler undervisningen i drift af egen  

 virksomhed og innovation«.
 Ministeren fremsendte i oktober 1998 en statusrapport til  

 Folketingets Uddannelsesudvalg, men det er forslagsstillernes opfattelse, at  

 målet endnu ikke er nået.
 Derfor bør arbejdet fortsætte med nye  

 initiativer og udvidede aktiviteter.
En række målrettede initiativer bør  

 igangsættes i hele uddannelsessystemet.
Det bør begynde i de  

 små klasser, hvor eleverne personligt udvikles til at erkende  

 betydningen af at være mestre i deres eget liv og efterfølgende  

 på et højere uddannelsesniveau, at de studerende tager medansvar  

 for samfundsudviklingen.
 Som nyt initiativ bør iværksætteri  

 kombineres med en international dimension, således at Danmark forbedrer  

 sin globale konkurrenceevne.
 Det er efter forslagsstillernes opfattelse vigtigt at  

 intensivere arbejdet med at udvikle de unges selvstændighedskultur,  

 iværksættermod og innovationsevne til gavn for de unge  

 såvel som for samfundet som helhed.
Skriftlig fremsættelse Helga Moos (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om  

 selvstændighedskultur, iværksætteri og innovation på  

 uddannelsesområdet.
(Beslutningsforslag nr.
B 79).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
