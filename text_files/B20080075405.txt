Bekendtgørelse om godkendelse, tilsyn og kontrol af virksomheder og anlæg samt straffebestemmelser for overtrædelse af biproduktforordningen 1) I medfør af § 45, § 67 og § 70, stk. 3 og 5, i lov nr. 432 af 9. juni 2004 om hold af dyr, som ændret ved lov nr. 105 af 20. februar 2006, fastsættes følgende:
Godkendelse, tilsyn og kontrol § 1. I denne bekendtgørelse forstås ved:
 1) »Biproduktforordningen«: Europa-Parlamentets og Rådets forordning (EF) nr. 1774 af 3. oktober 2002 om sundhedsbestemmelser for animalske biprodukter, som ikke er bestemt til konsum.
 § 2. Virksomheder og anlæg, der er omfattet af biproduktforordningen med senere ændringer, skal godkendes af den fødevareregion, hvori den er beliggende.
 § 3. Ansøgning om godkendelse af virksomheder, anlæg eller anvendelsesmetoder, der er omfattet af de i §§ 5-16 nævnte forordninger, skal indsendes til den fødevareregion, hvori virksomheden eller anlægget er beliggende.
 Stk. 2. Fødevareregionerne fører tilsyn og kontrol med de i stk. 1 nævnte virksomheder og anlæg.
 § 4. Ansøgning om godkendelse af alternative metoder for virksomheder og anlæg, der udøver virksomhed omfattet af forordningerne nævnt i §§ 5-16, skal indsendes til den fødevareregion, hvori virksomheden eller anlægget er beliggende.
Straf § 5. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i biproduktforordningen, som senest ændret ved kommissionens forordning (EF) nr. 523 af 11. juni 2008:
1) Artikel 4, stk. 2 - 4, 2) artikel 5, stk. 2 - 4, 3) artikel 6, stk. 2 - 3, 4) artikel 7, stk. 1  2 og 5, 5) artikel 8, stk. 1-4 6) artikel 9, stk. 1, 7) artikel 22, stk. 1, 8) artikel 25 stk.1-2, eller 9) artikel 29, stk. 1-6.
 § 6. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i Kommissionens forordning (EF) nr. 668 af 10. marts 2004 om ændring af visse bilag til biproduktforordningen for så vidt angår import af animalske biprodukter fra tredjelande:
 1) Artikel 1.
 § 7. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i Kommissionens forordning (EF) nr. 878 af 29. april 2004 om overgangs foranstaltninger i henhold til biproduktforordningen for så vidt angår visse animalske biprodukter, der er klassificeret som kategori 1-materiale eller kategori 2-materiale til teknisk brug, som ændret ved kommissionens forordning (EF) nr. 1877 af 18. december 2006:
1) Artikel 4, eller 2) artikel 5.
 § 8. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i Kommissionens forordning (EF) nr. 79 af 19. januar 2005 om gennemførelse af biproduktforordningen for så vidt angår anvendelse af mælk, mælkebaserede produkter og af mælk afledte produkter, defineret som kategori 3-materiale i nævnte forordning:
1) Artikel 2, 2) artikel 3, eller 3) artikel 4, stk. 1.
 § 9. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i Kommissionens forordning (EF) nr. 92 af 19. januar 2005 om gennemførelse af biproduktforordningen for så vidt angår fremgangsmåder ved bortskaffelse eller anvendelse af animalske biprodukter og om ændring af bilag VI, for så vidt angår omdannelse til biogas og forarbejdning af afsmeltet fedt, som ændret ved Kommissionens forordning (EF) nr. 2067 af 16. december 2005, Kommissionens forordning (EF) nr. 1678 af 14. november 2006, og Kommissionens forordning (EF) nr. 1576 af 21. december 2007:
 1) Artikel 4.
 § 10. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i Kommissionens forordning (EF) nr. 93 af 19. januar 2005 om gennemførelse af biproduktforordningen for så vidt angår forarbejdning af animalske biprodukter af fisk og handelsdokumenter, der skal ledsage de animalske biprodukter under transporten:
 1) Artikel 1.
 § 11. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i Kommissionens forordning (EF) nr. 208 af 7. februar 2006 om ændring af bilag VI og VIII til biproduktforordningen for så vidt angår forarbejdningsnormer for biogas- og komposteringsanlæg og krav til gylle:
 1) Artikel 1.
 § 12. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i Kommissionens forordning (EF) nr. 2007 af 22. december 2006 om gennemførelse af biproduktforordningen for så vidt angår import og transit af visse mellemprodukter fremstillet af kategori 3-materiale til teknisk brug i medicinsk udstyr, in-vitro diagnostika og laboratoriereagenser og om ændring af nævnte forordning:
1) Artikel 4, stk. 1, 2 og 4 2) artikel 5, eller 3) artikel 6.
 § 13. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelse i Kommissionens forordning (EF) nr. 829 af 28. juni 2007 om ændring af bilag I, II, VII, VIII, X og XI til biproduktforordningen for så vidt angår afsætning af visse animalske produkter, som ændret ved Kommissionens forordning (EF) nr. 1256 af 25. oktober 2007 for så vidt angår overgangsperioden vedrørende anvendelse af handelsdokumenter og sundhedscertifikater for animalske biprodukter:
 1) Artikel 1.
 § 14. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i Kommissionens forordning (EF) nr. 1432 af 5. december 2007 om ændring af bilag I, II og VI til biproduktforordningen for så vidt angår mærkning og transport af animalske biprodukter:
 1) Artikel 1.
 § 15. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i Kommissionens forordning (EF) nr. 437 af 21. maj 2008 om ændring af VII, X og XI til biproduktforordningen for så vidt angår krav til forarbejdning af mælk og mælkeprodukter defineret som kategori 3-materiale.
 § 16. Medmindre højere straf er forskyldt efter den øvrige lovgivning, straffes med bøde den, der overtræder følgende bestemmelser i Kommissionens forordning (EF) nr. 523 af 11. juni 2008 om ændring af bilag VIII, X og XI til biproduktforordningen for så vidt angår import af blodprodukter til fremstilling af tekniske produkter:
 1) Artikel 1.
 § 17. Uanset §§ 5-16 kan døde selskabsdyr bortskaffes ved nedgravning.
 Stk. 2. I denne bekendtgørelse forstås ved selskabsdyr alle dyr tilhørende arter, der normalt fodres og holdes af mennesker, uden at dette tager sigte på konsum eller landbrugsproduktion, f.eks. hunde, katte, marsvin, krybdyr, stuefugle og akvariefisk.
 § 18. Med bøde straffes den, som overtræder §§ 2-4.
 Stk. 2. Straffen for overtrædelse af §§ 2-16 kan stige til fængsel i indtil to år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er:
1) Forvoldt skade på menneskers eller dyrs sundhed eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser.
 Stk. 3. Der kan pålægges juridiske selskaber m.v. (juridiske personer) strafansvar efter reglerne i straffelovens 5. kapitel.
Ikrafttræden § 19. Bekendtgørelsen træder i kraft den 15. juli 2008.
 Stk. 2. Samtidig ophæves bekendtgørelse nr. 355 af 19. maj 2003 om bortskaffelse og forarbejdning af animalske biprodukter.
Fødevarestyrelsen, den 8. juli 2008 P.S.VJan  Mousing / Tenna Olsen 1) Bekendtgørelsen indeholder bestemmelser, der er nødvendige for anvendelsen af Europa-Parlamentets og Rådets forordning (EF) nr. 1774/2002 af 3. oktober 2002 om sundhedsbestemmelser for animalske biprodukter, som ikke er bestemt til konsum (EU-Tidende 2002, L 273, s. 1ff).
