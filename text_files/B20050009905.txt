Bekendtgørelse om  

 skibsbøger og tilsynsbog  

1) I medfør af § 3, nr. 2,  

 § 17, stk. 5 og § 32 i lov om sikkerhed til søs, jf. lovbekendtgørelse nr.  

 627  

 af 26. juli 2002 som ændret ved lov 1231 af 27. december 2003, og i medfør af  

 §  

 471, stk. 1 og § 507 i søloven, jf. lovbekendtgørelse nr. 538 af 15. juni  

 2004,  

 samt i medfør af anordning nr. 607 af 25. juni 2001 om ikrafttræden for  

 Grønland af lov om sikkerhed til søs og anordning nr. 609 af 25. juni 2001 om  

 ikrafttræden for Grønland af love om ændring af søloven og ophævelse af lov  

 om  

 skibsregistrering mv., efter samråd med Grønlands Hjemmestyre og efter  

 bemyndigelse fra økonomi- og erhvervsministeren fastsættes:
Skibsbøger og tilsynsbog §  1.  

  

 Skibsdagbog skal føres på følgende skibe:
 1)  

 	  

 Skibe med en bruttotonnage på 150 og derover, der er beskæftiget  

 på internationale rejser.
 2)  

 	  

 Ethvert skib, uanset størrelse, hvis fartsområde i henhold til  

 fartstilladelsen omfatter sejlads uden for følgende område: Nordsøen øst for  

 3º  

 længde Ø og syd for 62º bredde N, fart i Østersøen samt fart langs Grønlands  

 kyster i en afstand af 30 sømil fra kysten eller derunder (basislinien).
 3)  

 	  

 Skibe med en bruttotonnage på 300 og derover, der er beskæftiget  

 på nationale rejser mellem danske havne.
 4)  

 	  

 Alle passagerskibe, uanset størrelse, der er beskæftiget på  

 nationale rejser mellem danske havne af over 4 timers varighed.
 Stk. 2.  

  

 Maskindagbog skal  

 føres på ethvert maskindrevet skib, hvor der i henhold til bestemmelsen i  

 stk.  

 1 skal føres skibsdagbog, medmindre maskinens officielt fastsatte  

 fremdrivningseffekt er mindre end 750 kW.
 Stk. 3.  

  

 Skibsdagbog og  

 maskindagbog kræves ikke for:
 1)  

 	  

 Skibe med en bruttotonnage under 300, hvis fartsområde er  

 begrænset til sejlads mellem grønlandske havne.
 2)  

 	  

 Fiskeskibe, hvis fartsområde i henhold til fartstilladelsen  

 omfatter sejlads syd for 62º bredde N, nord for 48º bredde N og øst for 12º  

 længde V, fart i Østersøen; sejlads langs Grønlands kyster i en afstand af  

 200  

 sømil og derunder fra kysten (basislinien).
Stk. 4.  

  

 Radiodagbog skal føres  

 på ethvert lastskib og passagerskib, der er beskæftiget på internationale  

 rejser.
Bogen kan udformes som en GMDSS-radiolog.
På alle andre skibe, der  

 skal  

 være forsynet med radioanlæg, skal registreringen foretages i skibsdagbogen,  

 hvis en sådan skal føres, jf. § 1, stk. 1, i en GMDSS-radiolog eller  

 tilsvarende.
 § 2.  

  

 Alle synspligtige skibe skal være forsynet med en tilsynsbog med  

 tilhørende ringbind.
 Stk. 2. I tilsynsbogen  

 bevidner Søfartsstyrelsen foretagne synsforretninger.
 Stk. 3.  

  

 I tilsynsbogens afsnit  

 II indføres dispensationer og særlige tilladelser eller afgørelser, som  

 ifølge  

 deres indhold kræves indført i tilsynsbogen.
 Stk. 4. Når skibsføreren  

 anvender det tilhørende ringbind til opbevaring af bilag til tilsynsbogen,  

 såsom udskrifter af edb-registrerede eftersyn, prøver og afholdte øvelser,  

 skal  

 der indføres en reference i tilsynsbogen om de indsatte og udtagne bilag.
 Stk. 5.  

  

 Indsætter  

 Søfartsstyrelsens medarbejdere udskrifter i ringbindet med krav i forbindelse  

 med syn, skal reference hertil indføres i tilsynsbogen.
§ 3.  

  

 Skibsbøgerne, jf. § 1,  

 trykkes og udgives ved Søfartsstyrelsens foranstaltning.
Dette gælder dog  

 ikke  

 radiodagbøger, jf. § 1, stk. 4.
 Stk. 2.  

  

 Søfartsstyrelsen kan  

 godkende andre former for skibsbøger, herunder elektroniske skibsbøger.  

 Søfartsstyrelsen kan i forbindelse med elektroniske skibsbøger tillade, at  

 tilførsler i skibsbøgerne helt eller delvis kan erstattes af optegnelser, som  

 gøres på mekanisk eller elektronisk måde.
 Stk. 3.  

  

 Mekaniske og  

 elektroniske optegnelser skal være af en sådan art, at de ikke senere kan  

 ændres.  

 Manuelle indtastninger må kun kunne ske ved anvendelse af personlig kode.
 Stk. 4.  

  

 Elektronisk lagrede  

 optegnelser skal sikres med en daglig sikkerhedskopi.
Bøgernes førelse og  

 opbevaring § 4.  

  

 Skibsdagbogen føres af skibsføreren eller under skibsførerens tilsyn og  

 medansvar af en styrmand.
 Stk. 2.  

  

 Maskindagbogen føres  

 under skibsførerens tilsyn og medansvar af maskinchefen eller tillige under  

 maskinchefens tilsyn og medansvar af en maskinmester.
 Stk. 3.  

  

 Radiodagbogen føres  

 af radiooperatøren under skibsførerens tilsyn og medansvar.
 Stk. 4.  

  

 Den, der fører en  

 skibsbog, er ansvarlig for egne indførte oplysningers rigtighed.
Stk. 5. Skibsføreren skal  

 kontrollere, at skibsbøgerne føres nøjagtigt og forskriftsmæssigt, og skal  

 mindst én gang månedlig gennemgå skibsbøgerne.
Skibsføreren skal registrere  

 sin  

 gennemgang ved en anmærkning i bøgerne.
 § 5.  

  

 Skibsbøgerne skal føres efter følgende tidsfølge:
 1)  

 	  

 I havn for hvert døgn.
 2)  

 	  

 I søen for hver vagt.
 Stk. 2.  

  

 Hvad der passerer på den  

 enkelte vagt kan foreløbig optegnes i en kladde, men skal snarest muligt  

 efter  

 vagtens udløb indføres i skibsdagbogen.
Stk. 3.  

  

 Skibsbøgerne skal  

 føres ordentligt og tydeligt.
Hvad én gang er indført må ikke raderes,  

 overstryges eller på anden måde gøres ulæseligt.
Bliver rettelse nødvendig,  

 skal den tilføjes som anmærkning.
 Stk. 4.  

  

 Skibsbøgerne skal  

 føres på dansk eller engelsk.
 Stk. 5. Skibsbøgerne skal  

 føres i overensstemmelse med de i bøgerne indeholdte anvisninger.
 Stk. 6. Søfartsstyrelsen kan  

 tillade, at skibsbøger føres på anden måde end foreskrevet i § 5, stk. 5.
 Stk. 7. På grønlandske  

 fiskefartøjer med en længde under 24 m kan skibsførerens tilføjelser  

 foretages  

 på grønlandsk, under forudsætning af at indførelserne i forbindelse med syn  

 bliver oversat til dansk.
§ 6.  

  

 I skibsbøgerne skal nøjagtigt optegnes enhver under rejsen indtruffen  

 begivenhed og omstændighed, hvorom kendskab kan være af betydning for redere,  

 ladningsejere, assurandører eller andre, der har interesse i rejsen.
Der skal  

 indføres nøjagtig oplysning om ethvert uheld, der måtte tilstøde skib eller  

 ladning med angivelse af årsagen, de nærmere omstændigheder og de trufne  

 foranstaltninger.
Det samme gælder ved ethvert uheld af nogen betydning, der  

 overgår ombordværende personer.
 § 7.  

  

 Når en skibsbog er udskrevet eller af anden grund ikke længere kan bruges,  

 skal skibsføreren sørge for en ny skibsbog.
Stk. 2.  

  

 Enhver dagbog og  

 dertilhørende kladde og elektroniske optegnelser skal opbevares i mindst 3 år  

 fra datoen for sidste indførelse.
Hvis der for retten er rejst sag vedrørende  

 skibets rejser i det tidsrum, dagbogen omfatter, skal den opbevares, indtil  

 sagen endeligt er afgjort.
 Stk. 3.  

  

 Udskrevne  

 tilsynsbøger skal opbevares om bord.
 Straffebestemmelser  

 og ikrafttræden mv.
 § 8.  

  

 Forsømmer skibsføreren, en styrmand, maskinchefen, en maskinmester eller  

 radiooperatøren at overholde sine forpligtelser i henhold til § 1, § 2, stk.  

 1  

 eller 4, § 3, stk. 3 og 4, eller §§ 4-7, straffes den pågældende med bøde  

 eller  

 fængsel indtil 4 måneder.
 Stk. 2.  

  

 Der kan pålægges  

 selskaber mv. (juridiske personer) strafansvar efter reglerne i straffelovens  

 5. kapitel.
 § 9.  

  

 Sker en i § 8, stk. 1 nævnt forsømmelse på et skib hjemmehørende i  

 Grønland, kan det medføre foranstaltninger efter kriminalloven.
 Stk. 2.  

  

 Der kan pålægges  

 selskaber mv. (juridiske personer) foranstaltninger efter kriminalloven  

 (bøde).
 Stk. 3.  

  

 Er overtrædelsen  

 begået af staten, Grønlands Hjemmestyre, en kommune, et kommunalt fællesskab  

 omfattet af § 64 i landstingslov om kommunalbestyrelser og bygdebestyrelser  

 mv.  

 eller en bygdebestyrelse, kan der pålægges vedkommende offentlige myndighed  

 som  

 sådan bødeansvar.
 § 10.  

  

 Bekendtgørelsen træder i kraft den 2. marts 2005.
 Stk. 2.  

  

 Bekendtgørelse nr.  

 744 af 4. september 2002 om skibsbøger og tilsynsbog ophæves.
