Fremsat den 4. november 2004 af  

 indenrigs- og sundhedsministeren (Lars Løkke&nbsp  

 ;Rasmussen) Forslag til Lov  

 om ændring af lov om sundhedsvæsenets centralstyrelse m.v.
(Takstfinansiering  

 af Sundhedsvæsenets Patientklagenævn) § 1 I lov om sundhedsvæsenets centralstyrelse m.v., jf.  

 lovbekendtgørelse nr. 790 af 10. september 2002, som ændret ved lov nr. 428  

 af  

 10. juni 2003 og § 20 i lov nr. 69 af 4. februar 2004, foretages  

 følgende  

 ændring:
 1.  

  

 Efter  

  

 § 22  

  

 indsættes:
»  

 § 22 a.  

 Amtskommunerne, Hovedstadens Sygehusfællesskab, Bornholms Kommune samt  

 Københavns  

 og Frederiksberg kommuner afholder udgifterne til driften af Sundhedsvæsenets  

 Patientklagenævn, jf. dog stk. 2. Udgiftsafholdelsen baseres på det  

 antal  

 sager, der rejses for nævnet af myndigheder samt borgere, der er blevet  

 behandlet af sundhedspersoner omfattet af nævnets virksomhed, ved  

 institutioner, der drives af amtskommunerne, Hovedstadens Sygehusfællesskab,  

 Bornholms Kommune samt Københavns og Frederiksberg kommuner, samt i privat  

 praksis og på private sygehuse, beliggende i de nævnte kommuner.
Der betales  

 en  

 standardtakst pr. klagesag.
Forskellige standardtakster kan fastsættes for  

 forskellige sagstyper.
 Stk. 2.  

  

 Staten  

 afholder udgifterne ved klager til Patientklagenævnet fra borgere, som er  

 blevet behandlet ved institutioner, der drives af staten eller kommunerne  

 samt,  

 efter aftale med Færøernes eller Grønlands hjemmestyre, ved sundhedsvæsenet  

 på  

 Færøerne eller i Grønland.
Stk. 3.  

  

 Ministeren  

 fastsætter nærmere regler om takstfinansieringsordningen og kan herunder  

 bestemme,  

 at taksterne kan dække andre sager end dem, der vedrører de institutioner og  

 myndigheder, der er nævnt i stk.1 og 2, og at visse sagsområder ikke indgår i  

 takstbetalingen.
Endvidere kan fastsættes regler om forudgående opkrævning  

 fra  

 amtskommuner og kommuner m.fl. af a conto-betaling til nævnets drift.
Stk. 4.  

  

 Ministeren  

 nedsætter og fastsætter regler for et kontaktudvalg med repræsentanter for  

 Indenrigs-  

 og Sundhedsministeriet og Sundhedsvæsenets Patientklagenævn samt for de  

 takstbetalende myndigheder.
Udvalget skal følge takstfinansieringsordningen  

 og  

 afgive indstilling til ministeren om fastsættelse af sagstaksterne.« § 2 Loven træder i kraft den 1. januar 2006.
§ 3 Loven gælder ikke for Færøerne og Grønland, men kan ved  

 kongelig anordning sættes i kraft for Færøerne med de afvigelser, som de  

 særlige færøske forhold tilsiger.
Bemærkninger til lovforslaget Almindelige bemærkninger 1. Formålet med lovforslaget Formålet med lovforslaget er, at finansieringen af  

 Sundhedsvæsenets Patientklagenævn overgår fra staten til amterne,  

 Hovedstadens  

 Sygehusfællesskab, Bornholms Kommune samt Københavns og Frederiksberg  

 kommuner  

 ved opkrævning af en standardtakst pr. klage eller sag, der indbringes for  

 Patientklagenævnet af borgere, der behandles m.v. ved institutioner, der  

 drives  

 af de nævnte amter og kommuner m.v.  samt i privat praksis og på  

 private  

 sygehuse, beliggende i de nævnte kommuner.
Herved overføres finansieringen af  

 behandlingen af klager og indberetninger over sundhedspersonalets faglige  

 virksomhed  

 til sundhedsvæsenets driftsansvarlige myndigheder, hvor sundhedspersonalet  

 typisk er ansat.
Dette indebærer bl.a., at de driftsansvarlige myndigheder  

 får  

 mulighed for og incitament til lokalt at iværksætte foranstaltninger, der  

 begrænser anledningen til borgernes indsendelse af klager til  

 Patientklagenævnet.
 Staten afholder fortsat udgifterne vedrørende klager over  

 sundhedspersonale ved institutioner, der drives af staten eller kommunerne  

 samt, efter aftale med Færøernes eller Grønlands hjemmestyre, ved  

 sundhedsvæsenet  

 på Færøerne eller i Grønland.
 Ordningen skal have virkning fra 1. januar 2006. Ordningen  

 vil i anden lovgivning blive tilpasset kommunalreformen pr. 1. januar 2007.
2. Lovforslagets baggrund og indhold I aftalen af juni 2004 mellem regeringen og amterne om  

 amternes økonomi i 2005 indgår, at regeringen vil søge støtte til, at  

 finansieringen af Sundhedsvæsenets Patientklagenævn overgår til amterne,  

 således at der fremover opkræves en standardtakst pr. klage, som indbringes  

 til  

 Patientklagenævnet fra borgere i de respektive amter. Ændringen vil være  

 omfattet  

 af DUT-princippet og vil i øvrigt være udgiftsneutral for stat og kommuner.
Ministeren vil efter lovforslaget skulle fastsætte nærmere  

 regler for takstfinansieringsordningens indhold.
Beregninger viser, jf.  

 nedenfor, at de situationer, der giver anledning til klage, i de allerfleste  

 tilfælde vil involvere sygehuspersonale i amtskommunerne, Hovedstadens  

 Sygehusfællesskab, Bornholms Kommune eller privatpraktiserende  

 sundhedspersonale i de pågældende amter samt Københavns og Frederiksberg  

 kommuner.
Der tilstræbes indført en administrativ enkel  

 takstbetalingsordning, der samtidig indeholder et lokalt incitament til  

 nedbringelse af klageantallet.
Ordningen findes derfor bedst at kunne  

 gennemføres  

 ved, at den grundlæggende afgrænsning af takstbetalingen baseres dels på  

 amtskommunernes og Hovedstadens Sygehusfællesskabs driftsansvar for  

 sygehusvæsenet, dels på at amtskommunerne samt Københavns og Frederiksberg  

 kommuner mest enkelt kan afholde takstbetalingen i den private praksissektor,  

 private sygehuse, særligt på baggrund af de mange grupper af  

 sundhedspersonale,  

 der overenskomstmæssigt er knyttet til Sygesikringen i amtskommunerne m.v.  

 Hovedstadens Sygehusfællesskab forudsættes også at afholde udgiften for  

 klager  

 over behandlingen på private sygehuse inden for H:S-området, når  

 sygehusfællesskabet  

 henviser patienter dertil efter den udvidede fritvalgs-ordning.
 Som det fremgår af nedenstående oversigt  

 (  

  

 tabel 1  

  

 )  

 vedrører ca. 90 % af  

 samtlige indsendte klager og indberetninger til nævnet sundhedspersonale med  

 tilknytning til det amtskommunale sundhedsvæsen, Bornholms Kommune, samt  

 Københavns og Frederiksbergs kommuner samt Hovedstadens Sygehusfællesskab,  

 dels  

 ved sygehuse (ca. 59 %) dels i privat praksis (Sygesikringsomfattede, f.eks.  

 læger, tandlæger, fysioterapeuter m.v. og andre privat praktiserende) (ca. 30  

 %).
Nævnets behandling af klager og indberetninger over de  

 psykiatriske ankenævn vedrørende tvangsbehandling m.v. finansieres ligeledes  

 af  

 amtskommunerne m.v., da der er tale om anke af klager over tvangsanvendelse  

 på  

 de amtskommunale psykiatriske institutioner.
Det drejer sig om ca. 100 sager  

 årligt.
En del af sagerne, ca. 3,8 % (Diverse) kan ikke umiddelbart  

 henføres til bestemte områder, men skønnes overvejende at repræsentere  

 sygehuse  

 og praksissektoren.
Disse sager vil blive nærmere fordelt på respektive  

 områder.
Amtskommunerne, Bornholms Kommune samt Københavns og  

 Frederiksberg kommuner, herunder Hovedstadens Sygehusfællesskab, kompenseres  

 for  

 udgiften hertil i overensstemmelse med DUT-princippet.
DUT-kompensation til  

 Københavns og Frederiksberg kommuner dækker også takstudgifter for  

 Hovedstadens  

 Sygehusfællesskab.
 En mindre del af klagesagerne, ca. 4,4 %, vedrører  

 statsligt ansat sundhedspersonale (bl.a. i fængselsvæsenet) og klager og  

 indberetninger over kommunalt ansat sundhedspersonale (bl.a. på plejehjem).  

 Udgifterne hertil opretholdes som en statslig udgift, idet takstbetalingen  

 for  

 bl.a. kommunale klager vil blive præciseret i den lovgivning, der fra 1.  

 januar  

 2007 vil skulle regulere kommunalreformen.
De resterende ca. 2,4 % af nævnets sager vedrører  

 sundhedspersonale ansat på sygehuse eller som arbejder i privat praksis på  

 Færøerne og i Grønland.
Klagesager og indberetninger herfra, der i dag  

 varetages  vederlagsfrit - af nævnet efter særlige aftaler med de  

 pågældende  

 hjemmestyrer, udgør henholdsvis ca. 14 og 53 sager årligt (2003). Staten  

 forudsættes indtil videre fortsat at afholde udgifterne hertil.
 Amtskommunerne m.fl. vil efter de retningslinjer, som  

 ministeren skal fastsætte efter lovforslagets stk. 3, skulle foretage a  

 conto-betaling til Patientklagenævnet set i forhold til antal forventede  

 klagesager, idet  

 der  

 efter kalenderåret foretages en endelig opgørelse baseret på det faktiske  

 antal  

 indsendte sager fra nævnte amter og kommuner m.v. - samt tilsvarende for  

 klagesager vedrørende staten og kommunerne samt Færøerne og Grønland, der  

 indgår i udgiftsfordelingen med samme takstfastsættelse som fastsat for de  

 amtskommunale klager.
 Tabel 1: Oversigt over klagesager (i alt 2850)  

 oprettet af Sundhedsvæsenets Patientklagenævn fordelt på amter og kommuner  

 m.v.  

 (2003).
Klagens oprindelse Oprettede (indsendte)  

 sager Offentlige sygehuse i amterne, Bornholms Kommune samt  

 Hovedstadens Sygehusfællesskab (og enkelte private sygehuse) 1690 (59,3 %) Praksissektoren (alm. og spec.læge, lægevagt og andre   

 alle helt overvejende under sygesikringen  skøn 98 %) 860 (30,2 %) Kommuner (plejehjem og tandpleje) 88 (3,1 %) Staten (fængsler) 36 (1,3 %) Færøerne og Grønland 67 (2,4 %) Diverse (overvejende vedr. sygehuse og praksis) 109 (3,8 %) I alt 2.850 (100,1 %) (Udregnet fra Patientklagenævnets  

 statistiske oplysninger 2003 med en vis usikkerhed, da der ikke foreligger  

 specifikke data for alle klagers oprindelse.
Indberetningssager fra  

 Sundhedsstyrelsen er henført til respektive områder, hvor fejlen er sket) 3. Økonomiske og administrative konsekvenser for  

 stat, kommuner og amtskommuner 3.1 Generelt Takstbetalingen afholdes, jf. stk.1, af de amtskommuner  

 m.v., der har driftsansvaret for de institutioner, hvor det indklagede  

 sundhedspersonale er ansat, hvilket giver bedst mulighed for amternes  

 iværksættelse af klageforebyggende initiativer.
Amtskommuner må således også  

 afholde udgifter vedrørende de institutioner, de måtte drive i andre  

 amtskommuner.
For privat praktiserende sundhedspersoner og på private  

 sygehuse  

 er det etablerings- eller beliggenhedsamtskommunen m.v., der afholder  

 takstbetalingen.
Hovedstadens Sygehusfællesskab forudsættes også at afholde  

 udgiften for klager over behandlingen på private sygehuse inden for  

 H:S-området, når sygehusfællesskabet henviser patienter dertil efter den  

 udvidede fritvalgs- ordning.
Klagesagsberegningen tager udgangspunkt i antal  

  

 tilsendte,  

  

 dvs. oprettede sager.
Det har  

 været overvejet alene at lægge antallet af sager, som er  

  

 antaget  

  

 til nævnsbehandling til grund for takstbetalingen, dvs.  

 sager der vurderes til retsmæssigt at kunne forelægges for nævnet.
Nævnet  

 modtager  

 ca. 500 sager om året, som ikke antages p.g.a. forældelse m.v.
Da antal  

 indsendte, men ikke antagne sager, ofte indebærer en vis sagsbehandling, og  

 da  

 også antallet af disse sager kan påvirkes af amtskommunerne m.fl., findes der  

 ikke behov for at indskrænke takstbetalingen til antagne sager.
Dog vil  

 sager,  

 der kun indebærer en minimal sagsekspedition, f.eks. sager der alene  

 oversendes  

 til anden rette klageinstans, ikke blive medregnet.
 En anmodning om genoptagelse af en sag beregnes som en ny  

 klage.
Efter centralstyrelseslovens § 12, stk.1, er det Patientklagenævnets  

 hovedopgave at behandle klager over den faglige virksomhed, der udøves af  

 personer indenfor sundhedsvæsenet, medmindre anden særlig klageadgang er  

 fastsat herfor.
Herudover er der henlagt visse andre klager over  

 sundhedsforhold  

 til nævnet, f.eks. ankesager vedrørende tvangsanvendelse overfor psykiatriske  

 patienter.
Alle sagsområder indgår i takstbetalingen.
Til illustration af de forskellige typer af klager i  

 Patientklagenævnet henvises til følgende  

  

 tabel 2  

  

 , der viser, hvordan  

 enkeltafgørelserne fordelte sig på klagens art og indholdet af afgørelserne.  

 Der er således sondret mellem afgørelse vedr. sygdomsbehandling m.m. og  

 juridiske temaer.
Tiltalerejsningerne er udeladt af tabellen, idet de alle  

 vedrørte sygdomsbehandling.
Endvidere er de psykiatriske ankesager udeladt.
Tabel 2: Afgørelser, fordelt efter sagens indhold  

 (2003) Ingen  

 lovovertrædelser  

 (i) Lovovertrædelser  

 (ii) Fordeling af sager Behandling 86.6 % 13.4 % 85.0 % Journalføring 31.7 % 68.3 % 4.3 % Information 78.9 % 21.1 % 7.1 % Samtykke 76.9 % 23.1 % 0.3 % Aktindsigt 68.3 % 31.7 % 1.7 % Tavshedspligt 71.0 % 29.0 % 0.8 % Lægeerklæringer 84.4 % 15.6 % 0.9 % Kilde: Patientklagenævnets  

 statistiske oplysninger 2003 Bemærkninger:
 (i)  

 	  

 Heri er medregnet sager hvor nævnet fandt at dette eller hint  

 havde været mere hensigtsmæssigt.
 (ii)  

 	  

 Overtrædelse af autorisationslovenes paragraf om omhu og  

 samvittighedsfuldhed eller anden sundhedslovgivning.
 Der forudsættes, jf. stk. 4,  

 oprettet et kontaktudvalg  

    

 med  

 repræsentanter for Indenrigs- og Sundhedsministeriet og Sundhedsvæsenets  

 Patientklagenævn (nævnets sekretariat) samt for de takstbetalende  

 myndigheder.  

 Udvalget skal følge takstfinansieringsordningen og afgive indstilling til  

 ministeren om fastsættelse af sagstaksterne, jf. nærmere herom under de  

 administrative og økonomiske konsekvenser.
3.2. Økonomiske konsekvenser Der skal ud fra de samlede driftsudgifter beregnes en  

 gennemsnitlig standardtakstpris pr. klagesag, der tilsendes  

 Patientklagenævnet.  

 Det er for nærværende ikke fundet hensigtsmæssigt at differentiere taksterne  

 på  

 grupper af sager.
I 2003 blev der i alt oprettet (indsendt) 2.850 nye sager,  

 hvoraf 2.273 sager blev antaget.
I 2004 forventes oprettet i alt ca. 3.000  

 sager.
Af de 2.850 oprettede sager i 2003 blev i alt 616 sager afvist, idet  

 110  

 var forældede, 313 var uden for nævnets kompetence, 166 kunne ikke antages  

 (manglede reaktion på anmodning om yderligere oplysninger, m.v.) og endelig  

 trak 27 personer deres klage tilbage.
Enhedsomkostningen medio 2004 pr. indsendt klagesag skønnes  

 at blive på ca. 7.667 kr., beregnet på basis af det samlede antal forventede  

 oprettede (indsendte) sager for 2004 (ca. 3.000), og på basis af den  

 bevilling,  

 der er afsat til nævnet for 2004, samlet 23,0 mill. kr.
Kompensationen  

 opgøres  

 på baggrund af regnskabstallene for 2004.
 Amtskommunernes m. fls. andel heraf forventes foreløbigt at  

 udgøre ca. 92,4 % (amter: 59,3 %, privat praksis: 30,2 % og 75 % af  

 diverse-andel: 2,9 %) eller 21,3 mill. kr.
 Som det fremgår af nedenstående  

  

 tabel 3  

  

 over udviklingen  

 i sagsantallet i Patientklagenævnet i perioden 1997-2004 er sagsantallet i  

 den  

 pågældende 7 års periode steget fra 2.571 sager i 1997 til 2981 sager i 2004  

 (beregnet fremskrevet), eller med i alt ca. 15,9 %, eller gennemsnitligt med  

 2,3 % pr. år.
Da der fra 1. januar 2004 tillige er indført en udvidelse  

 af patientforsikringsordningen til dækning af bl.a. den private  

 praksissektor,  

 forventes flere klager i stedet for at blive rettet hertil, bl.a. som følge  

 af  

 sundhedspersonalets pligt til at underrette patienter om evt.  

 erstatningsberettigede skader og oprettelsen af de nye amtslige  

 patientkontorer, som skal henvise patienthenvendelser, der reelt vedrører  

 erstatningsønsker, til Patientforsikringen.
Endvidere skønnes  

 sundhedspersonalets pligt til fra 1. januar 2004 at indberette hændelige  

 uheld  

 og skader efter patientsikkerhedsloven over tid at nedbringe  

 klagesagsantallet  

 til Patientklagenævnet.
På denne baggrund forventes klagesagsantallet samlet  

 set ikke at ville stige for Patientklagenævnet i de kommende år.
 Det er dog aftalt med Amtsrådsforeningen samt Københavns og  

 Frederiksberg Kommuner, at udviklingen i antallet af klagesager til nævnet  

 skal  

 følges frem til udgangen af 2008 til vurdering af om forventningen om et  

 samlet  

 set uændret sagsantal i det væsentlige holder.
 Tabel 3: Antal nye klagesager i Patientklagenævnet  

 1997-2004.
2004 2.981 + 4,6 % 2003 2.850 - 3,4 % 2002 2.949 + 9,3 % 2001 2.698 + 3,4 % 2000 2.610 + 6,3 % 1999 2.456 - 1,3 % 1998 2.489 - 3,2 % 1997 2.571 Note: Procenten er stigning eller fald i forhold til året  

 tidligere.
Tallet for 2004 er fremskrivninger på basis af antallet af nye  

 sager  

 til og med september måned.
Der er medtaget tal fra 1997, som de er  

 tilgængelig  

 på Patientklagenævnets Statistik (hjemmesiden).
Indenrigs- og Sundhedsministeriet forudsættes at bistå  

 Patientklagenævnet med a conto-opkrævning og den endelige afregning overfor  

 respektive amter og kommuner.
Udgifter hertil vil blive afholdt inden for  

 ministeriets bevillingsrammer.
Amtskommunernes m.fls. omkostninger ved a  

 contobetaling og endelige opgørelse forudsættes tilsvarende yderst begrænset,  

 bl.a. ved anvendelse af eksisterende elektroniske betalingsformer.
Samlet set  

 vurderes lovforslaget at være udgiftsneutralt for henholdsvis staten og  

 amtskommunerne  

 m.v.
 Amtskommunerne (Amtsrådsforeningen) samt Københavns og  

 Frederiksberg Kommuner har taget lovforslaget, incl. den anførte vurdering af  

 de økonomiske og administrative konsekvenser til efterretning.
 Patientklagenævnet opretholder sin status som statslig virksomhed,  

 og ansat personale, herunder tjenestemandsansatte, opretholder deres  

 ansættelsesretlige status uændret i forhold til staten og aflønnes fortsat  

 herfra.  

 Bevillingsmæssigt vil nævnet blive opretholdt på den eksisterende  

 finanslovskonto: § 16.11.21. Sundhedsvæsenets Patientklagenævn  

 (Driftsbev.),  

 med en nettoudgiftsbevilling foreløbigt svarende til nævnets udgifter for  

 klagesager vedrørende staten og kommunerne samt for Færøerne og Grønland.
Ministeriet og Patientklagenævnets sekretariat (direktøren)  

 vil være ansvarlig for nævnets daglige drift under hensyntagen til de  

 takstindtægter, der tilgår nævnet, og de evt. opsparede midler.
Der vil som  

 følge af ordningens indhold kunne forekomme mindre afvigelser i form af  

 overskud eller underskud i de enkelte år, som kan udlignes i efterfølgende  

 år,  

 om nødvendigt ved ændring af taksterne.
 Beslutninger om fastsættelse af takstbetalingen, samt  

 ændringer heraf, træffes af indenrigs- og sundhedsministeren efter  

 indstilling  

 fra det kontaktudvalg, der skal nedsættes med de takstbetalende parter efter  

 lovforslaget  

 stk. 4. Takstindstillinger og takstfastsættelse, der forventes at ske  

 mindst en gang årligt gældende for det kommende finansår, forudsættes bl.a.  

 at  

 inddrage følgende forhold :
 ·  

 	  

 Taksterne  

 fastsættes til de langsigtede gennemsnitlige omkostninger forbundet med at  

 producere ydelsen, således at der tilstræbes en balance over en flerårig  

 periode.
 ·  

 	  

 Der  

 skal sikres en positiv produktivitetsudvikling i nævnets drift, og den deraf  

 følgende effektiviseringsgevinst skal dels komme de takstbetalende  

 myndigheder  

 til gode ved fremtidige takstfastsættelser dels tilgå nævnet med henblik på  

 at  

 sikre nævnet midler til evt. særlige initiativer eller begivenheder, f.eks.  

 til  

 større engangsanskaffelser (IT m.v.), ændret husleje m.v. m.v.
 ·  

 	  

 Der  

 forudsættes som hidtil af ministeriet indgået resultatkontrakter med  

 Patientklagenævnet om mål og resultatkrav for nævnets virksomhed.
 ·  

 	  

 Der  

 skal særligt ved et fald i sagstilgangen til nævnet tages højde for, at  

 nævnets  

 faste omkostninger ikke vil kunne reduceres i samme takt.
 ·  

 	  

 Beslutning  

 om væsentlige ændringer i serviceniveauet, som har udgiftsmæssige  

 konsekvenser,  

 tages op til drøftelse med amterne m.fl. i det nedsatte kontaktudvalg.
3.3. Administrative konsekvenser Lovforslaget forventes, med den foreslåede forenklede  

 model, at medføre meget begrænsede administrative omkostninger for såvel  

 staten  

 som amtskommunerne m.v.
4. Økonomiske og administrative konsekvenser for  

 erhvervslivet Lovforslaget har ikke erhvervsmæssige konsekvenser.
5. Miljømæssige konsekvenser Lovforslaget har ikke miljømæssige konsekvenser.
6. Forholdet til EU-retten Forslaget indeholder ikke EU-retlige aspekter.
7. Hørte myndigheder og organisationer Lovforslaget har været til høring hos følgende myndigheder,  

 organisationer, foreninger m.v.: Amtsrådsforeningen, Københavns og  

 Frederiksberg kommuner, herunder Hovedstadens Sygehusfællesskab, Færøernes  

 Landsstyre og Grønlands Landsstyre.
Samlet  

 vurdering af lovforslagets økonomiske konsekvenser Positive konsekvenser /mindreudgifter Negative konsekvenser Økonomiske konse- kvenser for stat, kommuner og amtskommuner Forventning om færre klagesager ensbetydende med en  

 reduktion af de samlede udgifter til klagesager Begrænsede administrative meromkostninger i stat og  

 amtskommuner Administrative konsekvenser for stat, kommuner og amtskommuner En mulig mindre administration som følge af færre klagesager Begrænset ekstra administration, der forventes at blive  

 aftagende Økonomiske og administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Efter  

  

 stk. 1  

  

 fastslås betalingsordningens grundlæggende indhold.
Takstbetalingen omfatter  

 alle nævnets opgaver, herunder indberetninger, som disse bl.a. er fastsat i  

 nævnets forretningsorden, jf. bekendtgørelse nr. 662 af 14. september 1998,  

 ligesom de persongrupper, der er omfattet af Patientklagenævnets virksomhed,  

 er  

 beskrevet i bekendtgørelse nr. 544 af 14. juni 2001.
Når amtskommunerne m.fl. pålægges at betale den fastsatte  

 standardtakst vedrørende klager og indberetninger over privat praktiserende  

 sundhedspersoner og for private sygehuse, foretages det som anført ovenfor af  

 administrative grunde.
Selv om amtskommunerne m.v. ikke har umiddelbare  

 instruktionsbeføjelser overfor disse, så vil de dog for de  

 sygesikringsomfattede sundhedspersoner kunne øve indflydelse på disses adfærd  

 gennem overenskomstindgåelserne og de overenskomstregulerede samarbejdsudvalg  

 m.v.  

 Hertil kommer, at privatpraktiserende sundhedspersoner, bl.a. over for  

 patienterne, ikke bør stilles anderledes end ansatte sundhedspersoner, hvor  

 vedkommende amtskommune m.v. afholder takstbetalingen.
Efter  

  

 stk. 2  

  

 afholder staten (Indenrigs- og Sundhedsministeriet) indtil videre udgifterne  

 for klagesager vedrørende staten og kommunerne.
Herom henvises til de  

 almindelige bemærkninger.
Staten afholder tilsvarende udgifterne for klagesager  

 vedrørende institutioner på Færøerne og i Grønland.
Idet der henvises til de  

 almindelige bemærkninger herom, bemærkes at dette ved aftale med pågældende  

 hjemmestyre  

 kan ændres, ligesom det kan aftales, at pågældende hjemmestyre i stedet for  

 hjemtager  

 sine klagesager til afgørelse i egne organer.
Den retlige regulering heraf  

 skal  

 herefter fastsættes efter lovforslagets § 3.
 Det bemærkes, at centralstyrelsesloven og hermed  

 bestemmelserne om Patientklagenævnet fortsat er fuldt gældende for både  

 Færøerne  

 og Grønland. (Bestemmelserne i lovens §§ 2 og 4 om tilsyn blev for  

 Grønlands vedkommende ophævet ved sundhedsvæsenets overførelse hertil pr.1.  

 januar 1992).
Efter  

  

 stk. 3  

  

 kan ministeren bl.a. beslutte andre takstfinansieringsløsninger, herunder at  

 visse  

 sagsområder ikke indgår i takstbetalingen.
Det kan f.eks. tænkes, at der  

 tillægges nævnet sager, der naturligt falder udenfor takstbetalingsordningen.
 Efter  

  

 stk.4  

  

 nedsætter ministeren et kontaktudvalg med de takstbetalende myndigheder m.v.  

 Herom henvises til de almindelige bemærkninger.
Til § 2 Loven foreslås at træde i kraft 1. januar 2006.
 Når lovforslaget ønskes ikraftsat fra 1. januar 2006 er  

 dette en følge af økonomiaftalen med amterne.
Takstreguleringen vil fra 1. januar 2007, hvor kommunalreformen  

 træder i kraft, skulle tilpasses denne.
Dette vil ske i den  

 konsekvenslovgivning, som regeringen vil fremsætte i januar 2005 vedrørende  

 reformen, evt. som et ændringsforslag hertil.
Til § 3 Loven gælder ikke for Færøerne og Grønland.
For Færøernes  

 vedkommende kan loven sættes i kraft ved kongelig anordning med de  

 afvigelser,  

 som de særlige færøske forhold tilsiger.
 For Grønlands vedkommende er kompetencen til at fastsætte  

 regler inden for sundhedslovgivningen overgået til hjemmestyrets myndigheder,  

 jf. § 1 i lov nr. 369 af 6. juni 1991 om sundhedsvæsenet i Grønland.  

 Ønsker Grønlands hjemmestyre regler af tilsvarende indhold gennemført i  

 Grønland, må dette ske ved landstingsforordning.
 Der henvises i øvrigt til de almindelige og specielle bemærkninger  

 (til § 1) vedrørende de færøske og grønlandske forhold til  

 Patientklagenævnet.
