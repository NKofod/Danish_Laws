Betænkning afgivet af Boligudvalget den 3. maj 2005 Betænkning over Forslag til lov om ændring af lov om leje, lov  

 om midlertidig regulering af boligforholdene og lov om leje af almene boliger (Skærpelse af reglerne om frakendelse af retten til at  

 administrere udlejningsejendomme m.v.) [af  

 socialministeren (Eva Kjer Hansen)] 1. Ændringsforslag Socialdemokratiets medlemmer af udvalget har stillet 7  

 ændringsforslag til lovforslaget.
2. Udvalgsarbejdet Lovforslaget blev fremsat den 24. februar 2005 og var til 1.  

 behandling den 10. marts 2005. Lovforslaget blev efter 1. behandling henvist  

 til behandling i Boligudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og socialministeren sendte den 9. december 2004 dette udkast til  

 udvalget, jf. alm. del  bilag 45, folketingsåret 2004-05, 1. samling.  

 Den 1.  

 marts 2005 sendte socialministeren de indkomne høringssvar samt et notat  

 herom  

 til udvalget.
Spørgsmål Udvalget har stillet 6 spørgsmål til socialministeren til  

 skriftlig besvarelse, som denne har besvaret.
Et af udvalgets spørgsmål og  

 ministerens svar herpå er optrykt som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

 uændret.
 Et  

  

 mindretal  

  

 i  

 udvalget (S, SF og EL) indstiller lovforslaget til  

  

 vedtagelse  

  

 med de stillede ændringsforslag.
 Socialdemokratiet glæder sig over, at et flertal i Folketinget  

 ved at lægge pres på regeringen nu kan konstatere, at der med dette forslag  

 sker væsentlige forbedringer for lejere i det private udlejningsbyggeri set i  

 forhold til uefterrettelige udlejere.
Forslaget her betyder, at udlejere, der systematisk vælger at  

 sidde trufne nævnsafgørelser overhørig og dermed tager lejerne som gidsler,  

 fremover kan frakendes retten til at administrere udlejningsejendomme.
Det  

 betyder, at lejere kan se frem til mere ordnede forhold.
Tilsvarende betyder  

 det også, at disse uefterrettelige udlejere fremover ikke på samme måde vil  

 kunne forpeste luften for ordentlige udlejere.
Socialdemokraterne stiller sig dog uforstående over for, at  

 regeringen ikke har villet tage skridtet fuldt ud og rydde rigtigt op.  

 Derfor har Socialdemokraterne stillet en  

 stribe ændringsforslag, der sikrer denne oprydning.
Vi mener, at alle  

 udlejere  

 bør være omfattet, også når de kun udlejer en enkelt bolig.
Det er stadigvæk  

 spørgsmålet om at sikre lejeren bedre beskyttelse, også selv om vedkommende  

 er  

 enelejer.
 Socialdemokraterne finder også, at der er behov for at skærpe  

 kravet om efterlevelse af tre nævnsafgørelser inden for en 2-årig periode.  

 Det  

 er efter vores opfattelse en alvorlig sag ikke at ville efterleve en  

 nævnsafgørelse, herunder ikke mindst set i forhold til lejernes  

 retssikkerhed.  

 Derfor ønsker vi, at de tre nævnsafgørelser tælles inden for en 4-årig  

 periode.  

 Tilsvarende finder vi det helt naturligt også at kunne frakende en  

 administrator sin ret til at administrere en ejendom, idet uefterrettelige  

 administratorer  

 er lige så krænkende og generende for lejerne.
Undervejs i behandlingen af dette lovforslag, har vi fra  

 Socialdemokraternes side været optaget af, hvordan det kunne sikres, at en  

 udlejer ikke bare kan sidde en nævnsafgørelse overhørig, når en ny lejer  

 flytter ind.
Det forekommer helt urimeligt, at en udlejer til trods for et  

 pålæg fra nævnet ikke er forpligtet til at følge nævnsafgørelsen, hvis  

 lejeren,  

 der har vundet sagen, fraflytter.
Det betyder nemlig, at en ny lejer skal  

 starte en sag forfra, hvilket også betyder ekstra belastning på huslejenævn  

 m.v.
Beklageligvis har det ikke under udvalgsarbejdet været muligt at finde  

 en  

 løsning på dette problem.
Derfor har vi fundet det rimeligt, som et minimum,  

 at  

 sikre, at en ny lejer får oplyst af udlejer, om der skulle foreligge  

 nævnsafgørelser  

 i form af handlepligt, hvor udlejeren er pålagt at udføre  

 vedligeholdelsesarbejder eller at nedsætte huslejen.
Vedtagelse af et sådan  

 ændringsforslag, vil give en evt. ny lejer en rimelig mulighed for at  

 forholde  

 sig til lejemålet inden underskrivelse af lejekontrakten.
Et  

  

 andet mindretal  

  

 i  

 udvalget (RV) indstiller lovforslaget til  

  

 vedtagelse  

  

 med de under nr. 1, 2, 4, 5, 6 og 7 stillede ændringsforslag.
Mindretallet  

 vil  

 stemme imod det under nr. 3 stillede ændringsforslag.
Det Radikale Venstres medlem af udvalget kan overordnet støtte  

 lovforslagets sigte, som er at sikre, at udlejere overholder  

 lejelovgivningen.
Lovforslaget  

 er møntet på udlejere, der systematisk vælger at sidde afgørelser truffet af  

 huslejenævn og ankenævn overhørig  med den konsekvens, at lejerne tages  

 som gidsler.  

 På den baggrund er Det Radikale Venstre enige i forslaget om at frakende  

 disse  

 udlejere retten til at administrere udlejningsejendomme.
På centrale punkter er Det Radikale Venstre dog også enige i  

 behovet for at stramme lovforslaget yderligere.
Det gælder spørgsmålet om,  

 hvilke udlejere der skal omfattes af loven.
Vi mener, den bør gælde alle  

  også  

 dem, der kun udlejer en enkelt bolig.
Det hænger sammen med vores ønske om at  

 stille alle lejere lige  også uanset om deres bolig udlejes af en  

 person, der  

 udlejer en enkelt bolig eller flere boliger.
I praksis vil det dog være uhyre  

 sjældent, at en person, der kun udlejer en enkelt bolig, risikerer at få  

 frakendt retten til at administrere udlejning.
Det Radikale Venstre mener også, der er behov for at skærpe  

 kravet om efterlevelse af tre huslejenævnsafgørelser inden for en 2-årig  

 periode.
Vi ønsker i stedet, at de tre huslejenævnsafgørelser tælles inden  

 for  

 en 4-årig periode.
Vi betragter det som en alvorlig sag ikke at efterleve  

 huslejenævnenes afgørelser  det anfægter både huslejenævnenes  

 legitimitet og  

 borgernes retsbevidsthed.
Derfor mener vi, det er rigtigt at hæve perioden,  

 som  

 de tre afgørelser skal tælles inden for, fra 2 år til 4 år.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Til § 1 Af  

 	  

 et  

  

 mindretal  

  

 (S), tiltrådt af et  

  

 mindretal  

  

 (RV, SF og EL):
 1)  

  

 Før nr. 1 indsættes som nyt nummer:
 »01.  

  

 I  

  

 § 6,  

  

 indsættes efter stk. 7 som nyt stykke:
»Stk. 8.  

  

 Det skal fremgå  

 af lejeaftalen, om der ved et huslejenævn eller en domstol inden for de  

 sidste  

 4 år er truffet afgørelse vedrørende det pågældende lejemål, hvorefter  

 udlejeren er pålagt en handlepligt.
Overtrædelse straffes med bøde.
Der kan  

 pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.«« [Oplysningspligt] 2)  

  

 I den under  

  

 nr. 2  

  

 foreslåede  

  

 §  

 113 a, stk. 1,  

  

 ophæves  

  

 2. pkt.
[Udvidet anvendelsesområde til også at gælde udlejere, der kun  

 ejer en enkelt beboelseslejlighed] Af  

 	  

 et  

  

 mindretal  

  

 (S), tiltrådt af et  

  

 mindretal  

  

 (SF og EL):
 3)  

  

 Efter nr. 2 indsættes som nyt  

 nummer:
 »02.  

  

 Efter §  

 113 a, indsættes  

 efter stk. 1 som nyt stykke:
»  

 Stk. 2.  

  

 §  

 113 a, stk. 1, finder tilsvarende  

 anvendelse på administratorer af udlejede beboelseslejligheder.«« Stk. 2-7 bliver herefter stk. 3-8.
[Udvidelse af anvendelsesområdet til også at gælde for  

 administratorer] Af  

 	  

 et  

  

 mindretal  

  

 (S), tiltrådt af et  

  

 mindretal  

  

 (RV, SF og EL):
 4)  

  

 I det under  

  

 nr. 6  

  

 foreslåede  

  

 §  

 113 a, stk. 3, nr. 4,  

  

 ændres »2 år« til: »4  

 år«.
[Udvidelse af indberetningsperioden fra 2 til 4 år] 5)  

  

 I det under  

  

 nr. 7  

  

 foreslåede  

  

 §  

 113 a, stk. 4, 3. pkt.,  

  

 ændres »2 år« til: »4  

 år«.
[Udvidelse af indberetningsperioden fra 2 til 4 år] Til § 4 6)  

  

 I  

  

 stk. 2  

  

 ændres »2-årig« til: »4-årig«.
[Udvidelse af indberetningsperioden fra 2 til 4 år] 7)  

  

 Efter stk. 3 indsættes som nyt  

 stykke:
»Stk. 4.  

  

 De oplysninger,  

 som udlejeren efter § 1, nr. 01, skal give i lejeaftalen om afgørelser  

 truffet  

 af huslejenævn eller domstol, omfatter dog ikke oplysning om sådanne  

 afgørelser, der er truffet før denne lovs ikrafttræden.« [Ikrafttræden] Bemærkninger Til nr. 1 og 7 Det foreslås, at udlejeren i lejeaftalen skal give lejeren  

 oplysninger om eventuelle afgørelser fra huslejenævn eller domstole, som  

 vedrører det pågældende lejemål.
De afgørelser, som udlejeren skal oplyse om,  

 er sager, hvor afgørelsen indebærer, at udlejeren pålægges en handlepligt.  

 Som  

 eksempler herpå kan nævnes afgørelser, hvorefter udlejeren pålægges at udføre  

 vedligeholdelsesarbejder eller at nedsætte huslejen.
Det foreslås samtidig  

 som  

 en overgangsordning, at der ikke skal gives oplysninger om afgørelser, der er  

 truffet før lovens ikrafttræden.
Oplysningspligten omfatter ikke alene afgørelser, som  

 udelukkende vedrører det pågældende lejemål, men også afgørelser vedrørende  

 ejendommen generelt.
Det kan f.eks. være afgørelser om ejendommens  

 fællesarealer eller fælles bygningsdele såsom trapper og tag.
Det afgørende  

 for  

 oplysningspligten er, at den omfatter afgørelser, som medfører en handlepligt  

 for udlejeren, der udspringer af lejeforholdet med lejeren.
Udlejeren skal i lejeaftalen give lejeren oplysning om de nævnte  

 afgørelser, så lejeren bliver i stand til at identificere afgørelserne og  

 indhente dem via huslejenævn eller domstol.
Det vil normalt være  

 tilstrækkeligt  

 at oplyse, hvilken instans der har truffet afgørelsen, samt afgørelsens dato.
Baggrunden for den foreslåede overgangsordning er, at der ikke  

 hidtil har været krav om, at udlejere skal opbevare oplysninger om  

 huslejenævnsafgørelser m.v.
Det kan derfor for mange udlejere være vanskeligt  

 at fremskaffe oplysninger om de afgørelser, hvorom der skal oplyses, herunder  

 hvis ejendommen er erhvervet inden for de seneste 4 år.
Da udlejerens  

 overtrædelse af oplysningspligten er strafbelagt, forekommer det stødende,  

 hvis  

 udlejeren kan risikere straf i tilfælde, hvor udlejeren rent faktisk ikke har  

 haft mulighed for at få kendskab til de pågældende afgørelser.
Til nr. 2 Under henvisning til, at forslagsstillerne finder det vigtigt at  

 beskytte lejerne mod uefterrettelige udlejere uafhængigt af, om de ejer et  

 eller flere lejemål, foreslås det at udvide den foreslåede bestemmelse om, at  

 ejere af udlejede beboelseslejligheder ved dom kan frakendes retten til at  

 administrere ejendomme, til at gælde for alle udlejere.
Til nr. 3 Med ændringsforslaget, som er forslagsstillernes principale  

 ændringsforslag, foreslås det at udvide lovforslaget til også at gælde for  

 administratorer, således at det hermed bliver muligt at frakende  

 administratorer  

 retten til at administrere udlejningsejendomme under de angivne betingelser.
Til nr. 4-6 Med ændringsforslaget ønsker forslagsstillerne at udvide  

 perioden fra 2 til 4 år, således at manglende efterlevelse af tre  

 huslejenævnsafgørelser inden for en 4-årig periode kan danne grundlag for en  

 afgørelse om rettighedsfrakendelse.
Inge‑Lene Ebdrup (V)   

 Michael Aastrup Jensen (V)   

 Kurt Kirkegaard Jensen (V)   

 Marion Pedersen (V)   

 Søren Pind (V)   

 Anita Knakkergaard (DF)   

 Henrik Brodersen (DF)   

 Jakob Axel Nielsen (KF)  

  

  nfmd.  

  

 Allan Niebuhr (KF)   

 René Skau Björnsson (S)   

 Hüseyin Arac (S)   

 Jytte Andersen (S)   

 Lissa Mathiasen (S)  

  

  fmd.  

  

 Rasmus Prehn (S)   

 Charlotte Fischer (RV)   

  

 Holger K.
Nielsen (SF)  

 Frank Aaen (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 36 Bilagsnr.
Titel 1 Høringssvar og høringsnotat, fra socialministeren 2 Udkast til tidsplan for behandling af lovforslaget 3 Fastsat tidsplan for udvalgets behandling af lovforslaget 4 1. udkast til betænkning 5 2. udkast til betænkning Oversigt over spørgsmål og svar vedrørende L 36 Spm.nr.
Titel 1 Spm. om valg af frakendelse af udlejningsretten på 2 år,  

 til socialministeren, og ministerens svar herpå 2 Spm., om lovforslaget ses som beskyttelse for  

 uefterrettelige udlejere, til socialministeren, og ministerens svar herpå 3 Spm., om administratorer også omfattes af  

 frakendelsesmuligheden, til socialministeren, og ministerens svar herpå 4 Spm. om muligheder for, at en afgørelse mellem lejer og  

 udlejer kan få virkning for fremtidige lejere af lejemålet, samt at redegøre  

 for mulighed for at tillægge beboerrepræsentanten klagekompetencen, til  

 socialministeren, og ministerens svar herpå 5 Spm., om en afgørelse i en sag mellem lejer og udlejer  

 kan få virkning for fremtidige lejere af lejemålet, samt teknisk bistand til  

 ændringsforslag, til socialministeren, og ministerens svar herpå 6 Spm. om bistand til ændringsforslag, hvor udlejer  

 pålægges at meddele om afgørelser, der er gået denne imod, til  

 socialministeren, og ministerens svar herpå Bilag 2 Et af udvalgets spørgsmål til socialministeren  

 og dennes svar herpå Spørgsmålet og socialministerens svar herpå er optrykt  

 efter ønske fra Venstre, Dansk Folkeparti og Det Konservative Folkeparti.
 Spørgsmål 3:
 Vil ministeren overveje at lade administratorer blive omfattet  

 af frakendelsesmuligheden til at administrere udlejningsejendomme? Såfremt  

 ministeren ikke besvarer spørgsmålet bekræftende, bedes ministeren redegøre  

 for, hvordan ministeren vil sikre, at administratorer ikke blot kan flytte  

 job,  

 og dermed fortsætte misligholdelse af deres administrationspligt.
 Svar:
 Som det fremgår af bemærkningerne til L 36 foreslås det ikke, at  

 administratorer også skal kunne frakendes retten til at administrere  

 udlejningsejendomme. Årsagen hertil er, at pligten til at efterleve en  

 huslejenævnsafgørelse, der for eksempel pålægger udlejer at udføre visse  

 vedligeholdelsesarbejder, påhviler denne, uanset om udlejeren har antaget en  

 administrator.
Det er udlejeren, der på baggrund af aftaleforholdet med  

 lejerne, har retlige forpligtelser i henhold til lejelovgivningen.  

 Administratoren er ansat af udlejeren til stå for den praktiske udførelse af  

 disse forpligtelser.
Administratoren skal ikke kunne miste sin næringsret på  

 grund af manglende efterlevelse af en retlig forpligtigelse, som ikke  

 påhviler  

 ham.
 Jeg er imidlertid helt enig i, at også administratorer skal  

 optræde på en måde, der ikke medfører manglende overholdelse af  

 lejelovgivningen og derfor er til ulempe for lejerne.
Det er en konsekvens af frakendelsesordningen, at Grundejernes  

 Investeringsfond overtager ejendomsadministrationen for en udlejer, der  

 frakendelses administrationsretten.
Det betyder, at også den af udlejeren  

 ansatte administrator som udgangspunkt ikke kan fortsætte administrationen  

 for  

 de ejendomme, der er omfattet af rettighedsfrakendelsen.
 Når også en administrator som følge af en udlejers  

 rettighedsfrakendelse kan risikere at miste en del af de ejendomme, som  

 vedkommende administrerer, kan jeg ikke forestille mig andet end, at dette  

 vil  

 medvirke til at tilskynde administratoren til at påse lejelovgivningen  

 overholdt.
Det må endvidere antages, at stramningen af frakendelsesreglerne  

 vil bevirke, at ejerne bliver endnu mere kritiske ved valg af administrator,  

 fordi en dårlig administrator indebærer risiko for, at ejeren frakendes  

 administrationsretten.
Selvom frakendelsesordningen altså ikke direkte kan  

 anvendes  

 i forhold til administratorer, vil den efter min opfattelse medvirke til, at  

 de  

 brodne kar blandt ejendomsadministratorerne - til glæde for lejerne - vil få  

 langt sværere ved at finde arbejde i udlejningsbranchen.
 Jeg forventer derfor, at den foreslåede stramning af  

 frakendelsesreglerne vil medvirke til også at tilskynde de  

 ejendomsadministratorer, der er antaget til at udføre udlejernes opgaver, til  

 at påse lejelovgivningen overholdt.
