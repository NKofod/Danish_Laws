 Lov om ændring af lov om ligsyn,  

 obduktion og  

 transplantation m.v.
(Afdødes bestemmelse om  

 organdonation og lægevidenskabelig obduktion) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

 Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 402 af 13. juni 1990 om ligsyn, obduktion og transplantation  

 m.v., som ændret ved lov nr. 259 af 12. april 2000, foretages  

 følgende ændringer:
 1. I § 12, stk. 2, indsættes efter 1.  

 pkt.:
»Har afdøde givet sit samtykke til obduktion under  

 forudsætning af de pårørendes accept, skal denne  

 foreligge.« 2. I § 14, stk. 2, indsættes efter 2.  

 pkt.:
»Pårørende til afdøde kan ikke  

 modsætte sig indgrebet, hvis afdøde skriftligt har truffet  

 bestemmelse herom, medmindre afdøde har bestemt, at beslutningen er  

 givet under forudsætning af de pårørendes accept.« § 2 Loven træder i kraft den 1. juni 2001.
§ 3 Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser, som de særlige færøske og grønlandske  

 forhold tilsiger.
Givet på Amalienborg, den 29. maj  

 2001 Under Vor Kongelige Hånd og Segl Margrethe R.
