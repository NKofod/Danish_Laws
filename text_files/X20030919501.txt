Selskabs salg af  

 aktiepost - overdragelse af salgsret I en anmodning om bindende forhåndsbesked blev  

 Ligningsrådet stillet følgende spørgsmål:
Vil et salg af As aktier i D til C gennem et til  

 formålet oprettet selskab (SPV) i det hele blive betragtet som et skattefrit  

 salg af aktier, således at ingen del af salgssummen anses som en  

 skattepligtig  

 betaling for en salgsret? Svar:
Nej.
Transaktionen skal anses som dels en  

 overdragelse af aktier og dels en overdragelse af en salgsret.
Sagsfremstilling  

 og begrundelse A A/S ejede sammen med to udenlandske selskaber, B  

 og C, aktiekapitalen i det udenlandske selskab D.
A A/S ejede ca. 17 pct., B  

 ejede ca. 34 pct. og C ejede ca. 49 pct. af aktierne i D.
A A/S og B havde  

 ejet  

 aktierne i D siden foråret 1998, og først i 2000 indtrådte C som medejer af  

 D.  

 I forbindelse med Cs indtræden indgik A A/S, B og C en  

 aktionæroverenskomst.  

 Til brug for besvarelsen af spørgsmålet blev følgende af  

 aktionæroverenskomstens bestemmelser fremhævet:
 Det fulgte af pkt. 3.1 i overenskomsten, at C  

 havde en ret til i perioden 1. oktober 2002 - 31. december 2002 fra B og A  

 A/S  

 at erhverve et mindre antal aktier (såkaldte gyldne aktier) for derved at  

 opnå  

 absolut ejermajoritet (en control call option).
Det fremgik af overenskomstens pkt. 3.2, at A A/S  

 og B i perioden fra 1. januar 2003 indtil 31. december 2010 hver havde ret  

 til  

 at kræve, at C i den nævnte periode købte A A/S og Bs aktier i D  

 (en put  

 option). Købsprisen var fastsat til markedsværdien, idet parterne dog havde  

 aftalt en fast minimumspris med udgangspunkt i en samlet værdi for hele  

 aktiekapitalen i D på 680 mio. euro.
A A/S var således sikker på den 1.  

 januar  

 2003 at kunne sælge sin aktieandel i D til C for ca. 115 mio. euro.
 Det fremgik samtidig af pkt. 3.2, at den fastsatte  

 minimumspris ophørte den 1. januar 2006, hvorefter A A/S alene kunne kræve  

 sine  

 aktier solgt til den eksisterende markedsværdi.
Pkt. 3.4 fastslog, at A A/S (henholdsvis B) kunne  

 udnytte sin put option i alt fire gange.
Hvis A A/S således solgte 4 aktier i  

 fire omgange til C, ophørte A A/S med at have en put option.
I aktionæroverenskomstens kapitel 4 var fastsat  

 regler om fælles ledelse af D.
Det fremgik af pkt. 4.1.2, at C udpegede 2  

 bestyrelsesmedlemmer, medens B og A A/S i fællesskab udpegede 3 medlemmer.
A  

 A/S og B havde således tilsammen majoriteten i bestyrelsen.
I aktionæroverenskomstens pkt. 5.1.2 var opregnet  

 en række selskabsretlige og forretningsmæssige forhold, som alene kunne  

 vedtages med en kvalificeret majoritet på mindst 75% af aktiekapitalen i D.  

 Dette gjaldt blandt andet beslutning om udbetaling af udbytte og vedtagelse  

 af  

 det årlige budget for D.
Der krævedes således reelt enighed mellem parterne  

 om  

 alle væsentlige beslutninger.
I overenskomstens kapitel 6 var beskrevet, hvordan  

 parterne i fællesskab skulle udarbejde en forretningsplan for D, og at  

 parterne  

 herunder fastlagde niveauet for driftslån til D.
I overensstemmelse hermed  

 havde A A/S ydet D driftslån for et samlet beløb på cirka 11 mio. euro.  

 Cs  

 moderselskab hæftede ikke for dette beløb.
Kapitel 7 i aktionæroverenskomsten beskrev de  

 overordnede retningslinier i forbindelse med overdragelse af aktier internt  

 mellem parterne og eksternt til tredjemand.
Ifølge pkt. 7.2.1 måtte A A/S og  

 B  

 som udgangspunkt ikke overdrage aktier i D før den 1. januar 2003. Dog kunne  

 A  

 A/S og B ifølge pkt. 7.2.2 - op til to gange - overdrage aktier til hinanden  

 (intern overdragelse). Efter den 1. januar 2003 måtte A A/S og B overdrage  

 aktier til tredjemand, idet C dog havde mulighed for forinden at fremsætte et  

 købstilbud for samtlige aktier.
Endvidere var det i pkt. 7.4.1 generelt beskrevet,  

 at aktionæroverenskomstens rettigheder og forpligtelser fortsat skulle gælde  

 for aktier, der blev overdraget.
Blev aktier overdraget til tredjemand, var  

 denne forpligtet til at overtage de rettigheder og pligter, der påhvilede  

 aktierne i henhold til overenskomstens bestemmelser.
 Forespørger anførte forskellige forretningsmæssige  

 årsager til, at parterne var enige om, at C skulle erhverve A A/S og  

 Bs  

 aktieposter og dermed overtage det fulde ejerskab af D.
Forespørger oplyste videre, at den for A A/S og B  

 mest ønskelige ordning ville være, at C allerede nu (december 2001) købte  

 aktierne fra de to andre aktionærer (til den i overenskomsten fastsatte  

 minimumspris med et fradrag svarende til en tilbagediskontering af  

 rentefordelen for A A/S og B ved allerede nu at modtage købesummen). Da A A/S  

 på tidspunktet for anmodning om bindende forhåndsbesked havde ejet aktierne i  

 D  

 i mere end tre år, ville et sådant salg være skattefrit, jf.
ABL § 4, stk. 6.
Denne løsning ansås imidlertid ikke for  

 gennemførlig.
Som ovenfor beskrevet indtrådte Cs pligt til at købe  

 først den  

 2. januar 2003 i henhold til aktionæroverenskomstens pkt. 3.2, og forespørger  

 oplyste, at C af finansielle og regnskabsmæssige årsager tidligst ønskede at  

 erhverve A A/S og Bs aktieposter i D i januar 2003.
 Parterne forfulgte derfor en strategi, som gik ud  

 på at overdrage aktierne i D til C gennem et såkaldt SPV (Special Purpose  

 Vehicle), som herefter i januar 2003 formelt ville overføre aktierne i D til  

 C.  

 Forespørger ønskede derfor at få en bindende forhåndsbesked vedrørende  

 følgende  

 påtænkte transaktioner.
Første skridt ville være, at der skulle etableres  

 et særskilt oprettet selskab, et Speciel Purpose Vehicle.
En række investorer  

 (tre private funds) ville etablere et udenlandsk selskab, herefter benævnt  

 SPV.
Etableringen ville konkret blive forestået af en  

 internationalt ledende investeringsbank.
De tre private funds ville herefter  

 være ejere af SPV.
Ejerne af SPV ville indskyde egenkapital svarende  

 til mindst 3 pct. af de nødvendige midler, og de resterende 97  

 pct. skulle finansieres i form af eksterne internationale banklån.
A A/S  

 og B ville stille garanti for SPVs betaling af disse banklån.
Når SPV var etableret, ville først B og herefter A  

 A/S overdrage deres respektive aktieposter i D til SPV antageligt - af hensyn  

 til finansieringen - i nogle, vistnok fire trancher.
A A/S forventede at  

 overdrage første tranche i december 2001.
Den eksisterende aktionæroverenskomst ville blive  

 ændret, således at SPV kunne indtræde som D-aktionær i overenskomsten.  

 Samtidig  

 påtænktes C at få en køberet mod SPV, som kunne udnyttes i perioden fra 1.  

 januar 2002 og indtil 31. december 2005, og som ville indeholde en ret til  

 køb  

 af alle aktier i D, eller efter Cs valg en del af aktierne i D.
Denne  

 køberet  

 kunne udøves til samme pris som var fastsat i aktionæroverenskomstens  

 salgsret.
 Der skulle endvidere oprettes en særskilt  

 "deed of disclosed pledge", hvorved SPV pantsatte sine aktier i D  

 til  

 C ved en såkaldt "disclosed right of pledge". Pantsætningen blev  

 aktuel, når købs- eller salgsretten udløstes.
 Forespørger oplyste, at den eksisterende  

 aktionæroverenskomst i øvrigt forventedes ændret således at C ville blive  

 tillagt kontrol over bestyrelse og direktion. Ændringerne i  

 aktionæroverenskomsten beskrives mere uddybende nedenfor.
B skulle herefter til SPV sælge alle eller en  

 væsentlig del af sine aktier i D.
Salget ville være undergivet bestemmelserne  

 i  

 aktionæroverenskomsten, og ifølge overenskomsten ville SPV i forbindelse med  

 købet og den dermed forbundne indtræden som aktionær få en aktionærs fulde  

 rettigheder, herunder en salgsret til alle aktier, som SPV på dette tidspunkt  

 og i fremtiden måtte erhverve i D.
 Efter Bs overdragelse skulle A A/S sælge alle  

 eller en væsentlig del af sine aktier i D til SPV.
 Den samlede salgssum for A A/S's aktier i D var på  

 tidspunktet for anmodningen om bindende forhåndsbesked ikke færdigforhandlet,  

 men den ville tage udgangspunkt i den pris, som i januar 2003 med sikkerhed  

 ville kunne opnås af C.
 B og A A/S påtænkte eventuelt at sælge deres  

 aktier i D til SPV ad fire omgange, hvilket dog på tidspunktet for anmodning  

 om  

 bindende forhåndsbesked ikke var endeligt besluttet.
 Strukturen efter overdragelsen af A A/Ss og Bs  

 aktier i D til SPV, kunne i forenklet form illustreres således (forespørger  

 oplyste, at det var tvivlsomt, om B og A A/S ville beholde de 0,05% aktier i  

 D,  

 der er anført med stiplet linie i illustrationen):
 B og A A/S skulle efter overdragelsen af aktierne  

 i D fortsat yde driftslån til D i overensstemmelse med deres nuværende  

 ejerbesiddelse (henholdsvis 34 pct. og 17 pct.), idet disse lån ville være  

 garanteret af C Moder.
 Forespørger oplyste, at SPVs retlige stilling i  

 forhold til C efter at SPV havde erhvervet Bs og A A/S  

 aktieposter ville være  

 reguleret på følgende måde:
 Aktionæroverenskomsten ville indeholde et forbud  

 mod salg i perioden frem til 15. januar 2003. Indtil denne dato kunne SPV kun  

 sælge sine aktier med Cs godkendelse.
 SPV ville være afskåret fra at pantsætte sine  

 aktier, undtagen i forbindelse med finansiering af selskabets køb af Bs  

 og A  

 A/S aktieposter.
 Vedrørende udnyttelsen af de traditionelle  

 ejerbeføjelser bemærkede forespørger, at det i det allerede af parterne  

 godkendte budget lå, at der ikke ville blive tale om udbytte for år 2002,  

 hvilket endvidere i sig selv fulgte af Ds økonomiske situation.
 Ledelsen af selskabet var forhandlet på plads  

 således, at B og A A/S var rede til at overgive alle ledelsesbeføjelser til C  

 fra det øjeblik, den nye aktionæroverenskomst var endeligt indgået.
 For så vidt angik stemmeafgivningen på  

 generalforsamlinger, ville det blive et led i aktionæroverenskomsten, at der  

 ville kræves 75 pct. majoritet om alle væsentlige beslutninger  

 (vedtægtsændringer, ændringer i kapitalen, fusion med andre selskaber,  

 likvidation, udbetaling af udbytte, udpegning af nye revisorer, væsentlige  

 forandringer i Ds aktiebeholdning i Ds datterselskab, optagelse  

 af D og  

 dettes datterselskaber på børsen).
C fik adgang til at skaffe sig majoritet på  

 generalforsamlingen ved for et mindstebeløb á 5 mio. euro at købe ca. 1 pct.  

 af  

 aktiekapitalen i D af SPV.
Hvis C hermed opnåede over 50 pct. af  

 aktiekapitalen  

 i D, ophørte kravet om 75 pct. majoritet for alle andre emner end udbetaling  

 af  

 udbytte, hvilket dog forventedes at være uden betydning.
Forespørger oplyste,  

 at realiteten således var, at C ved køb af yderligere 1 pct. aktiekapital i D  

 opnåede fuld rådighed over selskabets generalforsamlinger.
Både bestyrelse og direktion ville blive sammensat  

 af 5 medlemmer, hvoraf C skulle udpege de 3. A A/S ville være berettiget til  

 at  

 udpege 1 bestyrelsesmedlem, men havde overladt denne ret til B.
B kunne  

 herefter udpege 2 medlemmer af bestyrelsen i D, indtil Bs  

 aktiebeholdning i D  

 var reduceret til 20 pct.
Herefter ville SPV kunne udpege 2 repræsentanter  

 til  

 bestyrelsen.
Ved generalforsamlinger i Ds datterselskaber  

 repræsenteredes D af  

 sin administrerende direktør, der var udpeget af C.
 Forespørger oplyste, at alle normale beslutninger  

 i bestyrelse og direktion følgelig ville kunne gennemføres alene af Cs  

 repræsentanter.
Der ville dog være en liste over emner, der  

 krævede alle bestyrelsens medlemmers tilslutning, idet der til nogle nærmere  

 opregnede  

 transaktioner, ville være knyttet et formelt krav om enstemmighed i  

 bestyrelsen.
Omfattet heraf var nye køb til en værdi af over 4 mio. euro,  

 kontraktsindgåelser med forpligtelser over 2 mio. euro, tiltrædelse af  

 nye  

 joint venture agreements med andre selskaber, vedtagelse af nye  

 forretningslinier, vedtagelse af intensive/stock option plans, ændring af  

 aftaler mellem D eller dettes datterselskaber med udenforstående parter,  

 indgåelse af aftaler om overdragelse af visse licenser, anlæggelse af  

 retssager  

 og overførsel af intellektuelle rettigheder.
En del af disse emner ville  

 imidlertid ophøre med at kræve enstemmighed allerede fra det tidspunkt, da C  

 opkøbte en yderligere aktiepost, som ville bringe Cs aktiebesiddelse i  

 D op  

 over 50 pct. (dvs. den ovenfor nævnte ca. 1 pct. af aktiekapitalen i D).
 Forespørger oplyste, at budget og business plan  

 for år 2002 på tidspunktet for anmodning om den bindende forhåndsbesked  

 (december 2001) var vedtaget.
Det forventedes, at SPV i januar 2003 ville  

 overføre aktierne i D til C (forudsat C ikke på et tidligere tidspunkt havde  

 udnyttet sin call option). SPV ville være forpligtet til at tilbagebetale de  

 banklån, der finansierede købet af aktierne i D, i løbet af januar 2003, og  

 ville som følge heraf indfri disse lån umiddelbart efter den forventede  

 overdragelse af aktierne i D til C.
SPVs eneste aktiv var aktierne i D.  

 Endelig ville SPV efter gennemført likvidation udbetale provenuet til sine  

 ejere.
Den salgsret til en på forhånd fastsat floor  

 price, som den gældende aktionæroverenskomst tillagde B og A A/S fortsatte  

 uændret, men således at denne salgsret nu kun ville kunne udøves i  

 overensstemmelse med den tidligere fastsatte minimumspris med udgangspunkt i  

 den samlede værdi for hele aktiekapitalen i D på 680 mio. euro.
Denne  

 salgsret  

 kunne altså ikke længere udøves med grundlag i markedsværdien.
Den køberet,  

 som  

 i den gældende aktionæroverenskomst var tillagt C for nogle såkaldte  

 "golden shares", ændredes således, at C i hele tidsrummet 1. januar  

 2002 - 31. december 2005 til enhver tid kunne kræve alle eller en del af  

 aktierne i D solgt til sig mod betaling af samme beløb, som A A/S og B kunne  

 udøve deres salgsret til.
Dog var der nogle rentereguleringer efter  

 tidspunktet  

 for hvornår salgsretten henholdsvis køberetten ville blive udnyttet.
Den pris  

 henholdsvis salgsretten og køberetten udløstes til, ville således være den  

 samme, og perioden for de to rettigheders udøvelse var også den samme, dog at  

 B  

 og A A/S først - som hidtil - kunne udøve deres salgsret efter 1. januar  

 2003.
Forespørgers  

 opfattelse Rationalet  

 for den forslåede transaktion:
 Forespørger anførte, at et salg af aktierne i D  

 nøje fulgte A A/S strategi.
Det ansås samtidig i sig selv at skabe en  

 vanskelig situation for A A/S, dersom A A/S blev eneaktionær overfor C, som  

 ved  

 køb af Bs aktier blev ejer af over 85 pct. af aktiekapitalen.
A A/S  

 kunne nok  

 efter de foreliggende aftaler juridisk set hindre B i at sælge sine aktier  

 til  

 C, men forretningsmæssigt ansås det at være meget vanskeligt at udnytte denne  

 ret.
Det anførtes videre, at et salg af aktierne i D  

 ville frigive likvid kapital til A A/S til brug for A A/S's øvrige  

 strategiske  

 positioner.
Dette ansås for særligt værdifuldt i dag, hvor markedet måtte  

 siges  

 at være "købers marked". A A/S skulle ganske vist fortsætte med at  

 yde driftslån til D indtil januar 2003, jf. ovenfor, men forventeligt ville  

 de  

 nuværende aktionærer i D blive enige om et begrænset niveau.
Under alle  

 omstændigheder ville de fremtidige driftslån, som C Moder ville garantere  

 for,  

 blive langt lavere end den aftalte købesum.
For øjeblikket forventedes den  

 yderligere driftsfinansiering at blive - for A A/S's vedkommende - 15 mio.  

 euro, således at den samlede andel af driftslånet blev 28 mio. euro.
 Et salg ville ydermere have den effekt, at  

 aktiebeholdningen i D ikke længere ville påvirke A A/S' regnskab negativt.
 Endvidere indgik det som et led i den samlede  

 plan, at C Moder påtog sig garanti for de allerede ydede driftslån til D  

 (cirka  

 11 mio. euro).
 Endelig fremhævede forespørger, at det var en  

 væsentlig fordel for A A/S, at et salg af aktierne i D ville frigøre  

 ledelsesressourcer.
Det var på tidspunktet for anmodning om bindende  

 forhåndsbesked sikkert, at B for sit vedkommende ville overdrage sine aktier  

 i  

 D til SPV.
Hvis Ligningsrådets svar blev negativt, ville A A/S med andre ord  

 komme til at stå som mindretalsaktionær for ca. 17 pct af aktiekapitalen over  

 for en altdominerende hovedaktionær, C.
 I relation til C anførte repræsentanten, at den  

 foreslåede model medførte, at C med det samme opnåede væsentlig større  

 indflydelse på D, herunder blandt andet bestyrelsesflertal i selskabet, og at  

 C  

 allerede nu kunne forfølge sine planer om en fremrykket udvikling af Ds  

 forretning og en mere aggressiv markedsføring heraf.
 Da aktierne i første række formelt skulle  

 overtages af et til formålet etableret selskab (SPV) undgik C samtidig  

 allerede  

 nu at få en uønsket påvirkning af sin balance i form af en forøget  

 aktiebesiddelse i D og en forøget gældsbyrde nødvendiggjort af betaling af  

 den  

 aftalte købesum.
Forespørgers  

 skatteretlige vurdering Det var forespørgers opfattelse, at A A/S salg af  

 selskabets aktier i D gennem SPV til C skulle betragtes udelukkende som et  

 salg  

 af aktier, således at hele salgssummen ansås som betaling for aktier, og  

 således at ingen del af salgssummen ansås som betaling for en salgsret, jf.  

 kursgevinstlovens (herefter KGL) § 29.
Det anførtes, at konstruktionen ikke var  

 tilrettelagt i et forsøg på at undgå betaling af skat.
Tværtimod ønskede A  

 A/S  

 blot at sikre, at skattemyndighederne var enige i, at det modtagne provenu  

 ved  

 salget af aktierne i D fortsat var skattefrit, jf.
ABL § 4, stk. 6. Det var  

 utvivlsomt, at et salg i januar 2003 til C ikke ville udløse nogen skat.
Der forelå efter forespørgers opfattelse reelt et  

 salg til C i overensstemmelse med bestemmelserne i aktionæroverenskomsten.
På  

 grund af de ovenfor nævnte særlige og konkrete omstændigheder ville det  

 imidlertid være nødvendigt at benytte et SPV som mellemled.
Det fandtes  

 imidlertid ikke at ændre på den realitet, at SPV etableredes af de  

 involverede  

 investorer specielt til denne lejlighed, og at transaktionen var det første  

 skridt i et salg til C.
SPV kunne i praksis kun komme af med aktierne ved at  

 overføre dem til C, og SPV ville blive opløst, så snart SPV ved udnyttelse af  

 aktionæroverenskomsten overførte D-aktierne til C.
A A/S havde ingen  

 indflydelse på SPV.
Der ville for perioden efter 15. januar 2003 ikke  

 foreligge nogen formel retlig forpligtelse for SPV til at sælge til den  

 aftalte  

 kurs.
Det var imidlertid utvivlsomt, at et sådant salg ville have fundet sted  

 på dette tidspunkt.
Dette fremgik i sig selv af indholdet af den  

 aktionæroverenskomst, som nu forventedes indgået, hvorefter perioden, hvori C  

 kunne udnytte sin køberet, nu ville dække tiden fra 1. januar 2002 indtil 31.  

 december 2005, svarende til at de øvrige aktionærer kunne udnytte deres  

 salgsret fra 1. januar 2003 til og med 31. december 2005. Det bemærkedes, at  

 køberet og salgsret udløstes til samme pris og vedrørte alle aktier.
Reglerne  

 for Cs køberet var således som nævnt væsentligt ændret og udvidet i  

 forhold  

 til den nugældende aktionæroverenskomst derved, (a) at køberetten vedrørte  

 samtlige aktier eller en del heraf, (b) den kunne udøves i hele perioden  

 2002-2005, og (c) den skulle udøves til samme pris som salgsretten.
Derimod  

 var  

 bestemmelserne for Bs og A A/S' salgsret fundamentalt uændrede.
Kun var  

 muligheden for at udløse den til fair market value bortfaldet.
Med en  

 identisk  

 køberets- og salgsrets-pris var det således utvivlsomt, at en af parterne  

 ville  

 udnytte optionen, og at salg til tredjemand ikke ville finde sted.
Forespørger fremhævede videre, at et salg til den  

 aftalte minimumspris efter de nu herskende forhold på markedet i sig selv var  

 meget fordelagtigt for SPV.
Hertil kom, at prisen i sin tid blev opbygget,  

 således at den aftalte minimumspris pr. 1. januar 2003 indeholdt et tillæg  

 som  

 betaling for, at C hermed fik den fulde kontrol med selskabet.
Også SPV's  

 finansieringsgrundlag fremtvang, at SPV under alle omstændigheder ville sælge  

 sine aktier til C i januar 2003, hvor SPVs lån optaget til finansiering  

 af  

 aktiekøbet fra B og A A/S ville forfalde.
Rentabiliteten ved arrangementet  

 for  

 de private funds, som den internationale investeringsbank skulle formå til at  

 investere i SPV forudsatte, at SPV ville modtage den kontante salgssum fra C  

 i  

 begyndelsen af januar 2003.
 Skulle konjunkturerne uforudseeligt ændre sig  

 således, at markedsprisen ville blive højere end den aftalte minimumspris,  

 ville C uden tvivl udnytte sin køberet.
 Den formelle fremgangsmåde ved udveksling af  

 aktier og købesummer var fastlagt med den deed of pledge, som skulle  

 underskrives  

 samtidig med aktionæroverenskomsten.
A A/S havde i perioden efter indgåelsen af den nye  

 aktionæroverenskomst ingen mulighed for at sælge aktierne.
Det samme gjaldt  

 for  

 SPV.
Pantsætning ville kun være tilladt for SPV i det omfang det var  

 nødvendigt  

 for at gennemføre finansieringen af købet og den sekundære panteret for C,  

 som  

 udløstes, når den formelle overdragelse til C ville finde sted.
 A A/S ville ingen som helst indflydelse have på  

 Ds drift, og det samme gjaldt reelt også SPV.
Forespørger nævnte, at A A/S i dag uden tvivl  

 ville kunne sælge sine aktier i D til B.
Dette ville ikke udløse nogen skat,  

 uanset  

 hvilken pris der måtte blive aftalt.
Dette fulgte i sig selv af, at B var en  

 af  

 aktionæroverenskomstens oprindelige parter og i forvejen havde en salgsret.
 Det var forespørgers opfattelse, at det ud fra en  

 dansk skatteretlig synsvinkel hermed klart var bevist, at det var parternes  

 fælles hensigt, at C opnåede en ejers retsstilling allerede ved den formelle  

 overdragelse fra A A/S til SPV, at SPV reelt ikke ville komme til at udnytte  

 nogen ejerbeføjelser i "mellemperioden", og at aktierne  

 uomgængeligt  

 i januar 2003 formelt ville overgå til C, således at den formelle ydre og  

 reelle indre ejendomsret på dette tidspunkt ville blive bragt i kongruens.  

 Det  

 bemærkedes, at det er fast dansk skatteretlig praksis at lægge vægt på det  

 reelle  

 ejerforhold, således Højesterets domme i TfS 2000,374 H og 2000, 1011 H,  

 Ligningsrådets afgørelser i TfS 1995, 198 LR og Ligningsrådets afgørelse af  

 25.  

 september 1990 vedrørende køb af fly refereret i artikel af Kaare Stolt i  

 Skat  

 Udland 1991, nr. 407.
Forespørger anførte videre, at når man måtte  

 anerkende den skatteretlige realitet, at A A/S solgte til C (og ikke til  

 SPV),  

 opstod der intet spørgsmål om eventuel beskatning efter KGL.
KGL § 30, stk.  

 1,  

 nr. 5, fritager generelt aktionæroverenskomster fra beskatning.
Dog sker der  

 beskatning, jf.
KGL § 30, stk. 3, hvis salgsretten "afstås". Dette  

 var klarlig ikke tilfældet i denne sag, hvor den oprindelige put option blot  

 udløb uudnyttet, og hvor der blot skete en overdragelse af aktier mellem de  

 oprindelige parter (C og A A/S). Det var korrekt, at prisen for aktierne var  

 påvirket af tilstedeværelsen af den eksisterende put option, men dette kunne  

 ikke føre til en argumentation om, at den eksisterende salgsret afløstes af  

 en  

 ny salgsret.
Med andre ord var det ikke muligt at påstå, at salgsretten blev  

 "afstået", når A A/S blot solgte sine aktier til C.
Bl.a. herved  

 adskilte sagen sig afgørende fra den praksis vedrørende medarbejderoptioner,  

 hvor den eksisterende salgsret netop blev afløst af en ny salgsret (og i  

 øvrigt  

 kom til at vedrøre helt andre aktier).
Herudover anførte forespørger, at A A/S ikke ville  

 sælge nogen salgsret til SPV, idet SPV på tidspunktet for overdragelsen  

 allerede havde sin egen salgsret.
Da SPV allerede på tidspunktet for  

 overdragelsen af A A/Ss aktier i D havde sin egen salgsret, var det  

 ikke  

 nødvendigt for A A/S at sælge en salgsret til SPV.
 Told- og  

 Skattestyrelsen afgav følgende indstilling til Ligningsrådet  

  

 :
"A A/S påtænker at overdrage sin aktiepost i  

 det udenlandske selskab D på ca.17 pct. til SPV.
SPV stiftes og ejes af  

 internationale  

 investorer i form af tre private funds.
Det må lægges til grund, at SPV, C og  

 A  

 A/S i skatteretlig forstand er uafhængige parter.
D er foruden A A/S ejet af C med ca. 49 pct. og B  

 med 34 pct.. De tre ejere af D har indgået aktionæroverenskomst af 2. august  

 2000, hvorefter A A/S og B bl.a. tillægges ret til at sælge deres respektive  

 aktieposter i D til C i perioden fra 1. januar 2003 indtil 31. december 2010  

 til den højeste værdi af enten markedsprisen eller en samlet værdi af  

 selskabet  

 på 680 mio. euro.
C har indenfor samme tidsrum en eventualforpligtelse til at  

 købe aktierne i D til den aftalte pris.
Den fikserede mindstepris vil for så  

 vidt angår A A/S nuværende aktiepost på ca. 17 pct. udgøre ca. 115  

 mio.  

 euro.
Salgsretten omfatter efter sin ordlyd A A/S henholdsvis Bs  

 respektive  

 aktieposter og er dermed ikke fikseret for så vidt angår aktieposternes  

 størrelse.
Det følger dog af aktionæroverenskomstens pkt. 3.4, at salgsretten  

 højst kan udnyttes fire gange, således overdragelsen af aktierne højst kan  

 ske  

 i fire omgange.
Forespørger har anført, at de påtænkte  

 transaktioner ud fra en realitetsbetragtning skattemæssigt skal betragtes som  

 en skattefri overdragelse af aktierne i D til C, idet der herved ikke sker  

 overdragelse  

 af salgsretten.
Argumentationen underbygges endvidere med, at SPV på  

 tidspunktet for erhvervelsen af A A/S aktier i D allerede ved  

 overtagelsen af  

 Bs aktiepost er indtrådt i aktionæroverenskomsten og dermed har opnået  

 salgsret til aktierne i D.
 Told- og Skattestyrelsen skal hertil bemærke:
Det fremgår af aktionæroverenskomstens punkt  

 7.4.1, at aktier, der overdrages til tredjemand, fortsat skal være underlagt  

 aktionæroverenskomstens bestemmelser, og at erhververen er forpligtet til at  

 overtage overdragerens rettigheder og forpligtelser i henhold til  

 overenskomsten for så vidt angår de overdragne aktier.
Erhververen af  

 aktierne  

 overtager herved også retten til at sælge de overdragne aktier til C i  

 henhold  

 til de i salgsretten fastlagte vilkår.
Salgsretten følger således den enkelte  

 aktie.
Ved overdragelse af A A/S aktier i D til SPV,  

 indtræder SPV i de rettigheder og forpligtelser, der påhviler de overdragne  

 aktier i henhold til aktionæroverenskomsten.
SPV erhverver herved en ret til  

 at  

 sælge sine aktier i D til C i overensstemmelse med aktionæroverenskomstens  

 vilkår.
 Det beløb, SPV skal betale A A/S for at erhverve  

 aktierne i D er ikke endeligt fastlagt, men det er oplyst, at beløbet vil  

 tage  

 udgangspunkt i den pris, som SPV pr. 1. januar 2003 i henhold til den i  

 aktionæroverenskomsten aftalte salgsret med sikkerhed vil kunne opnå ved salg  

 af aktierne til C, med fradrag for den rentefordel A A/S opnår ved en  

 afståelse  

 på et tidligere tidspunkt end det i aktionæroverenskomsten aftalte.
Det må lægges til grund, at retten til at sælge  

 aktierne i D til C i overensstemmelse med de i aktionæroverenskomsten aftalte  

 vilkår, er betinget af, at SPV har aktierne i sin besiddelse.
Uanset SPV  

 tiltræder aktionæroverenskomsten allerede på tidspunktet for SPVs  

 erhvervelse  

 af Bs aktier, kan SPV således ikke anses for værende indehaver af en  

 salgsret  

 til de ca. 17 pct. af aktierne i D, der påtænkes overdraget fra A A/S, før  

 det  

 tidspunkt, hvor ejendomsretten til aktierne overgår fra A A/S til SPV.
 Når henses til,  

  

 at  

  

 en erhverver af D-aktier for så vidt angår de erhvervede aktier  

 indtræder i retten til at sælge disse aktier til C på de i aftalen anførte  

 vilkår,  

  

 at  

  

 SPV først erhverver  

 salgsretten til A A/Ss aktier i D på det tidspunkt, hvor SPV erhverver  

 de  

 pågældende aktier, samt  

  

 at  

  

 det  

 vederlag, SPV betaler A A/S i forbindelse med overdragelsen, fastlægges ud  

 fra  

 den pris, hvortil SPV i henhold til aktionæroverenskomstens salgsret fra den  

 1/1 2003 kan overdrage aktierne til C, finder styrelsen ikke, at der ved den  

 skatteretlige bedømmelse af transaktionen kan bortses fra salgsretten,  

 således  

 at transaktionen alene skal anses for en overdragelse af aktierne i D.
 Det fremgår af KGL § 29, der omhandler beskatning  

 af finansielle kontrakter, at gevinst og tab på terminskontrakter og aftaler  

 om  

 køberetter og salgsretter skal medregnes ved opgørelsen af den skattepligtige  

 indkomst.
Af bemærkningerne til lov nr. 394 af 6/6 1991  

  

 1)  

  

 ,  

 der indførte generelle regler om skattemæssig behandling af finansielle  

 kontrakter  

 i KGL fremgår, at en  

  

 option  

  

 er en  

 kontrakt mellem to parter, udstederen og erhververen.
Kontrakten giver  

 erhververen  

 en ret, men ikke en pligt, til enten at købe eller at sælge en fastsat mængde  

 af et bestemt aktiv (eller passiv) på eller inden en udløbsdag til en aftalt  

 pris.
Erhververen af en option har således en valgret, og udstederen en  

 tilsvarende eventualforpligtelse.
Det fremgår videre, at en option  

 skatteretligt må betragtes som en køberet eller en salgsret.
 Ligningsvejledningen 2000, Almindelig del, pkt.  

 A.D.2.18.2, definerer en salgsret som en aftale om, at salgsrettens indehaver  

 (erhververen) har en ret, men ikke en pligt til at afstå et aktiv eller et  

 passiv til en på forhånd aftalt pris på eller inden et bestemt tidspunkt.  

 Udstederen af salgsretten er forpligtet til at købe, hvis salgsretten  

 udnyttes.
 Det må herefter lægges til grund, at A A/Ss ret  

 til at sælge aktieposten i D til C i overensstemmelse med de vilkår, der er  

 aftalt i aktionæroverenskomsten i skatteretlig henseende er en salgsret  

 omfattet  

 af KGL § 29.
Det følger af KGL § 30, stk. 1, nr. 5, at aftaler  

 om køb og salg af aktier ikke er omfattet af skattepligten i KGL § 29. Anses  

 en  

 transaktion for omfattet af undtagelsen medfører det, at aftalen i stedet  

 skal  

 behandles efter de almindelige regler i aktieavancebeskatningsloven, jf.
KGL  

 §  

 30, stk. 6.
Såfremt en overdragelse af aktier må anses som en  

 udnyttelse af en option, og betingelserne i KGL § 30, stk. 3-5 i øvrigt er  

 overholdt, vil overdragelsen skulle behandles efter  

 aktieavancebeskatningslovens  

 regler.
Det må herefter vurderes, om overdragelsen af aktierne i D til SPV i  

 skatteretlig henseende kan anses som værende udnyttelse af en salgsret.
 Udnyttelse af en salgsret foreligger når aftalens  

 retssubjekt påkalder sig retten til at sælge det underliggende, hvorved  

 pligtsubjektets eventualforpligtelse til at købe samtidig udløses.
Forespørger har anført, at overdragelsen af  

 aktierne til SPV reelt må opfattes som et salg til C i overensstemmelse med  

 bestemmelserne  

 i aktionæroverenskomsten.
Det anføres, at SPV etableres specielt til  

 lejligheden og af forretningsmæssige årsager nødvendigvis må benyttes som  

 mellemled.
Overdragelsen til SPV er derfor det første skridt i et salg til C.  

 Forespørger argumenterer således for, at overdragelsen til SPV ud fra en  

 realitetsbetragtning må tilsidesættes i skattemæssig henseende.
Det er parternes fælles hensigt med arrangementet,  

 at hverken A A/S eller C i civilretlig henseende, herunder i regnskaber m.v.,  

 anses som ejere fra det tidspunkt, hvor aktierne er overdraget til SPV.  

 Uanset  

 SPVs ejerbeføjelser over aktierne vil være indskrænket af bl.a.  

 Cs køberet,  

 og uanset det er parternes fælles hensigt, at aktierne i januar 2003 skal  

 overdrages fra SPV til C, medfører det ikke, at SPVs ejerbeføjelser  

 over  

 aktierne i D er af en sådan karakter, at SPV i skattemæssig henseende ikke  

 kan  

 anses som ejer af aktierne.
Den omstændighed, at Højesteret i dommene TfS  

 2000.148 H, TfS 2000.374 H og TfS 2000.1011 H har tillagt realiteten i  

 arrangementerne afgørende betydning, kan ikke føre til andet resultat i denne  

 sag, hvor overdragelsen af aktierne til SPV er båret af forretningsmæssige  

 hensyn om, at SPV skal anses som ejer, fra tidspunktet for aktiernes  

 overdragelse til dette selskab.
I TfS 2000, 148 H foretog skatteyderen i 1991 en  

 investering ved tegning af andele i et interessentskab i henhold til et  

 prospekt  

 udbudt af Den Københavnske Bank.
I aftalekomplekset indgik køb af  

 obligationer  

 og en låneaftale på "non recourse vilkår" med The Chase Manhatten  

 Bank.
Skatteyderen foretog fradrag for renter m.v. på kr. 258.283. I  

 præmisserne anfører Højesteret bl.a., at skatteyderen indgik i et  

 aftalekompleks, hvis indhold var fastlagt på forhånd, og at hans eneste  

 interesse  

 i arrangementet var, at han mod en indbetaling på ca. 97.000 kr. påregnede et  

 skattemæssigt fradrag for beregnede nettorenter og provision og skattefrihed  

 for kursgevinsten på gældsbrevene.
Højesteret nægtede, ud fra en samlet  

 bedømmelse af arrangementet, skatteyderen fradragsret for de i sagen  

 omtvistede  

 beløb.
I TfS 2000, 374 H købte skatteyderen i december  

 1990 en række driftsmidler af et selskab for en købesum på ca. 20 mio. kr.,  

 og  

 parterne indgik samtidig leasingaftaler om de samme driftsmidler for en  

 periode  

 på 60 måneder med betaling af halvårlige ydelser, idet den første skulle  

 betales den 30/6 1991 for perioden 1/1-30/6 1991. Ved købet betalte  

 skatteyderen til selskabet et sagsbehandlingsgebyr på 2,5 pct. af købesummen,  

 eller 488.014 kr.
Til finansiering af købesummen, der betaltes 31/12 1990,  

 gav  

 skatteyderen sin bank fuldmagt til at optage 2 valutalån på i alt 20 mio. kr.  

 Det fremgår af præmisserne, at aftalernes formål var at overføre den  

 skattemæssige afskrivningsret på driftsmidler til skatteyderen.
Det anføres  

 videre i præmisserne, at  

  

 "I  

 betragtning af det foran anførte om formålet med det samlede arrangement og  

 leasingaftalens - usædvanlige - indhold må det lægges til grund, at det ved  

 indgåelsen af aftalerne om arrangementet i december 1990 var parternes fælles  

 hensigt, at driftsmidlerne under den lille leasingaftale skulle tilbageføres  

 til Vest Finans til en pris svarende til restgælden på et tidspunkt, som  

 ville  

 passe Carsten Bo Petersen - senest i december 1995, hvor det tilhørende  

 udlandslån skulle være afviklet.
Carsten Bo Petersen skulle ikke have nogen  

 reel ejerrådighed eller ejerrisiko vedrørende driftsmidlerne.
Realiteten i  

 arrangementet var således, at afskrivningsretten midlertidigt blev overladt  

 til  

 Carsten Bo Petersen.
Han kan derfor i skattemæssig henseende heller ikke  

 anses  

 for at have været ejer af driftsmidlerne omfattet af den lille  

 leasingaftale." TfS 2000, 1011 H drejede sig om en skatteyders  

 fradrag for driftsomkostninger og renteudgifter ved hans deltagelse i 1991,  

 1992 og 1993 i et såkaldt 10-mands anpartsselskab.
Skatteyderen underskrev i  

 1991 en kontrakt, hvorved han købte en andel i KGH Beteiligungsgesellschaft  

 m.b.H. & Co.
Selskabet (KGH) havde 10 deltagere og en komplementar.  

 Selskabet købte i 1991 et Boeing 747 fly til 58,5 mio.
USD, og til  

 finansiering  

 af købet indgik selskabet med en fransk bank (Credit-Lyonnais/Airfinance) en  

 låneaftale på limited recourse-vilkår.
Medmindre der forelå ond tro, kunne  

 långiver kun søge fyldestgørelse i flyet med tilknyttede kontrakter.  

 Selskabet  

 (KGH) indgik en 2-årig leasingaftale med Cargolux Airlines International, som  

 påtog sig en ubetinget forpligtigelse til at betale leasingydelserne, som  

 svarede til det beløb, som KGH skulle betale ifølge låneaftalen.
Cargolux  

 (leasingtageren) forpligtede sig til at vedligeholde flyet og betale  

 forsikringen,  

 ligesom leasingtageren påtog sig risikoen for flyet og forpligtede sig til at  

 friholde leasinggiveren (KGH) for ethvert tab og ansvar m.v.
KGH indgik  

 endvidere en låneaftale og salgsagenturaftale med Airfinance for en 3-årig  

 periode, således at Airfinance skulle anvise en køber til flyet til en pris,  

 som mindst svarede til restgælden på lånet.
Højesteret udtalte:  

  

 "På den anførte baggrund finder  

 Højesteret, at realiteten i aftalekomplekset for KGH's vedkommende var, at  

 kommanditisterne købte sig til et midlertidigt, formelt ejerskab for at få  

 mulighed for at opnå afskrivningsret.
Under disse omstændigheder kan Simon  

 Bent  

 Sørensen ikke anses for i skattemæssig henseende at have været medejer af  

 flyet." Henset til den i nærværende sag udførlige  

 redegørelse for de hensyn, der ligger bag overdragelsen af aktierne til SPV,  

 må  

 det lægges til grund, at overdragelsen udelukkende er båret af  

 forretningsmæssige hensyn, og ikke indeholder noget element af  

 skatteunddragelse  

 eller -omgåelse.
Der er endvidere ikke holdepunkter for at antage, at  

 overdragelsen til SPV ikke sker på markedsvilkår eller i øvrigt savner  

 økonomisk realitet.
Det er herefter styrelsens opfattelse, at  

 ejendomsretten til aktierne ved overdragelsen overgår fra A A/S til SPV og  

 ikke  

 fra A A/S til C.
Det forhold, at SPVs ejerbeføjelser i henhold til  

 aftalegrundlaget mellem C og SPV i vidt omfang indskrænkes, og at det er  

 parternes fælles hensigt, at aktierne i januar 2003 skal overdrages fra SPV  

 til  

 C, kan efter Styrelsens opfattelse ikke føre til, at SPV i skatteretlig  

 henseende skal anses for at have opgivet sin ejendomsret og SPV må således  

 også  

 skatteretligt anses som erhverver af den overdragne aktiepost.
Inden overdragelsen af aktierne til SPV er A A/S  

 retssubjekt og C pligtsubjekt i relation til den i aktionæroverenskomsten  

 aftalte salgsret.
Når det lægges til grund, at erhververen af aktierne er  

 SPV,  

 kan overdragelsen efter Styrelsens opfattelse ikke anses for en udnyttelse af  

 salgsretten, idet C og ikke SPV er aftalens pligtsubjekt.
Efter overdragelsen  

 indtræder SPV imidlertid som aftalens retssubjekt, og SPVs forventede  

 overdragelse af aktierne til C i januar 2003, skal således for SPVs  

 vedkommende anses for udnyttelse af en salgsret.
Det er på denne baggrund styrelsens opfattelse, at  

 en overdragelse af D-aktier til SPV må anses for dels en overdragelse af  

 aktier  

 og dels en overdragelse af en salgsret.
Salgsretten vil herefter være  

 omfattet  

 af KGL § 29 og skal behandles efter reglerne om finansielle kontrakter.  

 Vederlaget for den påtænkte overdragelse, må anses for delvis betaling for  

 aktierne og delvis betaling for salgsretten.
Den del af vederlaget, der må  

 anses for betaling for aktierne, er skattefri for A A/S jf.
ABL § 4, stk. 6,  

 da  

 A A/S har ejet aktierne i mere end 3 år.
Den del af vederlaget, der må anses  

 for betaling for salgsretten, skal medregnes til A A/Ss skattepligtige  

 indkomst, jf.
KGL § 29, idet salgsretten må anses for overdraget fra A A/S  

 til  

 SPV." Ligningsrådet tiltrådte Told- og Skattestyrelsens  

 indstilling.
