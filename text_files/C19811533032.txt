(Til fremstillere og importører af  

 farmaceutiske specialiteter) Sundhedsstyrelsen skal herved meddele, at man med virkning fra d. 1. marts  

 1981 agter at håndhæve en grænse for indhold af Polyvidonum i farmaceutiske  

 specialiteter til injektion, svarende til højst 10 mg/ml.
 Beslutningen er truffet på baggrund af indberetninger til  

 sundhedsstyrelsens bivirkningsnævn om aflejring af polyvidon i nyren  

 (PVP-storage syndrom) efter langtidsanvendelse af injicerbare lægemidler med  

 højmolekylært polyvidon som absorptionsretarderende middel.
 Vedrørende farmaceutiske specialiteter til veterinær anvendelse vil man  

 ikke skride ind over for allerede markedsførte præparater, men vil ved  

 registrering af nye specialiteter til veterinær anvendelse sædvanligvis følge  

 den ovenfor anførte begrænsing på 10 mg PVP/ml.
 P.D.V.
