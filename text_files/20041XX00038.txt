Skriftlig fremsættelse (7. oktober 2004) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov om  

 ændring af forskellige skattelove  

 (Justering af reglerne om  

 pensionsordninger) (Lovforslag nr.
L 33).
Lovforslaget fremsættes som led i regeringens bestræbelser  

 på at fjerne huller i den gældende skattelovgivning.
Regeringen iværksatte i  

 sidste folketingssamling en undersøgelse af skattelovgivningen for at afdække  

 sådanne uhensigtsmæssigheder, og nærværende lovforslag er en fortsættelse af  

 dette arbejde.
 Formålet med lovforslaget er blandt andet at sikre, at de  

 gunstige skatteregler for uafdækkede pensionstilsagn for direktører ikke med  

 fordel kan udnyttes i situationer, hvor direktøren reelt stilles som var der  

 tale om en almindelig pensionsordning.
 For det andet skal lovforslaget sikre, at  

 livsforsikringsselskaber ikke skal kunne fratrække pensionsafkastskat  

 vedrørende opsparing i investeringsfonde tilknyttet klasse III-livsforsikring  

 (unit-link) ved opgørelsen af den selskabsskattepligtige indkomst, når afkast  

 af sådan opsparing ikke medregnes til den selskabsskattepligtige indkomst.
Herudover bliver der foreslået en række ændringer, som ikke  

 vedrører skattehuller.
Det bliver f.eks. foreslået, at skatteydere, der har  

 ikke fradragsberettigede pensionsordninger oprettet før den 18. februar 1992  

 får frihed til at vælge at få disse beskattet efter reglerne i lovens afsnit  

 II  

 A.
Ordninger oprettet eller erhvervet den 18. februar 1992 eller senere er  

 omfattet af disse regler.
Dermed skabes der ligestilling mellem to ens  

 ordninger.
 Endelig foreslås en række præciseringer af de gældende  

 regler i pensionsafkastbeskatningsloven, ligesom det foreslås, at  

 oplysningspligten  

 efter skattekontrollovens § 11 C i forbindelse med udenlandske  

 pensionsordninger udvides til tillige at omfatte pensionsordninger i  

 udenlandske pensionskasser, pensionsfonde og andre, der udbetaler pensioner.
Ændringen af den skattemæssige behandling af visse  

 uafdækkede pensionsordninger vil umiddelbart ikke have nævneværdige  

 provenumæssige konsekvenser, men vil forhindre et fremtidigt utilsigtet  

 provenutab, som ikke kan kvantificeres nærmere.
Justeringen af reglerne om  

 opsparing i investeringsfonde (unit-link) anslås med betydelig usikkerhed at  

 forhindre et utilsigtet provenutab for det offentlige i størrelsesordenen 25  

 mio. kr. årligt ved en forudsætning om, at alle bruger fradraget.
Beløbet  

 ville  

 vokse i takt med en øget udbredelse af ordningerne. Ændring af  

 ikrafttrædelsesbestemmelsen for reglerne i pensionsbeskatningslovens afsnit  

 II  

 A skønnes at medføre et mindre varigt provenutab.
 Det skønnes, at lovforslaget vil medføre udgifter for  

 ToldSkat på 0,2 mio. kr. til systemtilretning.
 Idet jeg i øvrigt henviser til bemærkningerne til  

 lovforslaget, skal jeg anbefale lovforslaget til Folketingets velvillige  

 behandling.
