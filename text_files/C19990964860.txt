Meddelelse om køretøjers  

 indretning og udstyr mv. nr. 1744.  

 Nedsættelse af tilladt totalvægt til 3.500 kg Ved Færdselsstyrelsens bekendtgørelse af 11.  

 maj 1999 om godskørsel, der træder i kraft den 15. maj 1999, er  

 grænsen for, hvornår man skal have en vognmandstilladelse, nedsat  

 fra 6.000 kg til 3.500 kg. Ændringen er en følge af Rådets  

 direktiv 96/26/EF som ændret ved 98/76/EF.
 Ifølge bekendtgørelsens § 1, stk. 1,  

må tilladt totalvægt for et motorkøretøj ikke  

 nedsættes til 3.500 kg eller derunder.
 I den forbindelse meddeles hermed lempede retningslinier  

 for fastsættelse af tilladt totalvægt i forhold til de regler,  

 der var gældende ved den tidligere 6.000 kg grænse.
 I denne meddelelse forstås ved typegodkendelse  

 både anmeldt EF-typegodkendelse, standardtypegodkendelse,  

 typegodkendelse og godkendelseserklæring.
Godkendelse ved syn Nye biler godkendes med tilladt totalvægt på  

 højst 3.500 kg, såfremt totalvægten på  

 typegodkendelsen er højst 3.500 kg.
 Brugte biler, der senest er registreret (her eller i  

 udlandet) med en tilladt totalvægt på over 3.500 kg (lastbiler),  

 kan ikke nedsættes til en tilladt totalvægt på højst  

 3.500 kg (varebil), uanset bilen svarer til en eksisterende typegodkendelse  

 for en varebil.
Ansøgning om typegodkendelse Såfremt en bilfabrikant ønsker at  

 markedsføre en bil i to udgaver, der er teknisk ens, men som har en  

 tilladt totalvægt på henholdsvis højst 3.500 kg (varebil)  

 og over 3.500 kg (lastbil), vil der kun kunne udstedes typegodkendelse for  

 udgaven med højst 3.500 kg tilladt totalvægt, såfremt det  

 af en EF-bremsegodkendelse (eller anden EF-godkendelse, der indeholder  

 oplysning om tekniske vægte) fremgår, at bilen også er  

 godkendt i en udgave med en tilladt totalvægt på højst  

 3.500 kg.
Ikrafttrædelse Meddelelsen træder i kraft den 15. maj 1999.
Meddelelse nr. 1673 af 3. marts 1995 ophæves  

 samtidig.
Lastbiler vil dermed igen kunne typegodkendes og godkendes ved syn  

 med tilladt totalvægt på under 6.000 kg, uanset de er konstrueret  

 og typegodkendt til en større totalvægt.
