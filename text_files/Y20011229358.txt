Krav om tilbagebetaling af  

 lønsumsafgift   bestyrelseshonorarer Indledning Told- og Skattestyrelsen udsender hermed retningslinier om  

 konsekvenserne af en ikke offentliggjort Landsskatteretskendelse af 14.  

 december 1999.
 Dette er aktualiseret af, at told- og skatteregionerne har  

 modtaget krav fra fagforeninger om tilbagebetaling af lønsumsafgift  

 vedrørende bestyrelseshonorarer, hvor der i kravene henvises til  

 kendelsen af 14. december 1999.
Landsskatterettens kendelse Landsskatteretten har i kendelsen af 14. december 1999  

 truffet afgørelse om, at et udbetalt honorar til en bestyrelsesformand  

 i en økonomisk forening ikke er vederlag for bestyrelsesformandens  

 udførelse af egentligt lønarbejde, og honoraret findes derfor  

 ikke at skulle indgå i lønsumsafgiftsgrundlaget.
Ved den påklagede afgørelse er udgiften til  

 honorar og kapitalpension, hvoraf der indeholdes A-skat, til  

 bestyrelsesformanden anset for at skulle indgå i  

 lønsumsafgiftsgrundlaget.
Der er som begrundelse herfor henvist til,  

 at den samlede formandshonorering må anses at vedrøre ydelser i  

 et tjenesteforhold, og at det derfor skal medregnes i  

 lønsumsafgiftsgrundlaget.
Formandshonoraret må således  

 anses for at skulle dække tidsforbrug, som formanden har i forbindelse  

 med udførelse af de opgaver, generalforsamlingen pålægger  

 ham.
Foreningens repræsentant har over for  

 Landsskatteretten nedlagt påstand om, at Foreningens udgift til honorar  

 og kapitalpension til bestyrelsesformanden ikke skal indgå i  

 lønsumsafgiftsberegningsgrundlaget, og der er til støtte herfor  

 gjort gældende, at formanden ikke kan anses for at være  

 ansat/lønmodtager i Foreningen.
Der er således ikke  

 indgået nogen ansættelsesaftale mellem Foreningen og formanden.  

 Formanden er i stedet valgt af generalforsamlingen for en tidsbestemt  

 periode, og generalforsamlingen kan til enhver tid fratage ham dette erhverv.  

 Formanden er ikke underlagt instrukser fra en arbejdsgiver og har - udover en  

 vedtægtsmæssig bestemmelse om, at han skal varetage Foreningens  

 interesse - ikke faste rammer for, hvad hans arbejde skal indeholde.  

 Formanden er endvidere ikke i egenskab som bestyrelsesformand for Foreningen  

 omfattet af ferieloven, lov om arbejdsløshedsforsikring eller lov om  

 ATP.
Formanden kan for så vidt angår bestyrelsesarbejdet ikke  

 anses for ansat i Foreningen, og honoraret for dette arbejde skal derfor  

 heller ikke medregnes i lønsumsafgiftsgrundlaget.
Landsskatteretten udtaler bl.a., at bestyrelsesmedlemmer i  

 selskaber og foreninger normalt ikke anses som ansatte.
Det kan ikke  

 gøre forskel heri, om bestyrelseshonoraret eventuelt overstiger  

 honoraret i tilsvarende selskaber eller foreninger, med mindre det må  

 antages, at honoraret tillige er vederlag for bestyrelsesmedlemmets  

 udførelse af egentligt lønarbejde.
Landsskatteretten finder  

 ikke grundlag for at antage, at det omhandlede honorar til  

 bestyrelsesformanden er vederlag for lønarbejde, idet det  

 fremgår, at formanden er vederlagt særskilt for sådanne  

 opgaver.
Bestyrelsesformanden findes derfor ikke i relation til sit  

 bestyrelsesarbejde at være ansat i virksomheden, og det herfor  

 oppebårne honorar findes derfor heller ikke at skulle indgå i  

 lønsumsafgiftsgrundlaget.
Baggrunden for de fremsatte tilbagebetalingskrav En rådgivningsvirksomhed har vurderet, at når  

 Landsskatteretten ikke har anset generalforsamlingsvalgte personer for  

 lønmodtagere i et ansættelsesforhold, må det betyde, at  

 foreninger og organisationer ikke skal afregne lønsumsafgift af  

 vederlaget til disse personer.
 Rådgiver har derfor anbefalet de  

 lønsumsafgiftspligtige foreninger og organisationer  at anmode om  

 tilbagebetaling af lønsumsafgift med følgende forslag til  

 formulering af anmodningen:
 "Vi er blevet bekendt med, at Landsskatteretten den  

 14. december1999 har afgjort, at der ikke skal betales lønsumsafgift  

 af vederlag til valgte bestyrelsesmedlemmer m.fl.
Ud fra ovennævnte afgørelse samt til i at vore valgte personer også vælges på  

 generalforsamlingen/repræsentantskabet/kongressen for en 1-4 årig  

 periode, i at der mellem foreningen/organisationen og de valgte  

 personer ikke eksisterer et tjenesteforhold, og i at de valgtes vederlag er fastsat i  

 foreningens/organisationens vedtægter (eller fastsat af  

 generalforsamlingen/repræsentantskabet/kongressen), er det vores opfattelse, at vederlaget til de i  

 foreningen/organisationen valgte personer ikke skal indgå i  

 bidragsgrundlaget ved afregningen af lønsumsafgiften.
Vi skal derfor anmode om at få tilbagebetalt for  

 meget afregnet lønsumsafgift for perioden 1. januar 1996 - 31.  

 december 2000." Konsekvenser af kendelsen Det har siden 1988 været praksis, at  

 bestyrelsesmedlemmer i selskaber og foreninger normalt ikke anses for  

 ansatte, og at honorarer til disse ikke skal medregnes til  

 afgiftsgrundlaget.
 En forening spurgte i 1988, om forskellige honorarer,  

 herunder foreningens faste honorarer til formænd og viceformænd,  

 skulle indgå i foreningens lønsum ved opgørelse af  

 bidragsgrundlaget efter § 8, stk. 1, nr. 2, i lov om arbejdsmarkedsbidrag.  

 Der blev trukket A-skat af honorarerne, men der  blev ikke indeholdt ATP,  

 ligesom honorarerne ikke gav ret til feriepenge efter ferieloven.
Direktoratet for Toldvæsenet svarede, at ved  

 afgørelsen af, hvilke personers løn og honorarer, der skal  

 indgå i lønsummen, vil der blive lagt afgørende  

 vægt på, om der skal trækkes A-skat og ATP hos den  

 pågældende.
Desuden lægges der vægt på, om  

 lønnen eller honoraret giver ret til feriepenge eller ferie med  

 løn, og om forholdet er omfattet af en arbejdskontrakt eller lignende.  

 Da honorarerne efter det oplyste kun opfyldte kriteriet om A-skat, kunne de  

 holdes uden for foreningens lønsum efter lovens § 8, stk. 1, nr. 2.  

 Distriktstoldkamrene blev orienteret om svaret i Rettelse af 28. april 1988,  

 F 4347/88, AMBI nr. 9.
 Landsskatterettens kendelse af 14. december 1999  

 stadfæster således denne praksis.
 De kriterier, der lægges til grund ved vurderingen  

 af, hvilke personers løn og honorarer, der skal indgå i  

 lønsummen er således ikke ændret, bortset fra, at der i  

 dag ud over A-skat tillige skal indeholdes AM-bidrag og SP-bidrag ved  

 udbetaling af honorarer.
 Det kan herefter lægges til grund, at er en person,  

 som modtager honorarer, i fuldt omfang omfattet af ATP på lige  

 vilkår med de ansatte, og modtager personen fuld løn under ferie  

 på lige vilkår med ansatte, skal de omhandlede honorarer, der er  

 udbetalt til de valgte bestyrelsesmedlemmer, indgå i  

 lønsumsafgiftsgrundlaget, jf. lønsumsafgiftslovens § 4. Der  

 skal således ikke ske tilbagebetaling af lønsumsafgift  

 vedrørende disse honorarer.
 Det beror dog altid på en konkret vurdering i den  

 enkelte sag om honorarerne skal indgå i  

 lønsumsafgiftsgrundlaget.
 Styrelsen vil foreslå, at regionerne ved indhentning  

 af de for sagens behandling nødvendige oplysninger orienterer  

 foreningerne om, hvilke kriterier, der lægges til grund ved vurderingen  

 af, hvilke personers løn og honorarer, der skal indgå i  

 lønsummen, og samtidig anmoder foreningerne om at tilkendegive, om de  

 ønsker at opretholde deres krav.
