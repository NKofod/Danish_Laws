(Til de højere uddannelsesinstitutioner  

 og Styrelsen for Statens Uddannelsesstøtte) Undervisningsministeriet bemyndiger herved de højere  

 uddannelsesinstitutioner og Styrelsen for Statens Uddannelsesstøtte til at  

 træffe afgørelse, herunder indgå aftale, i sager om:
 1. Klassificering af nyoprettede stillinger i  

 lønrammerne 1-36 og omklassificering af stillinger inden for samme lønrammer  

 i overensstemmelse med fastsatte regler og retningslinier, jfr.  

 Finansministeriets aftale af 29. januar 1992 med centralorganisationerne om  

 klassificering af nyoprettede stillinger, Finansministeriets cirkulære af 3.  

 marts 1992 herom og Vejledning om decentrale klassificeringer, sammenholdt  

 med gældende frilister vedrørende klassificering af visse nyoprettede  

 stillinger.
 For så vidt angår omklassificering henvises der tillige til  

 Finansministeriets cirkulære af 18. april 1991 om lokalløn og chefløn og den  

 dertil knyttede vejledning, sammenholdt med Undervisningsministeriets  

 skrivelse af 27. november 1991 om fordelingen og anvendelsen af disse  

 lønmidler.
 Der vil ikke for det videnskabelige personale kunne foretages  

 klassificeringer, som indebærer ændringer i gældende regler om  

 stillingsstruktur - og kategorier.
 Opmærksomheden henledes på, at klassificering og omklassificering af  

 stillingsgrupper fortsat - gennem Undervisningsministeriet - skal forelægges  

 for Finansministeriet.
 Valg af ansættelsesform sker efter retningslinierne i Budgetvejledning  

 1992, 42.3., sammenholdt med dels bestemmelserne om indtægtsdækket virksomhed  

 under 21.33.14. og 43.12-13. i vejledningen, dels Økonomi- og  

 budgetministeriets cirkulæreskrivelse af 26. februar 1973 om  

 ansættelsesformer i visse stillinger, der forudsætter akademisk uddannelse.  

 Der skal endvidere henvises til, at der efter Vejledning om decentrale  

 klassificeringer er enighed mellem Finansministeriet og organisationerne  

 under Akademikernes Centralorganisation om at udvide den i  

 cirkulæreskrivelsen af 26. februar 1973 nævnte mulighed for  

 overenskomstansættelse af akademisk uddannede i stillinger i lønramme 35 til  

 også at gælde for stillinger i lønramme 36.
2. Ansættelse på overenskomstvilkår og anden  

 ikke-tjenestemandsansættelse i stillinger til og med lønramme 37 bortset fra  

 administrative chefstillinger i denne lønramme.
For ansættelse som  

 tjenestemand henvises der til ministeriets bekendtgørelse af 2. december l986  

 om delegation af udnævnelses- og afskedigelseskompetence til højere  

 uddannelsesinstitutioner m.fl. institutioner under Undervisningsministeriet  

 som fortsat gældende.
 3. Vilkår for ansættelse på åremål, jfr. lov af 22.  

 maj l986 om åremålsansættelse af tjenestemænd og ansatte på  

 tjenestemandslignende vilkår og Finansministeriets cirkulære af 3. december  

 1990 med aftale af s.d. om løn og andre ansættelsesvilkår under  

 åremålsansættelse i staten m.v.
 Spørgsmål om oprettelse af åremålsstillinger skal ved statsinstitutioner  

 som hidtil - gennem Undervisningsministeriet - forelægges for Lønningsrådet.
4.a.
Tjenestefrihed uden løn eller med lønfradrag samt nedsat tjenestetid  

 mod tilsvarende lønnedsættelse efter tjenestemandslovens § 58, stk. 1 og 3,  

 sammenholdt med § 58 a, og gældende overenskomster m.fl. bestemmelser  

 vedrørende tjenestemænd og overenskomstansatte.
b.
Tjenestefrihed med hel eller delvis løn i den udstrækning, hvori der  

 efter regler i henhold til tjenestemandslovens § 58, stk. 2, sammenholdt med  

 § 58 b, stk. 1, og tilsvarende overenskomstbestemmelser er hjemmel til at yde  

 sådan tjenestefrihed, jfr.
Lønnings- og pensionsministeriets cirkulære af 18.  

 maj l968 om tjenestefrihed for statsansatte til deltagelse i hjemmeværnets  

 eller civilforsvarets skoler, Lønnings- og pensionsministeriets  

 cirkulæreskrivelse af 23. juni 197 vedrørende deltagelse i uddannelseskurser  

 for det i staten og folkekirken ansatte personale samt Finansministeriets  

 bekendtgørelse af l4. september 1988 og cirkulære af 8. marts 1990 om  

 tjenestefrihed med hel eller delvis løn til uddannelsesformål henholdsvis for  

 tjenestemænd i staten og folkekirken og for overenskomstansatte i staten,  

 sammenholdt med Finansministeriets cirkulære af 1. juli 1988 med aftaler af  

 s.d. og cirkulære af 6. marts 1990 med aftale af 28. februar 1990 om  

 tjenestepligt (for tjenestemænd og forskellige grupper af  

 overenskomstansatte) i forbindelse med uddannelse.
 Undervisningsministeriet og Finansministeriet bedes underrettet om  

 indgåede aftaler om tjenestepligt.
 Ansøgninger fra institutions- og administrationschefer om tjenestefrihed  

 uden eller med løn og om nedsat tjenestetid skal - uanset det ovenfor anførte  

 - forelægges for Undervisningsministeriet.
5. Godtgørelse for merarbejde bortset fra udbetaling  

 af vederlag til institutions- og administrationschefer.
Det er en  

 forudsætning for godtgørelse, at merarbejdet er af midlertidig karakter, og  

 at det er blevet pålagt eller iøvrigt har været påkrævet af hensyn til den  

 forsvarlige varetagelse af de tjenstlige opgaver, ligesom det forudsættes, at  

 merarbejdet er af større omfang, jfr. således Økonomi- og budgetministeriets  

 cirkulære af 10. november 1971 om godtgørelse for merarbejde til tjenestemænd  

 i staten, for hvem der ikke gælder en højeste tjenestetid, og overenskomsten  

 for akademikere i staten § 11. Der gøres i tilknytning hertil opmærksom på,  

 at reglerne om godtgørelse for merarbejde efter nævnte  

 overenskomstbestemmelse ikke finder anvendelse for personale beskæftiget med  

 undervisning og/eller forskning, medmindre merarbejdet er pålagt og omfanget  

 af såvel dette som det normale arbejde er kontrollabelt.
Det må på  

 tilsvarende måde for tjenestemandsansatte lærere, være en forudsætning for  

 godtgørelse, at merarbejdet er pålagt og kontrollabelt.
 6. Fastsættelse af pensionsalder efter reglerne i  

 Finansministeriets cirkulæreskrivelse af 18. marts 1992 om kompetencen for  

 ministerier og styrelser m.fl. til at fastsætte pensionsalderen for  

 tjenestemænd i staten, folkeskolen og folkekirken og retningslinierne i den i  

 forbindelse hermed udsendte vejledning.
 7. Understøttelse til ikke-pensionssikret personale i  

 statens tjeneste i medfør af Økonomi- og budgetministeriets cirkulære af 26.  

 januar 1972 m.fl. bestemmelser, herunder Finansministeriets cirkulære af 25.  

 juni 1991 om udligningsbeløb mellem pension og supplementsunderstøttelse.
8. Befordringsgodtgørelse til deltidsbeskæftigede  

 lærere i særlige tilfælde.
Transport mellem hjem og arbejdssted er i  

 princippet staten uvedkommende og ydelse af godtgørelse må derfor forudsætte,  

 at der efter antallet og fordelingen af undervisningstimerne vil være et  

 klart misforhold mellem aflønning og befordringsudgifter, og at ydelse af  

 godtgørelse iøvrigt må anses for påkrævet ud fra undervisningsmæssige hensyn.  

 Ydelse af godtgørelse sker på grundlag af dokumentation for den afholdte  

 udgift og vil ikke kunne overstige udgiften til befordring med billigste  

 offentlige transportmiddel.
Der vil dog i særlige tilfælde, hvor det ud fra  

 økonomiske, tidsmæssige eller andre hensyn må anses for begrundet kunne gives  

 tilladelse til benyttelse af egen bil, således at der på grundlag af  

 kørselsregnskab ydes godtgørelse efter den for tjenesterejser fastsatte  

 laveste km-takst, jfr. den med Finansministeriets cirkulære af 1. november  

 1991 udsendte aftale af s.d. om tjenesterejser § 15 (med bilag 1).
 Der vil i samme omfang som hidtil være adgang til at dække udgifter til  

 befordring m.m. for gæsteforelæsere i specielle fag eller emner.
9. Udlodning af rationaliserings- og  

 effektiviseringsoverskud i henhold til Finansministeriets cirkulære af 8.  

 februar 1988 med aftaler af 5. s.m. og cirkulære af 22. marts 1988 med aftale  

 af s.d. om udlodning (til tjenestemænd og visse overenskomstansatte) af  

 andele af sådanne overskud.
Der henvises tillige til Finansministeriets  

 vejledning »Produktivitetsanalyser, konkrete anvisninger til bedre  

 ressourceudnyttelse«.
 Indgåede aftaler om udlodning bedes tilsendt Undervisningsministeriet og  

 Finansministeriet med redegørelse for de økonomiske konsekvenser af de  

 enkelte projekter.
 10. Boligtjenestetelefon, kørselsbemyndigelse og  

 flyttegodtgørelse m.fl. sager, der efter tidligere bemyndigelser og praksis  

 har været henlagt til institutionerne.
 De givne bemyndigelser til institutionerne til selv at træffe afgørelse  

 omfatter ligeledes ændrede eller nye regler inden for de nævnte områder,  

 medmindre andet følger af reglerne eller bestemmes af  

 Undervisningsministeriet.
 Der henvises derudover til specielle bemyndigelser i forbindelse med  

 aftaler inden for løn- og ansættelsesområdet, jfr. således  

 Undervisningsministeriets skrivelse af 11. oktober 1988 med ændring af 12.  

 december 1988 om decentralisering af aftaler om tillæg til akademikere i  

 henhold til Finansministeriets cirkulære af 22. august 1988.
 Undervisningsministeriets cirkulære af 18. september 1987 om  

 befordringsgodtgørelse til deltidsbeskæftigede lærere ved de højere  

 uddannelsesinstitutioner samt skrivelser af 9. oktober 1987 og 3. oktober  

 1989 om bemyndigelse til henholdsvis at yde merarbejdsvederlag m.m. og at  

 fastsætte pensionsalder for tjenestemænd bortfalder herefter.
 P.m.v.
 e.b.
