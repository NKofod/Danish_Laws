Kendelse fra Pressenævnet i sag nr.  

 122/1999 En kvinde [K] har klaget til Pressenævnet over, at  

 Kattemagasinet har afvist at bringe et genmæle i anledning af en  

 artikel bragt i bladet nr. 3, august 1999.
 Bladet bragte under overskriften "Sager behandlet af  

 disciplinærnævnet" følgende:
" Margit  Guldborg [Adresse] I skrivelse af 19. februar 1999 har du klaget til  

 Disciplinærnævnet over køb af killinger hos [K],  

  [udeladt]s opdræt.
Som årsag til klagen har du anført, at  

 i alt 4 gange har misligholdt sine aftaler med dig om levering af  

 killingen, således at du til sidst hævede købet.
Dit  

 depositum på 1.000,- kr. har du trods flere påmindelser ikke  

 fået tilbagebetalt.
Disciplinærnævnet har modtaget flere klager  

 over [K].
Klagerne er alle begrundet i, at køberne føler sig  

 dårligt behandlet i forbindelse med køb af killing.
Da  

 Nævnets kompetence i de nævnte tilfælde er begrænset,  

 idet det oftest vil være vanskeligt at fastslå, at der er handlet  

 i strid med almindelig hæderlighed eller groft uagtsomt ved udvisning  

 af dårlig opførsel.
Dertil kommer, at Nævnets  

 sanktionsmuligheder ikke er velegnede til sanktioner ved den type sager, idet  

 tildeling af en advarsel ikke er særlig hensigtsmæssig, når  

 et depositum ikke tilbagebetales trods sælgers misligholdelse af en  

 indgået aftale, jf. de vedlagte regler for Nævnet.  

 Disciplinærnævnet har ingen beføjelser til at kræve,  

 at et depositum tilbagebetales.
På den baggrund har Nævnet besluttet at anmode  

 Felis Danicas Forretningsudvalg om at behandle din klage, idet  

 Forretningsudvalget bedre kan behandle den type sager og derfor kan anvende  

 mere målrettede sanktioner.
Disciplinærnævnets henskydning  

 af sagen til Forretningsudvalget skal især ses på baggrund af de  

 tidligere sager, som Nævnet har behandlet.
 Disciplinærnævnet skal derfor anmode dig om at  

 sende eventuelt yderligere materiale til Felis Danica, Forretningsudvalget,  

 att.:  Dorte  Kaae, [adresse].
 I håb om, at du ingen indvendinger har mod den  

 usædvanlige fremgangsmåde tilbagesendes checken på de 250,-  

 kr. vedlagt, idet du ikke har fået sagen behandlet i Nævnet.
Med venlig hilsen Suzanne  Trolle C.C. [K], [Adresse], med anmodning om en udtalelse til  

 vedlagte klage.
Udtalelsen bedes sendt til Forretningsudvalget på  

 ovennævnte adresse." Umiddelbart efter dette bragtes i bladet  

 følgende:
"Meddelelse fra Felis Danica's FU [K] - stamnavn [udeladt] Grundet diverse klager over salg af killinger har Felis  

 Danica's Forretningsudvalg besluttet af suspendere [K], indtil diverse sager  

 er afsluttet på en tilfredsstillende måde.
 Fra FIFe's Disciplinary Commission er modtaget  

 følgende:
26th May 1999 The Disciplinary Commission has examined the case of Mrs.  

 as well as the recommendation from the judges/LO Commission.
The DC is, however, of the opinion that the suspension of  

 Mrs. [K] as a FIFe judge should last for the same period of time as she is  

 suspended from Felis Danica." Klageren har den 16. august 1999 anmodet bladet om at  

 bringe et genmæle og endvidere bringe klagerens udtalelse til  

 Disciplinærnævnet.
Klageren anførte samtidig  

 følgende, der må opfattes som et krav om genmæle:
 "Jeg skal derfor med henvisning til Medieansvarslovens  

 kapitel 6 hermed forlange, at du bringer ovenstående genmæle i  

 det næste nummer af Kattemagasinet.
 I Kattemagasinet nr. 4 August 1999 side 48, skriver du:  

 Meddelelse fra Felis Danica's FU.
 [K]-stamnavn [udeladt].
 Grundet diverse klager over salg af killinger har Felis  

 Danica's Forretningsudvalg besluttet af suspendere [K], indtil diverse sager  

 er afsluttet på en tilfredsstillende måde.
 Dette er en direkte usandhed du her offentliggør,  

 for at genopfriske din hukommelse skal jeg her gengive hvad Felis Danica's  

 Forretningsudvalg besluttede og meddelt mig pr. brev d. 18.5.1999.
 CITAT:
 Felis Danica's Forretningsudvalg har derfor, i enighed,  

 efter anmodning fra JYRAK, besluttet sig for følgende sanktioner:
 Udelukkelse fra tilmelding til samtlige udstillinger i  

 ind- og udland.
 Stop af samtlige serviceydelser fra Felis Danica.
 CITAT SLUT.
Jeg skal derfor med henvisning til medieansvarslovens  

 kapitel 6 kræve, at du beklager din egen version af FU's sanktioner og  

 gengiver disse i den korrekte formulering i næste nummer af  

 kattemagasinet." Klageren modtog sit brev af 16. august 1999 retur som ikke  

 modtaget og rettede derfor den 27. august 1999 henvendelse til  

 Pressenævnet.
 Pressenævnet videresendte henvendelsen til bladet og  

 orienterede samtidig klageren om, at bladets redaktør har pligt til at  

 svare på en anmodning om genmæle.
 Ved brev af 6. september 1999 sendte bladets  

 redaktør et svar til klageren, hvoraf bl.a. fremgår  

 følgende:
"Af Pressenævnets vejledning fremgår det, at  

 en person har krav på genmæle, når det drejer sig om  

 oplysninger af faktisk karakter, at oplysningerne er forkerte, og at  

 oplysningerne indebærer en risiko for at omtalte kan lide en  

 økonomisk skade af betydning, men skaden behøver ikke  

 være konkret.
Hvis der er tale om bagatelagtige skader eller risiko for  

 samme, har man ikke krav på genmæle.
Efter genlæsning af vejledningen, som jeg som  

 ansvarshavende redaktør naturligvis var bekendt med, vil jeg derfor  

 mene, at du i den konkrete sag ikke har krav på genmæle.  

 Oplysningerne er ikke forkerte, men refereret i en blødere form end i  

 sanktionen mod dig.
Desuden har du ikke lidt nogen økonomisk skade  

 ved, at oplysningen er bragt med den pågældende ordlyd, der efter  

 min vurdering er mindre belastende for dig end den "korrekte" ordlyd.
Jeg vil  

 derfor også mene, at der er tale om en bagatelagtig sag.
Men hvis du  

 fortsat insisterer, skal jeg oplyse, at jeg ikke har nogen indvendinger mod  

 en offentliggørelse af FU's brev til dig af 18. maj 1999 med oplysning  

 om, at du har ønsket det bragt i Kattemagasinet.
Men jeg må dog  

 også erkende, at jeg har meget svært ved at forstå, hvorfor  

 du ønsker det.
Jeg synes efter en samlet vurdering, at du er bedst tjent  

 med at ingen af brevene offentliggøres, idet jeg finder, at en  

 offentliggørelse vil være belastende for dig.
Og jeg finder  

 fortsat ikke, at du har krav på en offentliggørelse efter  

 medieansvarslovens kap. 6, men som tidligere nævnt har jeg ingen  

 indvendinger mod at offentliggøre alle sagens akter, hvis du fortsat  

 insisterer." Den 12. september 1999 skrev klageren på ny til  

 bladets redaktør og tilkendegav sin utilfredshed med denne.
I dette  

 brev hed det bl.a.:
"Det er muligt at du vurderer, jeg er bedst tjent med at  

 ingen af brevene offentliggøres, for det første giver jeg ikke  

 en tøddel for din vurderingsevne, for det andet mener jeg, at det der  

 er gjort mod mig til dato, er topmål af magtmisbrug fra din side,  

 så lad os få tingene på bordet, så alle kan se,  

 hvilken konspirativ og sammenspist ledelse, der sidder i spidsen for Felis  

 Danica.
Jeg har intet at skjule og står ved mine gerninger, jeg har  

 ikke brug for at lade andre rende mine ærinder, ej heller at få  

 andre til at skrive mine breve for mig." Klageren har i klagen til Pressenævnet  

 anført, at hun i brevet af 12. september 1999 svarede  

 redaktøren, at hun ønsker genmælet, men at bladets nr. 5,  

 som klageren modtog den 4. oktober 1999, ikke indeholdt klagerens  

 genmæle eller dokumenter fra den sag, der blev omtalt i nr. 3.
 Bladet har ved brev af 18. oktober 1999 udtalt sig i  

 anledning af klagen og har anført følgende:
"Efter en revurdering af [K]s forlangende om genmæle  

 vedrørende vendingen "flere klager" kan jeg oplyse at der har  

 været 4 skriftlige klager fra 4 forskellige personer samt en skriftlig  

 klage fra endnu en person der dog ikke er behandlet endnu.
Derfor ser jeg  

 ingen usandheder i at bruge vendingen "flere klager", og finder derfor ikke  

 belæg for krav om genmæle.
Vedrørende andet afsnit af [K]s brev af 16.8.99 har  

 vi intet imod at offentliggøre Felis Danica's brev af 18.5.1999 hvori  

 bliver udelukket.
Dette kan blive sat i det næste nummer af  

 Kattemagasinet som udkommer i december måned.
" Ved brev af 23. oktober 1999 har klageren bl.a.  

 kommenteret de enkelte klagesager for diciplinærnævnet og har  

 samtidig fastholdt, at bladet har bragt usandheder om hende.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
 Det fremgår af sagens oplysninger, at  

 Disciplinærnævnet har modtaget flere klager over [K].  

 Pressenævnet finder derfor ikke, at klageren har krav på et  

 genmæle i den anledning.
Overfor bladets oplysninger om at klageren er blevet  

 suspenderet af foreningen, finder Pressenævnet derimod, at klageren har  

 krav på genmæle.
Klageren har derfor krav på at få  

 bragt et genmæle i bladet indeholdende oplysninger om, at klageren ikke  

 har været suspenderet af foreningen.
 Afsagt den 3. november 1999.
