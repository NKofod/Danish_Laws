Der blev klaget over, at patienten ikke forud for behandlingen blev  

 informeret om, at han indgik i et forsøg, og om efterfølgende  

 gener, samt at behandlingen blev iværksat uden forudgående  

 skriftligt samtykke.
Der blev tillige klaget over, at patienten  

 efterfølgende fik gener i form af fortsatte smerter i hovedet og  

 prikken i fingrene på venstre hånd, samt at han fik tinnitus  

 på højre øre og forsat oplever smerter fra hovedet.
Der  

 var endvidere tilkommet øget træthed og koncentrations- og  

 hukommelsesbesvær, ligesom han i visse tilfælde udtalte ord  

 forkert.
Klage over behandling samt manglende  

 information om forsøg Patientklagenævnet fandt anledning til kritik og indskærpede  

 over for lægen, at han skulle udvise større omhu i sit  

 fremtidige virke.
Nævnet lagde vægt på, at den anvendte  

 behandlingsmetode var relativt ukendt for lægen, og at han havde  

 iværksat et individuelt behandlingsforsøg med en ny og  

 uprøvet behandlingsmetode.
Nævnet lagde endvidere vægt  

 på, at lægen forud for behandlingen ikke informerede om, at  

 metoden var ny og uprøvet for denne type symptomer, og at der ikke  

 fandtes videnskabelige erfaringer derom.
Nævnet kan oplyse, at  

 læger kan anvende nye og uprøvede behandlinger, såfremt  

 formålet er at give patienten den efter lægens vurdering bedste  

 behandling i den konkrete situation.
Denne vurdering udøves under  

 lægens ansvar og forudsætter informeret samtykke.
 Nævnet kan endvidere oplyse, at et individuelt  

 behandlingsforsøg ikke kræver patientens skriftlige samtykke,  

 samt at der ikke gælder en anmeldelsespligt til den videnskabsetiske  

 komité.
 Nævnet fandt endvidere, at det havde været  

 hensigtsmæssigt, om lægen havde været til stede under hele  

 behandlingen, idet han alene havde begrænset erfaring med den anvendte  

 metode.
