 Under 14. Marts 1933 er der mellem den danske og den belgiske Regering  

 afsluttet følgende Deklaration:
 Oversættelse.
 DEKLARATION.
 Da den kgl. danske Regering og den kgl. belgiske Regering har anset det  

 for gavnligt at udvide udleveringskonventionen mellem Danmark og Belgien af  

 25. Marts 1876 med Tillægsdeklarationen af 25. Oktober 1926 til ogsaa at  

 gælde for Belgisk Kongo og Omraadet Ruanda-Urundi, over hvilket Belgien har  

 Mandat paa Folkeforbundets Vegne, er undertegnede, der er behørigt  

 befuldmægtigede i dette Øjemed, kommet overens om følgende:
 Art. 1.
 Bestemmelserne i Udleveringskonventionen mellem Danmark og Belgien af 25.  

 Marts 1876 og Tillægsdeklarationen af 25. Oktober 1926 kommer med de af  

 følgende Artikler flydende Ændringer til Anvendelse paa Belgisk Kongo og  

 Omraadet Ruanda-Urundi.
 Art. 2.
 Begæringen om Udlevering af en Person, der er flygtet til Belgisk Kongo  

 eller Ruanda-Urundi, skal fremsættes enten ad diplomatisk Vej eller direkte  

 til Generalguvernøren i Belgisk Kongo af den øverste danske konsulære  

 Tjenestemand i denne Koloni; Generalguvernøren er dog berettiget til at  

 indhente Instruktion fra sin Regering om, hvorvidt Udleveringsbegæringen kan  

 nyde Fremme.
 I de i Artikel 9 i Udleveringskonventionen af 25. Marts 1876 omhandlede  

 paatrængende Tilfælde skal Anholdelse eller Fængsling ligeledes iværksættes,  

 naar Underretning om, at Fængslingskendelse foreligger, tilstilles den danske  

 Justitsminister af Generalguvernøren i Belgisk Kongo eller omvendt.
 Art. 3.
 Ved Anvendelsen af Konventionen af 25. Marts 1876 og nærværende  

 Deklaration:
 Art. 4.
 Den i Artikel 10 i den dansk-belgiske Udleveringskonvention af 25. Marts  

 1876 fastsatte Frist paa 3 Uger udvides til 3 Maaneder.
 Art. 5.
 Nærværende Deklaration træder i Kraft en Maaned efter, at den er  

 offentliggjort paa den i de to Landes Lovgivning foreskrevne Maade: den har  

 samme Varighed som udleveringskonventionen mellem Danmark og Belgien af 25.  

 Marts 1876.
 Til Bekræftelse heraf har de respektive Befuldmægtigede undertegnet  

 nærværende Deklaration og paatrykt samme deres Segl.
 Givet i dobbelt Udfærdigelse i  

 København, den 14. Marts 1933.
(sign.) P.
Munch.
(L.
S.) (sign.) E.
Robyns de Schneidauer.
(L.
S.) Hvilket herved bringes til almindelig Kundskab.
 Udenrigsministeriet, den 15. Maj 1933.
P.
Munch.
