 Udtalt at færdselsarealer der er afmærket som gågader, må betragtes  

 som færdselsarealer, der overvejende er bestemt for gående færdsel.
 Vejbestyrelsen kan derfor kræve, at ejerne af de tilgrænsende  

 ejendomme skal snerydde mv. dog højst 10 m af det nærmest ejendommen  

 beliggende færdselsareal.
 I brev af 15. december 1987 har forvaltningen anmodet ministeriet om at  

 tage stilling til, om bestemmelsen i vintervedligeholdelseslovens § 5 kan  

 anvendes til at pålægge grundejerne i Dragør gamle bydel at  

 vintervedligeholde de offentlige veje.
 Det er oplyst, at områdets veje er beliggende i et gågadeområde, hvor kun  

 ærindekørsel er tilladt, og hvor de kørende skal udvise særlig agtpågivenhed  

 og hensynsfuldhed over for de gående, jf. færdselslovens § 27, stk. 3.
Ministeriet er af den opfattelse, at gader, der er afmærket som gågader,  

 må betragtes som færdselsarealer, der overvejende er bestemt for gående  

 færdsel.
Arealerne kan, jf. vintervedligeholdelsesloven § 5, stk. 1, 2.  

 punkt, derfor sidestilles med fortov og sti.
Kommunen kan herefter med  

 hjemmel i nævnte bestemmelse bestemme, at ejerne af de tilgrænsende ejendomme  

 skal foretage vintervedligeholdelse m.v. af disse vejarealer, dog højst 10 m.  

 af det nærmest ejendommen beliggende færdselsareal, jf. § 5, stk. 2.
 På denne baggrund er ministeriet efter det oplyste af den opfattelse, at  

 den foreslåede ændring af kommunens regulativ for vintervedligeholdelse og  

 renholdelse har hjemmel i de nævnte bestemmelser.
 Offentliggjort i VEJLOVE udgivet af DAFOLO.
