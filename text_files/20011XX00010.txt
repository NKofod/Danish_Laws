Skriftlig fremsættelse (3. oktober  

 2001) Arbejdsministeren (Ove Hygum):
 Herved tillader jeg mig for Folketinget at  

 fremsætte:
 Forslag til lov om ændring af lov om en aktiv  

 arbejdsmarkedspolitik. (Ændring af finansiering af ATP-bidrag).
(Lovforslag nr.
L 10).
Lovforslaget er en følge af regeringens  

 finanslovsforslag for 2002, hvor det foreslås, at statens  

 medfinansiering af ATP-bidragene for dagpengeberettigede ledige, der er  

 medlemmer af en arbejdsløshedskasse for lønmodtagere, som  

 modtager uddannelsesgodtgørelse og er over 25 år eller modtager  

 aktiveringsydelse, ophører.
Forslaget betyder en harmonisering af  

 finansieringen af ATP-bidraget for ledige.
 Det foreslås, at statens finansieringsbidrag  

 bortfalder, og at denne del af bidraget fremover finansieret af a-kasserne  

 for lønmodtagere og de private arbejdsgivere med hver 1/3 af det  

 samlede bidrag, hvilket svarer til finansieringen af ATP-bidraget for ledige  

 dagpengemodtagere.
 Forslaget betyder, at arbejdsgiverne yder et  

 finansieringsbidrag til ATP-indbetalinger for personer, der forsørges  

 af staten i forbindelse med opkvalificerende foranstaltninger, der skal  

 bidrage til at sikre, at virksomhederne kan få den arbejdskraft de har  

 behov for.
 Idet jeg henviser til lovforslaget og bemærkningerne  

 hertil, skal jeg på regeringens vegne anbefale lovforslaget til Tingets  

 velvillige behandling.
