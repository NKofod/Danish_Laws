Landsskatteretskendelse af 20. januar 2003 vedr.  

 Handelsværdien af anparter og aktier den 19. maj 1993 Told- og Skatteregionen har afgivet en bindende forhåndsbesked  

 af 3. oktober 1997 vedrørende handelsværdien af anparterne i A ApS og  

 aktierne  

 i B A/S.
Klagen for B A/S vedrører svaret på spørgsmål 2.
 Spørgsmål 2 var følgende:
Kan kurs 415 anvendes som handelsværdien af aktierne i B A/S den  

 19. maj 1993 ? Svar: Nej, handelsværdien kan ansættes til kurs 270.
A ApS og B A/S havde den 19. maj 1993 hhv. en anpartskapital på  

 nom. 105.000 kr. ejet af 7 anpartshavere og en aktiekapital på nom.  

 12.000.000  

 kr. (nom. 1.200.000 kr.
A-aktier og nom. 10.800.000 kr.
B-aktier) ejet af 5  

 aktionærer.
Anpartshaverne i A ApS var nu afdøde C, hendes 4 børn, samt  

 direktørerne D og E, som hverken har familiemæssige relationer til hinanden  

 eller C-familien.
Ejerandelen for hver af anpartshaverne var 1/7 (nom. 15.000  

 kr.).
Aktionærerne i B A/S var A ApS og de 4 søskende.
Ejerandel var  

 for selskabet 19,43 % (nom. 2.332.000 kr.) og for hver af de 4 søskende 20,14  

 %  

 (nom. 2.417.000 kr.), hvor anpartsselskabet ejede A- og B- aktier, mens de 4  

 søskende kun ejede B-aktier, således at hele A-aktieposten på nom. 1.200.000  

 kr. svarende til 10 % af aktiekapitalen var ejet af anpartsselskabet.
Ifølge selskabernes vedtægter havde ingen anparter i A ApS  

 særlige rettigheder, mens A-aktieposten på 10 % i B A/S gav forlods ret til  

 10  

 % i udbytte.
For anparterne og aktierne i selskaberne er der ikke tillagt  

 forkøbsrettigheder til en særlig lav kurs.
 A ApS´s eneste aktivitet var besiddelsen af aktieposten i B A/S,  

 som havde 4 datterselskaber, og som drev konsulentservice samt administration  

 af interesser i tilknyttede virksomheder.
Koncernens aktiviteter består af handel med teknisk udstyr til  

 mejeri-, frysehuse- og vandforsyningssektoren, projektering og installation  

 af  

 samme samt formidling af teknisk service.
Endvidere handler koncernen med  

 råvarer til mejerisektoren.
Hele afsætningen finder udelukkende sted til  

 afrikanske lande.
 I anmodningen om den bindende forhåndsbesked er den i spørgsmål  

 2 nævnte kurs 415 en afrundet kurs beregnet med udgangspunkt i en værdi for  

 aktierne i B A/S på 50 mio. kr. (korrigeret egenkapital pr. 19. maj 1993 afr.  

 42 mio. kr. tillagt goodwill). Selskabets regnskabsmæssige egenkapital pr.  

 31.  

 december 1992 udgjorde 29.208.000 kr.
 Told- og Skatteregionen har ved den påklagede afgørelse fundet,  

 at kursen for aktierne i B A/S pr. 19. maj 1993 ikke kan ansættes til kurs  

 415,  

 men alene til kurs 270. Denne kurs er beregnet med udgangspunkt i selskabets  

 regnskabsmæssige egenkapital pr. 31. december 1992 på 29.208.000 kr., men  

 værdien er korrigeret til 32.623.000 kr. (svarende til kurs 270 afr.), idet  

 der  

 er tillagt en merværdi på 3.415.000 kr.
 Under behandlingen for Landsskatteretten af klagen over  

 forhåndsbeskeden af 3. oktober 1997 vedrørende værdien pr. 19. maj 1993 -  

 dels  

 for anparterne i A ApS, rettens j. nr. 2-2-1943-0154, dels for aktierne i B  

 A/S  

 i denne sag - har selskabernes advokat begæret syn og skøn foretaget, jf.  

 skattestyrelseslovens § 30. Der er af syns- og skønsmændene, to  

 statsautoriserede revisorer, afgivet syns- og skønserklæring af 9. februar  

 2000  

 (svar på spørgsmål 1-9). Heraf fremgår vedrørende aktierne i B A/S  

 følgende:
 Som svar på spørgsmål 2 har syns- og skønsmændene vurderet, at  

 den samlede værdi af aktierne i B A/S kan beregnes til at ligge i intervallet  

 53,0  

 til 56,0 mio. kr. svarende til en kurs i intervallet 443 til 469  

 (majoritetskurs). I værdiansættelsen af den samlede aktiekapital i selskabet  

 er  

 tillægget for kontrol vurderet at ligge på ca. 20 %. Som svar på spørgsmål 6  

 og  

 7 har syns- og skønsmændene vurderet, at den samlede værdi af aktierne i B  

 A/S,  

 når alle aktierne vurderes som minoritetsaktier, ligger i intervallet 44,0  

 til  

 47,0 mio. kr. svarende til en kurs i intervallet 367 til 391  

 (minoritetskurs).
Efter syns- og skønssagens afslutning har Kammeradvokaten på  

 Told- og Skattestyrelsens vegne  under henvisning til fejl i syns- og  

 skønserklæringens forudsætningsgrundlag  overfor retten i X haft  

 nedlagt  

 påstand om, at syns- og skønssagen genoptages, således at det tillades Told-  

 og  

 Skattestyrelsen at stille yderligere spørgsmål til syns- og skønsmændene.  

 Denne  

 påstand har retten i X tiltrådt ved kendelse af 20. april 2001. Fejlen i  

 forudsætningsgrundlaget vedrørte, at det i syns- og skønserklæringen af 9.  

 februar 2000 er anført, at Ingen af anparterne i A ApS eller aktierne i  

 B A/S  

 havde særlige rettigheder, og at der i erklæringen som følge heraf  

 intet er  

 anført om A-aktier og B-aktier i sidstnævnte selskab.
Endvidere forelå  

 oplysningen om, at samtlige A-aktier i sidstnævnte selskab var ejet af  

 førstnævnte selskab, efter udarbejdelsen af syns- og skønserklæringen.
 Syns- og skønsmændene har herefter med udgangspunkt i - at  

 aktiekapitalen i B A/S var ejet af A ApS med 19,43 % (10 % A-aktier og 9,43 %  

 B-aktier) og de fire søskende med hver 20,14 % B-aktier - afgivet supplerende  

 syns- og skønserklæringer af hhv. 1. oktober 2001 (svar på spørgsmål 10-13)  

 og  

 16. januar 2002 (svar på spørgsmål 14-16). Heraf fremgår vedrørende aktierne  

 i  

 B A/S følgende:
Som svar på spørgsmål 10 har syns- og skønsmændene vurderet, at  

 den samlede værdi for B A/S, som i syns- og skønserklæringen af 9. februar  

 2000  

 er opgjort til at ligge i intervallet 44,0 til 47,0 mio. kr. (svar på  

 spørgsmål  

 6 og 7 om minoritetspost), er uændret.
Med udgangspunkt i den samlede værdi  

 for  

 selskabet på 44,0 til 47 mio. kr. har syns- og skønsmændene, dels som svar på  

 spørgsmål 10 vurderet, at handelsværdien af A-aktieposten på nom. 1.200.000  

 kr.  

 i selskabet ligger i intervallet 4,9 til 5,2 mio. kr., idet retten til  

 forlods  

 udbytte er vurderet til en merværdi på 0,5 mio. kr., dels som svar på  

 spørgsmål  

 12 vurderet, at handelsværdien af en post B-aktier på 20,14 % i selskabet  

 ligger i intervallet 8,8 til 9,3 mio. kr. svarende til en kurs i intervallet  

 364 til 385. En værdi i intervallet 4,9 til 5,2 mio. kr. for A-aktieposten  

 svarer til en kurs i intervallet 408 til 433.
Som svar på spørgsmål 15 fremgår, at der ved værdiansættelsen,  

 jf. ovennævnte svar på spørgsmål 10 (A-aktieposten) og spørgsmål 12  

 (B-aktiepost på 20,14 %), ikke er indregnet den merværdi, der kan forventes  

 ved  

 et samlet salg af hele aktiekapitalen i B A/S.
Ligeledes fremgår af svaret på  

 spørgsmål 13, at der ikke ved ansættelsen af kursværdien af en  

 minoritetsaktiepost er taget hensyn til den merværdi, som ville blive udløst  

 ved  

 et eventuelt senere samlet salg af aktiekapitalen, og at værdien, hvis der  

 tages hensyn hertil, efter syns- og skønsmændenes opfattelse med den relativt  

 snævre ejerkreds vil ligge i intervallet mellem 53 og 56 mio. kr.
 Som svar på spørgsmål 14 fremgår endvidere, at værdien af hele  

 selskabet er ét moment blandt flere, som efter syns- og skønsmændenes  

 opfattelse indgår i forbindelse med værdiansættelsen af en  

 minoritetsaktiepost  

 i et unoteret aktieselskab.
 Som svar på spørgsmål 16 har syns- og skønsmændene oplyst, at  

 værdiansættelsen af B A/S ved et samlet salg, som vurderes at ligge i  

 størrelsesorden 53  56 mio. kr., betyder, at værdien af en B-aktiepost  

 på  

 20,14 % i selskabet ved samlet salg ligger i intervallet 10,6  11,2  

 mio. kr.,  

 og at selskabets A-aktiepost tilsvarende ligger i intervallet 5,9  6,2  

 mio.  

 kr., således at kursen på B-aktier i selskabet ved et samlet salg ligger i  

 intervallet 437  464, mens kursen på A-aktier under samme  

 forudsætninger  

 ligger i intervallet 493 - 519.
 Selskabets advokat har nedlagt påstand, at handelsværdien af  

 aktierne i B A/S pr. 19. maj 1993 ansættes principalt til kurs 450 og  

 subsidiært til kurs 415.
 Vedrørende den principale påstand er det gjort gældende, at  

 aktiernes handelsværdi pr. 19. maj 1993 kan fastsættes til den af syns- og  

 skønsmændene angivne kurs på B-aktierne ved samlet salg af hele selskabet,  

 svarende til kurs 450 (medianen af kurs 437 og 464), jf. svaret på spørgsmål  

 16.
 Vedrørende den subsidiære påstand er det gjort gældende, at  

 aktiernes handelsværdi pr. 19. maj 1993 kan fastsættes inden for intervallet  

 379 (gennemsnit af 367 og 391) og 450 (gennemsnittet af 437 og 464) eller til  

 kurs 415.
Det er anført, at ifølge præmisserne i Højesterets dom i TfS  

 2002.560 forstås aktiernes handelsværdi som handelsværdien af den enkelte  

 aktionærs aktier, men samtidig fremgår, at dette ikke er det samme som  

 værdien  

 ved salg af en minoritetspost, herunder kan værdien ved et samlet salg  

 afhængig  

 af sagens konkrete omstændigheder tillægges betydning.
Dommens præmisser, som  

 er nærmere gennemgået i advokatens indlæg til Landsskatteretten af 14. august  

 2002, må forstås som generelt gældende, således at værdien ved et samlet salg  

 også kan tillægges betydning, hvor der ikke foreligger  

 omsættelighedsbegrænsninger.
Endvidere skal handelsværdien af aktierne pr.  

 19.  

 maj 1993 altid fastsættes efter en konkret vurdering af den konkrete aktie,  

 og  

 der er principielt ikke nogen begrænsning i, hvilke momenter, der kan indgå i  

 denne vurdering.
For tilfælde, hvor der ikke foreligger  

 omsættelighedsbegrænsninger, må værdien kunne fastsættes et sted midt imellem  

 værdien for en minoritetspost og værdien ved et samlet salg.
I den konkrete  

 sag, hvor der er tale om et familieselskab, taler dette for, at et fremtidigt  

 salg sker som et samlet salg, og værdien må anses at ligge tæt på værdien ved  

 et samlet salg, jf. herved værdien ifølge syns- og skønsmændenes svar på  

 spørgsmål 16, som giver en gennemsnitskurs for B-aktierne på 450 og for  

 A-aktierne på 506.
Kursen den 19. maj 1993 kan ikke være den rene kurs på en  

 minoritetsaktiepost.
Det er herved fremhævet, at syns- og skønsmændene  

 direkte  

 i den supplerende syns- og skønserklæring af 16. januar 2002 som svar på  

 spørgsmål 15 har tilkendegivet, at der ved værdiansættelsen af en  

 minoritetsaktiepost  

 B-aktier på 20,14 % af aktiekapitalen i B A/S, jf. svaret på spørgsmål 12,  

 ikke  

 er indregnet den merværdi, der kan forventes ved et samlet salg af hele  

 aktiekapitalen i selskabet.
 Det er derfor opfattelsen, at det er en korrekt forståelse af  

 loven at fastsætte aktiernes handelsværdi inden for et interval mellem kursen  

 på en minoritetsaktiepost  fastsat uden indregning af merværdien ved  

 samlet  

 salg  og kursen ved et samlet salg af selskabet, når der konkret er  

 dokumenteret merværdier ved sidstnævnte salg, og et sådant salg ikke må anses  

 for urealistisk den 19. maj 1993. Synspunktet, at der ikke skal tages hensyn  

 til disse merværdier, findes at være i direkte modstrid med ovennævnte  

 højesteretsdom.
 En af Landsskatteretten afsagt kendelse af 7. februar 2002, som  

 har været fremlagt af Kammeradvokaten i anonymiseret form, findes ikke at  

 medføre, at der slet ikke er anledning til overvejelser om muligheden for at  

 opnå andel i merværdien ved et samlet salg, idet blandt andet ejerstrukturen  

   

 og derved sandsynligheden for et samlet salg  er væsentlig forskellige  

 i de to  

 sager.
Kammeradvokaten har som repræsentant for Told- og  

 Skattestyrelsen gjort gældende, at det må lægges til grund, at værdien pr.  

 19.  

 maj 1993 af en minoritetsaktiepost i B A/S er et beløb, som for A-aktierne  

 svarer til en kurs i intervallet 408  433, og som for B-aktierne svarer  

 til en  

 kurs i intervallet 364  385, herunder findes resultatet som en afrundet  

 kurs  

 inden for de nævnte intervaller at kunne være for A-aktierne kurs 420 og for  

 B-aktierne kurs 375. Det er herved lagt til grund, at kursen for A-aktierne  

 må  

 være højere end for B-aktierne, hvor der ikke er tale om et samlet salg af  

 hele  

 aktiekapitalen.
Det er til støtte herfor gjort gældende, at handelsværdien i  

 lovens fortand er kursen på en minoritetsaktiepost pr. 19. maj 1993, og at  

 det  

 derfor er en principfejl at udfinde handelsværdien som en kurs i intervallet  

 mellem kursen på en minoritetspost og kursen ved samlet salg.
Højesterets dom i TfS 2000.560 drejer sig om en anden situation,  

 og problemstillingen var en anden.
I højesteretssagen var det spørgsmålet, om  

 den kunstigt lave klausulkurs var handelsværdien pr. 19. maj  

 1993. I  

 nærværende sag om B A/S er der slet ikke tale om problemer med en særlig  

   

 kunstig lav  klausulkurs som i højesteretssagen.
Der findes  

 ganske vist en  

 klausul om forkøbsret i selskabets vedtægter, men der er ikke som i  

 højesteretssagen tale om en forkøbsret, der kan gøres gældende til en kunstig  

 lav kurs.
I relation til syns- og skønsmændenes værdiansættelse kan det rent  

 faktisk også konstateres, at klausulen om forkøbsret overhovedet ikke har  

 spillet nogen rolle.
Derimod har det ved syns- og skønsmændenes værdiansættelse  

 spillet en rolle, at der er tale om værdiansættelse af en minoritetspost  

 aktier, og at der derfor ikke er grundlag for det tillæg for kontrol over  

 selskabet, som ifølge syns- og skønsmændene ligger på ca. 20 %, og som  

 begrunder forskellen mellem kursen for en minoritetspost aktier og kursen ved  

 samlet salg.
Mange faktorer har betydning for en minoritetspost aktier i et  

 selskab, herunder er der også en naturlig sammenhæng mellem værdien af hele  

 selskabet og værdien af en minoritetsaktiepost i selskabet, jf. herved syns-  

 og  

 skønsmændenes svar på spørgsmål 14, hvorefter værdien af hele selskabet  

 findes  

 at være et moment blandt flere, som indgår i forbindelse med værdiansættelsen  

 af en minoritetspost i et unoteret aktieselskab.
Men tillæg for kontrol (20  

 %)  

 bliver bare ikke aktuelt, når der er tale om værdien af en minoritetspost pr.  

 19. maj 1993.
Når det lægges til grund, at den faktiske markedsværdi af en  

 minoritetspost B-aktier på 20,14 % skønsmæssigt kan ansættes til en kurs i  

 intervallet 364  385, så er dette det reelle udtryk for handelsværdien  

 af  

 disse aktier i lovens fortand.
Ifølge Højesterets fortolkning af loven  

 forstås  

 aktiernes handelsværdi som handelsværdien af den enkelte  

 aktionærs aktier.  

 Det ville være direkte i strid med Højesterets fortolkning af loven at hævde,  

 at værdien af aktierne var højere med den begrundelse, at en højere kurs  

 ville  

 være opnåelig ved et samlet salg af hele selskabet, jf. herved også Robert  

 Ancher´s artikel i TfS 2002.831, herunder afsnit 3 under punktet  

 Handelsværdien ved en samlet afståelse af aktierne.
På samme  

 måde, som det  

 var tilfældet i sagen, der blev afgjort ved Landsskatterettens kendelse af 7.  

 februar 2002, gælder det også i den her foreliggende sag, at der slet ikke er  

 anledning til overvejelser om muligheden for  ved et fremtidigt salg -  

 at  

    

 få del i merværdien (op til markedsværdien),  

 eftersom der ikke er tale om omsætningsbegrænsninger, som binder den enkelte  

 aktionær til en lav klausulkurs.
Aktionæren er ikke afskåret fra  

 at opnå den  

 reelle markedsværdi ved afståelse af sine aktier som følge af  

 omsætningsbegrænsninger.  

 Kursen i intervallet 364  385 er ifølge syns- og skønsmændene netop  

 udtryk for  

 den reelle markedsværdi af aktierne.
Det er den kurs, som en køber vil  

 betale,  

 og som en sælger kan opnå.
 Landsskatteretten  

 udtaler:
Ved bedømmelsen af handelsværdien pr. 19. maj 1993 i relation  

 til § 19, stk. 3, i lov nr. 421 af 25. juni 1993 må der tages udgangspunkt i  

 handelsværdien af den enkelte aktionærs aktier, og ved værdiansættelsen må  

 betydningen af begrænsninger i vedtægter og aktionæroverenskomst bero på en  

 konkret vurdering.
Endvidere må der ved denne vurdering tages hensyn til, at  

 der efter bestemmelsens formål alene skal ske beskatning af gevinster  

 vedrørende perioden efter den 19. maj 1993, og til, at værdiansættelsen skal  

 ske uden sigte på en bestemt af flere mulige afståelsessituationer, således  

 at  

 mulighederne for den enkelte aktionærs salg til en højere kurs, herunder ved  

 et  

 samlet salg af alle aktionærers aktier, kan indgå i vurderingen, medmindre  

 sådanne muligheder den 18. maj 1993 måtte anses for urealistiske, jf.  

 Højesterets dom af 27. juni 2000, der er offentliggjort i TfS 2000.560.
 I relation til værdiansættelsen af aktierne i B A/S pr. 19. maj  

 1993 må det lægges til grund, at forkøbsretten efter selskabets vedtægter  

 ikke  

 kan gøres gældende til en kunstig lav kurs, hvilket der heller ikke ses at  

 være  

 uenighed om.
 Endvidere må det lægges til grund, at der for samtlige  

 aktionærer i selskabet er tale om minoritetsaktieposter, og at værdien af en  

 minoritetspost aktier i selskabet pr. 19. maj 1993 ifølge syns- og  

 skønsmændenes vurdering udgør et beløb, som for A-aktierne svarer til en kurs  

 i  

 intervallet 408  433, og som for B-aktierne svarer til en kurs i  

 intervallet  

 364-385, mens værdien af aktierne ved et samlet salg af hele aktiekapitalen  

 er  

 vurderet at udgøre et beløb, som for A-aktierne svarer til en kurs i  

 intervallet 493  519, og som for B-aktierne svarer til en kurs i  

 intervallet  

 437  464, jf. de supplerende syns- og skønserklæringer af 1. oktober  

 2001 og  

 16. januar 2002.
 Landsskatteretten finder herefter, at handelsværdien af aktierne  

 i B A/S pr. 19. maj 1993 i relation til § 19, stk. 3, i lov nr. 421 af 25.  

 juni  

 1993 passende kan ansættes skønsmæssigt til kurs 420 for A-aktierne og til  

 kurs  

 375 for B-aktierne.
 Det bemærkes, at der ved bedømmelsen af handelsværdien pr. 19.  

 maj 1993 må tages udgangspunkt i handelsværdien af den enkelte aktionærs  

 aktier, hvilken værdi ifølge de supplerende syns- og skønserklæringer er  

 forskellig fra værdien af aktierne ved et samlet salg af hele aktiekapitalen,  

 ligesom værdien af A-aktierne findes at være højere end værdien af  

 B-aktierne.  

 Endvidere bemærkes, at det ikke findes godtgjort, at værdien pr. 19. maj 1993  

 af den enkelte aktionærs aktier overstiger syns- og skønsmændenes vurdering,  

 som ikke er kunstigt lavt beregnede kurser uafhængigt af merværdierne i  

 selskabet.
 Svaret på spørgsmål 2 vedrørende aktierne i B A/S ændres  

 herefter således, at handelsværdien ansættes til kurs 420 for A-aktierne og  

 kurs 375 for B-aktierne.
