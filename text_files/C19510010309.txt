 Fiskeriministeriet har efter indstilling fra det i henhold til § 41 i lov  

 nr. 506 af 20. december 1950 om kvalitetskontrol med fisk og fiskevarer  

 nedsatte kvalitets- og bedømmelsesudvalg fastsat følgende regler for  

 indretning og udstyr af fiskepakhuse, hvorfra der drives eksporthandel med  

 ferske og frosne fisk og fiskevarer, jfr. lovens § 22.
 NYE VIRKSOMHEDER.
Nye fiskeeksportvirksomheder skal have indrettet særskilt fiskepakhus  

 enten i grundmuret hus eller i træhus opført med dobbelte vægge på muret  

 eller støbt sokkel.
Pakhuset skal have loft og være rummeligt og godt  

 ventileret.
Taget skal have passende rejsning og være beklædt med et  

 materiale, der kun i ringe grad absorberer solvarmen.
Pakhusets vægge skal i mindst 2 meters højde være glitpudsede eller  

 beklædte med fliser, klinker eller andet af fiskeriministeriet godkendt  

 materiale, der er let at renholde.
Væggene skal over glitpudsningen eller  

 flisebeklædningen m.v. være pudsede eller kalkede.
 Pakhusets gulv skal være af fast, slidstærk og for vand uigennemtrængeligt  

 materiale med mindst 20 0/00 fald til de under hensyn til gulvarealets  

 størrelse fornødne antal afløb, der skal være forsynet med rist og vandlås og  

 føres direkte til hovedkloak eller septictank.
 Overgange mellem gulv og vægge skal være udført som hulkehl.
 Der skal i pakhuset være installeret rindende vand af god beskaffenhed  

 (eventuelt ved hjælp og vingepumper) samt håndvask og hane med forskruning  

 til spuleslange.
 Pladsen udenom virksomheden skal i mindst 3 meters afstand fra indgangene  

 til alle sider være belagt med beton, asfalt eller lignende befæstning med  

 passende afløb, således at der føres mindst muligt snavs og lignende ind i  

 virksomheden.
 BESTÅENDE VIRKSOMHEDER.
Bestående fiskeeksportvirksomheder skal have indrettet særskilt  

 fiskepakhus enten i grundmuret hus eller i træhus på muret eller støbt  

 sokkel.
Pakhusets vægge skal i mindst 2 meters højde være glitpudsede eller  

 beklædte med fliser, klinker eller andet af fiskeriministeriet godkendt  

 materiale, der er let at renholde.
 Gulvet skal være af fast, slidstærk og for vand uigennemtrængelig  

 belægning med afløb forsynet med rist.
 Der skal i eller i nærheden af pakhuset være nem adgang til vand af god  

 beskaffenhed, ligesom der skal være indrettet håndvask eller anden passende  

 vaskeindretning.
Bestående virksomheder, der ikke opfylder de her fastsatte forskrifter,  

 skal senest 1. juli 1952 være bragt i forskriftmæssig stand.
I særlige  

 tilfælde kan der efter indstilling fra fiskeriministeriets kvalitets- og  

 bedømmelsesudvalg dispenseres herfra.
 FÆLLES REGLER.
 Fiskepakhuse må ikke være indrettet således i forhold til latrin, pissoir,  

 stald, svinesti, mødding, ildelugtende oplag el. lign., at der kan opstå  

 ulemper i sundhedsmæssig henseende.
 Affald skal fjernes så hurtigt som muligt og må aldrig give anledning til  

 dårlig luft eller flueplage i eller ved virksomheden.
 FISKERIMINISTERIET, DEN 15. MAJ 1951.
 Knud Ree.
/P.F.
Erichsen.
