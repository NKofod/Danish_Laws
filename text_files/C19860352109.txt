Arbejdsformidlingskontorerne Arbejdsløshedskasserne.
I henhold til vejledningen ad § 12, stk. 1 og 2 i bekendtgørelse nr. 356  

 af 23. juli 1985 kan arbejdsformidlingen forhåndsgodkende et sammenhængende  

 uddannelsesforløb.
Eksempelvis nævnes der et forløb med 1 års teori, praktik  

 i 1/2 år og sluttelig teori i 1/2 år.
Et sådant forløb vil kunne  

 forhåndsgodkendes, hvis 1) den ledige godtgør at være optaget på begge  

 teoridele og har fået praktikplads, og 2) at der imellem de enkelte dele ikke  

 er pauser, der overstiger 1 måned udover sædvanlig ferie.
Opfyldes disse  

 betingelser ikke, skal der indgives ny ansøgning.
 Direktoratet har modtaget en række henvendelser om, hvorvidt der kan  

 udbetales uddannelsesydelse i venteperioder, der overstiger 1 måned udover  

 sædvanlig ferie mellem teori- og praktikdele i en uddannelse, når den  

 uddannelsessøgende har fået om en praktikplads.
 Direktoratet skal som følge heraf, med departementets godkendelse, meddele  

 følgende tilføjelse til vejledningens tekst ad § 12, stk. 1 og 2.
 »Hvis den uddannelsessøgende har fået tilsagn om en praktikplads, kan  

 arbejdsformidlingen godkende, at der udbetales uddannelsesydelse i  

 venteperioder, der overstiger 1 måned udover sædvanlig ferie mellem teori- og  

 praktikdele i en uddannelse.
 Godkendelsen vil dog være betinget af, at den uddannelsessøgende afgiver  

 en tro- og loveerklæring om at have fået tilsagn om en praktikplads«.
 I de tilfælde hvor der forinden udsendelsen af dette cirkulære er opstået  

 problemer af ovenstående karakter, vil arbejdsformidlingen kunne foretage den  

 nævnte vurdering tilbagevirkende.
 Til brug for arbejdsfordmidlingens godkendelse benyttes en tro- og  

 loveerklæring som vedlagte blanket udviser.
 P.D.V.
 E.B.
M.
Løyche eksp. sekr.
