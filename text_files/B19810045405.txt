 I medfør af §§ 29, 34, 211 og 218 i lov nr. 630 af 23. december 1980 om  

 forsikringsvirksomhed, som ændret ved lov nr. 239 af 27. maj 1981,  

 fastsættes:
 Ansøgning om koncession m.v.
 § 1.  Et forsikringsselskab skal have  

 forsikringstilsynets tilladelse (koncession) til at drive  

 livsforsikringsvirksomhed, jfr. § 8, stk. 1. Forinden koncession er givet, og  

 optagelse i forsikringsregisteret har fundet sted, må selskabet ikke tegne  

 forsikringer.
 Stk. 2.  Bestemmelsen i stk. 1 finder tilsvarende  

 anvendelse på forretningsafdelinger (generalagenturer) oprettet her i landet  

 af udenlandske forsikringsselskaber.
 § 2.  Ansøgning om koncession skal indeholde oplysning  

 om den virksomhed, som selskabet agter at drive med angivelse af  

 forsikringsklasser og eventuelle komplementære risici, jfr. § 8.
 § 3.  Ansøgning om koncession i forbindelse med  

 stiftelsen af et forsikringsselskab skal være ledsaget af ansøgning om  

 stadfæstelse af selskabets vedtægter og anmeldelse til forsikringsregisteret.  

 Der skal tillige indsendes ansøgning om godkendelse af selskabets almindelige  

 forsikringsbetingelser og tekniske grundlag m.v.
Stk. 2.  Ansøgning om ændring i en koncession skal være  

 ledsaget af anmeldelse til forsikringsregisteret.
Er der med henblik på  

 ændring af koncessionen vedtaget ændringer i selskabets vedtægter, indsendes  

 tillige ansøgning om stadfæstelse af disse ændringer.
 Stk. 3.  Er der truffet beslutning om ændring i  

 almindelige forsikringsbetingelser eller i det tekniske grundlag m.v.,  

 indsendes ansøgning om godkendelse af disse ændringer.
 § 4.  Ansøgning om koncession i forbindelse med  

 stiftelsen af et forsikringsselskab skal i henhold til lov om  

 forsikringsvirksomhed §§ 28 og 29 være ledsaget af følgende bilag:
 Stk. 2.  Ved stiftelse af et forsikringsselskab, der har  

 til formål at drive livsforsikringsvirksomhed, skal ansøgning om godkendelse  

 af selskabets almindelige forsikringsbetingelser og tekniske grundlag m.v. i  

 henhold til lov om forsikringsvirksomhed § 30 være ledsaget af:
 Stk. 3.  Samtlige i stk. 2 nævnte bilag skal indsendes i  

 tre eksemplarer.
 § 5.  Ansøgning om ændring af en koncession skal være  

 ledsaget af:
 Stk. 2.  Medfører ændring af en koncession ændringer i  

 selskabets almindelige forsikringsbetingelser eller dets tekniske grundlag  

 m.v., skal tillige indsendes ansøgning om godkendelse af disse ændringer.
§ 6.  Et udenlandsk forsikringsselskab, der ønsker at  

 oprette en forretningsafdeling her i landet, skal indsende ansøgning om  

 koncession og samtidig hermed anmeldelse til forsikringsregisteret.
Ansøgning  

 om koncession og anmeldelse til forsikringsregisteret skal i henhold til lov  

 om forsikringsvirksomhed § 217 være ledsaget af:
 Stk. 2.  På forlangende af forsikringstilsynet skal der  

 indsendes en autoriseret oversættelse af de i stk. 1 nævnte bilag.
 Stk. 3.  Det udenlandske selskabs ansøgning om  

 koncession skal endvidere være vedlagt en driftsplan, jfr. bestemmelserne i  

 industriministeriets bekendtgørelse om solvensmargen og kapitalgrundlag for  

 livsforsikringsvirksomhed.
 Stk. 4.  Et udenlandsk forsikringsselskab, der har sit  

 vedtægtsmæssige hjemsted inden for De europæiske Fællesskaber, skal fremlægge  

 et solvenscertifikat, der er udstedt af de kompetente myndigheder i  

 hjemlandet, jfr. bestemmelserne i den i stk. 3 nævnte bekendtgørelse.  

 Solvenscertifikatet træder i stedet for de i stk. 1, litra a og h, nævnte  

 bilag.
Stk. 5.  Ansøgning om ændring af det udenlandske  

 selskabs koncession skal være ledsaget af de i stk. 1, litra a, d, g og h,  

 nævnte bilag, for så vidt der er sket ændringer i de forhold, hvorom der  

 tidligere er givet oplysninger.
Der skal endvidere indsendes en driftsplan i  

 det omfang, dette kræves i henhold til industriministeriets bekendtgørelse om  

 solvensmargen og kapitalgrundlag for livsforsikringsvirksomhed.
Et selskab,  

 der er hjemmehørende i De europæiske Fællesskaber, skal indsende et  

 solvenscertifikat, jfr. stk. 4.
Koncessionens indhold § 7.  En koncession gives uden tidsmæssig begrænsning.  

 Koncessionen kan begrænses til et geografisk bestemt område, såfremt  

 selskabet anmoder herom.
 Stk. 2.  De i lov om forsikringsvirksomhed, kapitel 22,  

 omfattede pensionskasser kan kun få koncession til at drive  

 pensionskassevirksomhed her i landet.
 § 8.  Koncessionen gives særskilt for hver af de  

 følgende forsikringsklasser:
I.
Almindelig livsforsikring:
 II. Ægteskabs- og fødselsforsikring:
III.
Forsikring, der er tilknyttet investeringsfonds:
IV.
Permanent health insurance (langvarig sygeforsikring):
 sygeforsikring, som indgås for en lang periode, og er uopsigelig fra  

 selskabets side i hele perioden.
V.
Pensionskassevirksomhed:
pensionskassevirksomhed udøvet af de af lov om forsikringsvirksomhed,  

 kapitel 22, omfattede pensionskasser, jfr.
Rådsdirektiv nr. 79/ 267/ EØF,  

 artikel 2, stk. 3.
 Stk. 2.  Koncessionen omfatter hele den pågældende  

 klasse, medmindre ansøgeren kun ønsker at dække en del af de risici, der  

 hører under vedkommende klasse.
§ 9.  En koncession kan ikke omfatte anden virksomhed  

 end den, der er hjemmel til ifølge vedtægternes angivelse af selskabets  

 formål.
Koncessionen kan omfatte en virksomhed, der er mindre omfattende end  

 selskabets formål.
 § 10.  En koncession optages i forsikringsregisteret i  

 forbindelse med registreringen af selskabets vedtægtsmæssige formål.
 § 11.  En koncession skal indeholde oplysning om:
 Stk. 2.  En koncession til de i lov om  

 forsikringsvirksomhed, kapitel 22, omfattede pensionskasser skal indeholde  

 oplysning om:
 § 12.  Afslår forsikringstilsynet en ansøgning om  

 koncession, skal afgørelsen udfærdiges skriftligt og være ledsaget af en  

 begrundelse.
 Ikrafttræden m.v.
 § 13.  Bekendtgørelsen træder i kraft den 1. oktober  

 1981.
 § 14.  Selskaber, der har koncession til  

 livsforsikringsvirksomhed udstedt i henhold til bekendtgørelse nr. 480 af 22.  

 september 1975 kan, såfremt de inden 1. oktober 1982 har ansøgt  

 forsikringstilsynet om at få ændret deres koncession i overensstemmelse med  

 kapitel II, fortsætte deres virksomhed i henhold til den gældende koncession,  

 indtil denne er ændret.
 Stk. 2.  Såfremt et selskab, der omfattes af stk. 1, får  

 tilladelse til at udvide sin virksomhed, jfr. § 5 og § 6, stk. 5, skal der  

 udstedes en ny koncession til selskabet i overensstemmelse med kapitel II for  

 hele dets virksomhed.
 § 15.  Pensionskasser, der i henhold til § 7, stk. 2,  

 jfr. § 8, stk. 1, V, og lov om forsikringsvirksomhed, kapitel 22, skal have  

 koncession efter denne bekendtgørelse, kan, såfremt de inden 1. oktober 1983  

 har ansøgt forsikringstilsynet om koncession, fortsætte deres hidtidige  

 virksomhed, indtil forsikringstilsynet har afgjort ansøgningen.
