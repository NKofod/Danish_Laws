Nr BTL 181 Betænkning over Forslag til lov om godtgørelse i forbindelse med  

 indsamling af blyakkumulatorer og hermetisk forseglede  

 nikkel-cadmium-akkumulatorer (lukkede nikkel-cadmium-batterier)   

 Nr L 181 1994-95, 1. samling Afgivet af Miljø- og Planlægningsudvalget Afgivet: 19950523 Udvalget har behandlet lovforslaget i nogle møder og har herunder stillet  

 spørgsmål til miljø- og energiministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Foreningen for indsamling af genopladelige batterier, Kommunernes Landsforening og Reno Sam.
 Der er af miljø- og energiministeren stillet ændringsforslag, hvorom  

 henvises til de ledsagende bemærkninger.
 Miljø- og energiministeren har under henvisning til punkt 7 i udkast til  

 aftale om blyakkumulatorer over for udvalget præciseret, at hvis det  

 efterfølgende viser sig, at aftalen ikke kommer til at fungere efter  

 hensigten, vil der igen blive fremsat lovforslag om indførelse af afgift på  

 blyakkumulatorer.
 Herefter indstiller et flertal (udvalget med undtagelse af Venstres  

 og Det Konservative Folkepartis medlemmer af udvalget) lovforslaget til  

vedtagelse med de stillede ændringsforslag.
 Et mindretal inden for flertallet (Fremskridtspartiets medlem af udvalget)  

 er glad for, at miljø- og energiministeren har taget blyakkumulatorer ud af  

 lovforslaget, og at ministeren vil forsøge at få en frivillig aftale om en  

 ordning med Foreningen til indsamling af blyakkumulatorer i Danmark  

 (ReturBat).
 Fremskridtspartiet ser det som et positivt signal, at vi her i landet skal  

 samle så mange nikkel-cadmium-batterier og blyakkumulatorer ind til genbrug  

 som muligt både for at spare på ressourcerne i vort samfund og for, at disse  

 batterier ikke skal ligge uhensigtsmæssigt på lossepladser og i affaldsdynger  

 og senere sive ned og skade vort grundvand eller brændes og derved forurene  

 luften.
 Selve afgiftsordningen i søsterlovforslaget (L 179) betragter mindretallet  

 som ligestillet med returpantordningen for f.eks. flasker.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til forkastelse ved 3. behandling.  

 Mindretallet vil stemme hverken for eller imod de stillede ændringsforslag.
 Venstre og Det Konservative Folkeparti afviser hele regeringens  

 afgiftspakke vedrørende grønne afgifter.
Mindretallet støtter den frivillige aftale, der er indgået mellem ReturBat  

 og Miljø- og Energiministeriet.
Frivillige aftaler inddrager og ansvarliggør  

 erhvervslivet på en helt anden og mere direkte måde end traditionel  

 lovgivning.
 ÆndringsforslagAf miljø- og energiministeren, tiltrådt af et  

flertal (udvalget med undtagelse af V og KF):
 Til § 1 1) I stk. 1 indsættes efter »(lukkede  

 nikkel-cadmium-batterier) til« ordene: »private og  

 offentlige«.
 2) I stk. 1 indsættes efter »foreninger« ordet:  

 », kommuner«.
 Til § 8 3) Paragraffen affattes således:
»§ 8. Miljø- og energiministeren fastsætter tidspunktet for  

 lovens ikrafttræden.
Loven kan dog tidligst træde i kraft den 1. januar 1996.  

 Miljø- og energiministeren kan undlade at sætte lovens regler om  

 blyakkumulatorer i kraft.« Bemærkninger Til nr. 1 og 2 Lovforslagets § 1 omfatter efter ændringsforslagene også  

 godtgørelse til offentlige virksomheder (f.eks. fælleskommunale  

 affaldsselskaber) og kommuner, der indsamler nikkel-cadmium-batterier eller  

 blybatterier og afleverer eller forestår afleveringen af disse til  

 genanvendelse.
 Til nr. 3 Miljø- og energiministeren agter at indgå en aftale i henhold  

 til miljøbeskyttelseslovens § 10 med Foreningen til indsamling af  

 blyakkumulatorer i Danmark (ReturBat) om indsamling m.v. af blyakkumulatorer  

 samt at fastsætte regler om indsamling af blyakkumulatorer og tilskud til  

 erhvervsmæssig indsamling og bortskaffelse til genanvendelse og om gebyr på  

 blyakkumulatorer.
 Da denne ordning indeholder regler om støtte til indsamling af  

 blyakkumulatorer, skal den notificeres efter statsstøttereglerne i Traktatens  

 artikel 92-93. Ordningen skal endvidere forhandles med de i  

 miljøbeskyttelseslovens § 11 nævnte myndigheder og organisationer.
 Når aftalen herefter kan underskrives af miljø- og energiministeren,  

 undlader ministeren at sætte lovens regler om blyakkumulatorer i kraft.  

 Miljø- og energiministeren agter i givet fald efterfølgende at fremsætte  

 forslag til ændring af loven, således at den ikke indeholder bestemmelser om  

 blyakkumulatorer.
 Såfremt Kommissionens godkendelse af aftalen mod forventning ikke måtte  

 foreligge inden den 1. januar 1996, agter ministeren på dette tidspunkt alene  

 at sætte lovforslaget i kraft, for så vidt angår nikkel-cadmium-batterierne,  

 således at spørgsmålet om ikrafttræden af den del af lovforslaget, der  

 vedrører blybatterierne, endeligt afgøres, når Kommissionens stillingtagen  

 foreligger.
Martin Glerup (S) Helen Beim (S) Dorte Bennedsen (S) Inger Bierbaum (S)  

 Peter Christensen (S) Steen Gade (SF) fmd.
Elsebeth Gerner Nielsen (RV)  

 Bent Hindrup Andersen (EL) Lis Greibe (S) Hanne Severinsen (V) Bodil Thrane  

 (V) Peter Hansen-Nord (V) Jens Vibjerg (V) Niels J.
Langkilde (KF) Gitte  

 Seeberg (KF) Jens Jørgensen (KF) Aage Brusgaard (FP) nfmd.  

 Centrum-Demokraterne havde ikke medlemmer i udvalget.
