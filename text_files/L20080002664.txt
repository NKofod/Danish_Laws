Bekendtgørelse om overenskomst af 30. januar 2007 med Serbien om opdeling af gæld mellem Serbien og Montenegro Der er den 30. januar 2007 i Beograd indgået en overenskomst om opdeling mellem Serbien og Montenegro af den statsgaranterede gæld til Danmark, som senest blev omlagt i henhold til overenskomsten af 9. december 2002 med Forbundsrepublikken Jugoslavien, jf. bekendtgørelse nr. 12 af 13. marts 2003, Lovtidende C.
 Overenskomsten er i overensstemmelse med de retningslinjer, som blev fastlagt ved multilaterale forhandlinger i Parisklubben den 13. november 2006.
Overenskomsten vedrører ca.
DKK 80 mio. eller 99 pct. af beløbet under den tidligere overenskomst.
Tilbagebetalingsbetingelserne er uændrede.
 Overenskomsten trådte i kraft den 30. januar 2007.
