Bekendtgørelse om beregning og opkrævning af udgifter i forbindelse med den opfølgende besætningskontrol efter dyreværnsloven I medfør af § 24 e, stk. 3, i dyreværnsloven, jf. lovbekendtgørelse nr. 1343 af 4. december 2007, som ændret ved lov nr. 500 af 12. juni 2009, og efter bemyndigelse fra ministeren for fødevarer, landbrug og fiskeri fastsættes:
 § 1. Udgifter i forbindelse med den opfølgende besætningskontrol, jf. dyreværnslovens § 24 e, stk. 1, udgør følgende beløb:
1) For udførte kontrolbesøg betales der et grundgebyr på 348 kr. hvortil kommer 445 kr. pr. påbegyndt kvarter 2) Udføres kontrollen som opfølgning på et påbud betales ud over det i henhold til nr. 1 fastsatte beløb et gebyr på 2.697 kr. til dækning af de ekstra sagsbehandlingsomkostninger i forbindelse hermed.
Stk. 2. Beløb, som opkræves i henhold til stk. 1, og som ikke betales rettidigt, tillægges en årlig rente svarende til renten i henhold til rentelovens § 5. Den tillagte rente udgør dog mindst 50 kr.
For erindringsskrivelser ved for sen betaling betales et beløb på 100 kr.
 § 2. Bekendtgørelsen træder i kraft den 1. juli 2012.
 Stk. 2. Bekendtgørelse nr. 927 af 15. juli 2010 om beregning og opkrævning af udgifter i forbindelse med den opfølgende besætningskontrol ophæves.
 Stk. 3. Gebyrer for kontrol udført før den 1. juli 2012 opkræves efter de hidtidige regler.
