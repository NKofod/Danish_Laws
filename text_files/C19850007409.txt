1. Indledning Ved lov nr. 283 af 6. juni 1984 om ændring af lov om boligbyggeri er der  

 indført ændrede regler for finansieringen af støtten til opførelse af private  

 andelsboliger.
Samtidig er der indført regler for forsøg med nye byggemetoder  

 og nye boligformer samt nye regler for opførelse af prøvebolig og om  

 opløsning af andelsboligforeninger.
De ændrede regler for finansiering af støtten indebærer, at kommunerne  

 skal betale 10 pct. af rentebidraget, mens staten skal yde de resterende 90  

 pct.
Reglerne er nærmere omtalt i cirkulærets pkt. 16.
 De nye regler om forsøg, prøvebolig og opløsning af andelsboligforeninger  

 fremgår af cirkulærets pkt. 10, 14 og 20.
Adgangen til at opføre private andelsboliger med offentlig støtte blev  

 oprindeligt indført som et forsøg.
Med udgangspunkt i de indhøstede  

 erfaringer indeholder cirkulæret derfor endvidere forskellige administrative  

 ændringer og præciseringer, især i pkt. 3, 5, 8, 18, 19, 21, 22, 25, 28, 30,  

 31, 34, 35, 37, 38 og 40.
 Dette cirkulære erstatter boligstyrelsens cirkulære af 29. december 1980  

 om offentlig støtte til opførelse og drift af andelsboliger samt  

 boligstyrelsens cirkulære af 11. juni 1982 om offentlig støtte til  

 andelsboliger, finansieret med indekslån.
Som bilag til cirkulæret er optrykt 1. Kap. 9 og 10 i boligbyggeriloven, jfr.  

 bekendtgørelse nr. 407 af 26. juli 1984 af lov om boligbyggeri.
 2. Boligministeriets cirkulæreskrivelse af 7. juni  

 1978 om beregning af etagearealer i almennyttigt boligbyggeri.
 3. Byggestyrelsens cirkulære af 6. januar 1983 om  

 udbud af bygge- og anlægsarbejder.
 4. Boligstyrelsens cirkulære af 9. maj 1984 om  

 forskellige forhold i forbindelse med underhåndsbud inden for byggeri, der  

 opføres med støtte i henhold til lov om boligbyggeri.
 5. Boligstyrelsens bekendtgørelse nr. 391 af 4. juli  

 1984 om prøvehuse.
 6. Byggestyrelsens cirkulære af 10. maj 1985 om  

 totalentreprise i byggeri med offentlig støtte.
 7. Oversigt over tillæg til rammebeløb ved lavt  

 lejlighedsgennemsnit.
2. Kvotens størrelse Andelsboligkvoten - dvs. antallet af private andelsboliger, der kan  

 opføres med offentlig støtte - er fastsat i kap. 10 i lov om boligbyggeri.
I  

 1985 er kvoten fastsat til 4.000 boliger.
Der er ikke vedtaget nogen kvote  

 for tiden efter 1985.
3. Kriterier for støttetildeling Tildelingen af støtte (»plads på kvoten«) vil blive lagt således  

 til rette, at der sikres en passende geografisk spredning af byggeriet, og  

 herefter således at de enkelte ansøgninger tilgodeses i den rækkefølge, de  

 med kommunalbestyrelsens anbefaling er indkommet til boligstyrelsen eller ud  

 fra den enkelte kommunalbestyrelses prioritering.
 Det er en betingelse for at opnå forhåndstilsagn om støtte, at bygherren  

 råder over en egnet grund, der ligger i et område, som er omfattet af en  

 endeligt vedtaget lokalplan og/eller godkendte § 15-rammer, medmindre  

 kommunalbestyrelsen har oplyst, at der ikke er lokalplanpligt for det  

 pågældende område.
4. Bygherren Enhver kan være initiativtager eller bygherre ved opførelse af  

 andelsboliger, i den udstrækning anden lovgivning ikke er til hinder herfor.
Det er derfor ikke alene andelsboligforeninger, som er dannet med henblik  

 på opførelse af boliger til foreningens medlemmer, der kan opnå tilsagn om  

 støtte.
Støttetilsagn kan også gives til personer, selskaber, institutioner,  

 fonds o.lign., som ønsker at opføre boliger med henblik på overdragelse til  

 en andelsboligforening, jfr. boligbyggerilovens § 63, stk. 4. Det vil i disse  

 tilfælde være en betingelse for støtten, at boligerne er overdraget til en  

 andelsboligforening, før udbetaling af rentebidrag kan ske, jfr. pkt. 34.
5. Overdragelse af bygherrefunktionen Hvis en bygherre, der har modtaget boligstyrelsens forhåndstilsagn om  

 støtte, ønsker at frasige sig opgaven og lade en anden bygherre videreføre et  

 påbegyndt byggeri, skal boligstyrelsens accept indhentes.
Der vil ikke blive  

 givet tilladelse til bygherreskift i perioden mellem boligstyrelsens  

 forhåndstilsagn og byggeriets påbegyndelse, bortset fra overdragelse til en  

 stiftet andelsboligforening.
Ansøgningen om bygherreskift skal indeholde en erklæring fra begge parter  

 om, at der ikke fra nogen af siderne betales vederlag af nogen art for selve  

 overgangen af støttetilsagnet og kvotepladsen.
Ansøgningen indsendes gennem  

 kommunalbestyrelsen, som ved påtegning attesterer oplysningernes rigtighed.
6. Antal boliger og byggeriets art Det enkelte andelsboligprojekt skal omfatte mindst 8 boliger.
Ved  

 opførelse i landsbyer med indtil 600 indbyggere kan antallet af boliger dog  

 nedsættes til 6.
Boligerne skal opføres som nybyggeri, dvs. at byggeriet ikke må være  

 påbegyndt, hvilket indebærer, at der ikke må være udført funderingsarbejder  

 (jfr. dog pkt. 14). Byggeriet kan opføres som etagebyggeri eller lavt byggeri  

 (fritliggende enfamiliehuse, dobbelthuse, kædehuse, gruppehuse o.lign.). Af  

 hensyn til det fællesskab af et vist omfang, der er den grundlæggende ide i  

 andelstanken, vil det være et krav, at boligerne ligger samlet.
Der kan  

 således ikke oprettes en støttet andelsboligforening med f.eks. 5 huse et  

 sted i byen og 4 huse et andet sted.
 Da der kan være risiko for, at bebyggelser med et stort antal boliger vil  

 fungere mindre godt ud fra andelstanken, vil boligstyrelsen være  

 tilbageholdende med at give støtte til store bebyggelser og i stedet kræve  

 byggeriet opdelt i flere etaper, der omfatter hver sin forening, og som ikke  

 opføres samtidigt.
7. Planmæssige og bygningsmæssige krav Ifølge § 56 i lov om boligbyggeri, hvortil der henvises i lovens § 65,  

 skal byggeriet have en tilfredsstillende udformning i planmæssig og teknisk  

 henseende, jfr. pkt. 3 og 9.
Dette indebærer, at de til enhver tid gældende bestemmelser i plan~ og  

 byggelovgivning skal være overholdt.
Desuden bør det projekterede byggeri  

 søges indpasset i den øvrige bebyggelse på stedet på en sådan måde, at der  

 opnås de bedst mulige bebyggelsesforhold.
 Det er derfor vigtigt, at bygherren på et tidligt tidspunkt i  

 projekteringen henvender sig til kommunen for at få afklaret eventuelle  

 tvivlsspørgsmål om disse forhold.
8. Boligernes størrelse Ifølge § 58, stk. 1 i lov om boligbyggeri, hvortil der henvises i lovens §  

 65, må lejlighedernes bruttoetageareal ikke være over 130 m2. Der vil derfor  

 ikke kunne gives støtte til andelsboliger, som har et større areal.
 Som almindelig retningslinie for lejlighedsfordeling i  

 andelsboligbyggeriet gælder, at der skal være et rimeligt forhold mellem  

 lejlighedsarealet og antallet af beboelsesrum.
 I etagebyggeri må boligernes bruttoetageareal derfor højst være 85 m2 i  

 gennemsnit, og højst ca. 5 pct. af boligerne må være større end 95 m2.
 I lavt byggeri må det gennemsnitlige bruttoetageareal for boligerne ikke  

 overstige 95 m2, og kun ganske få boliger må være over 110 m2.
Hvis anskaffelsessummen pr. m2 bruttoetageareal for det konkrete byggeri  

 er væsentlig lavere end det maksimale rammebeløb for byggeriet (jfr.  

 cirkulærets pkt. 21 og 22) kan boligstyrelsen tillade en vis rimelig  

 forhøjelse af de nævnte boligstørrelser, - dog ikke ud over lovens maksimum  

 på 130 m2. Forhøjelsen kan imidlertid kun ske, hvis projektet i øvrigt  

 opfylder de sædvanlige og forsvarlige krav til kvalitet og udstyr, og hvis  

 boligerne skønnes at være tilstrækkeligt efterspurgte.
Overstiger den  

 gennemsnitlige boligstørrelse 85 m2 i etagebyggeri eller 95 m2 i lavt  

 byggeri, vil det være et vilkår for støtten, at den gennemsnitlige  

 anskaffelsessum ikke overstiger det maksimale rammebeløb for en bolig på 85  

 m2 henholdsvis 95 m2.
Etagearealet for fritidslokaler, erhvervslokaler, garager/carporte og  

 udhuse m.v. medregnes ikke i boligernes bruttoetageareal og skal ikke  

 medregnes i de nævnte maksimerede arealer.
Om beregningen af etagearealer  

 henvises til boligministeriets cirkulæreskrivelse af 7. juni 1978 om  

 beregning af etagearealer i almennyttigt boligbyggeri.
Denne skrivelse er  

 medtaget som bilag 2 til dette cirkulære.
9. Udstyrsstandard Boligerne skal være uden luksuspræg, men udstyret med almindelige, moderne  

 bekvemmeligheder.
Byggeriet skal tilrettelægges efter rationelle, produktivitetsfremmende  

 byggemetoder, og det skal under hensyntagen til kvalitet, udstyr og  

 beliggenhed udføres for de lavest mulige omkostninger.
Anskaffelsesudgifterne  

 må søges holdt inden for rammer, der gør det muligt at afhænde boligerne til  

 andelshavere inden byggeriets færdiggørelse eller i det mindste inden for en  

 rimelig tid efter færdiggørelsen.
Om de priskrav, der stilles i forbindelse  

 med opførelsen af byggeriet henvises til pkt. 21 og 22.
 Den konkrete udformning af byggeriet med hensyn til udstyr samt til  

 vurderingen af priser m.v. skal ske ud fra ovennævnte sigte og tilpasses  

 forholdene til enhver tid.
Der er ikke fastsat generelle normer for udstyrsstandarden som en  

 betingelse for at yde støtte til andelsboligprojekter.
Det overlades til  

 bygherren selv - inden for de forudsatte rammer og efter en vurdering bl.a.  

 af de lokale efterspørgselsforhold - at vælge den standard, som giver  

 mulighed for at begrænse udgiften og samtidig gøre boligerne tilstrækkeligt  

 efterspurgte.
Det vil således være muligt at indrette boliger for  

 pensionister, handicappede eller andre befolkningsgrupper med særlige behov.
 Da en del andelshavere ønsker at sætte et personligt præg på deres  

 kommende bolig, kan bygherren i denne forbindelse overveje at lade de  

 kommende andelshavere være medbestemmende ved valg af materialer under  

 forudsætning af, at boligerne ikke får luksuspræg, og at det sker inden for  

 prisrammerne.
10. Prøvebolig Ifølge § 65, stk. 2 i boligbyggeriloven kan der gives tilladelse til at  

 opføre et prøvehus eller en prøvelejlighed.
Prøvehuset kan påbegyndes, når boligstyrelsen har meddelt forhåndstilsagn  

 om støtte til det planlagte byggeri.
Opførelsen sker på bygherrens/  

 ansøgerens risiko, men således at prøvehuset, hvis andelsboligprojektet  

 gennemføres, indgår som en del af den samlede støttede bebyggelse og afhændes  

 som andelsbolig.
 Opførelsen af prøvehuset kan således sættes igang, inden kommunens  

 endelige tilsagn om støtte foreligger, jfr. pkt. 30 og 31. Det vil dog være  

 en betingelse for boligstyrelsens tilladelse til opførelse af et prøvehus, at  

 kommunalbestyrelsens anbefaling heraf foreligger, og at bebyggelsens øvrige  

 boliger påbegyndes senest 3 måneder efter kommunalbestyrelsens endelige  

 støttetilsagn.
Prøvehuset må ikke være påbegyndt, inden boligstyrelsens forhåndstilsagn  

 og tilladelse foreligger.
For prøvehuset gælder herudover de samme regler som  

 for opførelse af støttede andelsboliger i øvrigt.
 Der henvises i øvrigt til boligstyrelsens bekendtgørelse nr. 391 af 4.  

 juli 1984 om prøvehuse, der er medtaget som bilag 5 til cirkulæret.
 11. Fritidslokaler m.v. og legeområder.
 Der er mulighed for at yde støtte til indretning - med inventar i  

 beskedent omfang - af fritidslokaler, hobbyrum, samlingslokaler, fælleshus  

 e.lign.
Såfremt deres areal ligger inden for 3-6 pct. af beboelsesarealet kan  

 udgiften hertil afholdes uden for rammebeløbet.
Procentsatsen afhænger af  

 antallet af boliger i bebyggelsen.
 Når bebyggelsen omfatter flere end 34 boliger er procenten 3 pct., og når  

 bebyggelsen omfatter mindre end 35 boliger, forhøjes denne procentsats, som  

 det fremgår af følgende:
 Fra 34 til 25 boliger forhøjes procentsatsen med 0,1 pct. pr. bolig under  

 35, fra 24-15 boliger forhøjes procentsatsen med 0,2 pct. pr. bolig under 25.
 For bebyggelser med under 15 boliger sker ingen yderligere forhøjelse af  

 satsen, der altså her er 6,0 pct.
 Overstiger arealet for fritidslokalerne m.v. disse procentsatser, er det  

 et vilkår for støtte, at udgifterne til det overskydende areal kan afholdes  

 inden for rammebeløbene, jfr. pkt. 21 og 22.
 Etagearealet for fritidslokaler m.v. skal ikke medregnes i det i pkt. 8  

 nævnte bruttoetageareal.
 Legeområder skal indrettes efter reglerne i bygningsreglementet, men  

 støtte kan kun ydes til den del af udgifterne, der kan rummes inden for  

 rammebeløbene.
12. Erhvervslokaler I forbindelse med andelsboligerne kan i passende omfang indrettes butiks-,  

 kontor- og/eller værkstedslokaler.
 I det omfang erhvervslokalernes arealer ikke udgør mere end 5 pct. af  

 boligernes bruttoetageareal, kan den kommunale garanti, jfr. pkt. 17, også  

 omfatte det lån, der vedrører disse lokaler.
Anskaffelsesudgifterne til erhvervslokaler holdes uden for rammebeløbet,  

 og de finansieres særskilt.
Der ydes ikke rentebidrag til lån, der vedrører  

 disse lokaler, og andelsboligforeningen må derfor selv betale renten.
 Etagearealet til erhverslokaler skal ikke medregnes i det i pkt. 8 nævnte  

 bruttoetageareal.
13. Garager/carporte Hvis der i forbindelse med bebyggelsen opføres garager/carporte, skal  

 anskaffelsesudgiften til disse rummes inden for rammebeløbet.
Garager/carporte belånes særskilt, enten i form af nominallån (løbetid 35  

 år) eller indekslån (løbetid 35 1/2 år). Der ydes ikke rentebidrag til dette  

 realkreditlån.
Der bør oprettes et særskilt pantebrev for dette lån.  

 Andelsboligforeningen må derfor selv betale renten af det lån, der vedrører  

 garagerne/carportene.
 Den kommunale garanti, der nævnes i pkt. 17, omfatter dog også lånet til  

 garagerne/carportene.
 Etagearealet for garager/carporte skal ikke medregnes i det i pkt. 8  

 nævnte bruttoetageareal.
14. Forsøg med nye byggemetoder, boligformer eller  

 forhold vedrørende driften af støttet andelsboligbyggeri Ifølge boligbyggerilovens § 62 a, hvortil der henvises i lovens § 65, stk.  

 1, kan der gives støtte til forsøg i forbindelse med opførelse af  

 andelsboliger.
For at sikre, at det offentligt støttede nybyggeri til stadighed kan  

 opfylde tidssvarende krav til kvalitet og indretning sammen med mere  

 generelle ønsker hos de boligsøgende, kan der være behov for at kunne  

 foretage forsøg, hvorved alternative byggemetoder, nye boligformer eller  

 ændrede forhold vedrørende driften kan afprøves.
Som eksempel herpå kan  

 nævnes:
- erhvervelse af eksisterende bygningskerner (nedlagte fabriksbygninger,  

 offentlige ejendomme eller store, ældre villaer) med henblik på indretning af  

 andelsboliger under forudsætning af, at der sker en tilvækst i boliger - etablering af bofællesskaber eller kollektiver - nye tekniske løsninger.
I en række tilfælde kan det for at kunne gennemføre sådanne forsøg blive  

 nødvendigt at dispensere fra de øvrige gældende regler om støtte.
Det vil dog  

 være en ufravigelig forudsætning for eventuelle dispensationer, at gældende  

 rammebeløb ikke overskrides.
 Forhøjelse af rammebeløbet med indtil 10 pct., jfr. pkt. 21, kan ikke  

 alene ske med henvisning til, at der er tale om forsøgsbyggeri.
 Der ydes realkreditlån (indekslån) og rentebidrag til forsøgsbyggeri efter  

 samme regler, som gælder for opførelse af nyt byggeri.
 Bygherren bør ved indretning af boliger i eksisterende bygninger være  

 opmærksom på, at forsøgsbyggeriets samlede anlægs- og driftsomkostninger ikke  

 overstiger nybyggeriets.
15. Indekslån (IS-lån) Støtte i form af rentebidrag til nyopførte andelsboliger er betinget af,  

 at der ydes indekslån til byggeriet.
Indekslån er karakteriseret ved, at  

 restgæld og hovedstol løbende reguleres i overensstemmelse med et nærmere  

 fastlagt indeks.
Indekslåneordningen er som udgangspunkt opbygget efter  

 serielånsprincippet, dvs. at afdragene realt set er konstante over tiden.
Indekslån til andelsboliger ydes ligesom hidtil inden for en lånegrænse på  

 80 pct. af ejendommens værdi, hvilket som udgangspunkt vil betyde 80 pct. af  

 den godkendte anskaffelsessum.
Renten på et indekslån beregnes på grundlag af  

 restgælden, der løbende reguleres med prisudviklingen (det af Danmarks  

 Statistik offentliggjorte nettoprisindeks). Rentebidraget udgør udgiften til  

 forrentning af indekslånet samt administration- og reservefondsbidrag.  

 Statens andel af rentebidraget udgør 90 pct. heraf, og kommunens andel udgør  

 10 pct. heraf, jfr. nedenfor under pkt. 16. Andelsboligforeningens medlemmer  

 betaler alene afdrag på det optagne indekslån.
Lånets første termin er afdragsfri.
I anden termin beregnes afdraget som  

 2,4 pct. af lånets indeksregulerede hovedstol.
Afdraget indeksreguleres  

 herefter med 75 pct. af stigningen i nettoprisindekset.
Til disse lån er  

 knyttet en såkaldt »reallønsklausul«.
Dette indebærer, at der i  

 stedet reguleres med 75 pct. af stigningen i timelønsindekset (det af  

 Danmarks Statistik offentliggjorte timelønsindeks for industriens arbejdere),  

 hvis timelønsindekset stiger mindre end nettoprisindekset.
Når der er anvendt  

 en reguleringstakt på 75 pct., skal dette ses i sammenhæng med, at  

 afdragsprocenten den første termin er sat til 2,4 pct. svarende til et  

 serieindekslån med en løbetid på kun ca. 21 år.
Falder timelønsindekset,  

 nedsættes afdraget med hele faldet, opgjort i procent.
Falder  

 nettoprisindekset samtidig med, at timelønsindekset er uændret eller  

 stigende, reguleres afdraget ikke.
Lånets hovedstol og restgæld reguleres med  

 hele ændringen i nettoprisindekset uden anvendelse af reallønsklausulen.
Indekslån reguleres hvert halve år, nemlig den 1. januar og den 1. juli.  

 Reguleringen pr. 1. januar har virkning for den efterfølgende juni termin  

 samme år, mens reguleringen pr. 1. juli har virkning for ydelsen den  

 efterfølgende december termin samme år.
Grundlaget for reguleringen pr. 1.  

 januar og pr. 1. juli, er ændringen i det valgte indeks i løbet af en  

 6-måneders periode, der er afsluttet 7 måneder før reguleringen finder sted.
Løbetiden for lånet vil afhænge af den faktiske pris- og lønudvikling.
Ved  

 en årlig stigningstakt (inflationstakt) på 0, 4, 6, 8 og 12 pct. p.a. vil  

 løbetiden andrage henholdsvis ca. 21, 23, 25, 27 og 32 år.
Lånet kan efter indekslåneloven højst løbe i 35 1/2 år, hvor  

 afdragsbetalingen ophører.
Til finansiering af en evt. restgæld er der i  

 indekslåneloven åbnet mulighed for at optage et nyt indekslån.
 IS-lånene udbetales på grundlag af udstedelse af IS-obligationer med en  

 påtrykt rente på 2,5 pct. p.a.
16. Rentebidrag Rentebidraget udgør et beløb, der svarer til udgiften til hele  

 forrentningen af indekslån samt til administrations- og reserve-fondsbidrag.  

 Rentebidrag betales af staten - og fra 1. januar 1985 tillige af kommunen.  

 Andelsboligforeningen skal således alene betale afdrag af lånene.
Renten er i  

 loven om indeksregulerede realkreditlån fastsat til 2 1/2 pct. p.a., men den  

 faktiske rentebetaling på indekslånene vil afhænge af kursen på tidspunktet  

 for låneoptagelsen.
For forhåndstilsagn, der meddeles efter 31. december 1984 skal staten  

 bidrage med et beløb, der svarer til 90 pct. af det fulde rentebidrag pr.  

 andelsbolig, mens kommunen skal bidrage med et beløb der svarer til 10 pct.,  

 jfr. § 63 a, stk. 4 og 5 i boligbyggeriloven.
For forhåndstilsagn meddelt før  

 1. januar 1985 betaler staten hele rentebidragsbeløbet.
For kommunerne i hovedstadsrådet gælder dog, at den pågældende kommunes  

 andel af rentebidraget kun udgør 5 pct., mens de øvrige 5 pct. skal fordeles  

 mellem kommunerne i dette område efter reglerne om fordeling af boligstøtte i  

 lov om individuel boligstøtte.
De nærmere regler for fordelingen af  

 udgifterne er anført i § 64, stk. 3 i lov om individuel boligstøtte.
Herefter  

 fastsættes den enkelte kommunes andel i finansieringen af de 5 pct. af  

 rentebidraget i forhold til kommunernes skattepligtige indkomster for  

 personer, således som disse indkomster er opgjort i henhold til lovgivningen  

 om kommunal udligning i indkomståret forud for det finansår, fordelingen  

 vedrører.
Dette indebærer, at halvdelen af de kommunale udgifter i  

 hovedstadsområdet fordeles mellem kommunerne i dette område efter størrelsen  

 af de skattepligtige indkomster.
 Fordelingen og anvisningen foretages af Kongeriget Danmarks Hypotekbank og  

 Finansforvaltning, der samtidig tilvejebringer de nødvendige oplysninger om  

 de skattepligtige indkomster i de enkelte kommuner.
 Den refusion, der tilfalder kommunerne i hovedstadsområdet, vil blive  

 anvist af hypotekbanken, der tilsvarende vil kræve indbetaling hos de  

 kommuner, der skal refundere beløb.
Såfremt revisionen af kommunernes regnskaber ikke er afsluttet, sker  

 beregningen under forbehold, og hypotekbanken er berettiget til senere at  

 fremsætte krav om berigtigelse, såfremt revisionen af de enkelte kommuners  

 regnskab måtte give anledning hertil.
Hovedstadsområdet omfatter Københavns  

 og Frederiksberg kommuner og samtlige kommuner i Københavns, Frederiksborg og  

 Roskilde amter.
 Rentebidrag ydes (beregnes) med virkning fra indekslånets optagelse, dog  

 tidligst fra det tidspunkt, hvor den enkelte bolig tages i brug af  

 andelshaveren, jfr. boligbyggerilovens § 63 a, stk. 2.
 Selve udbetalingen af rentebidrag kan påbegyndes, når den samlede  

 bebyggelse er finansieret med indekslån, og 75 pct. af boligerne er taget i  

 brug af andelshavere, idet det er en betingelse, at ibrugtagningstilladelse  

 er udstedt af kommunen, eller at byggeriet er færdigmeldt til kommunen.
Rentebidrag udbetales bagud i tilknytning til de terminer, som er fastsat  

 i pantebrevene.
På statens vegne foretager Kongeriget Danmarks Hypotekbank og  

 Finansforvaltning udbetalingen, der sker direkte til det långivende  

 realkreditinstitut på grundlag af en specifiseret opgørelse fra de enkelte  

 institutter.
Udbetalingen af kommunens andel af rentebidraget sker på samme  

 måde som for statens vedkommende direkte til det långivende  

 realkreditinstitut, idet Kongeriget Danmarks Hypotekbank og Finansforvaltning  

 foretager anvisningen og derpå opkræver beløbet hos kommunen.
 Rentebidrag ydes på uændrede vilkår i hele lånets løbetid, som efter lov  

 om indeksregulerede realkreditlån højst kan være 35 1/2 år.
Rentebidrag ydes ikke til den del af realkreditlånene, der medgår til  

 finansiering af erhvervslokaler og garager/carporte, jfr. pkt. 12 og 13.  

 Andelsboligforeningen skal derfor selv betale den hertil svarende del af  

 renteudgiften m.v.
I forbindelse med berigtigelsen af støtten skal  

 kommunalbestyrelsen angive, hvor stor en del af den samlede anskaffelsessum,  

 der vedrører erhvervslokaler og garager/carporte, jfr. pkt. 36.
 Rentebidrag ydes i princippet i hele lånets løbetid, men udbetalingen kan  

 dog helt eller delvis bringes til ophør, hvis ejendommens økonomi forbedres,  

 eller ændrede forhold for byggeriet taler derfor, herunder at der indtræder  

 en stigning i det almindelige lejeniveau, jfr. boligbyggerilovens § 63 a,  

 stk. 7.
 Der vil som udgangspunkt ikke blive ydet rentebidrag i forhold til evt.  

 overfinansiering (optagelse af for store realkreditlån), jfr. pkt. 18.
17. Kommunegaranti Efter § 63, stk. 3 i boligbyggeriloven kan der kun gives støtte  

 (rentebidrag) til byggeriet, hvis kommunalbestyrelsen påtager sig at yde  

 garanti efter lovens § 64.
Efter § 64 i boligbyggeriloven ydes kommunegaranti for den del af lånet,  

 der på tidspunktet for lånets optagelse har pantesikkerhed ud over 65 pct. af  

 ejendommens værdi, som normalt er den godkendte anskaffelsessum, dog højst  

 inden for 80 pct. af værdien.
Garantien omfatter til enhver tid så stor en  

 del af lånets restgæld, som det oprindelige garantibeløb udgjorde af  

 hovedstolen.
Den del af realkreditrestgælden, der ikke omfattes af garantien,  

 har panteret forud for den garantede del af restgælden.
 Efter lov nr. 629 af 23. december 1980 om ændring af de kommunale  

 styrelseslove gælder ikke længere et ubetinget krav om tilsynsmyndighedens  

 godkendelse af en kommunes garanti for lån.
18. Låneoptagelsen Rentebidrag ydes med virkning straks - men også tidligst, jfr. pkt. 16 -  

 fra indekslånets optagelse, når en andelshaver har taget boligen i brug.
Det  

 er herved tilstræbt - for at nedbringe byggeomkostningerne og dermed  

 boligafgiften - at søge støtten udbetalt på det tidligst mulige tidspunkt i  

 takt med byggeriets færdiggørelse.
 Der kan dog ikke optages forhåndslån, da der ikke ydes rentebidrag hertil.
For at opnå den tilsigtede billiggørelse af byggeriet bør finansieringen  

 forberedes med henblik på at søge udbetalingen af indekslån gennemført  

 samtidig med, at byggeriet er færdigt og klar til indflytning.
Byggeriet må i  

 enhver henseende tilrettelægges med henblik på den hurtigst mulige  

 finansiering, og udarbejdelsen og behandlingen af byggeregnskabet må søges  

 fremskyndet mest muligt.
Finansieringen af et byggeri vil under hensyn til de forhold, der er nævnt  

 under pkt. 16, ikke kunne afvente den endelige anskaffelsessums godkendelse.  

 Der bør straks ved byggeriets færdiggørelse søges optaget indekslån, som  

 senere - når den endelige anskaffelssum er godkendt suppleres med yderligere  

 og afsluttede indekslån.
Indekslån ydes på grundlag af den anskaffelsessum,  

 der er godkendt for byggeriet forud for igangsætningen.  

 Realkreditinstitutterne foretager også i disse sager en vurdering af  

 byggeriet med henblik på at sikre, at realkreditlovens lånegrænse på 80 pct.  

 af anskaffelsessummen overholdes.
For at fremskynde prioriteringen yderligere vil det ved større  

 byggeforetagender kunne være hensigtsmæssigt at opdele byggeriet i passende  

 afsnit og prioritere disse særskilt i takt med de enkelte afsnits  

 færdiggørelse.
Indekslånet for det enkelte afsnit udmåles som en  

 forholdsmæssig del af den anskaffelsessum, der er godkendt, inden byggeriet  

 blev påbegyndt.
Det er en betingelse for etapevis udbetaling af indekslånet,  

 at hele etapen er færdigopført, og der er givet ibrugtagningstilladelse  

 hertil eller at byggeriet er færdigmeldt til kommunen, at boligandel er  

 indbetalt for mindst 75 pct. af den samlede planlagte bebyggelse, og at  

 bygherren har stillet garanti fra et pengeinstitut for, at den samlede  

 bebyggelse, der mindst skal omfatte 8 (undtagelsevis 6) boliger, færdiggøres,  

 således at rentebidrag vil kunne udbetales i medfør af kap. 10 i  

 boligbyggeriloven, jfr. § 2 i boligstyrelsens bekendtgørelse nr. 391 af 4.  

 juli 1984 om prøvehuse.
Når alle afsnit er færdige og prioriteret, og den  

 endelige anskaffelsessum for det samlede byggeri er godkendt, optages et  

 supplerende afsluttende indekslån.
 Indekslånet kan ikke uden kommunalbestyrelsens godkendelse overstige den  

 anskaffelsessum, der godkendes inden byggeriets påbegyndelse, jfr. pkt. 30.  

 Kommunalbestyrelsen kan tillade, at en større anskaffelsessum lægges til  

 grund for låneudmålingen i de tilfælde, hvor der måtte være konstateret  

 merudgifter under byggeriets opførelse, f.eks. forøgede byggelånsrenter eller  

 som følge af reguleringen af priser efter fastprisperiodens udløb.  

 Kommunalbestyrelsen vil kun kunne godkende en forhøjelse af indekslånet,  

 såfremt der er tale om merudgifter, der enten kan holdes inden for  

 rammebeløbet eller i henhold til pkt. 21 kan afholdes uden for det gældende  

 rammebeløb.
Bygherren må - navnlig hvor indekslån optages etapevis - være opmærksom på  

 eventuelle besparelser, som måtte være indtrådt under byggeriets opførelse.  

 Hvis der optages for store realkreditlån, vil dette medføre en  

 overfinansiering i forhold til den endelige byggeudgift.
Denne  

 overfinansiering kan kun udlignes ved køb af IS-obligationer til dagskurs til  

 indfrielse af den regulerede obligationsrestgæld, ligesom for meget udbetalt  

 rentebidrag må tilbagebetales til statskassen og kommunen.
Af  

 praktisk-administrative hensyn vil boligstyrelsen efter aftale med Kongeriget  

 Danmarks Hypotekbank og Finansforvaltning ikke kræve indfrielse af  

 overfinansiering indenfor 1 pct. af anskaffelsessummen, dog maksimum 50.000  

 kr.
Det er en betingelse for denne begrænsede tilladelse til  

 overfinansiering, at det pågældende realkreditinstitut forestår opkrævningen  

 af den hertil svarende del af renteudgiften m.v.
19. Udbetaling af indekslån og beregning af  

 rentebidrag, sammenfatning Kortfattet kan betingelserne for udbetaling af indekslån og beregning af  

 rentebidrag opstilles således:
A.
Indekslån kan udbetales, når a) den samlede bebyggelse, der mindst skal  

 omfatte 8 (undtagelsesvis 6) boliger, er færdigopført, 2) der er givet  

 ibrugtagningstilladelse eller byggeriet er færdigmeldt, og 3) boligandel er  

 indbetalt for mindst 75 pct. af samlige boliger i bebyggelsen.
B.
Etapevis udbetaling af indekslån vil kunne ske, når 1) hele etapen er  

 færdigopført, og der er givet ibrugtagningstilladelse hertil, 2) boligandel  

 er indbetalt for mindst 75 pct. af den samlede planlagte bebyggelse, og 3)  

 bygherren har stillet garanti fra et pengeinstitut for, at den samlede  

 bebyggelse, der mindst skal omfatte 8 (undtagelsesvis 6) boliger,  

 færdiggøres, således at rentebidrag vil kunne udbetales i medfør af kap. 10 i  

 boligbyggeriloven.
C.
Beregning af rentebidrag kan ske, når 1) den samlede bebyggelse er  

 finansieret med indekslån, og 2) mindst 75 pct. af boligerne er taget i brug  

 af andelshaverne.
Rentebidraget beregnes fra den enkelte andelshavers ibrugtagelse af  

 boligen med en forholdsmæssig andel af det samlede rentebidrag for  

 ejendommen.
Rentebidraget udbetales bagud i tilknytning til de i pantebrevene  

 fastsatte terminer.
20. Opløsning af andelsboligforeninger Ifølge § 66 a i boligbyggeriloven kan den støtte det offentlige har ydet  

 til andelsboliger i form af rentebidrag eller rentesikring kræves helt eller  

 delvis tilbagebetalt, hvis en andelsboligforening opløses, og boligerne  

 dermed overgår under et ændret ejendomsforhold.
Kravet om tilbagebetaling vil  

 påhvile de andelshavere, der er medlemmer af foreningen på det tidspunkt,  

 hvor den opløses.
 Krav om tilbagebetaling af rentebidrag eller rentesikring må i  

 almindelighed forventes stillet i de tilfælde, hvor andelshaverne ved  

 opløsning af foreningen opnår en økonomisk gevinst ved at afhænde eller  

 overtage bebyggelsen på andre ejervilkår end de for andelsboligerne gældende.
21. Rammebeløb Det er - som hidtil - en betingelse for støtte, at den samlede  

 anskaffelsessum (inklusive moms) pr. m2 bruttoetageareal ikke overstiger  

 bestemte af boligstyrelsen fastsatte beløb (rammebeløb).
Regulering af rammebeløbene sker kvartalsvis på grundlag af det officielle  

 byggeomkostningsindeks for montagebyggeri, og hvert år pr. 1. januar  

 foretages en justering af rammebeløbene, der tager hensyn til udviklingen i  

 byggeomkostningerne, til grundprisudviklingen og til udviklingen i de  

 boligsøgendes disponible indkomster.
Ved offentliggørelsen af rammebeløbet  

 oplyses samtidig den forhøjelse af rammebeløbet pr. påbegyndt måned, som vil  

 være gældende i det pågældende kvartal.
De således pr. 1. januar justerede rammebeløb for henholdsvis  

 hovedstadsområdet og det øvrige land vil blive offentliggjort i Statstidende  

 den 3. tirsdag i marts måned.
Rammebeløbene pr. 1. april, 1. juli og 1.  

 oktober vil blive offentliggjort i Statstidende den 3. tirsdag i henholdsvis  

 maj, august og november måned.
 Det er det rammebeløb, der gælder på tidspunktet for byggeriets  

 igangsætning, der er afgørende.
 Ved fastsættelsen af rammebeløbene lægges til grund, at det for de  

 fastsatte beløb er muligt at opføre boliger med et rimeligt udstyr og af god  

 kvalitet, jfr. pkt. 9.
 I følgende tilfælde (A-C nedenfor) vil disse rammebeløb dog kunne  

 forhøjes:
A.
Ved lavt byggeri (fritliggende enfamiliehuse, dobbelthuse, kædehuse,  

 gruppehuse o.lign.) kan rammebeløbene forøges med 6 pct.
B.
Ved byggerier med lavere gennemsnitligt lejlighedsareal end 80 m2  

 bruttoetageareal ved etagebyggeri og 90 m2 ved lavt byggeri kan rammebeløbene  

 forhøjes med 0,3 pct. pr. m2, dog højst med 6 pct.
Der henvises til  

 cirkulærets bilag 7 om tillæg til rammebeløbet ved lavt lejlighedsgennemsnit.
C.
I ganske særlige tilfælde, f.eks. ved bebyggelse af grunde i ellers  

 udbyggede kvarterer, hvor såvel grundudgiften i sig selv som f.eks.  

 vanskelige tilkørsels- og adgangsforhold m.v. og opgavens bundethed kan være  

 fordyrende for byggeriet (f.eks. ved bebyggelse i saneringsområder), vil  

 rammebeløbene eventuelt kunne forhøjes med indtil 10 pct., men kun efter  

 boligstyrelsens godkendelse i hvert enkelt tilfælde.
Det etageareal, der lægges til grund for beregningen af rammebeløbet pr.  

 m2, er boligarealet.
Arealer til f.eks. varmecentral, vaskeri,  

 fritidslokaler, fælleshus, udhuse, garager og carporte må ikke medregnes i  

 etagearealet.
Vedrørende beregning af etageareal henvises til bilag 2.
Bortset fra de udgiftsposter, der nævnes nedenfor (D-J), er de udgifter,  

 der indgår i rammebeløbet, samtlige byggeriets udgifter, herunder udgifter  

 til f.eks. varmecentral, vaskeri, fritidslokaler, fælleshus, udhuse,  

 legeområder, garager og carporte.
I rammebeløbet indgår endvidere udgifter  

 til f.eks. ekstrafundering, vinterforanstaltninger, skødeomkostninger,  

 salgsomkostninger, mæglersalær, stiftelsesprovision, attester, vurderinger.
 Følgende udgiftsposter er ikke medtaget i rammebeløbet og kan afholdes ud  

 over dette:
D.
Uforudseelige udgifter.
Ved anskaffelsessummens endelige godkendelse  

 efter byggeriets færdiggørelse kan den anskaffelsessum, der er godkendt før  

 byggeriets igangsætning, tillades forhøjet med indtil 2 pct., også selv om  

 der herved sker en overskridelse af rammebeløbet.
Det er dog en forudsætning,  

 at der er tale om udgifter, som var uforudseelige for bygherren på  

 tidspunktet for byggeriets igangsætning.
Eventuelle uforudseelige  

 salgsomkostninger kan godkendes inden for 2 pct. grænsen.
Der kan selv sagt  

 ikke i ansøgningen om støtte medtages en post til dækning af uforudseelige  

 udgifter.
E.
Byggelånsrenter.
F.
Eventuelle udgifter til udtørring.
G.
Udgifter til fritidslokaler m.v. i det omfang de arealmæssigt ligger  

 inden for de i pkt. 11 nævnte grænser på fra 3-6 pct.
H.
Erhvervslokaler, jfr. pkt. 12.
I.
Udgifter i forbindelse med gennemførelse af alternative  

 energiforsyningsanlæg forudsættes principielt afholdt indenfor rammebeløbene.
 Boligstyrelsen vil dog - som led i bestræbelserne for at mindske  

 energiforbruget - være indstillet på efter indstilling fra de kommunale  

 myndigheder og efter en konkret vurdering i hvert enkelt tilfælde et tillade  

 merudgifterne ved anlæggenes etablering afholdt udenfor rammebeløbene.
 Det understreges, at denne ordning kun vil omfatte særlige  

 lavenergi-installationer som f.eks. solfangere, vindmøller, jordvarmepumper,  

 varmegenvindingsanlæg m.v. eller kombinationer heraf, mens almindelige  

 varmebesparende foranstaltninger som f.eks. øget isolering, 3 lag glas m.v.,  

 falder udenfor.
Det skal også understreges, at ordningen alene vedrører merudgifterne,  

 dvs. den del af anskaffelsessummen, der overstiger udgifterne ved etablering  

 af normale central- eller fjernvarmeanlæg eller tilsvarende.
Til brug ved  

 boligstyrelsens vurdering kan det, hvis styrelsen anmoder derom, blive  

 nødvendigt at fremsende tegningsmateriale og nærmere oplysninger om de  

 planlagte installationer, samt oplysninger om hvordan merudgifterne er  

 beregnet.
Tilsagn herom bør indsendes samtidig med ansøgningen om reservation  

 på kvoten.
J.
Eventuelle merudgifter som følge af prisregulering efter 12 måneder fra  

 tilbudsdagen, jfr. pkt. 24.
22. Anskaffelsessummens bestanddele Anskaffelsessummen for det enkelte byggeri skal ligge inden for  

 rammebeløbene (jfr. pkt. 21), og samtidig skal anskaffelsessummens enkelte  

 bestanddele - grundudgift, håndværkerudgifter og omkostninger - hver især  

 være rimelige i forhold til byggeriets udformning og indhold m.v.
Den samlede grundudgift, dvs. udgifterne til købesum, samtlige grundmodningsudgifter, herunder kloakanlæg, vejanlæg, evt. ekstrafundering og pilotering, anlæg af interne veje, friarealer, parkeringsareal, samt renter og skatter indtil byggeriets påbegyndelse, må bedømmes under eet under hensyntagen til grundens størrelse, beliggenhed, bebyggelsesprocent og udnyttelsesmulighed, evt. servitutter, købevilkårene osv.
 Håndværkerudgifterne skal være rimelige i forhold til den projekterede  

 byggemåde, byggeriets udformning, boligernes størrelse, kvalitet og udstyr  

 m.v.
Omkostningerne består af en lang række enkeltposter, hvis størrelse i vidt  

 omfang er bestemt i størrelsen af byggeriets øvrige anlægsudgifter.
For nogle  

 af disse poster er nedenfor anført de maksimale udgiftsbeløb, der kan  

 medtages i byggeregnskabet.
Det skal dog fremhæves, at det for honorarernes  

 vedkommende påhviler bygherren selv, indenfor disse maksimumsbeløb, at træffe  

 aftale med sine rådgivere om deres fastsættelse og dermed sikre sig, at  

 udgifterne bliver rimelige.
A.
Arkitekt- og ingeniørhonorar skal i hvert enkelt tilfælde aftales ud  

 fra reglerne i Almindelige bestemmelser for teknisk rådgivning og bistand  

 (ABR) med tilhørende specialnormer.
Specialnormerne fastsætter de ydelser rådgiveren skal præstere og hvilket  

 honorar, der er knyttet til ydelserne.
Specialnormerne er:
Specialnorm for bygningsarbejder - arkitekter, Specialnorm for bygningskonstruktioner - ingeniører, Specialnorm for bygningsinstallationer - ingeniører, Specialnorm for anlægsarbejder - ingeniører, og Specialnorm for planlægning.
Det skal dog bemærkes, at disse regelsæt alene er obligatoriske ved  

 fastlæggelsen af honoraraftaler med medlemmer af Praktiserende Arkitekters  

 Råd/Danske Arkitekters Landsforbund, Dansk Ingeniørforening og  

 Ingeniørsammenslutningen.
Fagtilsyn udført af en arkitekt kan dog ikke  

 overstige 20 pct. af arkitekthonoraret og fagtilsyn udført af en ingeniør kan  

 ikke overstige 15 pct. af ingeniørhonoraret.
B.
Honorar til havearkitekt må ikke overstige de gældende normer, for  

 tiden honorarvedtægt af 1965.
 Fagtilsyn udført af havearkitekt bør i almindelighed ikke overstige 15  

 pct. af havearkitekthonoraret.
C.
Byggesagshonorar og bestyrelsesudgifter må ikke overstige et beløb  

 udregnet på grundlag af den godkendte anskaffelsessum ekskl. byggesagshonorar  

 og bestyrelsesudgifter.
Beregningen fremsendes med ansøgningen om godkendelse af  

 anskaffelsessummen inden byggeriets påbegyndelse, og udgifterne kan højst  

 forventes godkendt med beløb på grundlag af nedenstående skala.
De godkendte  

 beløb kan ikke senere forhøjes.
 Med udgangspunkt i byggeomkostningsindekset for montagebyggeri pr. 1.  

 januar 1985 (449) er skalaen således:
 Beløbet for anskaffelsessummen reguleres i takt med  

 byggeomkostningsindekset for montagebyggeri.
 Bestyrelsesudgifter kan kun medtages i byggeregnskabet, hvis en stiftet  

 andelsforening står som bygherre og kun for udgifter, der vedrører den  

 stiftede andelsboligforening.
 Eventuelle udgifter til møder, referater og lignende i forbindelse med  

 bestyrelsesarbejdet skal være indeholdt i beløbet for bestyrelsesudgifter.
D.
Revisionshonorar.
Byggeregnskabet revideres af en revisor.
Såfremt  

 revisionshonoraret er fastsat under hensyntagen til, at regnskabsføringen  

 helt eller delvis har været forestået af en revisor, bør der foretages en  

 forholdsmæssig afkortning af byggesagshonoraret.
E.
Byggelånsrenter, herunder løbende provision af byggelånet, kan medtages  

 i den endelige anskaffelsessum med et rimeligt beløb under hensyntagen til  

 byggeperiodens længde.
Byggelånsrenter afholdes uden for rammebeløbet.
F.
Udgifter til udtørring kan medtages i endelig anskaffelsessum med et  

 rimeligt beløb, som normalt ikke bør overstige 0,5 pct. af den godkendte  

 anskaffelsessum.
Udtørringsudgifter afholdes uden for rammebeløbet.
G.
Udgifter i forbindelse med salg af andele - herunder annoncering,  

 brochurer og udgift til mæglersalær - kan medtages i byggeregnskabet, såfremt  

 beløbet skønnes rimeligt.
H.
Gebyr til staten.
Til dækning af statens administrationsudgifter ved  

 støtteansøgningers behandling opkræves pr. 1. januar 1985 4 1/2 promille af  

 den godkendte anskaffelsessum eksklusiv gebyr.
Gebyret opkræves af Kongeriget  

 Danmarks Hypotekbank og Finansforvaltning, når anskaffelsessummen er endeligt  

 godkendt.
Gebyret opkræves hos andelsboligforeningen.
Andelsboligforeningens  

 udlæg hertil modregnes ved frigivelse af det indbetalte indskud, jfr. pkt.  

 38. Gebyret skal være indeholdt i det fastsatte rammebeløb for  

 opførelsesudgifterne.
På skæringsdagen for byggeriets overgang fra anlæg til drift foretages en  

 opgørelse over samtlige påløbne udgifter vedrørende byggeriet og samtlige  

 indgåede indtægter jfr. pkt. 33 og 35 23. Beregning af udgiftsrammer - et eksempel Nedenfor er vist et eksempel på, hvordan man for et tænkt  

 andelsboligbyggeri beregner den afgørende anskaffelsessum og rammebeløb ved  

 byggeriets påbegyndelse.
Byggeriet omfatter 10 rækkehuse, der har et samlet boligareal på 850 m2.  

 Der opføres en carport (aö 9.000 kr.) i forbindelse med hver bolig, og  

 der bygges et fælleshus med fritidslokaler m.v. på 75 m2 aö 4.000 kr.  

 pr. m2 eller i alt 300.000 kr. (Da byggeriet omfatter mindre end 15 boliger  

 kan udgiften til fritidslokaler svarende til 6 pct. af beboelsesarealet (51  

 m2) afholdes ud over rammebeløbet.
Udgifterne til det overskydende areal (24  

 m2) må afholdes inden for rammebeløbet). Byggelånsrenterne er anslået under  

 hensyn til en byggetid på 5-6 måneder.
Fordelingen og størrelsen af  

 byggeriets øvrige omkostninger fremgår af nedenstående.
 Byggeriet opføres uden for hovedstadsområdet, og igangsættes den 1. juli  

 1985 med en samlet anskaffelsessum på 5.840.000 kr.
 Anskaffelsessum for projektet opgjort til igangsættelsestidspunktet den 1.  

 juli 1985 (afrundet til hele kr.):
 Herefter kan man konstatere, om den afgørende anskaffelsessum pr. m2 kan  

 holdes inden for det rammebeløb, der gælder for byggeriet.
24. Fast pris og tid Det er et vilkår for den offentlige støtte til opførelse af private  

 andelsboliger, at byggearbejderne gennemføres efter bestemmelserne i  

 byggestyrelsens cirkulære af 11. november 1981 om pris og tid på bygge- og  

 anlægsarbejder.
Ved fastsættelsen af rammebeløbene er det forudsat, at der aftales fast  

 pris, jfr. §§ 2 og 3 i byggestyrelsens ovennævnte cirkulære.
Ved fast pris  

 forstås en pris, der ikke ændres fra entreprisens overdragelse, indtil en  

 evt. aftalt prisregulering træder i kraft.
Forbehold, der kan få indflydelse  

 på en fast pris, må ikke anerkendes.
 Det forudsættes, at de til enhver tid fastsatte rammebeløb indeholder den  

 regulering af den fastsatte pris, der måtte finde sted for perioden mellem 6  

 og 12 måneder efter tilbudsdagen.
 Eventuelle merudgifter som følge af regulering af priserne efter 12  

 måneder fra tilbudsdagen kan afholdes ud over rammebeløbet.
Arbejdet skal udføres til fast tid.
Ved fast tid forstås, at tidsfrister  

 for arbejdet, herunder datoer for påbegyndelse og afslutning, indgår i  

 entrepriseaftalen.
Forbehold om forlængelse af tidsfrister må ikke  

 anerkendes.
 Byggestyrelsen har i august 1982 udsendt vejledningen: »Pris og tid  

 1982« om pris, tid og regulering af pris og tid m.m.
25. Udbud Byggestyrelsens cirkulære af 6. januar 1983 om udbud af bygge- og  

 anlægsarbejder (udbudscirkulæret) omfatter også byggeri med offentlig støtte  

 efter lov om boligbyggeri, herunder private andelsboliger.
Udbudscirkulæret  

 er optaget som bilag 3 til nærværende cirkulære.
Der stilles krav om anvendelse af bestemte udbudsformer og om, at  

 antagelse af tilbud skal ske efter bestemte regler.
Der henvises til  

 byggestyrelsens »Vejledning om udbud af bygge- og anlægsarbejder og  

 antagelse af tilbud« fra april 1983 (»Udbud 1983«) og til  

 »Bygherrevejledning 1983« kap. 13.
Indhentning af priser på entrepriser og leverancer ved opførelse af  

 andelsboliger skal ske ved offentligt eller begrænset udbud, mens indhentning  

 af priser ved underhåndsbud alene kan finde sted i de undtagelsestilfælde,  

 der er omfattet af bestemmelsen i udbudscirkulærets § 4, samt de nærmere  

 retningslinier herom i boligstyrelsens cirkulære af 9. maj 1984 om  

 forskellige forhold i forbindelse med underhåndsbud inden for byggeriet, der  

 opføres med støtte i henhold til lov om boligbyggeri.
Dette cirkulære er  

 medtaget som bilag 4 til nærværende cirkulære.
Hvis offentligt støttede andelsboliger opføres af en entreprenør, en  

 andelsboligforening under stiftelse ell.lign. kan de ekstraordinære  

 planlægningsforhold kombineret med økonomisk risiko, der nævnes i pkt. 2 i  

 boligstyrelsens cirkulære af 9. maj 1984 om underhåndsbud, ikke begrunde  

 underhåndsbud, og priserne må i disse tilfælde indhentes i konkurrence efter  

 udbudscirkulærets regler.
Dog kan byggeledelse, økonomisk og anden styring af  

 byggeriet samt projektering, der ikke er et led i en totalentreprise, aftales  

 udført uden udbud i konkurrence efter udbudscirkulæret.
Opføres støttede andelsboliger af en stiftet andelsboligforening, vil  

 andelsboligforeningen have begrænset adgang til at indhente underhåndsbud i  

 de tilfælde, hvor byggeriets realisering har beroet på ekstraordinære  

 planlægningsforhold og økonomisk risiko, jfr. pkt. 2 i boligstyrelsens  

 cirkulære af 9. maj 1984 om underhåndsbud.
Ved en stiftet andelsboligforening  

 forstås en andelsboligforening, hvis medlemmer udelukkende består af kommende  

 beboere i foreningens ejendom, jfr. § 2, stk. 3 i boligministeriets  

 bekendtgørelse nr. 372 af 27. juli 1983 af lov om andelboligforeninger og  

 andre boligfællesskaber.
Arbejder, der udføres i totalentreprise, skal udbydes i konkurrence.
Om de  

 nærmere regler for anvendelse af totalentreprise henvises til byggestyrelsens  

 cirkulære af 10. maj 1985 om totalentreprise i byggeri med offentlig støtte.  

 Dette cirkulære er medtaget som bilag 6 i nærværende cirkulære.
I de tilfælde hvor støtte ydes til et byggeri, der opføres af en  

 entreprenør eller en gruppe af entreprenører med henblik på overdragelse til  

 en andelsboligforening, falder de arbejder, som udføres i bygherrens eget  

 regie, uden for udbudsreglerne. (Arbejderne udføres af  

 bygherrens/entreprenørens eget personale, og der er ikke tale om et  

 entrepriseforhold). Arbejder, som en sådan bygherre ikke selv forestår, er  

 omfattet af udbudscirkulæret.
Arbejde i eget regie forudsætter, at  

 byggearbejderne er påbegyndt, inden byggeriet overdrages til en  

 andelsboligforening.
Er byggearbejderne ikke påbegyndt inden overdragelsen,  

 falder arbejdet som helhed ind under udbudscirkulærets regler.
 Alle aftaler vedrørende byggearbejdet skal træffes på grundlag af  

 »Almindelige betingelser for arbejder og leverancer« (A.B. 72),  

 således at der alene sker fravigelse af disse regler i tilfælde, hvor der  

 måtte være en særlig begrundelse herfor.
Det påhviler kommunalbestyrelsen at påse, at byggarbejderne udbydes, og at  

 tilbud antages i overensstemmelse med udbudscirkulæret og  

 totalentreprisecirkulæret.
Kommunalbestyrelsen skal således have  

 opmærksomheden rettet mod, at laveste tilbud antages, eller at begrundelsen  

 for ikke at antage dette er acceptabel.
Ved bunden licitation må der ikke  

 bestemmes, at andet end laveste tilbud kan antages.
Dette kan eksempelvis  

 påses ved, at kommunalbestyrelsen afkræver bygherren en erklæring herom.
 Det indskærpes samtidig over for kommunalbestyrelsen kun at tillade  

 indhentning af underhåndsbud i henhold til udbudscirkulærets § 4 d i meget  

 begrænset omfang.
 Det skal understreges, at de i boligstyrelsens cirkulære af 9. maj 1984 om  

 underhåndsbud indeholdte bestemmelser ikke berører kommunalbestyrelsens  

 adgang til som betingelse for at yde støtte i henhold til boligbyggeriloven  

 at forlange priser indhentet ved offentlig eller begrænset udbud.
 Om kommunalbestyrelsens indberetning til boligstyrelsen om anvendelsen af  

 udbudsformer henvises til pkt. 5 i boligstyrelsens cirkulære af 9. maj 1984  

 om underhåndsbud sammenholdt med pkt. 22 og 40 i dette cirkulære.  

 Underhåndsbudscirkulæret er optrykt som bilag 4 til nærværende cirkulære.
26. Vinterbyggeri Om byggeri i vinterperioden henvises til byggestyrelsens bekendtgørelse af  

 11. november 1981 om byggeri i vinterperioden og til byggestyrelsens  

 »Vejledning om vinterbyggeri« fra december 1981.
 Udgifterne til vinterforanstaltninger skal holdes inden for rammebeløbet.
27. Uformelle henvendelser til kommunen om  

 støttemulighed Før den egentlige støtteprocedure med indsendelse af ansøgning osv. sættes  

 igang, bør bygherren henvende sig til kommunen for at få klarlagt, om  

 kommunalbestyrelsen på forhånd kan tænkes at ville give støttetilsagn  

 (tilsagn om kommunal garanti og rentebidrag), og om kommunalbestyrelsen i  

 princippet kan godkende det påtænkte projekt, både i henseende til den  

 kommunale planlægning herunder kloak- og vejplaner - og den påtænkte  

 planløsning for projektet.
 En sådan uformel forhåndstilkendegivelse om støtte fra kommunen kan dog  

 ikke betragtes som et endeligt løfte om et senere tilsagn til støtte.
Inden bygherren køber den grund, hvor andelsboligforeningerne tænkes  

 opført, bør han sikre sig, at grunden kan udnyttes som påtænkt.
Der bør  

 tilvejebringes oplysninger om byggemodning m.v.
Hvis de lokale  

 bygningsmyndigheder ikke kan give sikre oplysninger om bundforholdene, bør  

 der foretages en sagkyndig undersøgelse af grunden med henblik på beregning  

 af eventuelle udgifter til ekstrafundering og pilotering.
Udgifterne til  

 pilotering og ekstrafundering skal holdes inden for rammebeløbet.
28. Ansøgning om støtte Efter en eventuel indledende kontakt med kommunen om dennes indstilling  

 til projektet indledes den egentlige støtteprocedure med indsendelse af et  

 særligt ansøgningsskema (»Ansøgning om støtte til opførelse af  

 andelsboliger«-AN 4). Det er obligatorisk, at anvende dette skema, der  

 kan fås ved henvendelse til Statens Indkøb, Bredgade 20, 1260 København K,  

 tlf. (01 92 91 28).
 Skemaet udfyldes af bygherren, som sender det til den kommune, hvor  

 byggeriet tænkes opført.
Det er ikke nødvendigt, at der på ansøgningstidspunktet foreligger et  

 færdigt udarbejdet projekt.
Det vil således normalt være tilstrækkeligt med  

 en detaljeringsgrad, svarende til et byggeprogram, jfr.  

 »Bygherrevejledning 1983«, kap. 7.
 Det er eksempelvis ikke en forudsætning for kommunalbestyrelsens  

 anbefaling af ansøgningen overfor boligstyrelsen, at der på  

 ansøgningstidspunktet foreligger en endeligt godkendt lokalplan for området.  

 Boligstyrelsen vil dog tidligst kunne meddele forhåndstilsagn til projektet,  

 når lokalplanen er endeligt vedtaget, eller kriterierne, som er nævnt i pkt.  

 3, i øvrigt opfyldes.
 Ansøgningen skal dog indeholde sådanne oplysninger, at  

 kommunalbestyrrelsen og boligstyrelsen er i stand til at bedømme, om  

 byggeriet vil kunne opfylde lovens krav, bl.a. til boligstørrelser og  

 rammebeløb.
Endvidere er det en forudsætning for kommunalbestyrelsens eventuelle  

 anbefaling af ansøgningen, at bygherren har råderet over en grund, hvor  

 byggeriet kan opføres.
Projektet vil ikke senere kunne overføres til en anden  

 grund uden fornyet indsendelse af ansøgning.
Ansøgningen må indeholde oplysning om den nøjagtige matrikelbetegnelse for  

 den grund, hvor byggeriet påtænkes opført.
Såfremt grunden ikke er endeligt  

 udmatrikuleret, må ansøgningen indeholde oplysninger om det samlede areal for  

 den pågældende udstykning, samt arealet for den parcel, hvor  

 andelsboligbyggeriet påtænkes opført.
 Når kommunen er grundsælger vil boligstyrelsen i forbindelse med  

 meddelelse af forhåndstilsagn foretage en særskilt vurdering af  

 grundkøbesummens størrelse ud fra de indsendte oplysninger om grunden.
 Kommunalbestyrelsen kan ligesom boligstyrelsen gøre støttetilsagnet  

 betinget af relevante vilkår, som det konkrete projekt skønnes at give  

 anledning til.
Såfremt kommunalbestyrelsen kan anbefale ansøgningen, sender  

 kommunalbestyrelsen ansøgningen (ansøgningsskemaet) til boligstyrelsen med  

 oplysning herom.
Der skal ikke indsendes tegninger ell.lign. med mindre  

 boligstyrelsen anmoder herom.
Hvis betingelserne for at opnå støtte er opfyldt, opnoterer boligstyrelsen  

 ansøgningen med henblik på meddelelse af forhåndstilsagn om rentebidrag.  

 Opnotering kan ikke foretages før kommunalbestyrelsens anbefaling af  

 projektet foreligger.
Ansøgeren og kommunalbestyrelsen modtager oplysning om,  

 at boligstyrelsen har modtaget ansøgningen.
 I forhold til planlægningen af den videre projektering samt tegning af  

 andele bør bygherren være opmærksom på, at der erfaringsmæssigt kan gå nogen  

 tid fra indsendelse af ansøgning til meddelelse af forhåndstilsagn.
29. Forhåndstilsagn Boligstyrelsen meddeler skriftligt forhåndstilsagn om rentebidrag til  

 projektet, når ansøgningen kan indpasses i andelsboligkvoten (»plads på  

 kvoten«).
 Kommunalbestyrelsen modtager en kopi af forhåndstilsagnet med en  

 bemyndigelse til på statens vegne at meddele endeligt tilsagn om rentebidrag.  

 I denne bemyndigelse fra boligstyrelsen til kommunalbestyrelsen vil det blive  

 forudsat, at kommunalbestyrelsen påser, at projektet med hensyn til  

 planlægning, indretning og priser m.v. opfylder de krav, der er stillet i  

 afsnit 2 og 4 i dette cirkulære.
Støtte kan kun bevilges, hvis byggearbejderne ikke er igangsat, jfr. § 65,  

 stk. 2 i boligbyggeriloven.
Dette betyder, at kommunalbestyrelsens endelige  

 tilsagn om støtte såvel som reservationen på kvoten bortfalder, hvis  

 byggearbejderne er sat i gang, inden kommunalbestyrelsens endelige tilsagn  

 foreligger.
Dette gælder dog ikke, når der i forbindelse med boligstyrelsens  

 forhåndstilsagn er givet tilladelse til at opføre en prøvebolig jfr. pkt. 10.
30. Kommunens tilsagn Når boligstyrelsens forhåndstilsagn foreligger, kan bygherren færdiggøre  

 projekteringen med indarbejdelse af eventuelle myndighedskrav.
Det er  

 væsentligt, at projekteringen udføres, således at senere ændringer under  

 byggeriets gang kan undgås.
Det overlades til den enkelte kommunalbestyrelse at afgøre, hvilket  

 oplysningsmateriale bygherren skal indsende i forbindelse med godkendelse af  

 det enkelte projekt.
Der anvendes ikke særlige skemaer.
 For at kommunalbestyrelsen kan konstatere om projektet stadig opfylder  

 betingelserne for at opnå støtte, bør ansøgningsmaterialet indeholde  

 oplysninger om:
- anskaffelsessummens størrelse opdelt på anskaffelsessummens bestanddele  

 - den samlede grundudgift, håndværkerudgift og omkostninger.
Disse  

 oplysninger sammenholdes med den skønnede anskaffelsessum på tidspunktet for  

 den oprindelige ansøgning (jfr. pkt. 28) samt det gældende rammebeløb, - de enkelte bestanddele af anskaffelsessummen specificeret i fornødent  

 omfang, herunder ved en opdeling i bygherrens egne ydelser og eksterne  

 ydelser, - udbudsformen, - samlet entreprisesum efter indhentning af tilbud, - eventuelle ændringer i projektet, såfremt sådanne undtagelsesvis måtte  

 være foretaget efter boligstyrelsens meddelelse af forhåndstilsagn, - tidspunkt for byggeriets igangsætning, og - byggeperiodens længde.
Hvis kommunalbestyrelsen herefter skønner - at det fremsendte materiale ikke eller kun på uvæsentlige punkter  

 afviger fra det materiale, der har dannet grundlag for boligstyrelsens  

 forhåndstilsagn, - at der er et rimeligt forhold mellem anskaffelsessummens størrelse og  

 boligernes kvalitet, og at støttebetingelserne i øvrigt kan anses for  

 opfyldt, meddeler kommunalbestyrelsen tilsagn om kommunegaranti og rentebidrag på  

 kommunen og statens vegne, samt godkender anskaffelssummen inden byggeriet  

 påbegyndelse.
Kommunalbestyrelsen kan dog ikke godkende overskridelser af  

 rammebeløbet.
Når byggeriet påbegyndes, skal kommunalbestyrelsen underrette  

 boligstyrelsen herom, samt om, at den har godkendt anskaffelssummen og  

 meddelt endeligt tilsagn.
Hertil anvendes et særligt skema om byggeriets  

 påbegyndelse (»Påbegyndelse af opførelse af private andelsboliger«  

 - PÅ 1).
 Kommunalbestyrelsen skal således ikke længere særskilt underrette  

 boligstyrelsen om, at der er givet endeligt tilsagn.
31. Tidsfrister Boligstyrelsens forhåndstilsagn og reservation på kvoten skal inden 7  

 måneder efterfølges af kommunalbestyrelsens endelige tilsagn om rentebidrag  

 og kommunegaranti, igangsættelsestilladelse og kommunalbestyrelsens  

 godkendelse af anskaffelsessummen inden byggeriets påbegyndelse, jfr. pkt.  

 30.
 Endvidere er det en forudsætning, at byggeriet påbegyndes inden 7 måneder  

 efter forhåndstilsagnet.
 Overskrides denne frist på 7 måneder vil forhåndstilsagnet og pladsen på  

 kvoten bortfalde, og bygherren må indsende en ny ansøgning.
 Det er således en forudsætning for den forsatte gyldighed af et  

 forhåndstilsagn, at byggeriet sættes i gang senest ved udløbet af de 7  

 måneder, uanset hvornår inden for 7 måneders perioden kommunens endelige  

 tilsagn foreligger.
 Omfatter boligstyrelsens forhåndstilsagn en tilladelse til opførelse af en  

 prøvebolig, er det efter boligbyggerilovens § 65, stk. 2 et vilkår, at  

 byggearbejderne for bebyggelsens øvrige boliger igangsættes senest 3 måneder  

 efter kommunalbestyrelsens tilsagn.
 I sådanne tilfælde er det en betingelse for forhåndstilsagnets fortsatte  

 gyldighed, at både fristen på 7 måneder fra forhåndstilsagnet og 3 måneder  

 fra kommunens endelige tilsagn til byggeriets påbegyndelse, overholdes.
32. Byggeriets gennemførelse Byggeriet skal igangsættes og færdiggøres til de forudsatte tidspunkter.  

 Under byggeriets gang må der ikke foretages ændringer i det godkendte  

 projekt, medmindre der gives tilladelse hertil, hvor ganske særlige forhold  

 måtte foreligge.
Eventuelle merudgifter som følge af sådanne ændringer skal  

 afholdes inden for det beløb, der kan afsættes til uforudseelige udgifter,  

 jfr. pkt. 21.
 Ansøgning om godkendelse af eventuelle ændringer fremsendes til  

 kommunalbestyrelsen, der træffer afgørelse, medmindre den finder, at  

 ændringerne er af en sådan art eller et sådant omfang, at spørgsmålet bør  

 forelægges boligstyrelsen. Ændringer i antallet af boliger samt overskridelse  

 af boligernes maksimale størrelse skal altid forelægges for boligstyrelsen.
 Under byggeriets udførelse fører kommunalbestyrelsen tilsyn med, at  

 vilkårene for støtte overholdes.
33. Byggeriets afslutning - skæringsdag Skæringsdagen for et byggeris overgang fra anlæg til drift fastsættes til  

 datoen for byggeriets (sidste lejligheds) færdiggørelse (= klar til  

 indflytning) med tillæg af højst 2 måneder til klargøring af  

 udenomsarealerne.
Pr. denne skæringsdag skal udarbejdes endeligt byggeregnskab.
Heri  

 medtages som udgifter alle egentlige anlægsudgifter samt de udgifter til  

 renter, skatter, og afgifter, forsikringer osv., der vedrører tiden indtil  

 skæringsdagen.
Herunder også afdrag på indekslån, der er optaget under  

 byggeriets gang (etapevis belåning). Udgifter, der vedrører tiden efter  

 skæringsdagen, føres på ejendommens driftsregnskab. (Dette gælder eksempelvis  

 renter af den del af byggelånet, der ikke måtte være betalt pr.  

 skæringsdagen).
Alle indtægter i forbindelse med byggeriet, der vedrører tiden frem til  

 skæringsdagen (uanset om de er indgået), godskrives byggeregnskabet.
Herunder  

 hører eksempelvis lejeindtægter og boligafgift for andelshavere, der er  

 indflyttet før skæringsdagen, men ikke af staten eventuelle betalte  

 rentebidrag, da disse udbetales til realkreditinstituttet.
Alle øvrige  

 indtægter føres på ejendommens driftsregnskab.
34. Overdragelse af støttetilsagn til  

 andelsboligforeningen I de tilfælde, hvor forhåndstilsagnet ikke er meddelt til en stiftet  

 andelsboligforening, er det en betingelse for støtte, at boligerne er  

 overdraget til en andelsboligforening, før udbetaling af rentebidrag kan ske.  

 Kommunalbestyrelsens tilladelse til at overføre tilsagnet om støtte til  

 andelsboligforeningen skal indhentes.
I forbindelse med overdragelse af  

 støttetilsagnet til andelsboligforeningen påser kommunalbestyrelsen, at  

 overdragelsessummen ikke overstiger eller skønnes at ville overstige den  

 endelige anskaffelsessum, som godkendes af kommunalbestyrelsen efter  

 byggeriets afslutning, jfr. pkt. 35.
35. Godkendelse af endelig anskaffelsessum Når byggeriet er fuldført, skal kommunalbestyrelsen godkende den endelige  

 anskaffelsessum.
 Bygherrens anmodning om godkendelse af den endelige anskaffelsessum skal  

 indsendes til kommunalbestyrelsen senest 3 måneder efter skæringsdagen.
I de tilfælde hvor - den endelige anskaffelsessum er identisk med den inden byggeriets  

 igangsætning af kommunalbestyrelsen godkendte anskaffelsessum, og - denne anskaffelsessum tillige er identisk med den pris, til hvilken  

 bygherren har overdraget byggeriet til andelsboligforeningen, og - bygherren har udført arbejdet i eget regie under totalentrepriselignende  

 forhold vil den endelige godkendelse af anskaffelsessummen normalt kunne ske på  

 basis af et af en revisor attesteret skøde for byggeriets overdragelse til  

 andelsboligforening.
 I øvrige tilfælde sker godkendelsen på grundlag af et byggeregnskabet, som  

 opgøres pr. den i pkt. 33 nævnte skæringsdag.
 Byggeregnskabet skal være ledsaget af en af bygherrens revisor attesteret  

 redegørelse for, hvorledes udgifter og indtægter er beregnet og medtaget i  

 anskaffelsessummen.
 Det overlades til den enkelte kommunalbestyrelse at afgøre i hvilken form  

 byggeregnskabet skal aflægges, jfr. pkt. 22, 33 og 34. Dog må  

 kommunalbestyrelsen påse, at gebyret til staten, jfr. pkt. 23 H, også er  

 medtaget i byggeregnskabet.
Den anskaffelsessum, som kommunalbestyrelsen godkendte, inden byggeriet  

 blev påbegyndt (jfr. pkt. 30), skal i princippet være overholdt efter  

 færdiggørelsen.
Vedrørende merudgifter, der kan godkendes ud over det for  

 projektet gældende rammebeløb, henvises til pkt. 21.
Et byggeris anskaffelsessum kan aldrig fastsættes til et højere beløb end  

 summen af udgifter med fradrag af indtægter.
Hvis en med  

 andelsboligforeningen på forhånd aftalt overdragelsessum overstiger den  

 således opgjorte anskaffelssum for byggeriet, skal overdragelsessummen  

 nedsættes til det beløb, der svarer til anskaffelsessummen.
36. Berigtigelse af støtten Samtidig med anmodningen om godkendelse af den endelige anskaffelssum skal  

 andelsboligforeningen anmode kommunalbestyrelsen om en endelig berigtigelse  

 af den offentlige støtte (rentebidrag). Kommunalbestyrelsen skal i  

 forbindelse med behandlingen af denne ansøgning påse, at skæringsdagen for  

 byggeriet overgang fra anlæg til drift er fastsat til datoen for byggeriets  

 (sidste boligs) færdiggørelse med et tillæg på højst 2 måneder til klargøring  

 af udenomsarealerne.
Når den endelige anskaffelsessum er godkendt og berigtigelsen af støtten  

 er sket, skal kommunalbestyrelsen orientere Kongeriget Danmarks Hypotekbank  

 og Finansforvaltning herom og samtidig give meddelelse til hypotekbanken om - størrelsen af den endelig godkendte anskaffelsessum, herunder den del,  

 der vedrører garager/carporte og erhvervslokaler, jfr. pkt. 35, - skæringsdagen (datoen), jfr. pkt. 33, - kommunalbestyrelsen har givet tilladelse til at overføre tilsagnet om  

 støtte til andelsboligforeningen (jfr. pkt. 34), i bekræftende fald angives  

 foreningens navn og adresse, samt - datoerne for de enkelte andelshaveres indflytning.
Rentebidraget kan  

 tidligst ydes fra det tidspunkt, hvor den enkelte bolig tages i brug af  

 andelshavere og tidligst fra det tidspunkt, hvor mindst 75 pct. af  

 andelshaverne er indflyttet, jfr. pkt. 16.
 Hvis ikke alle boligerne er taget i brug af andelshavere på tidspunktet  

 for ansøgningen om den endelige berigtigelse, skal kommunalbestyrelsen af  

 hensyn til rentebidragsberegningen løbende underrette hypotekbanken om senere  

 indflytninger.
 Det må derfor i ansøgningen om rentebidragets berigtigelse opgøres, hvor  

 mange boliger der er solgt og taget i brug som andelsboliger på  

 ansøgningstidspunktet, disses bruttoetageareal (jfr. cirkulærets afsnit 2),  

 idet rentebidraget da foreløbigt vil blive fastsat på grundlag heraf.  

 Endvidere må andelsboligforeningen give meddelelse til kommunalbestyrelsen,  

 efterhånden som flere boliger tages i brug af andelshavere, med henblik på  

 attestation og videregivelse af oplysningerne til hypotekbanken, som på  

 grundlag heraf regulerer rentebidraget.
 Rentebidraget for den enkelte bolig beregnes som en forholdsmæssig andel -  

 fastsat efter bruttoetageareal - af det samlede rentebidrag for hele  

 bebyggelsen.
37. Oplysningspligt over for andelshavere Inden en andelshaver overtager sin bolig, skal andelsboligforeningen eller  

 bygherren gøre andelshaveren bekendt med andelsindskuddets størrelse for den  

 pågældende bolig samt for den samlede bebyggelse, den årlige boligafgift,  

 sikkerheden for indskuddet og muligheden for at blive boende som lejer i  

 tilfælde af, at foreningen opløses eller ikke kan stiftes som følge af  

 manglende tilslutning.
Der henvises til boligbyggerilovens § 66, stk. 3.
Andelsindskuddets størrelse vil kunne være forskelligt for de enkelte  

 andelshavere afhængigt af boligernes størrelse.
Det samlede indskud skal dog  

 altid udgøre 20 pct. af den endelige anskaffelsessum for den samlede  

 bebyggelse.
38. Sikring af andelsindskud og andelshavernes ret til  

 at blive boende Da rentebidrag ydes, når mindst 75 pct. af boligerne er solgt til  

 andelshaverne og kun for de boliger, der er taget i brug af andelshavere, må  

 man gå ud fra, at en bygherre for at begrænse sin egen og andelshavernes  

 risiko på forhånd sikrer sig, at en væsentlig del af boligerne kan afsættes i  

 forbindelse med eller snarest efter byggeriets færdiggørelse.
For at sikre andelshaverne mod tab på erlagte andelsindskud i tilfælde af,  

 at der alligevel ikke kan sælges et tilstrækkeligt antal boliger til at sikre  

 andelsboligforeningens fortsatte drift, skal andelsindskuddet indbetales på  

 en i et pengeinstitut særlig spærret konto oprettet i andelsboligforeningens  

 navn.
Først når mindst 75 pct. af foreningens boliger er taget i brug af  

 andelshavere, der har betalt andelsindskud, kan indskuddene frigives og  

 udbetales til bygherren.
 Det er endvidere en forudsætning for frigivelse af andelsindskuddet, at  

 kommunen har godkendt anskaffelsessummen endeligt, jfr. pkt. 35.
Kan disse betingelser ikke opfyldes, og foreningen som følge heraf ikke  

 kan stiftes eller må opløses, tilbagebetales indskuddet til andelshaverne.
I  

 disse tilfælde vil de hidtidige andelshavere være berettiget til at blive  

 boende i deres boliger som lejere.
Udlejeren kan da forlange, at der af  

 andelsindskuddet tilbageholdes et beløb, svarende til 6 måneders leje, til  

 dækning af forudbetalt leje og depositum.
Herefter reguleres forholdet mellem  

 lejer og udlejer efter lejelovgivningen.
Der henvises til boligbyggerilovens  

 § 66, stk. 3.
39. Andelsboligloven For andelsboligforeningens forhold i øvrigt, herunder krav til indholdet i  

 foreningens vedtægt og prisfastsættelse af andele ved overdragelse af  

 boliger, gælder reglerne i andelsboligforeningsloven, jfr. boligministeriets  

 bekendtgørelse nr. 372 af 27. juli 1983 af lov om andelsboligforeninger og  

 andre boligfællesskaber.
 Om disse forhold henvises i øvrigt til boligstyrelsens cirkulære af 21.  

 januar 1981 om andelsboligforeninger og andre boligfællesskaber, og  

 boligstyrelsens cirkulære af 11. juni 1982 om ændring af lov om  

 andelsboligforeninger og andre boligfællesskaber.
40. Kommunens indsendelse af oplysninger Af hensyn til administrationen af støtteordningen for private  

 andelsboligforeninger og selve ydelsen af støtten skal kommunalbestyrelsen  

 indsende nedenstående oplysninger:
A.
Ansøgning om støtte skal ske på det af boligstyrelsen udarbejdede  

 særlige ansøgningsskema om støtte til opførelse af andelsboligforeninger,  

 jfr. pkt. 28.
 Ansøgningsskemaet indsendes af kommunen til boligstyrelsen med  

 kommunalbestyrelsens erklæring.
 Der bør ikke indsendes tegninger eller andet materiale, med mindre  

 boligstyrelsen anmoder herom.
B.
Hvis kommunalbestyrelsen ikke inden for den i pkt. 31 nævnte frist på 7  

 måneder har kunnet meddele endeligt tilsagn, eller hvis byggeriet ikke  

 igangsættes inden for 7 månedersfristen, giver kommunalbestyrelsen meddelelse  

 herom til boligstyrelsen.
 Hvis byggeriet i øvrigt ikke gennemføres orienterer kommunen  

 boligstyrelsen herom.
C.
Når byggeriet påbegyndes underretter kommunalbestyrelsen boligstyrelsen  

 om tidspunktet for igangsætningen, om at kommunalbestyrelsen har meddelt  

 endeligt tilsagn om kommunegaranti og rentebidrag på kommunens og statens  

 vegne samt om godkendelsen af anskaffelsessummen inden byggeriets  

 påbegyndelse, jfr. pkt. 30. Indberetningen foretages på det af boligstyrelsen  

 udarbejdede skema. (PÅ 1) D.
Samtidig med, at kommunalbestyrelsen afgiver sin garanti for  

 realkreditlånet (jfr. pkt. 17), sender den til Kongeriget Danmarks  

 Hypotekbank og Finansforvaltning primært kopi af det for lånets udstedte  

 pantebrev subsidiært kopi af kommunalbestyrelsens garantierklæring.
E.
Når den endelige anskaffelsessum er godkendt, og berigtigelsen af  

 støtten er sket (jfr. pkt. 35-36), skal kommunalbestyrelsen orientere  

 Kongeriget Danmarks Hypotekbank og Finansforvaltning herom, idet  

 kommunalbestyrelsen oplyser om - størrelsen af den endelige godkendte anskaffelsessum, herunder den del  

 der vedrører garager/ carporte og erhvervslokaler, - skæringsdagen (datoen), - kommunalbestyrelsen har givet tilladelse til at overføre tilsagnet om  

 støtte til andelsboligforeningen; i bekræftende fald med angivelse af dens  

 navn og adresse, samt - dato(er) for andelshavernes indflytning.
 Hvis ikke alle andelshavere er indflyttet, når ovennævnte oplysninger  

 indsendes, skal kommunalbestyrelsen løbende give hypotekbanken meddelelse om  

 senere indflytninger, jfr. pkt. 36.
 Kopi af kommunalbestyrelsens oplysninger til hypotekbanken skal sendes til  

 boligstyrelsen og det långivende realkreditinstitut.
Boligstyrelsen, den 10. juli 1985 H.
E.
Rasmussen /Vibeke Køie Uddrag af boligministeriets lovbekendtgørelse nr. 407 af 26. juli 1984 § 55.  Tilsagn om støtte sker med hensyntagen til  

 udlejningssituationen i det område, hvor byggeriet agtes gennemført, herunder  

 til boligbehovet inden for områder, hvor der sker nedlæggelse af lejligheder  

 i forbindelse med byfornyelses-, sanerings- eller kondemneringsvirksomhed  

 eller gennemførelse af gade- og vejanlæg og andre offentlige anlæg.
§ 56.  Det tilstræbes, at det støttede byggeri får en  

 tilfredsstillende udformning i planmæssig og teknisk henseende, og at det  

 under hensyntagen til kvalitet, udstyr og beliggenhed udføres for det lavest  

 mulige beløb.
Anskaffelsesudgifterne må søges holdt inden for rammer, der  

 muliggør et sådant lejeniveau, at boligerne kan påregnes udlejet.
En passende  

 del af lejlighederne kan kræves indrettet for børnerige familier, ældre,  

 handicappede eller særlige befolkningsgrupper.
 Stk. 2.  Boligministeren kan fastsætte nærmere regler om  

 de i stk. 1 nævnte forhold.
§ 57.  Boligministeren kan som vilkår for at yde  

 støtte forlange, at en del af lejlighederne i det enkelte byggeforetagende  

 anvises til husstande, som bliver husvilde ved nedlæggelse af lejligheder som  

 følge af byfornyelses-, sanerings- eller kondemneringsvirksomhed eller  

 gennemførelse af gade- og vejanlæg og andre offentlige anlæg.
Boligministeren  

 kan endvidere betinge, at en del af lejlighederne anvises til husstande, som  

 tilflytter området med henblik på opnåelse af beskæftigelse.
 § 58.  Lejlighedernes bruttoetageareal må ikke  

 overstige 130 kvadratmeter.
Stk.
Støtte kan kun bevilges, såfremt byggearbejderne ikke er igangsat.  

 Boligministeren kan pålægge modtagerne af støtte at betale et passende bidrag  

 til dækning af statens administrationsudgifter ved ansøgningers behandling.
 § 59.  Ejendommen skal holdes forsvarligt vedlige og  

 skal forsikres i et bygningsbrandforsikringsselskab, der har  

 forsikringstilsynets tilladelse til at drive forsikringsvirksomhed.
§ 60.  En ejendoms værdi fastsættes på grundlag af en  

 vurdering af ejendommens samlede anskaffelsessum ekskl. indskud til  

 realkreditinstitutterne.
Boligministeren kan fastsætte nærmere retningslinier  

 herom.
 Stk. 2.  Ved værdifastsættelsen skal ikke medregnes  

 merudgifter til indretning af en del af lejlighederne til beboelse for stærkt  

 bevægelseshæmnede, og som finansieres i medfør af § 30, stk. 2, jfr. § 43,  

 stk. 4.
 § 61.  Boligministeren kan nægte at yde statsstøtte,  

 såfremt kommunens medvirken til byggeriets gennemførelse er gjort betinget af  

 vilkår, som efter boligministerens opfattelse må anses for urimelige.
 §62. Ved finansiering med andre midler end de i § 32 nævnte kan ydes  

 støtte, såfremt lånevilkårene kan godkendes af boligministeren.
 § 62 a.  Med henblik på at fremme mulighederne for at  

 iværksætte forsøg med nye byggemetoder, boligformer eller forhold vedrørende  

 driften af almennyttigt byggeri kan boligministeren i særlige tilfælde  

 tillade, at de for almennyttigt byggeri fastsatte bestemmelser fraviges.  

 Anskaffelsesudgifterne for sådant byggeri skal dog holdes inden for de  

 rammer, der er fastsat som vilkår for at opnå støtte.
Stk. 2.  Realkreditinstitutter kan yde indekslån til  

 foranstaltninger som nævnt i stk. 1 efter samme regler, som i henhold til lov  

 om indeksregulerede realkreditlån gælder for opførelse af ejendomme, hvortil  

 der ydes rentebidrag.
Kapitel 10 Støtte til opførelse af andelsboliger § 63.  Boligministeren kan på statskassens vegne give  

 tilsagn om rentebidrag til opførelse af boliger, der overtages af  

 boligtagerne på andelsbasis, og hvortil der ydes indekslån.
Stk. 2.  Tilsagn om statsstøtte kan gives til opførelse  

 af indtil 4.200 andelsboliger i finansåret 1984 og indtil 4.000 i finansåret  

 1985. Udnyttes bevillingskvoten i et finansår ikke fuldt ud, overføres den  

 resterende del til det følgende finansår.
En eventuel uudnyttet del af  

 bevillingskvoten for 1983, overføres til 1984.
 Stk. 3.  Tilsagn om statsstøtte kan kun gives, hvis  

 kommunalbestyrelsen påtager sig at yde den støtte, der er nævnt i § 63 a,  

 stk. 5, og § 64.
 Stk. 4.  Tilsagn kan gives til andelsboligforeninger,  

 der er dannet med henblik på opførelse af andelsboliger til brug for  

 foreningens medlemmer, samt til personer, institutioner, selskaber, fonds og  

 lignende, som påtager sig at opføre en boligbebyggelse med henblik på  

 overdragelse til en andelsboligforening.
 § 63 a.  Rentebidrag udgør et beløb, der svarer til  

 udgiften til forrentning af indekslån samt til administrations- og  

 reservefondsbidrag.
 Stk. 2.  Rentebidrag ydes med virkning fra indekslånets  

 optagelse, dog tidligst fra den enkelte andelshavers ibrugtagning af boligen.
Stk. 3.  Udbetaling af rentebidrag kan påbegyndes, når  

 den samlede bebyggelse er finansieret med indekslån, og 75 pct. af boligerne  

 er taget i brug af andelshaverne.
Rentebidraget udbetales bagud i tilknytning  

 til de i pantebrevene fastsatte terminer.
Udbetalingen sker til det  

 långivende realkreditinstitut på grundlag af en speciferet opgørelse fra  

 instituttet.
 Stk. 4.  Statens andel af rentebidraget udgør et beløb,  

 der svarer til 90 pct. af det fulde rentebidrag.
Stk. 5.  Kommunens andel af rentebidraget udgør et  

 beløb, der svarer til 10 pct. af det fulde rentebidrag.
Stk. 6. Halvdelen af  

 kommunens andel af rentebidraget fordeles i hovedstadsområdet mellem  

 kommunerne i dette område efter reglerne om fordeling af boligstøtte i lov om  

 individuel boligstøtte.
 Stk. 7.  Boligministeren kan helt eller delvis bringe  

 betaling af rentebidrag til ophør, såfremt ejendommens økonomi forbedres  

 eller ændrede forhold for byggeriet taler derfor, herunder en stigning i det  

 almindelige lejeniveau.
§ 64.  Kommunalbestyrelsen kan yde garanti for  

 indekslån for den del af lånet, der på tidspunktet for lånets optagelse har  

 pantesikkerhed ud over 65 pct. af ejendommens værdi. jfr. § 60. Garantien  

 omfatter til enhver tid så stor en del af lånets restgæld og eventuelt  

 forfaldne terminsydelser, som det oprindelige garantibeløb udgjorde af  

 hovedstolen.
Den del af restgælden, der ikke omfattes af garantien, har  

 panteret forud for den garanterede del af restgælden.
 § 65.  Med hensyn til byggeriets udformning, kvalitet  

 og anskaffelsesudgifter m.v. gælder reglerne i § 56, § 58, stk. 1 og stk. 2,  

 2. pkt. samt § 59. Bestemmelserne i § 62 a finder tilsvarende anvendelse.
Stk. 2.  Rentebidrag kan kun bevilges, såfremt  

 byggearbejderne ikke er igangsat.
Boligministeren kan dog fastsætte nærmere  

 regler, hvorefter der kan bevilges rentebidrag til en bebyggelse, hvori der  

 indgår en bolig, som efter forudgående tilladelse fra boligministeren er  

 påbegyndt opført, inden kommunalbestyrelsen har meddelt tilsagn efter § 64  

 til den samlede bebyggelse.
Det er en betingelse for ydelse af rentebidrag  

 efter 2. punktum, at byggearbejderne for bebyggelsens øvrige boliger  

 igangsættes senest 3 måneder efter kommunalbestyrelsens tilsagn.
 § 66.  Indtil 75 pct. af foreningens lejligheder er  

 taget i brug af andelshavere, der har indbetalt boligandel, indbetales  

 andelshavernes indskud på en særlig konto i et pengeinstitut, således at  

 midlerne ikke frigives til foreningen, før den nævnte betingelse er opfyldt.  

 Bliver betingelsen ikke opfyldt, og foreningen må opløses, tilbagebetales  

 andelsindskuddet.
 Stk. 2.  Inden overtagelse af en bolig i foreningen skal  

 andelshaveren have oplysning om størrelsen af andelsindskud og boligafgift  

 samt om sikkerheden for det indbetalte indskud i tilfælde af, at foreningen  

 må opløses som følge af manglende tilslutning, og om de muligheder, der i så  

 fald vil være for at blive boende som lejer.
 Stk. 3.  Opløses en andelsboligforening som nævnt i stk.  

 1, har de hidtidige andelshavere ret til at blive boende som lejere, og  

 udlejeren kan da forlange, at der af andelsindskuddet tilbageholdes et beløb  

 svarende til 6 måneders leje til dækning af forudbetalt leje og depositum.
§ 66 a.  Opløses en andelsboligforening, hvortil  

 staten har ydet rentesikring eller rentebidrag, kan den ydede rentesikring  

 eller det ydede rentebidrag kræves helt eller delvist tilbagebetalt efter  

 boligministerens nærmere bestemmelse.
Tilbagebetalingskravet påhviler de  

 andelshavere, der er medlemmer af andelsboligforeningen på tidspunktet for  

 foreningens opløsning.
Bilag 2 Cirkulæreskrivelse nr. 96 af 7. juni 1978 om beregning af etageareale i  

 almennyttigt boligbyggeri (Udelades her) Bilag 3 Cirkulære nr. 7 af 6. januar 1983 om udbud af bygge ~ og anlægsarbejder  

 (Udelades her) Bilag 4 Cirkulære nr. 57 af 9. maj 1984 om forskellige forhold i forbindelse med  

 underhåndsbud inden for byggeri, der opføres med støtte i henhold til lov om  

 boligbyggeri (Udelades her) Bilag 5 Bekendtgørelse nr. 391 af 4. juli 1984 om prøvehuse (Udelades her) Bilag 6 Cirkulære nr. 48 af 10. maj 1985 om totalentreprise i byggeri med  

 offentlig støtte (Udelades her) Bilag 7 Tillæg til rammebeløbet ifølge pkt. 21 ved lavere lejlighedsgennemsnit end  

 henholdsvis 80 m2 ved etagebyggeri og 90 m2 ved lavt byggeri.
