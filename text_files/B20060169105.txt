Bekendtgørelse  

 om det fælles datagrundlag ved registrering  

  

 og afmelding som arbejdssøgende hos staten i jobcenteret og  

  

 ved det individuelle kontaktforløb hos kommunen og staten  

  

 i jobcenteret I medfør af § 11, stk. 4, og § 104,  

 stk. 1, i lov om en aktiv beskæftigelsesindsats, jf. lovbekendtgørelse  

 nr.  

 685 af 29. juni 2005 som ændret ved § 1 i lov nr. 523 af 24. juni 2005  

 og  

 § 58, § 61, stk. 2, § 66 og § 67 i lov nr. 522 af  

 24.  

 juni 2005 om ansvaret for og styringen af den aktive beskæftigelsesindsats,  

 fastsættes:
Formål § 1.  

  

 Bekendtgørelsens formål er at 1)  

 	  

 sikre et fælles  

 datagrundlag for oplysninger om registrering og afmelding som arbejdssøgende  

 hos staten i jobcenteret samt om det individuelle kontaktforløb, således at  

 informationerne kan genanvendes af alle relevante aktører i  

 beskæftigelsesindsatsen, 2)  

 	  

 sikre jobcentrenes  

 registrering af beskæftigelsespotentialet hos arbejdssøgende og 3)  

 	  

 understøtte  

 bekendtgørelse om tilsyn med kommunernes overholdelse af reglerne om de  

 sagsbehandlingsskridt, kommunen skal foretage ved samtaler i det individuelle  

 kontaktforløb (visitationstilsyn).
Anvendelsesområde § 2.  

  

 Staten i jobcenteret skal anvende bestemmelserne i denne bekendtgørelse ved  

 registrering og afmelding af de personer, der er nævnt i § 11,  

 stk. 2  

 i lov om en aktiv beskæftigelsesindsats.
 Stk. 2.  

  

 Kommunen i  

 jobcenteret skal anvende bestemmelserne i denne bekendtgørelse ved  

 registrering  

 og afmelding af de personer, der er nævnt i § 11, stk. 3 i lov om  

 en  

 aktiv beskæftigelsesindsats.
 Stk. 3.  

  

 Kommunen og  

 staten i jobcenteret skal anvende bestemmelserne i denne bekendtgørelse ved  

 registrering af midlertidige forhold, der kan have betydning for den lediges  

 mulighed for at blive formidlet til et arbejde, blive indkaldt til samtaler  

 m.v. (periodiske forhold) for personer der er nævnt i § 11, stk. 2  

 og  

 3 i lov om en aktiv beskæftigelsesindsats.
Stk. 4.  

  

 Kommunen og  

 staten i jobcenteret skal anvende bestemmelserne i denne bekendtgørelse ved  

 registrering af oplysninger, der fremkommer i det individuelle kontaktforløb,  

 jf.  

 kapitel 7 i lov om en aktiv beskæftigelsesindsats, for personer, der er  

 omfattet af denne lovs § 2, nr. 1  3, Stk. 5.  

  

 Andre  

 aktører skal anvende bestemmelserne i bekendtgørelsen ved registrering af  

 oplysninger, der fremkommer i det individuelle kontaktforløb, jf. kapitel 7 i  

 lov om en aktiv beskæftigelsesindsats, for personer, der er omfattet af denne  

 lovs § 2, nr. 1  3.
Registrering af kontanthjælpsansøgere i jobcenteret § 3.  

  

 Når  

 borgeren første gang henvender sig til kommunen med ansøgning om kontant-  

 eller  

 starthjælp efter lov om aktiv socialpolitik, skal kommunen i jobcenteret  

 registrere henvendelsen i det fælles datagrundlag med henblik på  

 kommunikationen med ydelsescenteret.
 Stk. 2.  

  

 Kommunen i  

 jobcenteret skal ved første henvendelse vurdere, hvorvidt der anmodes om  

 hjælp  

 alene på grund af ledighed og på den baggrund registrere vurderingen af den  

 lediges beskæftigelsespotentiale, jf. bekendtgørelse om visitation og det  

 individuelle kontaktforløb § 7.
Stk. 3.  

  

 Kommunen  

 skal meddele staten i jobcenteret, når en person ikke længere modtager  

 kontant-  

 eller starthjælp.
Meddelelsen foregår ved registrering i det fælles  

 datagrundlag.
 Stk. 4.  

  

 Videregivelse af personoplysninger mellem jobcenteret og ydelsescenteret skal  

 ske i overensstemmelse med Persondatalovens § 8, stk. 3.
Registrering og afmelding som arbejdssøgende og  

 registrering af periodiske forhold samt udveksling af data herom § 4.  

  

 Kommunen skal registrere personer, der er omfattet af lov om aktiv  

 beskæftigelsesindsats § 2, nr. 2, som arbejdssøgende hos staten i  

 jobcenteret.
Registreringen skal ske ved første henvendelse hos kommunen med  

 anmodning om kontant- eller starthjælp.
Registreringen skal endvidere ske,  

 hvis  

 kommunen senere i kontaktforløbet vurderer, at personen fremover modtager  

 kontant- eller starthjælp alene på grund af ledighed og derfor skifter  

 matchkategori til 1 til 3.
 Stk. 2.  

  

 Personer,  

 der er omfattet af lov om aktiv beskæftigelsesindsats § 2, nr. 1 kan  

 enten  

 registrere sig selv som arbejdssøgende hos staten i jobcenteret digitalt via  

 Jobnet  

 eller kan anmode staten i jobcenteret om at foretage denne registrering.
Stk. 3.  

  

 For  

 personer, der er omfattet af lov om aktiv beskæftigelsesindsats § 2, nr.  

 1  

 og 2, skal staten og kommunen i jobcenteret registrere midlertidige forhold  

 (periodiske forhold), der kan have betydning for den lediges mulighed for at  

 blive formidlet til et arbejde, indkaldt til møder m.v.
Det kan fx være  

 ferie,  

 sygdom, kommunal aktivering, midlertidigt arbejde, borgerligt ombud,  

 fritagelse  

 fra rådighed eller fritagelse fra aktivering.
 § 5.  

  

 Kommunen skal meddele staten i jobcenteret, når personer, der modtager  

 kontant-  

 eller starthjælp alene på grund af ledighed, ikke længere skal være  

 registreret  

 som arbejdssøgende hos staten i jobcenteret enten som følge af at hjælpen  

 ikke længere  

 modtages alene på grund af ledighed eller hvis personen fritages for at stå  

 til  

 rådighed, jf. § 15 i bekendtgørelse om rådighed for personer, der  

 ansøger  

 om eller modtager kontanthjælp eller starthjælp alene på grund af ledighed.  

 Meddelelsen foregår ved afmelding i det fælles datagrundlag.
§ 6.  

  

 Ledige omfattet af § 2, nr. 1 i lov om en aktiv beskæftigelsesindsats,  

 der  

 registreres som arbejdssøgende hos staten i jobcenteret, vil automatisk blive  

 betragtet som værende i »straksmatch« medmindre dette ændres ved  

 registreringen  

 i jobcenteret eller de har en matchkategori registreret i forvejen.
I  

 sidstnævnte tilfælde beholder den ledige denne matchkategori indtil første  

 samtale i kontaktforløbet.
Registrering af data i det fælles datagrundlag § 7.  

  

 Data i forbindelse med anvendelsen som nævnt i § 2, registreres i det  

 fælles datagrundlag via den it-funktionalitet, som stilles til rådighed af  

 Arbejdsmarkedsstyrelsen.
Stk. 2.  

  

 Den  

 it-funktionalitet, som er nævnt i stk. 1, skal anvendes ved enten 1)  

 	  

 at benytte den  

 browserbaserede registreringsløsning i Arbejdsmarkedsportalen (Det Digitale  

 Registreringsværktøj) og den dertil knyttede funktionalitet til registrering  

 som arbejdssøgende hos staten i jobcenteret, eller 2)  

 	  

 at benytte de  

 grænseflader (webservicer), som Arbejdsmarkedsstyrelsen har udviklet, jf.  

 §§ 8  11.
 § 8.  

  

 Ved  

 registreringen som arbejdssøgende hos staten i jobcenteret skal følgende data  

 registreres om de personer, der er omfattet af § 2, nr. 1 og 2, i lov om  

 en aktiv beskæftigelsesindsats:
1)  

 	  

 navn, 2)  

 	  

 CPR-nummer, 3)  

 	  

 dato for registrering  

 som arbejdssøgende, 4)  

 	  

 ydelseskategori, 5)  

 	  

 ledighedsgrad, 6)  

 	  

 de  

 stillingsbetegnelser, som vedkommende søger job som, og 7)  

 	  

 A-kasse (hvis  

 personen er medlem).
 Stk. 2.  

  

 Ved  

 afmelding af personer, der er registreret som arbejdssøgende hos staten i  

 jobcenteret jf. § 4, stk. 2, skal følgende data registreres:
1)  

 	  

 navn, 2)  

 	  

 CPR-nummer, 3)  

 	  

 dato for afmelding,  

 og 4)  

 	  

 årsag til afmelding.
Stk. 3.  

  

 Kommunen  

 skal ved første henvendelse med anmodning om hjælp, registrere dato for  

 første  

 henvendelse hos kommunen for personer, der ikke skal registreres som  

 arbejdssøgende hos staten i jobcenteret.
Ved første henvendelse skal desuden  

 registreres oplysninger nævnt i § 9, nr. 1  3 samt nr. 6 og 7.  

 Øvrige  

 oplysninger nævnt i § 7 kan registreres ved første henvendelse, men er  

 ikke obligatoriske ved denne.
 Stk. 4.  

  

 Ved  

 meddelelse om ophør af kontant- eller starthjælp, skal dato for ophør af  

 udbetaling af hjælp registreres.
 Stk. 5.  

  

 Midlertidige forhold (periodiske forhold), der kan have betydning for den  

 lediges mulighed for at blive formidlet til et arbejde, indkaldt til møder  

 m.v.  

 skal registreres med angivelse af startdato og evt. slutdato.
 § 9.  

  

 Oplysninger, som er fremkommet i det individuelle kontaktforløb, jf.  

 § 2,  

 og som er omfattet af denne bekendtgørelse, er:
1)  

 	  

 angivelse af stamdata  

 i form af navn, CPR-nummer, forsørgelse, herunder dato for opdatering,  

 registrering som arbejdssøgende hos staten i jobcenteret eller ej, herunder  

 dato for opdatering, dato for første registrering, dato for seneste  

 registrering, sagstype (arbejdsløshedsdagpenge, kontant- eller  

 starthjælpssag)  

 samt samtykke til henholdsvis at indhente eller videregive oplysninger og  

 dato  

 for samtykket (obligatorisk ved alle registreringer af kontakt), 2)  

 	  

 registrering af dato  

 for afholdt kontaktsamtale og samtaletype (første kontaktsamtale eller  

 efterfølgende kontaktsamtaler) (obligatorisk ved alle registreringer af  

 kontakt), 3)  

 	  

 angivelse af  

 kontaktform, herunder evt. kommentarer til kontaktform (obligatorisk ved alle  

 registreringer af kontakt), 4)  

 	  

 dialogguidens fem  

 opmærksomhedsområder, jf. § 5, stk. 2, i bekendtgørelse om  

 visitation  

 og det individuelle kontaktforløb (der skal kun registreres vedr. de  

 opmærksomhedspunkter, hvor det er relevant), 5)  

 	  

 en opsamlende  

 vurdering (hvis relevant), 6)  

 	  

 vurdering af  

 beskæftigelsespotentiale (matchkategori), jf. § 6, stk. 6, i  

 bekendtgørelse om visitation og det individuelle kontaktforløb (obligatorisk  

 ved alle registreringer af kontaktsamtaler), 7)  

 	  

 angivelse af, hvilke  

 opmærksomhedsområder der har været udslagsgivende for, at den ledige ikke er  

 vurderet til at være umiddelbar match, jf. § 5, stk.7, i bekendtgørelse  

 om  

 visitation og det individuelle kontaktforløb, 8)  

 	  

 årsag til hyppigere  

 kontakt, jf. kap. 7 i lov om en aktiv beskæftigelsesindsats (hvis relevant), 9)  

 	  

 angivelse af årsag  

 til evt. fritagelse for registrering som arbejdssøgende hos staten i  

 jobcenteret, jf. § 15 i bekendtgørelse om rådighed for personer, der  

 ansøger om eller modtager kontanthjælp eller starthjælp alene på grund af  

 ledighed (hvis relevant), 10)  

 	  

 angivelse af borgerens  

 evt. kommentar, (hvis relevant) og 11)  

 	  

 angivelse af det  

 videre forløb, jf. kapitel 7 i lov om en aktiv beskæftigelsesindsats  

 (obligatorisk ved alle registreringer af kontaktsamtaler).
Webservicer § 10.  

  

 Forud for anvendelse af webserviceløsningen, jf. § 7, stk. 2, skal  

 der indgås en tilslutningsaftale mellem Arbejdsmarkedsstyrelsen og den  

 dataansvarlige aftager.
I tilslutningsaftalen fastlægger  

 Arbejdsmarkedsstyrelsen de nærmere vilkår for webserviceløsningen, herunder  

 aftagerens garanti for it-sikkerhed, grænsefladebeskrivelser, webstandarder,  

 test før ibrugtagning, retningslinjer for anmeldelse til Datatilsynet mv.
 Stk. 2.  

  

 Den  

 dataansvarlige defineres som er fastlagt i § 3, stk. 1, nr. 4 i lov  

 om behandling af personoplysninger.
 § 11.  

  

 Arbejdsmarkedsstyrelsen sikrer, at de nærmere specifikationer af de udviklede  

 webservicer fremgår af Arbejdsmarkedsstyrelsens hjemmeside, www.ams.dk, under  

 afsnittet »tekniske standarder og webservicer«.
 § 12.  

  

 Den dataansvarlige aftager af de udviklede webservicer afholder selv alle  

 udgifterne hertil, herunder udgifter til test, udarbejdelse af  

 dokumentationen,  

 support og lignende udgifter.
Manglende overholdelse af betingelserne for  

 tilslutning og de nærmere specifikationer vedrørende webservicer § 13.  

  

 Arbejdsmarkedsstyrelsen kan lukke for den dataansvarlige aftagers adgang til  

 at  

 registrere via webservicer, jf. § 8, hvis den dataansvarlige ikke  

 overholder betingelserne for tilslutning og de nærmere specifikationer  

 vedrørende webservicer, jf. §§ 9 og 10. Den dataansvarlige aftager er  

 derefter forpligtet til at benytte registrering på den måde, som er nævnt i  

 § 5, stk. 2, nr. 1 (den browserbaserede udgave af Det Digitale  

 Registreringsværktøj).
Ikrafttræden § 14.  

  

 Bekendtgørelsen træder i kraft den 1. januar 2007.
 Stk. 2.  

  

 Samtidig  

 bortfalder bekendtgørelse nr. 493 af 13. juni 2005 om det fælles datagrundlag  

 i  

 forbindelse med det individuelle kontaktforløb i kommunen og  

 Arbejdsformidlingen.
