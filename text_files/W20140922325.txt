Skrivelse om, hvorvidt et medlem af et byråd, der er blevet idømt en bøde for overtrædelse af dyreværnslovens § 28, stk. 1, 1. punktum, jf. § 1, § 2 og § 3, stk. 3,3. punktum, er valgbar (Valgbarhedsnævnets skrivelse af 16. september 2013 til et byråd) Ved brev af 18. juni 2013 har byrådet i X Kommune i henhold til § 101, stk. 4, i lov om kommunale og regionale valg, indberettet til Valgbarhedsnævnet, at byrådsmedlem N.
N. ved  X Landsrets dom af . . er blevet idømt en bøde på 5.000 kr. for overtrædelse af dyreværnslovens § 28, stk. 1, 1 punktum, jf. § 1, § 2 og § 3, stk. 3, 3. punktum.
 Det fremgår af sagen, at pågældende den  og nogen tid forud herfor, på ejendommen  ikke har tilset sine får jævnligt, ligesom fårene som følge af det manglende tilsyn ikke har været behandlet forsvarligt og beskyttet bedst muligt eller har været passet og behandlet omsorgsfuldt.
Det er lagt til grund, at de seks får, som kunne identificeres og hvoraf et blev aflivet, ikke havde optaget foder i en længere periode og derfor døde eller måtte aflives, ligesom det er lagt til grund, at N.
N. ikke før den  var opmærksom på dyrenes dårlige fodertilstand.
 I den anledning skal det meddeles, at Valgbarhedsnævnet finder det overvejende betænkeligt at fastslå, at den begåede forseelse  uanset de krav, der må stilles til personer, der beklæder hverv som medlem af kommunale råd  i almindeligt omdømme gør den pågældende uværdig til at være medlem af kommunale råd, jf. den kommunale og regionale valglovs § 4.
 Den pågældende må derfor anses for valgbar.
