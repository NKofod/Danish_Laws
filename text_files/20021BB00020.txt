Fremsat den 23. oktober 2002 af  

 Mogens Nørgård Pedersen (KRF),  

 Bodil Kornbek (KRF),  

 Jann Sjursen (KRF) og Tove Videbæk (KRF) Forslag til folketingsbeslutning om kompensation for indsamlingsorganisationers  

 købsmoms Folketinget opfordrer regeringen til senest den 1. marts  

 2003 at fremsætte lovforslag, der kompenserer indsamlingsorganisationer  

 for deres købsmoms efter følgende betingelser:
 1.	Organisationen skal være godkendt af skatteministeren til at  

 modtage gaver efter den såkaldte 5.500-kroners-regel (ligningslovens §  

 8 A) eller efter gavebrevsreglen (ligningslovens § 12, stk. 3).
 2.	Organisationen skal være landsdækkende eller have et  

 landsdækkende sigte.
 3.	Organisationen skal have en folkelig forankring, hvilket  

 indebærer, at organisationen i gennemsnit i de seneste 2 år  

 privat skal have indsamlet mindst 500.000 kr. om året.
 4.	Organisationen skal leve op til nogle generelle mål for sin  

 adfærd samt nogle specifikke og målbare målsætninger,  

 herunder krav om åbenhed med hensyn til formål, ledelse og  

 økonomi samt troværdighed.
 5.	Udbetaling af kompensationsbeløbet sker efter  

 ansøgning fra organisationen bilagt relevant  

 dokumentationsmateriale.
 6.	Der kan gives kompensation for købsmoms, der vedrører  

 indkøb af varer og tjenesteydelser til organisationens  

 almenvelgørende eller almennyttige aktiviteter.
 7.	Der kan højst gives kompensation svarende til 20 pct. af  

 organisationens privat indsamlede midler.
8.	Ordningen skal udformes som en puljeordning, inden for hvis  

 økonomiske rammer kompensation kan gives.
Puljebeløbet skal  

 årligt reguleres med satsreguleringsprocenten.
 9.	Ordningen skal indfases over en treårig periode, sådan  

 at kompensationspuljen udgør en tredjedel af foregående  

 års købsmoms i 2003, to tredjedele af foregående års  

 købsmoms i 2004 og hele det foregående års købsmoms  

 i 2005.
Bemærkninger til forslaget Det har altid været en  

 selvfølge, at almennyttige organisationer ikke skal betale skat af de  

 gaver, de modtager.
Tværtimod gælder der særlig gunstige  

 skatteregler, der giver fradrag for gaver til almennyttigt arbejde.  

 Almennyttige organisationer skal derimod, når der ses bort fra enkelte  

 undtagelser, betale 25 pct. i moms ved køb af varer og  

 tjenesteydelser, f.eks. når de indkøber edb, kontorudstyr,  

 tryksager og revisionsydelser.
Dette forøger de almennyttige  

 organisationers udgifter.
 Forslagsstillerne finder det urimeligt, at der derved  

 bliver færre midler til rådighed for de frivillige organisationer  

 til almennyttige formål.
 Den danske stat burde derfor kompensere de frivillige  

 organisationer for deres udgifter til købsmoms.
Arbejdet i de frivillige organisationer er kendetegnet ved  

 ansvar, engagement og deltagelse.
Gennem borgernes frivillige arbejde med  

 f.eks. andre menneskers velfærd og i ressourceforvaltning løses  

 mange problemer bedre og ofte billigere end i det offentlige system eller i  

 den private sektor.
Med kompensation for købsmoms vil de frivillige  

 organisationer bedre kunne løse deres opgaver til gavn for samfundet  

 som helhed.
Beslutningsforslaget indebærer, at de almennyttige  

 organisationer får ret til kompensation for den moms, de betaler for  

 indgående varer og tjenester.
Organisationerne skal dog efter  

 gældende regler fortsat betale salgsmoms, når de driver  

 forretningsmæssig virksomhed i konkurrence med erhvervslivet.
Den norske momskompensationsordning I Norge har regeringen i år indført  

 momskompensation til frivillige organisationer.
Ordningen er indført  

 for at kompensere for merudgifterne for de frivillige organisationer efter  

 indførelse af moms på tjenesteydelser fra 1. juli 2001. Det er  

 en betingelse for at få kompensation, at organisationerne har national  

 udbredelse eller tilhører en sammenslutning af organisationer med  

 national udbredelse.
Det er definitionen i den norske momslov af almennyttige  

 organisationer, der lægges til grund for, hvilke organisationer, der  

 omfattes.
Der er sat en nedre grænse for merudgifter på 10.000  

 norske kr. pr. år.
Økonomiske konsekvenser af beslutningsforslaget Ifølge en af ISOBRO (Indsamlingsorganisationernes  

 Brancheorganisation) i marts 2002 foretaget momsundersøgelse udgjorde  

 købsmomsen for de adspurgte 671 organisationer godkendt efter  

 ligningslovens § 8 A ca. 210 mio. kr. for år 2000. Når der tages  

 hensyn til, at organisationerne privat skal have indsamlet mindst 500.000  

 kr., og når loftet på 20 pct. af de indsamlede midler inddrages,  

 vurderer ISOBRO, at momskompensationen vil falde til omkring 175-190 mio. kr.  

 Det er vanskeligt at sige, hvorledes størrelsen af momskompensationen  

 vil blive påvirket af de andre opstillede kriterier.
 Helårsvirkningen af beslutningsforslaget  

 skønnes på den baggrund at blive omkring 61 mio. kr. i 2003,  

 omkring 122 mio. kr. i 2004 og omkring 183 mio. kr. i 2005.
Bemærkninger til de enkelte punkter i  

 beslutningsforslaget Ad 1.
 Det er en betingelse for at kunne omfattes af  

 kompensationsordningen, at den pågældende organisation er  

 godkendt af skatteministeren til at modtage gaver med fradragsret for  

 gavegiver efter den såkaldte 5.500-kroners-regel i ligningslovens § 8 A  

 eller efter gavebrevsreglen i ligningslovens § 12, stk. 3. Told- og  

 Skattestyrelsen offentliggør hvert år en liste over de godkendte  

 organisationer.
 Ad 2.
 Organisationen skal ifølge sin  

 formålsparagraf være landsdækkende eller have et  

 landsdækkende sigte samt være  hjemmehørende i  

 Danmark.
Adskillige landsdækkende organisationer har  

 lokalafdelinger.
En lokalafdelings købsmoms kan der kun kompenseres  

 for, hvis den landsdækkende organisation er villig til at medtage  

 lokalafdelingens købsmoms på den betingelse, at den  

 landsdækkende organisations ansvarlige ledelse samt dens  revisor  

 attesterer for beløbet.
Mindre organisationer (godkendt efter ligningslovens § 8 A  

 eller § 12, stk. 3) med et særligt formål, f.eks. små  

 handicaporganisationer, kan etablere sig som del af en landsorganisation  

 på samme måde som en lokalafdeling med henblik på at  

 få kompenseret købsmoms.
Dog kan de mindre organisationer kun  

 etablere fællesskab inden for samme overordnede formål, f.eks. en  

 lille social hjælpeorganisation som del af en landsdækkende  

 social hjælpeorganisation, en lille sygdomsbekæmpende  

 organisation som del af en landsdækkende sygdomsbekæmpende  

 organisation osv.
Organisationen skal endvidere være formaliseret som  

 en juridisk person og have eksisteret i mindst 2 år med afsluttede,  

 reviderede regnskaber, Ad 3.
 Grænsen på 500.000 kr. har til hensigt at  

 sikre, at de organisationer, der får kompensation for købsmoms,  

 kan dokumentere en vis evne til at samle penge ind.
 De privat indsamlede midler omfatter ikke midler modtaget  

 fra det offentlige, tilskud fra Dansk Tipstjeneste eller andre lignende  

 organisationer, tilskud fra momsfonden eller andre offentlige fonde eller  

 tilskud fra EU eller andre tilsvarende internationale organisationer.
 Ad 4.
 For at kunne få købsmomsen kompenseret skal  

 enhver indsamlingsorganisation dels være forpligtet til at leve op til  

 nogle generelle mål for organisationens adfærd, dels være  

 villig til at underkaste sig nogle specifikke og målbare  

 målsætninger.
Generelle forpligtelser Omkring indsamlinger skal der udvises respekt for  

 bidragyderens integritet og handlefrihed.
Der skal være åbenhed  

 om formål, ledelse og økonomi.
Der skal være  

 troværdighed om indsamlingerne, herunder deres formål og  

 anvendelse, samt være et præcist og troværdigt  

 informationsmateriale.
Specifikke og målbare målsætninger Organisationernes vedtægter/fundats og  

 organisationsplan skal være offentligt tilgængelige.  

 Organisationerne skal udarbejde årsberetning og årsregnskab, der  

 skal være revideret af en statsautoriseret eller registreret revisor.  

 Indsamlingsmetoder og indsamlingsresultat skal oplyses.
Der skal være  

 overensstemmelse mellem indsamlingsmateriale og faktisk anvendelse af  

 indsamlede midler.
 Ad 5.
Udbetaling af kompensation sker efter ansøgning fra  

 den frivillige organisation.
Organisationens ledelse og dennes  

 statsautoriserede eller registrerede revisor skal i forbindelse med  

 ansøgning godtgøre, at den opfylder de angivne betingelser for  

 at få tilskud fra ordningen.
Organisationen skal endvidere  

 fremlægge regnskabsmateriale, der dokumenterer udgifternes  

 størrelse samt udgifter til købsmoms.
 Forslagsstillerne vil ikke tage stilling til, hvem der  

 skal administrere ordningen, men ønsker, at ordningen skal  

 administreres på en smidig og ubureaukratisk måde.
 Ad 6.
 Under dette punkt præciseres det, at der kun kan  

 gives kompensation for købsmoms, der vedrører indkøb af  

 varer og tjenesteydelser til organisationens almenvelgørende eller  

 almennyttige aktiviteter.
 Ordningen skal endvidere udformes, så der ikke kan  

 gives momskompensation for aktiviteter, der allerede er kompenseret for,  

 eller hvor der er fritagelse for at betale købsmoms.
 Ad 7.
Loftet på 20 pct. skal sikre sammenhæng mellem  

 organisationens indsamlingsevne og kompensationen for momsudgift.
Især  

 for organisationer med en dominerende offentlig finansiering er det vigtigt  

 på en enkel måde at sikre, at den udbetalte kompensation  

 står i rimeligt forhold til det indsamlede beløb.
 Loftet vil ligeledes sikre, at kompensation for  

 momsudgifter til store ombygningsopgaver holder trit med organisationens  

 indsamlingsevne.
 Ad 8.
Ordningen foreslås udformet som en pulje, inden for  

 hvis økonomiske rammer de almennyttige organisationer kan søge.  

 Såfremt der ikke er tilstrækkelige midler i puljen til at  

 dække organisationernes købsmoms, fordeles kompensationen til de  

 enkelte organisationer i forhold til deres andel af den samlede  

 kompensationsberettigede købsmoms.
Det foreslås endvidere, at  

 ubrugte midler af puljen skal kunne overføres til næste  

 år.
For at sikre pristalsregulering af puljen reguleres puljen  

 årligt med satsreguleringsprocenten.
 Ad 9.
 Kompensationspuljen foreslås indfaset over en  

 treårig periode, sådan at de økonomiske rammer for  

 kompensation udgør en tredjedel af foregående års  

 købsmoms i 2003, to tredjedele af foregående års  

 købsmoms i 2004 og hele det foregående års købsmoms  

 i 2005.
Skriftlig fremsættelse Mogens Nørgård Pedersen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om kompensation for  

 indsamlingsorganisationers købsmoms.
(Beslutningsforslag nr.
B 20).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
