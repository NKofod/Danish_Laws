 I medfør af § 8, stk. 1, § 9, stk. 3 og § 20 i lov om bygningsmæssige  

 civilforsvarsforanstaltninger, jfr. lovbekendtgørelse nr. 536 af 3. november  

 1981 som ændret ved lov nr. 649 af 19. december 1984 fastsættes:
A.
ALMINDELIGE ANLÆG I BYGNINGER BELIGGENHED § 1.  Sikringsrum skal ligge i bygningens underste  

 etage.
Undersiden af sikringsrums dæk af armeret beton må så vidt muligt ikke  

 være hævet mere end 1 m over den lavest liggende del af terræn, som omgiver  

 bygningen i en afstand af indtil 3 m fra denne.
 Stk. 2.  Er et sikringsrums omgivende vægge af særlig  

 stabil konstruktion, jfr. § 7, stk. 2, kan den i stk. 1 nævnte afstand mellem  

 dækkets underside og terræn dog forøges.
 Stk. 3.  Sikringsrum må ikke indrettes direkte under  

 eller ved siden af lokaler, som rummer større oplag af brandfarlige væsker,  

 og der må ikke være direkte dørforbindelse til kedelrum, rum for  

 kølemaskineri, eksplosionsfarlige rum eller lokaler af lignende art, som i  

 påkommende tilfælde kan frembyde fare for de tilflugtssøgende.
 Stk. 4.  Længden af adgangsvejene til et sikringsrum fra  

 de lokaler, som rummet skal betjene, må ikke overstige 200 m målt i  

 ganglinie.
 Stk. 5.  Sikringsrum skal ligge i så stor indbyrdes  

 afstand, som praktiske hensyn gør det muligt.
 Stk. 6.  Et sikringsrum skal ligge således, at  

 udluftning af rummet kan foretages.
STØRRELSE § 2.  Et sikringsrum må - bortset fra de i § 13  

 omhandlede tilfælde - ikke være beregnet for over 300 personer og ikke have  

 større gulvareal end 300 kvadratmeter.
 Stk. 2.  Den fri loftshøjde i sikringsrum skal over det  

 i stk. 3 og 4 nævnte minimumsgulvareal være mindst 1,95 m.
 Stk. 3.  Ved beregningen af, hvor mange personer et  

 sikringsrum kan rumme, regnes der - efter at klosetrum og eventuelt  

 skillevægges rumfang er fraregnet - med mindst 2 kubikmeter rumindhold for  

 hver person, idet der dog tillige mindst skal være 0,5 kvadratmeter gulvareal  

 for hver person efter tilsvarende fradrag.
Stk. 4.  For sikringsrum til sygehuse, plejehjem o.lign.  

 med sengeliggende patienter regnes der - efter de i stk. 3 nævnte fradrag for  

 klosetrum og skillevægge - med mindst 2 kubikmeter rumindhold for hver  

 person, idet der dog tillige mindst skal være 4 kvadratmeter gulvareal pr.  

 sengeliggende patient og mindst 0,5 kvadratmeter gulvareal for hver af de  

 øvrige personer i sikringsrummet.
For sygehuse og plejehjem regnes med et  

 sengeliggende antal patienter svarende til 1/3 af sygehusets/ plejehjemmets  

 sengeantal.
Stk. 5.  Sikringsrum skal være af en sådan størrelse, at  

 de kan optage det største antal personer, der normalt er til stede i den  

 pågældende bygning eller virksomhed.
I øvrigt gælder følgende regler for det  

 normalt største personantal ved dimensionering af sikringsrum:
 Stk. 6.  For de i stk. 5, punkt c, d, e, f, g, h og i  

 nævnte bygninger og virksomheder er det tilladt efter beregningen af  

 sikringsrummets størrelse ifølge reglerne i stk. 5 at reducere antallet af  

 sikringsrumspladser med 13 pct.
 Stk. 7.  Eksisterende bygninger og virksomheder med  

 sikringsrum skal fremdeles opretholde det på opførelsestidspunktet godkendte  

 antal sikringsrumspladser, herunder murgennembrydninger udført i henhold til  

 indenrigsministeriets bekendtgørelse nr. 26 af 12. februar 1944 om  

 gennembrydning af brandmure m.v.
KLOSETRUM § 3.  Inden for sikringsrummet skal der i påkommende  

 tilfælde med kort varsel kunne afskildres klosetrum, beregnet til anbringelse  

 af tørklosetter i et antal af eet for hvert påbegyndt antal på 25 personer.  

 Ved den i § 2, stk. 3 og 4, nævnte beregning af et sikringsrums kapacitet  

 skal størrelsen af det af et enkelt klosetrum optagne gulvareal ansættes til  

 mindst 0,7 kvadratmeter.
 Stk. 2.  Klosetrummene kræves først udført efter påbud  

 derom af civilforsvarstyrelsen, men forslag til klosetrummenes placering skal  

 foreligge inden bygningens opførelse, jfr. § 19, stk. 2.
NORMALE ADGANGSFORHOLD § 4.  Et sikringsrum skal have normale adgangsveje -  

 beregnet til anvendelse under forhold, hvor skade ikke er indtruffet - i et  

 sådant antal og af sådanne dimensioner, at der er fornøden og let tilgængelig  

 adgang til og fra rummet for de personer, der skal benytte rummet.  

 Adgangsvejene skal have en samlet bredde på mindst 0,7 cm for hver person,  

 rummet er beregnet til.
Bredden af de enkelte adgangsveje skal overalt være  

 mindst 80 cm.
 Stk. 2.  I institutioner for syge, ældre, handicappede,  

 børn osv. bør der ved adgangsvejenes udformning tages hensyn til disse  

 personers særlige forhold.
 Stk. 3.  Adgangsdørene til sikringsrummet skal være  

 således beliggende, at de i påkommende tilfælde let og hurtigt kan  

 sprængstyksikres.
NØDUDGANGE § 5.  Af hensyn til muligheden for i løbet af rimelig  

 tid at komme ud af rummet, såfremt alle eller nogle af de normale adgangsveje  

 bliver spærret, skal sikringsrum forsynes med nødudgange.
Stk. 2.  Fra ethvert sted i et sikringsrum skal man  

 enten direkte eller ad nedstyrtningssikker vej let kunne nå det fri på mindst  

 2 i hensigtmæssig afstand fra hinanden beliggende steder.
Ved det fri forstås  

 et udendørs område, hvorfra der er uhindret videre flugtmulighed, uden at man  

 derved skal passere bygninger eller lign.
Nødudgangene skal så vidt muligt  

 føre til forskellige sider af bygningen.
Anbringes 2 nødudgange til samme  

 side af en bygning, skal den indbyrdes afstand mindst udgøre 9 m, målt fra  

 midte til midte af nødudgangene.
Antallet af nødudgange skal være:
Stk. 3.  Normale adgangsveje kan godkendes og medregnes  

 som nødudgange, såfremt de enten fører direkte til det fri, eller er forsynet  

 med nedstyrtningssikker overdækning som angivet i § 8 og omgivet af vægge af  

 den i § 9, stk. 1, foreskrevne tykkelse.
De i lovens kap. 4 omhandlede  

 murgennembrydninger kan ikke erstatte nødudgange.
Stk. 4.  På inddæmmede og lavtliggende arealer skal  

 mindst een nødudgang føres op til en sådan højde, at der ikke ved  

 oversvømmelse som følge af digebrud, pumpesvigt eller lign. kan ske  

 vandindtrængen i nødudgangen.
Den vandsikre nødudgang skal være afmærket med  

 et holdbart skilt.
Stk. 5.  Nødudgange skal være let passable.
Nødudgange  

 skal have en muråbning på mindst 0,5 kvadratmeter og højst 1 kvadratmeter, og  

 åbningen skal være mindst 50 cm og højst 100 cm på den smalleste led.
Hvor  

 nødudgange føres gennem mure af over 60 cm murtykkelse, skal højden være  

 mindst 80 cm.
Hvor det er påkrævet for passagen af nødudgange, skal disse  

 være forsynet med stigetrin eller lign.
Hvis højden fra sikringsrummets gulv  

 til nødudgangsåbningens underkant i væggen, eller hvis højden af  

 nødudgangsskakten er over 70 cm, skal der anbringes stigetrin eller lign.  

 Foran stigetrinene skal der være mindst 65 cm frit mål.
Nødudgange, der er  

 udformet som en tunnel, skal have en indvendig højde på mindst 100 cm og en  

 indvendig bredde på mindst 80 cm eller en indvendig diameter på 100 cm.
De  

 angivne mål er murmål.
Nødudgangsvejen helt frem til det fri, herunder en  

 eventuel nødudgangstunnel, skal have nedstyrtningssikker overdækning udført  

 efter bestemmelserne i § 8, og vægge skal være udført efter bestemmelserne i  

 § 9, stk. 1. Nødudgangsåbningerne kan, så længe sikringsrummet ikke er krævet  

 indrettet som beskyttelsesrum, jfr. lovens § 13, forsynes med vinduer, lemme  

 eller lign.
Derimod er det ikke tilladt at tilmure nødudgangsåbningerne.
Stk. 6.  I sygehuse, plejehjem o.lign. med sengeliggende  

 patienter, jfr. § 2, stk. 4, skal nødudgange fra sikringsrum af hensyn til  

 båretransport have en højde på 125 cm og en bredde på 100 cm.
En  

 nødudgangsskakt foran åbningen i sikringsrumsvæggen skal mindst have  

 tværmålet 100 cm parallelt med sikringsrumsvæggen og mindst 125 cm vinkelret  

 ud fra sikringsrumsvæggen.
 Stk. 7.  Åbningen fra en nødudgangsskakt kan i fredstid  

 afdækkes, såfremt følgende betingelser opfyldes:
 1. I påkommende tilfælde skal nødudgangen let kunne  

 åbnes og klargøres.
 2. Afdækningspladen, dæksel eller lign. må højst veje  

 100 kg.
3. Ved tildækning af afdækningspladen må  

 afdækningspladens overflade maksimalt ligge 15 cm under terrænoverfladen.  

 Tildækningen af afdækningspladen må foretages med jord eller med almindelig  

 fortovsbelægning eller lign.
Tildækningen af afdækningspladen må ikke  

 foretages som betonstøbning eller asfaltbeton.
Beliggenheden af den  

 tildækkede nødudgangsåbning skal være afmærket med et holdbart skilt eller  

 lign.
MATERIALER § 6.  Sikringsrumskonstruktioner af uarmeret beton  

 skal udføres i monolitisk konstruktion efter Dansk Ingeniørforenings normer.
Stk. 2.  Sikringsrumskonstruktioner af armeret beton  

 skal udføres i monolitisk konstruktion efter Dansk Ingeniørforenings normer.  

 Alt armeringsstål skal have en jævnt fordelt forlængelse efter brud på mindst  

 10 pct.
Hvis armeringens karakteristiske flydespænding Fyk er større end 450  

 MN/ kvadratmeter, er svejsning på armeringen ikke tilladt.
Armeringsforholdet  

 i de i §§ 7 og 9 nævnte omgivende vægge og indvendige skillevægge skal være  

 mindst 1/2 pct. lodret og 1/4 pct. vandret af væggens fulde tværsnit,  

 medmindre andre hensyn eller bestemmelser kræver mere.
 Stk. 3.  I de for ovennævnte materialer foreskrevne væg-  

 eller dæktykkelser tillades ikke medregnet facadebeklædning, skalmuring eller  

 lign.
Stk. 4.  Indvendig varmeisolering på sikringsrummets  

 vægge er kun tilladt, hvis den er således udført, at den nemt og hurtigt i  

 påkommende tilfælde kan fjernes.
Indvendig muret varmeisolering på væggen er  

 ikke tilladt.
 Stk. 5.  Anvendelse af andre materialer og  

 konstruktioner end de under stk. 1-2 nævnte må kun finde sted efter  

 civilforsvarsstyrelsens godkendelse.
OMGIVENDE VÆGGE § 7.  Sikringsrum, hvor undersiden af dækket af  

 armeret beton ligger indtil 1 m over terræn, skal omgives af vægge med  

 følgende mindstetykkelser:
 Stk. 2.  Sikringsrum, hvor undersiden af dækket af  

 armeret beton ligger mere end 1 m over terræn, skal omgives af vægge med  

 mindst følgende tykkelser i hele væggens højde, for at væggene er af særlig  

 stabil konstruktion, jfr. § 1, stk. 2:
 Stk. 3.  Såfremt 2 sikringsrum til i alt over 300  

 personer udføres umiddelbart op ad hinanden, skal den sammenlagte tykkelse af  

 murene mellem de to rum have følgende mindstetykkelser:
 Murene må ikke være forsynet med gennemgang, medmindre gennemgangen er  

 sikret således ved udførelsen, at den yder samme beskyttelse som selve  

 murene.
Stk. 4.  Omgivende vægge må ikke være forsynet med andre  

 end de til adgangsveje, nødudgange og murgennembrydninger fornødne åbninger.  

 Det samlede areal af alle muråbninger i de omgivende vægge (dvs. adgangsdøre  

 og nødudgange, men ikke murgennembrydninger) samt alle åbninger i  

 sikringsrumsdækket, jfr. § 8, stk. 1 og 2, må ikke overstige 4 kvadratmeter  

 for sikringsrum, som er beregnet for 1-100 personer.
For sikringsrum for  

 101-300 personer kan nævnte areal forøges med 1,5 kvadratmeter for hvert  

 påbegyndt antal af 50 personer ud over 100 personer.
Omgivende vægge, der  

 samtidig er ydervægge til det fri, må kun være forsynet med ovennævnte  

 åbninger til nødudgange og adgangsveje i det omfang, disse er krævet i denne  

 bekendtgørelse til rummets brug som sikringsrum.
Hvis overkanten af en åbning  

 i et sikringsrums omgivende væg er hævet mere end 1,25 m over terræn, skal  

 der foran åbningen etableres en afstivet skærmvæg med bredde mindst lig med 2  

 gange åbningens bredde, ligeligt fordelt til begge sider af åbningen.
Hvis  

 der ikke findes betondæk ud for åbningen mellem sikringsrummets væg og  

 skærmvæggen, må skærmvæggen højst være i en afstand af 1,2 m foran åbningen,  

 og skærmvæggen skal da have en højde på mindst 50 cm over åbningens overkant.  

 Skærmvæggen skal udføres af materialer og i mindste tykkelser som gældende  

 for indvendige skillevægge, jfr. § 9, stk. 1.
 Stk. 5.  Foruden de i stk. 4 nævnte åbninger i de  

 omgivende vægge for adgangsveje og nødudgange er det tilladt at etablere  

 ekstra åbninger i sikringsrummets omgivende vægge, såfremt de ekstra åbninger  

 og den omgivende væg opfylder følgende betingelser:
 Stk. 6.  Ekstra åbninger, hver med et areal på ikke over  

 0,1 kvadratmeter og en sidelinie på ikke over 50 cm kan etableres i  

 sikringsrummets omgivende vægge, dog ikke i sådanne omgivende vægge, der  

 samtidig er ydervægge, på følgende betingelser:
 Stk. 7.  Ekstra åbninger hver med et areal på ikke over  

 0,5 kvadratmeter og med en sidelinie på ikke over 1 m kan etableres i  

 sikringsrummets omgivende vægge på følgende betingelser:
 Stk. 8.  Ekstra åbninger hver med et areal på ikke over  

 2,5 kvadratmeter og med en sidelinie på ikke over 1,60 m kan etableres i  

 sikringsrummets omgivende vægge på følgende betingelser:
Stk. 9.  I hver af et sikringsrums omgivende vægge må  

 etableres 1 ekstra åbning med en større udstrækning end angivet i stk. 8, i  

 alt dog højst 2 sådanne større ekstra åbninger i et sikringsrum.
De ekstra  

 åbningers etablering skal opfylde følgende betingelser:
Stk. 10.  Såfremt der foran et sikringsrums omgivende  

 væg, med eller uden ekstra åbninger, findes en udgravning eller lyskasse, der  

 har et tværsnit på ikke over 4 kvadratmeter, målt i et lodret plan vinkelret  

 på sikringsrummets omgivende væg, og udgravningen eller lyskassen i  

 påkommende tilfælde fyldes helt op med sand eller stampet jord, kan  

 sikringsrummets omgivende væg og eventuelle afdækningsplader udføres med de  

 dimensioner, der svarer til terrænniveauet foran væggen efter opfyldningen af  

 udgravningen eller lyskassen.
Hvis den omgivende væg er udført med ekstra  

 åbninger efter § 7, stk. 8 og 9, skal væggen altid udføres af armeret beton,  

 jfr. § 7, stk. 8, i og k.
Sand eller jord til udgravningens eller lyskassens  

 opfyldning skal i fredstid forefindes på ejendommen.
 Stk. 11.  Anvendelse af andre konstruktioner til  

 sikringsrummets omgivende vægge end de i stk. 1-10 nævnte må kun finde sted  

 efter godkendelse af civilforsvarsstyrelsen.
OVERDÆKNING § 8.  Dækket over sikringsrum skal udføres af armeret  

 beton af mindst 20 cm tykkelse.
I dækket tillades ikke indstøbt betonglas  

 eller lignende.
Gennembrydning af dækket for trapper, elevatorer eller  

 lignende kan kun tillades under forudsætning af, at disse i sikringsrummet  

 omgives af vægge med de i § 9, stk. 1, nævnte mindstetykkelser, og at  

 væggenes afstand (målt fra yderside til yderside) ikke overstiger 6 m.
Det  

 samlede areal af de tilladte åbninger i sikringsrumsdækket og de tilladte  

 muråbninger i sikringsrummets omgivende vægge efter § 7, stk. 4, må ikke  

 overstige de i § 7, stk. 4, angivne maksimale arealer.
 Stk. 2.  Dækket over et sikringsrum skal foruden de  

 normale hvilende og tilfældige belastninger kunne optage den ved bygningens  

 nedstyrtning opstående belastning (nedstyrtningsbelastningen).
Stk. 3.  Understøtningen af sikringsrumsdækket kan  

 udformes med normale understøtninger til at optage fredstidsbelastningen på  

 dækket, og med et system af monterbare stålsøjler, der medvirker i påkommende  

 tilfælde til at optage nedstyrtningsbelastningen m.v. på dækket.
For at kunne  

 medregne et system med monterbare søjler ved beregningen af dækket for  

 nedstyrtningsbelastningen skal søjlesystemet opfylde følgende betingelser:
Stk. 4.  Konstruktionerne skal dimensioneres efter Dansk  

 Ingeniørforenings norm for sikkerhedsbestemmelser for konstruktioner DS 409,  

 1. udgave, norm for last på konstruktioner DS 410, 3. udgave, og norm for  

 betonkonstruktioner DS 411, 3. udgave.
Ved dimensioneringen af  

 konstruktionerne er det tilladt at anvende lastkombination 3.2. i tabel 5.2.  

 i norm for sikkerhedsbestemmelser for konstruktioner DS 409, 1. udgave.
 Ved etage forstås enhver udnyttelig etage over sikringsrummet.
 Ved bygninger af særlig stabil konstruktion forstås kun bygninger, hvor de  

 bærende konstruktioner er udført af armeret beton, som er støbt på stedet.
 Nedstyrtningslast regnes som bunden last.
INDVENDIGE SKILLEVÆGGE § 9.  Eventuelle skillevægge i sikringsrummet skal  

 have følgende mindstetykkelser:
 Stk. 2.  Muråbninger i skillevæggene skal være forskudt  

 for hinanden og være forskudt for indgangsdøren.
Stk. 3.  Lette skillevægge til sikringsrummets  

 fredstidsanvendelse er dog tilladt under forudsætning af, at skillevæggene i  

 påkommende tilfælde let kan fjernes, og at skillevæggene er udført af  

 materialer, der ved en eventuel sammenstyrtning af væggen Murede skillevægge med mindre tykkelse end 23 cm er ikke tilladt.
 Stk. 4.  Vægge om de i § 3 nævnte klosetrum kan udføres  

 som lette skillevægge efter bestemmelserne i § 9, stk. 3.
GULV OG AFLØB § 10.  Gulvet i et sikringsrum skal udføres af beton  

 udstøbt på fast bund eller opfyld.
Gulvet skal så vidt muligt ligge over  

 grundvandsstanden.
Hvis gulvet ligger under grundvandsstanden, skal der  

 træffes de nødvendige foranstaltninger til hindring af grundvandets  

 indtrængen i rummet.
 Stk. 2.  Sikringsrummet skal afvandes til kloak eller  

 til en sump med håndbetjent vingepumpe (lænsepumpe). Afløbet fra vingepumpen  

 føres igennem en afspærringsventil ud igennem sikringsrummets omgivende væg.  

 Ved afløb til kloak med fare for opstuvning eller til pumpebrønd, eller hvis  

 sikringsrummets gulv ligger under grundvandsstanden, skal afløbet kunne  

 afspærres manuelt, og der skal desuden være etableret en pumpesump i  

 sikringsrummet som ovenfor beskrevet.
TEKNISKE INSTALLATIONER § 11.  Rørledninger og andre tekniske installationer  

 og anlæg, der ved brud kan frembyde særlig fare, må ikke forefindes i  

 sikringsrum.
Under farlige rørledninger og installationer henregnes bl.a.  

 rørledninger og beholdere m.v. for afløb, vand, centralvarme, damp, gas,  

 trykluft, kølemedier samt brandfarlige, eksplosionsfarlige og giftige væsker  

 og luftarter.
 Stk. 2.  Det er dog tilladt at føre afløbsledninger samt  

 ledninger for vand og centralvarme gennem sikringsrummet, såfremt enten  

 ledningerne føres langs med sikringsrummets vægge og/eller dæk og omstøbes,  

 eller ledningerne indstøbes i sikringsrummets vægge og/eller dæk.  

 Ledningernes omstøbning og indstøbning skal udføres som anført i stk. 3.
Stk. 3.  Mellem rørledningens yderside og sikringsrummet  

 skal findes mindst 10 cm armeret beton.
Føres ledningen langs sikringsrummets  

 væg eller dæk, skal omstøbningen udføres således, at sammenhæng med væg eller  

 dæk er sikret, og bøjleforankringen skal mindst være R5 pr. 30 cm.
Føres  

 ledningen indstøbt i sikringsrummets væg eller dæk, og har ledningen en  

 udvendig diameter, der er større end den halve væg- eller dæktykkelse, skal  

 denne forøges ud for ledningen med en tykkelse lig med ledningens udvendige  

 diameter.
Fortykkelsen af væg eller dæk skal udføres i en bredde af 3 *  

 ledningens udvendige diameter ligeligt fordelt til begge sider af ledningen.  

 Det er tilladt i omstøbningen for afløbsledninger at udføre en mindre  

 adgangsåbning til renselem i afløbsledningen. Åbningen skal afdækkes med 10  

 mm stålplade, der fastboltes vandtæt over åbningen i omstøbningen.  

 Afløbsledninger skal inden omstøbningen trykprøves med mindst 2 m vandtryk i  

 mindst 15 minutter uden utæthed.
 Stk. 4.  Hvor det på grund af særlige forhold er  

 nødvendigt, kan rørledninger for vand og centralvarme indtil 50 mm diameter  

 dog føres ind i sikringsrummet eller igennem sikringsrummet uden omstøbning,  

 når ledningerne forsynes med afspærringsventiler tæt uden for de steder, hvor  

 ledningerne føres gennem de vægge, der omgiver sikringsrummet.
Stk. 5.  Hvor det på grund af særlige forhold er  

 nødvendigt, kan rørledninger til sprinkleranlæg i sikringsrummet dog føres  

 ind i rummet med større diameter end 50 mm uden omstøbning under forudsætning  

 af, at Stk. 6.  Det er tilladt at føre stærk- og  

 svagstrømsledninger med en spænding på indtil 250 volt i forhold til jord  

 igennem sikringsrummet med henblik på installationer i andre rum.
Dvs., at  

 det f.eks. er tilladt at føre ledninger for 3-faset strøm 3 * 380 volt  

 igennem sikringsrummet.
AFMÆRKNING § 12.  Alle normale indgange til sikringsrum skal  

 afmærkes med et holdbart skilt af størrelse 42 * 15 cm med tekst  

 »Beskyttelsesrum« udført med hvid skrift på grøn bund i  

 overensstemmelse med DS 734.1, 734.2, 735 og 737.
B.
STØRRE ANLÆG I BYGNINGER § 13.  Hvor særlige forhold taler derfor, kan  

 kommunalbestyrelsen meddele tilladelse til indretning af større sikringsrum  

 end i § 2, stk. 1, angivet.
 Stk. 2.  Et sådant rum skal inddeles i mindre enheder  

 efter følgende bestemmelser:
 Stk. 3.  Adgangsforholdene for hver afdeling skal  

 opfylde betingelserne i § 4.
 Stk. 4.  Nødudgangsforholdene for hver afdeling skal  

 opfylde betingelserne i § 5.
 Stk. 5.  I øvrigt skal de heromhandlede sikringsrum være  

 indrettet efter de i §§ 1-12 givne bestemmelser.
C.
ANLÆG UDEN FOR BYGNINGER § 14.  Sikringsrum kan indrettes helt eller delvis  

 uden for bygninger.
 Stk. 2.  Sikringsrum, der indrettes uden for bygninger,  

 skal være således placeret, at længden af adgangsvejene til rummet fra de  

 lokaler, som sikringsrummet skal betjene, ikke overstiger 200 m i ganglinie.
Stk. 3.  Sikringsrummets overdækning skal være udført  

 således, at den kan optage en nedstyrtningslast på mindst 28 kN/ kvadratmeter  

 uden hensyn til, om der findes nærliggende bygninger.
Er rummets afstand til  

 en nærliggende bygning mindre end 1/3 af den pågældende bygnings højde,  

 således at rummet kan blive udsat for nedstyrtende bygningsdele, skal  

 overdækningen dog beregnes for en nedstyrtningslast som angivet i § 8.
 Stk. 4.  De heromhandlede rum skal i øvrigt opfylde  

 samme bestemmelser som sikringsrum i bygninger, medmindre der anvendes  

 særlige konstruktioner, som er godkendt af civilforsvarsstyrelsen.
D.
MURGENNEMBRYDNINGER § 15.  I medfør af lovens § 17 skal der i visse  

 bygninger foretages gennembrydning af brandmure m.v. i bygningens kælder for  

 at skabe adgang til nabobygningens kælder.
Gennembrydningen af brandmur eller  

 skillevæg skal i almindelighed udføres således, at der i muren tilvejebringes  

 en åbning, hvis frie bredde er mindst 0,7 m og højst 0,85 m, og hvis lodrette  

 sider er 1 m høje.
Stk. 2.  Gennembrydningen placeres med underkanten  

 såvidt muligt 0,2-0,5 m over gulvet, idet der tages fornødent hensyn til de  

 to gulves højde i forhold til hinanden.
Hvor fundamentet i bestående  

 bygninger er beliggende over kældergulv, må gennembrydning af fundamentet  

 ikke finde sted, medmindre der foretages fornøden forstærkning.
Stk. 3.  Såfremt der er så stor forskel i højden mellem  

 de to kældre, at den forlangte højde for gennembrydningen ikke kan  

 tilvejebringes, formindskes denne under hensyn hertil, men må dog i intet  

 tilfælde være lavere end 0,6 m.
Udførselspligten bortfalder i tilfælde, hvor  

 højdeforskellen mellem de sammenstødende kældre er så stor, at  

 gennembrydningen ikke kan udføres i overensstemmelse med foranstående regler.
§ 16.  Åbningen skal ved brandmur udmures med 1/2  

 stens mur uden forbandt med de tilstødende mure.
Udmundingen må ikke være  

 anbragt i plan med brandmurens ydersider.
Til udmuringen skal anvendes  

 almindelig kalkmørtel, og murværket skal slutte tæt mod gennembrydningens  

 sider og udføres med helt fyldte fuger.
 § 17.  Gennembrydningen skal på begge sider afmærkes  

 med et på udmuringen anbragt holdbart skilt af størrelse 42 * 15 cm med tekst  

 »Murgennembrydning« udført med hvid skrift på grøn bund i  

 overensstemmelse med DS 734.1, 734.2, 735 og 737.
§ 18.  Hvor der foretages gennembrydning af brandmuren  

 mellem to bygninger, afholder ejerne hver for sig de udgifter, der vedrører  

 deres bygning.
Ejeren af en bestående bygning kan få sine udgifter til  

 gennembrydningens udførelse refunderet af civilforsvarsstyrelsen, for så vidt  

 disse udgifter af kommunalbestyrelsen skønnes at være rimelige.
Henvendelsen  

 om refusion af udgifterne, der sker til det kommunale civilforsvar, skal være  

 vedlagt opgørelse over de omhandlede udgifter, samtlige originale  

 kvitteringer, den af kommunalbestyrelsen udfærdigede ibrugtagningstilladelse  

 samt kommunalbestyrelsens attestation af, at udgifterne er rimelige.
 Stk. 2.  Udgiften til lukningen af en murgennembrydning,  

 jfr. § 16, afholdes af ejeren af den efter lovens § 17  

 gennembrydningspligtige bygning.
E.
ALMINDELIGE BESTEMMELSER § 19.  Tilsynet med bekendtgørelsens gennemførelse  

 påhviler kommunalbestyrelsen.
Stk. 2.  Forslag til indretning af sikringsrum med  

 angivelse af de fremtidige klosetrum i overensstemmelse med reglerne i § 3  

 skal fremsendes til vedkommende kommunalbestyrelse.
Byggearbejdet må ikke  

 påbegyndes, før forslaget er godkendt af kommunalbestyrelsen.
 Stk. 3.  Sikringsrum med tilhørende normale adgangsveje  

 og nødudgange skal færdiggøres, inden bygningen bliver taget i brug, bortset  

 fra sådanne foranstaltninger, som først kræves udført efter påbud af  

 civilforsvarsstyrelsen, jfr. § 3.
§ 20.  Bekendtgørelsen træder i kraft dagen efter  

 kundgørelsen i Lovtidende.
Indtil den 1. juli 1985 kan der dog ansøges om  

 byggetilladelse til byggeri, der i det hele opfylder bestemmelserne i  

 indenrigsministeriets bekendtgørelse nr. 135 af 21. april 1975 om udførelse  

 af sikringsrum som ændret ved indenrigsministeriets bekendtgørelse nr. 170 af  

 11. april 1978, og bestemmelserne i indenrigsministeriets bekendtgørelse nr.  

 139 af 16. april 1962 om murgennembrydninger.
