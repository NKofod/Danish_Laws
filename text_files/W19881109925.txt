 Antaget, at pensionskasser kan registrere medlemmet/forsikringstagers  

 personnummer til brug for pensionskassers lovpligtige indberetning af  

 skatteoplysninger i henhold til skattekontrolloven.
 Registertilsynet fandt på grundlag af flere pensionskassers oplysninger,  

 at pensionskassernes registrering af personnumre, som normalt er afgivet af  

 medlemmet/forsikringstageren selv til brug for pensionskassens lovpligtige  

 indberetning af skatteoplysninger i henhold til skattekontrolloven, ikke kan  

 antages at stride imod lov om private registre m.v. § 4 a.
 Registertilsynet fandt endvidere, at videregivelse af  

 personnummeroplysninger mellem oplysningspligtige virksomheder i forbindelse  

 med overdragelse af pensionsforhold m.v. eller, hvor oplysningerne  

 videregives i forbindelse med, at udtrædelsesgodtgørelse m.v. overføres ti et  

 andet oplysningspligtigt forvaltningsinstitut, bank eller lignende, ikke kan  

 antages at stride mod lov om private registre m.v. § 4 a, stk. 2.
 Registertilsynets årsberetning 1988 s. 81.
