Offererstatningslovens § 6 a - egen skyld eller accept af risiko, j.nr. 10-520-18240 m.fl Ansøgerne var børn af afdøde, der døde som følge af påsejling af en mole med motorbåd.
Afdøde var passager.
Motorbådsføreren var beruset og blev dømt for overtrædelse af straffelovens § 241 samt for spiritussejlads.
Afdøde var påvirket af alkohol, formentlig i svær grad.
Skadevolder var også beruset (havde en promille på 1,52 o/oo). Skadevolder havde i retten forklaret, at han og en anden person var sejlet fra en bådehavn til en marina, hvor de spiste og drak øl.
Afdøde stødte til.
Skadevolder drak flere øl, og inden de sejlede fra marinaen med kurs mod X-havn, kom afdøde med en rom og cola til skadevolder.
Nævnet fandt, at afdøde havde udvist egen skyld/accept af risiko ved at sejle ud med en spirituspåvirket motorbådsfører og nedsatte erstatningen til børnene (forsørgertabserstatning) med halvdelen.
