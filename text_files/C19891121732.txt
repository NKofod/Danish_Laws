 Der er over for Justitsministeriet rejst spørgsmål om gældende  

 bestemmelser om udragende dele på køretøjer med presenningsopbygninger, hvor  

 presenningen fastgøres langs køretøjets sider ved hjælp af lodrette gjorde  

 med spænde-/låsebeslag, der er placeret uden på presenningen.
I denne anledning skal meddeles, at opbygningen er omfattet af de  

 generelle bestemmelser om opbygning af lad m.v., jf.
Detailforskrifter for  

 Køretøjer, pkt. 9.02.001(1), hvorefter lad m.v. skal være således udformet,  

 at skarpe kanter og udragende dele ikke medfører unødig fare for andre  

 trafikanter.
 Det er Justitsministeriets opfattelse, at de nævnte spænde-/låsebeslag  

 udgør samme fare som beslag på traditionelle ladopbygninger, der efter  

 bestemmelserne i pkt. 9.02.025(1) skal have afrundede kanter og ikke må rage  

 mere end 20 mm uden for ladsiden, såfremt afstanden over vejbanen er mindre  

 end 1,8 m.
 De nævnte spænde-/låsebeslag skal således have afrundede kanter og må ikke  

 rage mere end 20 mm uden for presenningen, såfremt afstanden over vejbanen er  

 mindre end 1,8 m.
 Efter omstændighederne tillades det dog, at køretøjer, der er  

 indregistreret 1. gang inden d. 1. juli 1989, kan godkendes, uanset de ikke  

 fuldt ud opfylder ovennævnte bestemmelser.
 P.M.V.
 E.B.
