Ved indførelsen af arbejdsløshedsforsikring for selvstændige  

 erhvervsdrivende blev der lagt vægt på, at de selvstændige i videst muligt  

 omfang skulle sidestilles med lønmodtagere.
Dette medførte bl.a., at der i  

 arbejdsløshedsforsikringsloven ikke blev fastsat særregler om beregning for  

 selvstændige.
 Hovedprincippet i beregningsreglerne er således også for selvstændige, at  

 medlemmet skal have udbetalt dagpenge på grundlag af medlemmets hidtidige  

 arbejdsfortjeneste.
Det er dog nødvendigt af fastsætte særlige beregningsregler for  

 selvstændige.
Dette gælder med hensyn til beregningsperiode, bl.a. fordi  

 overskuddet i mange virksomheder er faldende henimod det tidspunkt, hvor  

 virksomheden ophører.
Endvidere gælder det med hensyn til  

 beregningsgrundlaget for at sikre, at grundlaget bliver udtryk for medlemmets  

 hidtidige arbejdsfortjeneste.
Til § 2, stk. 2 1-års-reglen gælder, uanset om der forud for den aktuelle ledighed har  

 været udøvet selvstændig virksomhed eller arbejdet som lønmodtager.
Reglerne  

 i kapitel 2 om beregningsperioder medfører dog, at 1-års-reglen fremover  

 først og fremmest vil finde anvendelse i tilfælde, hvor der forud for den  

 aktuelle ledighed har været arbejdet som lønmodtager.
 Det er en forudsætning for anvendelsen af reglen, at den tidligere  

 beregning har været fulgt op af en udbetaling.
Til kapitel 2 (beregningsperioder) Hovedreglen er fastsat i § 3, der gælder for de ledige, der har drevet  

 selvstændig virksomhed i mindst 2 sammenhængende, hele regnskabsår  

 umiddelbart forud for ledigheden.
Efter hovedreglen anvendes indtægten i de 2  

 bedste regnskabsår, der er afsluttet inden for de seneste 5 år forud for  

 ledigheden.
Kan den seneste selvstændige virksomhed ikke danne grundlag for beregning  

 efter § 3, dvs. at medlemmet har drevet selvstændig virksomhed i mindre end 2  

 sammenhængende, hele regnskabsår umiddelbart forud for ledigheden, skal det  

 seneste forudgående beregningsgrundlag anvendes.
Er de nærmere betingelser  

 for anvendelse af forudgående beregningsgrundlag, der er fastsat i §§ 4 og 5,  

 ikke opfyldt, kan den seneste selvstændige virksomhed dog anvendes, hvis den  

 har været udøvet i mindst 26 uger uafbrudt.
 Der henvises i øvrigt til den mere detaljerede gennemgang af §§ 3-5  

 nedenfor.
Til § 3 (mindst 2 sammenhængende regnskabsår) Beregningen sker efter denne bestemmelse, hvis medlemmet har drevet  

 selvstændig virksomhed som hovederhverv i mindst 2 hele regnskabsår  

 umiddelbart forud for ledigheden.
Denne periode skal være en sammenhængende  

 periode og må derfor ikke være afbrudt af et endeligt ophør med selvstændig  

 virksomhed som hovederhverv.
Der kan i perioden forekomme endeligt ophør med  

 udøvelse af een virksomhed, hvis blot en anden virksomhed etableres inden  

 eller i forlængelse af ophøret.
Kun hele regnskabsår kan indgå i beregningen af dagpenge.
Ved et helt  

 regnskabsår forstås virksomhedens regnskabsperiode, der normalt omfatter 12  

 måneder.
En virksomheds første regnskabsperiode kan omfatte et kortere eller  

 længere tidsrum, dog højst 14 måneder - for selskaber højst 18 måneder.
Et  

 regnskabsår på mindre end 26 uger kan ikke indgå i beregningen.
Tilsvarende  

 gælder ved omlægning af regnskabsperioden.
Et regnskabsår, som herefter kan indgå i en beregning, skal dog være  

 afsluttet inden for de seneste 5 år forud for ledigheden.
Kun regnskabsår,  

 hvor selvstændig virksomhed har været drevet som hovederhverv, kan indgå i  

 beregningen.
Det er uden betydning for anvendelse af tidligere regnskabsår end de  

 seneste 2 sammenhængende år, om der har været konstateret mere end  

 midlertidigt ophør med selvstændig virksomhed efterfulgt af perioder med  

 f.eks. lønmodtagerbeskæftigelse eller ledighed, hvor der ikke har været  

 udbetalt dagpenge.
Kun perioder, hvorunder medlemmet har modtaget dagpenge,  

 afskærer muligheden for at vælge regnskabsår forud herfor, jfr. § 3, stk. 2.
Til §§ 4 og 5 (mindre end 2 sammenhængende regnskabsår) Har der ikke været drevet selvstændig virksomhed i mindst to  

 sammenhængende, hele regnskabsår umiddelbart forud for ledigheden, kan denne  

 periode som hovedregel ikke danne grundlag for beregningen.
Der skal i stedet  

 anvendes det seneste forudgående beregningsgrundlag, jfr. § 4, stk. 1, og §  

 5, stk. 1. Det forudgående beregningsgrundlag kan være baseret på tidligere  

 selvstændig virksomhed eller tidligere lønmodtagerbeskæftigelse.
Afslutning  

 af en erhvervsmæssig uddannelse, der giver grundlag for optagelse,  

 sidestilles hermed.
 Såfremt der i forbindelse med det forudgående beregningsgrundlag blev  

 udbetalt dagpenge, skal denne dagpengesats anvendes, jfr. § 4, stk. 2, og §  

 5, stk. 2. Dette gælder også i tilfælde, hvor det forudgående  

 beregningsgrundlag ikke opfylder betingelserne i § 4, stk. 1, eller § 5, stk.  

 1.
 Var der ikke udbetalt dagpenge, skal der beregnes på det forudgående  

 grundlag efter følgende regler:
 1. Var der tale om tidligere selvstændig virksomhed,  

 kan beregningsgrundlaget kun anvendes, hvis der var drevet selvstændig  

 virksomhed i 2 sammenhængende, hele regnskabsår umiddelbart forud for  

 ledigheden, dvs. at betingelserne i § 3 skal være opfyldt.Dette gælder,  

 uanset om der forud for den aktuelle ledighed har været drevet selvstændig  

 virksomhed i mindst 1 regnskabsår eller derunder, jfr. § 4, stk. 1, og § 5,  

 stk. 1.
 2. Var der tale om tidligere lønmodtagerbeskæftigelse  

 i tilfælde, hvor der umiddelbart forud for den aktuelle ledighed har været  

 drevet selvstændig virksomhed i mindst 1 regnskabsår, kan  

 beregningsgrundlaget kun anvendes, hvis lønmodtagerbeskæftigelsen har haft  

 mindst samme varighed, som kræves efter reglerne for ny beregning for  

 lønmodtagere, jfr. § 4, stk. 1. Dette gælder også i tilfælde, hvor medlemmet  

 skal have beregnet dagpenge første gang.
 3. Var der tale om tidligere lønmodtagerbeskæftigelse  

 i tilfælde, hvor der umiddelbart forud for den aktuelle ledighed har været  

 drevet selvstændig virksomhed i mindre end 1 regnskabsår, jfr. § 5, stk. 1,  

 henvises til beregningsreglerne for lønmodtagere.
 4. Var der tale om afslutning af erhvervsmæssig  

 uddannelse, der giver grundlag for optagelse, anvendes den særlige sats for  

 nyuddannede.
 Kan der herefter ikke anvendes et tidligere beregningsgrundlag eller en  

 tidligere udbetalt sats, skal beregningen ske på grundlag af indtjeningen ved  

 den seneste selvstændige virksomhed efter følgende regler:
a.
Foreligger der umiddelbart forud for ledigheden mindst 1 helt  

 regnskabsår, anvendes dette afsluttede regnskabsår, jfr. § 4, stk. 3.
b.
Foreligger der ikke 1 helt regnskabsår, men har virksomheden været  

 drevet uafbrudt i mindst 26 uger, kan denne periode anvendes, jfr. § 5, stk.  

 3.
Det bemærkes, at det er en betingelse for anvendelse af et forudgående  

 beregningsgrundlag efter reglerne i §§ 4 og 5, at de af direktoratet  

 fastsatte dokumentationskrav er opfyldt.
I modsat fald skal beregning ske  

 efter reglerne i § 4, stk. 3, og § 5, stk. 3.
 Opfylder et medlem ikke betingelserne i §§ 3-5, sidestilles perioder med  

 selvstændig virksomhed i beregningsmæssig henseende med ledighed.
Til §§ 3, 4 og 5 (vægtning af regnskabsår, der er på mere eller mindre  

 end 12 måneder) Indgår der i beregningen regnskabsår, som omfatter mere eller mindre end  

 12 måneder, (dog minimum 6 måneder) omregner kassen beregningsgrundlaget.
Hvis regnskabsåret indgår sammen med et andet regnskabsår i beregningen,  

 opgøres antallet af hele måneders drift, hvorefter summen af de 2  

 regnskabsårs resultat reduceres til en 12 måneders periode.
Se nedenstående  

 eksempler.
 Eksempel 1:
 Eksempel 2:
Indgår kun 1 regnskabsår på mere eller mindre end 12 måneder, jfr. § 4,  

 stk. 3, eller en periode på mindre end 1 regnskabsår, jfr. § 5, stk. 3, i  

 beregningen, reduceres/forhøjes perioden til 12 måneder.
Se nedenstående  

 eksempel.
 Eksempel 3:
Regulering af beregningsgrundlag/sats Foretages beregningen efter reglerne i § 3, reguleres beregningsgrundlaget  

 ikke, uanset om der anvendes tidligere regnskabsår inden for de seneste 5 år.  

 Der reguleres dog under ledighed efter de for lønmodtagere gældende regler.
 I de tilfælde, hvor det seneste forudgående beregningsgrundlag skal  

 anvendes, jfr. § 4 og § 5, reguleres beregningsgrundlaget/eventuelt tidligere  

 udbetalt sats efter de for lønmodtagere gældende regler.
Til § 6 Årsindtægten opgøres med udgangspunkt i den skattepligtige almindelige  

 indkomst, der reguleres efter nedenstående retningslinier.
Som hovedregel  

 anvendes de principper, der gælder for opgørelsen af overskud efter lov om  

 investeringsfonds jfr. lovbekendtgørelse nr. 422 af 15. august 1984.  

 Grundlaget for beregningen af dagpenge bliver herved udtryk for medlemmets  

 mistede arbejdsfortjeneste ved drift af selvstændig virksomhed.  

 Renteindtægter og -udgifter til finansiering af selve driften og forrentning  

 af virksomhedens egenkapital indgår ikke i beregningsgrundlaget.
Det er nedenfor anført, hvordan årsindtægten opgøres for de forskellige  

 virksomhedsformer.
Oversigten kan ikke anses for udtømmende.
I.
Personligt drevne virksomheder Opgørelsen foretages med udgangspunkt i medlemmets skattepligtige  

 almindelige indkomst.
Har ægtefæller sammen drevet selvstændig virksomhed som  

 hovederhverv i et regnskabsår, tages udgangspunkt i ægtefællernes samlede  

 skattepligtige almindelige indkomst.
A.
Enkeltmandsvirksomheder  Den skattepligtige indkomst  

tillægges:
 Den skattepligtige indkomst fratrækkes:
B.
Interessentskaber Har virksomheden været drevet i interessentskabsform, anvendes samme  

 fremgangsmåde ved beregningen som under I, A, hvilket vil sige, at der ved  

 opgørelsen tages udgangspunkt i interessentens (medlemmets) skattepligtige  

 indkomst.
Såfremt interessenten er et selskab, henvises til II.
I  

 beregningsgrundlaget indgår A-indkomst eller andre ydelser fra  

 interessentskabet udover andel i overskud.
Det således fremkomne beregningsgrundlag anses som udtryk for medlemmets  

 og medlemmets eventuelle ægtefælles hidtidige arbejdsfortjeneste ved drift af  

 selvstændig virksomhed.
Der skal derfor ikke reguleres for f.eks.  

 afskrivninger, nedskrivninger på varelager, sygedagpenge og konstateret tab  

 på debitorer.
II.
Aktieselskaber og anpartsselskaber For en aktie-/anpartsindehaver, der melder sig ledig og begærer dagpenge  

 som selvstændig erhvervsdrivende, foretages beregningen på grundlag af  

 medlemmets og medlemmets eventuelle ægtefælles samlede andel af selskabets  

 regulerede resultat med tillæg af skattepligtige ydelser fra selskabet.
 Opgørelsen af selskabets regulerede resultat foretages med udgangspunkt i  

 selskabets skattepligtige indkomst.
 Selskabets skattepligtige indkomst tillægges:
 Selskabets skattepligtige indkomst fratrækkes:
Medlemmets og medlemmets eventuelle ægtefælles samlede andel af det  

 således regulerede resultat svarer til den del af selskabets kapital,  

 ægtefællerne ejer i alt i det valgte regnskabsår.
Der tillægges  

 skattepligtige ydelser fra selskabet vedrørende det valgte år i form af:
 Det således fremkomne beregningsgrundlag anses som udtryk for medlemmets  

 og medlemmets eventuelle ægtefælles hidtidige arbejdsfortjeneste ved  

 deltagelse i driften af selvstændig virksomhed i selskabsform.
III. Øvrige virksomhedsformer, herunder kommanditselskaber Ved beregning af dagpengegrundlaget for et medlem, der har drevet  

 selvstændig virksomhed i form af kommanditselskab, er opgørelsen afhængig af,  

 om komplementaren, eller eventuelt kommanditisten, er et selskab  

 (aktieselskab eller anpartsselskab) eller een eller flere personer.
Der  

 henvises derfor til I og II.
 Har medlemmet drevet selvstændig virksomhed i anden virksomhedsform,  

 f.eks. forening eller fond, og medlemmet undtagelsesvis ikke kan anses for at  

 være lønmodtager, må det afgøres konkret, hvorvidt opgørelsen skal foretages  

 efter afsnit I eller II.
IV.
Særlige forhold vedrørende opgørelsen 1. Ændringer i den skattepligtige indkomst Foretages der ændringer i den skattepligtige indkomst, der ligger til  

 grund for en beregning, enten som følge af medlemmets anmodning eller  

 skattemyndighedernes ligning, skal arbejdsløshedskassen underrettes.
Kassen  

 skal herefter afgøre, om ændringen medfører efterbetaling eller  

 tilbagebetaling af foretagne udbetalinger.
2. Takseret indkomst Har ligningsmyndighederne for et indkomstår takseret indkomsten, kan  

 indkomståret ikke anvendes som grundlag for en beregning.
3. Blandede indkomster Har et medlem haft lønmodtagerindkomster og lignende sideløbende med drift  

 af selvstændig virksomhed, kan disse indkomster ikke indgå i  

 beregningsgrundlaget.
Indkomsterne kan dog medtages, såfremt det godtgøres,  

 enten at driften af virksomheden har været en betingelse for opnåelsen af  

 indkomsten, eller at driften af virksomheden er muliggjort af, at medlemmet  

 har påtaget sig den beskæftigelse, som indkomsten er vederlag for.
Det vil  

 endvidere være en betingelse, at begge beskæftigelser er ophørt.
Der medtages  

 alene indtægter, der vedrører samme periode som det øvrige  

 beregningsgrundlag.
4. Fast ejendom I beregningsgrundlaget indgår overskud/underskud fra fast ejendom, hvoraf  

 den altovervejende del benyttes til medlemmets erhvervsvirksomhed  

 (hovederhverv).
Endvidere indgår overskud/underskud, herunder lejeværdi af egen bolig, af  

 een- og tofamiliehuse, hvoraf en væsentlig del (dvs. mindst 25 pct. af  

 arealet) anvendes til medlemmets hovederhverv.
Det er herved en forudsætning,  

 at ejendommen bebos af medlemmet.
5. Flere virksomheder Bliver et medlem ledig efter ophør med drift af flere virksomheder,  

 eventuelt af forskellig art, skal indtægten fra samtlige disse virksomheder  

 indgå i beregningsgrundlaget, hvis de tilsammen har udgjort medlemmets  

 hovedbeskæftigelse, og alle virksomhederne er ophørt på ledighedstidspunktet.  

 Indtægten fra selvstændig virksomhed som bibeskæftigelse kan ikke indgå i  

 beregningsgrundlaget, jfr.
I, A.
 Indtægter fra flere virksomheder, som indgår i beregningsgrundlaget, skal  

 omfatte samme regnskabsår.
 Har virksomhederne indbyrdes forskudte regnskabsperioder, henføres  

 perioden til det indkomstår, som regnskabsåret træder i stedet for.
6. Virksomheder med finansieringsaktiviteter Indtægter og udgifter, der vedrører en virksomheds finansieringsaktivetet,  

 kan ikke indgå i beregningsgrundlaget, medmindre det godtgøres, at  

 aktiviteten er en væsentlig og sædvanlig del af virksomhedens  

 drift.
Det er endvidere en betingelse, at finansieringsaktiviteten ophører  

 samtidig med den øvrige del af virksomheden.
 7. Underskudsfremførsel, negativ indkomst m.v.
 Da slutresultatet for den dagpengegivende erhvervsindkomst i et  

 regnskabsår alene skal omfatte det valgte års resultat, skal eventuel  

 negativ indkomst, der stammer fra tidligere år, ikke reducere  

 beregningsgrundlaget.
 Som eksempler på poster, der skal tillægges, kan nævnes overført underskud  

 mellem ægtefæller, overført negativ almindelig indkomst fra tidligere år og  

 overført negativ særlig indkomst, som har været bragt til fradrag i positiv  

 almindelig indkomst.
Til § 7 Beregningsgrundlaget for hver af ægtefællerne udgør altid 50 pct.  

 af den samlede, opgjorte årsindtægt, selv om den ene ægtefælle ikke er  

 arbejdsløshedsforsikret eller ikke anmoder om dagpenge.
Det samme gælder i  

 tilfælde, hvor ægtefællerne ikke anvender samme regnskabsår.
Til § 7, stk. 2 Medlemmets beregningsgrundlag udgør i disse tilfælde en forholdsmæssig del  

 af den samlede, opgjorte årsindtægt, svarende til det antal hele måneder,  

 hvori medlemmet har drevet selvstændig virksomhed.
 Eksempel 1:
 I det valgte år har M deltaget i driften af virksomheden i 12 måneder,  

 medens H har deltaget i 6 måneder.
M's andel af den samlede opgjorte årsindtægt 12 6 udgør -- og H's andel  

 udgør -- 18 18 Eksempel 2:
I det valgte år har M deltaget i driften af virksomheden i 12 måneder og H  

 i 2 måneder. 12 2 M's andel udgør -- og H's andel udgør -- 14 14 Det bemærkes, at M's beregningsgrundlag altid skal reduceres med H's  

 andel, uanset om H i øvrigt vil kunne benytte sin andel som grundlag for en  

 beregning.
