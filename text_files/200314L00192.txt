Betænkning afgivet af Kommunaludvalget den 20. november 2003 Betænkning over Forslag til lov om  

 ændring af lov om valg af danske repræsentanter til  

  

 Europa-Parlamentet, lov om valg til Folketinget, lov om vederlag og  

  

 pension m.v. for de danske repræsentanter i Europa-Parlamentet og lov  

  

 om vederlag og pension m.v. for ministre (Ændringer som følge af udvidelsestraktaten og ændring af  

 akten om almindelige direkte valg af repræsentanterne i Europa-Parlamentet,  

 tilpasning af frister for optagelse på valglisten m.v.) [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Udvalgsarbejdet Lovforslaget blev fremsat den 8. oktober 2003 og var til 1.  

 behandling den 24. oktober 2003. Lovforslaget blev efter 1. behandling  

 henvist  

 til behandling i Kommunaludvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 4. september 2003  

 dette  

 udkast til udvalget, jf. 2002-03, alm. del  bilag 331. Den 8. oktober  

 2003  

 sendte indenrigs- og sundhedsministeren de indkomne høringssvar samt et notat  

 herom til udvalget.
Spørgsmål Udvalget har stillet 4 spørgsmål til indenrigs- og  

 sundhedsministeren til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse uændret  

                                                                         .
 Et  

  

 mindretal  

  

    

  

 i udvalget (EL) indstiller lovforslaget til  

  

 forkastelse  

  

 ved 3. behandling.
Enhedslisten  

 kan ikke støtte lovforslaget, fordi det indebærer en nedsættelse af antallet  

 af  

 europaparlamentsmedlemmer.
Det gælder ikke kun  

    

  

 Danmark, men også andre lande.
Enhedslisten  

 mener, at demokratiet burde prioriteres så højt, at det sikres, at alle lande  

 har et minimum antal medlemmer i Europa-Parlamentet, der kan sikre en bred  

 politisk repræsentation.
Enhedslisten mener, at det er dybt bekymrende, hvis  

 man går ind og skærer så meget i antallet af medlemmer, at det kun er de  

 allerstørste partier i Danmark, der får mulighed for at blive repræsenteret.
 Noget  

 af det, der har været styrken i det danske demokrati, er en bred  

 repræsentation  

 af mange forskellige holdninger, hvorved mange synspunkter er kommet frem og  

 har kunnet udvikle debatten.
 Desuden  

 finder Enhedslisten, at det er bedst at bevare valg på en hverdag.
 Kristendemokraterne, Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Thor Gunnar Kofoed (V)  

    

  

 Gudrun Laub (V)  

    

  

 Ester Larsen (V)  

    

  

 Marianne Pedersen (V)  

  

  nfmd.  

  

    

  

 Jens Vibjerg (V)  

    

  

 Uno Larsson (DF)  

    

  

 Poul Nødgaard (DF)  

  

  fmd.  

  

    

  

 Knud Erik Kirkegaard (KF)  

    

  

 Helle Sjelle (KF)  

    

  

 Arne Toft (S)  

    

  

 Inger Bierbaum (S)  

    

  

 Jørn Pedersen (S)  

    

  

 Karen J.
Klint (S)  

    

  

 Ole Stavad (S)  

    

  

 Kristen Touborg (SF)  

    

  

 Anders Samuelsen (RV)  

    

  

 Line Barfod (EL) Kristendemokraterne, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 21 Bilagsnr.
Titel 1 Høringssvar og høringsnotat, fra indenrigs- og  

 sundhedsministeren 2 Udkast til tidsplan for udvalgets behandling af  

 lovforslaget 3 Spm. 1 om fastsættelse og indhold af regler vedrørende  

 loft for valgkandidaters udgifter, til indenrigs- og sundhedsministeren Spm. 2 om uforenelighed mellem hverv som medlem af  

 Folketinget og af Europa-Parlamentet, til indenrigs- og sundhedsministeren 4 Spm. 3 om juridiske problemer i forbindelse med  

 udsættelse af lovens ikrafttræden til den 1. januar 2004, til indenrigs- og  

 sundhedsministeren 5 Tidsplan for udvalgets behandling af lovforslaget 6 Spm. 4 om omkostningerne ved at afholde valget til  

 Europa-Parlamentet om søndagen i forhold til på en hverdag, til indenrigs- og  

 sundhedsministeren 7 Svar på spm. 3 om juridiske problemer i forbindelse med  

 udsættelse af lovens ikrafttræden til den 1. januar 2004, fra indenrigs- og  

 sundhedsministeren 8 Svar på spm. 1 om fastsættelse og indhold af regler  

 vedrørende loft for valgkandidaters udgifter, fra indenrigs- og  

 sundhedsministeren Svar på spm. 2 om uforenelighed mellem hverv som medlem  

 af Folketinget og af Europa-Parlamentet, fra indenrigs- og sundhedsministeren Svar på spm. 4 om omkostningerne ved at afholde valget til  

 Europa- Parlamentet om søndagen i forhold til på en hverdag, fra indenrigs-  

 og sundhedsministeren 9 1. udkast til betænkning 10 Supplerende svar på spm. 1 om fastsættelse og indhold af  

 regler vedrørende loft for valgkandidaters udgifter, fra indenrigs- og  

 sundhedsministeren Bilag 2 Et af udvalgets spørgsmål til indenrigs- og  

 sundhedsministeren og dennes svar herpå Spørgsmålet og indenrigs- og sundhedsministerens svar  

 herpå er optrykt efter ønske fra S.
 Spørgsmål 2:
Med lovforslaget fastsættes det, at hvervet som medlem af  

 Europa-Parlamentet bl.a. er uforeneligt med hvervet som medlem af  

 Folketinget.  

 Og i bemærkningerne side 10, spalte 1, anføres, at »Såfremt det pågældende  

 medlem opnår valg til Europa-Parlamentet henholdsvis Folketinget, må den  

 pågældende imidlertid vælge, hvilket medlemskab der ønskes opretholdt«.
På  

 baggrund heraf ønskes det oplyst:
a.
Fra hvilket tidspunkt vil det ene af mandaterne bortfalde  

 (valgdagen, førstkommende første dag i måneden, eller et andet tidspunkt)? b.
Hvorledes man forholder sig, hvis den pågældende ikke træffer  

 et valg: Hvem træffer så beslutningen? c.
Sker der automatisk bortfald af vederlagsudbetalingen, og da  

 hvilke? d.
Hvis et folketingsmedlem vælges til Europa-Parlamentet og  

 vælger at være medlem af dette, sker godkendelse af stedfortræder (nyt  

 medlem)  

 da med virkning fra valgdagen, fra godkendelsestidspunktet eller fra  

 førstkommende første dag i måneden eller fra anden dato? Svar:
 I den i lovforslagets § 1, nr. 9, foreslåede ændring af  

 Europa-Parlamentsvalglovens § 42, stk. 1, fastsættes i overensstemmelse med  

 artikel 6, stk. 2, i akten af 20. september 1976 om almindelige direkte valg  

 af  

 repræsentanterne i Europa-Parlamentet, som ændret ved Rådets afgørelse af 25.  

 juni og af 23. september 2002 om ændring af denne akt, at hvervet som medlem  

 af  

 Europa-Parlamentet blandt andet er uforeneligt med hvervet som medlem af  

 Folketinget.
Ved den foreslåede ændring af Europa-Parlamentsvalgloven  

 fastlægges alene kredsen af de hverv, som er uforenelige med at være medlem  

 af  

 Europa-Parlamentet.
Det betyder, at hvervet som medlem af Europa-Parlamentet  

 ikke kan godkendes henholdsvis kan fortabes, hvis vedkommende varetager et  

 hverv, som er uforeneligt med at være medlem af Europa-Parlamentet, jf.  

 nærmere  

 om Europa-Parlamentets prøvelse heraf nedenfor.
Dette gælder, selv om  

 vedkommende ønsker at overtage henholdsvis opretholde hvervet som medlem af  

 Europa-Parlamentet.
Den foreslåede ændring indebærer derimod ikke, at hvervet som  

 medlem af Europa-Parlamentet er uforeneligt med hvervet som medlem af  

 Folketinget.
Spørgsmålet om, hvornår en person kan vælges til eller forblive  

 medlem af Folketinget, skal som hidtil alene afgøres efter grundlovens og  

 folketingsvalglovens regler herom.
Efter grundlovens § 33 afgør Folketinget selv gyldigheden af  

 sine medlemmers valg samt spørgsmålet om, hvorvidt et medlem har mistet sin  

 valgbarhed.
Valgbar til Folketinget er ifølge grundlovens § 30, stk. 1,  

 enhver,  

 der har valgret til dette og ikke er straffet for en handling, der i  

 almindeligt  

 omdømme gør ham uværdig til at være medlem af Folketinget.
 Hvervet som medlem af Europa-Parlamentet vil således som hidtil  

 ikke være uforeneligt med hvervet som medlem af Folketinget.
 Det betyder, at en person, der er valgbar til Folketinget, kan  

 vælges som medlem af dette uanset medlemskab af Europa-Parlamentet, og at  

 hvervet som medlem af Folketinget ikke kan bortfalde alene som følge af, at  

 vedkommende er medlem af Europa-Parlamentet, men kun, hvis vedkommende selv  

 som  

 følge af medlemskabet af Europa-Parlamentet vælger at nedlægge sit hverv som  

 medlem af Folketinget.
Det bemærkes i den forbindelse, at hvervet som medlem af  

 Folketinget ikke er et borgerligt ombud.
Ifølge folketingsvalglovens § 5 kan  

 ingen opstilles til valg uden selv at have anmeldt sig som kandidat til  

 valget.  

 I overensstemmelse hermed kan et medlem af Folketinget til enhver tid  

 nedlægge  

 sit mandat.
a.
Fra hvilket tidspunkt vil det ene af mandaterne bortfalde  

 (valgdagen, førstkommende første dag i måneden, eller et andet tidspunkt)? a.1. Et medlem af Folketinget vælges til medlem af  

 Europa-Parlamentet:
 1.  

  

 Som nævnt ovenfor  

 indebærer det forhold, at et medlem af Folketinget er valgt til medlem af  

 Europa-Parlamentet, ikke i sig selv, at hvervet som medlem af Folketinget  

 bortfalder.
 For et medlem af Folketinget, der vælges til medlem af  

 Europa-Parlamentet, bortfalder mandatet som medlem af Folketinget derfor fra  

 den dag, medlemmet nedlægger sit mandat som medlem af Folketinget.
2.  

  

 Efter  

 Europa-Parlamentsvalglovens § 37, stk. 1, afgør Folketinget endeligt, om  

 indenrigs- og sundhedsministerens beregninger af mandaternes fordeling og  

 opgørelser af, hvilke kandidater der har opnået valg, jf.  

 Europa-Parlamentsvalglovens § 36, skal godkendes, eller om der skal foretages  

 nye beregninger og opgørelser.
Rejses der tvivl om gyldigheden af valget af  

 en  

 repræsentant eller om en repræsentants valgbarhed, træffer Folketinget  

 endelig  

 afgørelse herom, jf. § 37, stk. 3.
 Reglerne om gyldigheden af valget af en repræsentant findes i  

 Europa-Parlamentsvalglovens § 5, stk. 2. Heraf følger, at ingen må lade sig  

 opstille som kandidat både ved valget i Danmark og i et af de øvrige  

 EU-lande.  

 Valg af en kandidat, der har handlet i strid hermed, er ugyldigt.
Reglerne om en repræsentants valgbarhed findes i Europa-Parlamentsvalglovens  

 § 6. Valgbar til Europa-Parlamentet er enhver, der har valgret efter  

 Europa-Parlamentsvalglovens § 3, stk. 1, og som senest 4 uger før valgdagen  

 opfylder valgretsbetingelserne bortset fra aldersbetingelsen.
Den, der er  

 straffet for en handling, der i almindeligt omdømme gør den pågældende  

 uværdig  

 til at være repræsentant i Europa-Parlamentet, er dog ikke valgbar.
Ligeledes  

 er den statsborger i et af de øvrige EU-lande, der efter  

 Europa-Parlamentsvalglovens § 3, stk. 1, nr. 3, har valgret til  

 Europa-Parlamentsvalget i Danmark, men som ved en civil- eller strafferetlig  

 afgørelse har fortabt sin valgbarhed til Europa-Parlamentet i den  

 medlemsstat,  

 hvor den pågældende er statsborger, ikke valgbar til Europa-Parlamentet i  

 Danmark.
 Hverken efter de gældende regler i Europa-Parlamentsvalgloven  

 eller efter de foreslåede bestemmelser i dette lovforslag foretager  

 Folketinget  

 nogen prøvelse af, hvorvidt en valgt kandidat til Europa-Parlamentet måtte  

 være  

 indehaver af et hverv, der er uforeneligt med hvervet som medlem af  

 Europa-Parlamentet, jf. gældende lovs § 42, stk. 1, og § 42, stk. 1, som  

 affattet ved lovforslagets § 1, nr. 9, ligesom dette spørgsmål er uden  

 betydning for, om valget af en kandidat til Europa-Parlamentet kan godkendes  

 efter de nationale danske regler.
 3.  

  

 Efter  

 Europa-Parlamentsvalglovens § 40 underretter Folketinget Europa-Parlamentet  

 om  

 valgets resultat med henblik på prøvelsen af mandaterne i henhold til De  

 Europæiske Fællesskabers regler herom.
I henhold til artikel 11 i akten af 1976, som ændret ved  

 ændringsakten af 2002, prøver Europa-Parlamentet medlemmernes mandater.
Med  

 henblik herpå tager Parlamentet de valgresultater, der officielt er  

 bekendtgjort af medlemsstaterne, til efterretning og træffer afgørelse om  

 eventuelle tvivlsspørgsmål, der måtte opstå på grundlag af bestemmelserne i  

 akten af 1976, som ændret ved ændringsakten af 2002, bortset fra  

 tvivlsspørgsmål vedrørende de nationale bestemmelser, som denne akt henviser  

 til.
 Foranstående indebærer, at det alene er Europa-Parlamentet, der  

 træffer afgørelse om, hvorvidt uforenelighedsbestemmelserne i artikel 6 i  

 akten  

 af 1976, som ændret ved ændringsakten af 2002, måtte være til hinder for, at  

 et  

 medlem, der gyldigt er valgt efter nationale regler, kan godkendes som medlem  

 af  

 Europa-Parlamentet.
4.  

  

 Det fremgår af  

 artikel 7, stk. 1, i Europa-Parlamentets forretningsorden, 15. udgave, 20.  

 oktober 2003, at Europa-Parlamentet på baggrund af en betænkning fra det  

 kompetente udvalg omgående foretager valgs prøvelse og træffer afgørelse om  

 hvert enkelt nyvalgt medlems mandat og om eventuelle indsigelser indgivet på  

 grundlag af bestemmelserne i akten af 1976, men ikke om indsigelser på  

 grundlag  

 af de nationale valglove.
Det fremgår af artikel 7, stk. 2, at betænkningen  

 udarbejdes  

 på grundlag af de officielle meddelelser fra de enkelte medlemsstater over de  

 samlede valgresultater med navnene på de valgte kandidater og på eventuelle  

 suppleanter med angivelse af den rækkefølge, hvori de er valgt.
Det er  

 endvidere fastsat, et medlems mandat først kan erklæres gyldigt, efter at den  

 pågældende skriftligt har afgivet erklæring på grundlag af bl.a. artikel 6 i  

 akten af 1976. Endelig er fastsat, at Parlamentet når som helst på grundlag  

 af  

 en betænkning fra det kompetente udvalg kan træffe afgørelse om enhver  

 indsigelse mod gyldigheden af et medlems mandat.
 I forretningsordenens artikel 7, stk. 5, er fastsat, at ethvert  

 medlem, hvis mandat endnu ikke er prøvet, eller for hvem der ikke er truffet  

 afgørelse om en indsigelse, deltager i Parlamentets og dets organers møder  

 med  

 fulde rettigheder.
Der er således hverken i akten af 1976, som ændret ved  

 ændringsakten af 2002, eller i Europa-Parlaments forretningsorden fastsat  

 nogen  

 absolut frist, inden for hvilken Parlamentets prøvelse af hvert enkelt  

 nyvalgt  

 medlems mandat skal være afsluttet.
Parlamentet og dets organer kan afholde  

 møder, inden Parlamentets prøvelse af mandaterne er afsluttet, og de  

 medlemmer,  

 hvis mandater endnu ikke er prøvet, kan deltage i disse møder med fulde  

 rettigheder.
Om det tidsmæssige forløb i forbindelse med Parlamentets  

 prøvelse af mandaterne efter valget i juni 1999 kan oplyses, at valgperioden  

 begyndte den 20. juli 1999, hvor den første session efter valget blev åbnet,  

 jf. artikel 3, stk. 2, i akten af 1976, hvorefter den femårige periode  

 begynder  

 ved åbningen af den første session efter hvert valg.
Den 1. december 1999  

 afgav  

 Udvalget om Retlige Anliggender og Det Indre Marked betænkning om prøvelse af  

 mandaterne efter det femte direkte valg til Europa-Parlamentet den 10.-13.  

 juni  

 1999. På møde den 13. december 1999 i Europa-Parlamentet godkendtes  

 mandaterne.
 5.  

  

 Det fremgår ikke  

 udtrykkeligt af akten af 1976 og heller ikke af denne akt, som ændret ved  

 ændringsakten  

 af 2002, hvorvidt betingelsen om, at et medlem ikke må varetage et med  

 medlemskab af Europa-Parlamentet uforeneligt hverv, skal være opfyldt på det  

 tidspunkt, hvor det nyvalgte Parlaments funktionsperiode begynder, eller om  

 det  

 er tilstrækkeligt, at betingelsen opfyldes, inden Parlamentets prøvelse af  

 mandaterne er afsluttet.
 Europa-Parlamentets forretningsorden indeholder heller ikke  

 udtrykkelige bestemmelser herom.
 Formularen til afgivelse af erklæring på grundlag af artikel 6 i  

 akten af 1976 er påtrykt følgende tekst til erklæring:
»Jeg erklærer herved, at jeg ikke udøver nogen af de hverv, der  

 er uforenelige med hvervet som medlem af Europa-Parlamentet.
Disse hverv er  

 opregnet i artikel 6, stk. 1, i akten af 20. september 1976 om almindelige  

 direkte valg til Europa-Parlamentet« Derefter følger et felt til anførelse af dato og underskrift.
Efter ordlyden af den påtrykte tekst til erklæring på grundlag  

 af artikel 6 synes det at være afgørende, at betingelsen er opfyldt på  

 tidspunktet for underskrivelse af erklæringen.
Der foreligger selvsagt ikke  

 praksis fra Europa-Parlamentet, der nærmere belyser dette spørgsmål for så  

 vidt  

 angår medlemskab af et nationalt parlament.
Indenrigs- og Sundhedsministeriet  

 har ikke kendskab til, om der foreligger praksis fra Europa-Parlamentet, der  

 nærmere belyser dette spørgsmål, for så vidt angår de hverv, som hvervet som  

 medlem af Europa-Parlamentet efter de gældende regler er uforenelige med.
Et medlem af Folketinget, der vælges til medlem af  

 Europa-Parlamentet, vil således i givet fald kunne afgive en sådan erklæring,  

 når blot medlemmet forinden afgivelsen af denne erklæring har nedlagt sit  

 mandat som medlem af Folketinget.
Det vil således i givet fald være  

 tilstrækkeligt, at det valgte medlem af Europa-Parlamentet har nedlagt sit  

 folketingsmandat, inden Parlamentets prøvelse af mandaterne er afsluttet.
6.  

  

 Det fremgår ikke  

 af akten af 1976 og heller ikke af denne akt, som ændret ved ændringsakten af  

 2002, hvorvidt betingelsen om, at et medlem ikke må være indehaver af et med  

 medlemskab af Europa-Parlamentet uforeneligt hverv, eventuelt kan anses for  

 opfyldt, såfremt medlemmet har taget orlov fra det pågældende hverv og dermed  

 ikke aktuelt udøver dette.
Dette fremgår heller ikke af Europa-Parlamentets  

 forretningsorden.
Der foreligger selvsagt ikke praksis fra  

 Europa-Parlamentet,  

 der nærmere belyser dette spørgsmål for så vidt angår medlemskab af et  

 nationalt parlament.
Indenrigs- og Sundhedsministeriet har ikke kendskab til,  

 om der foreligger praksis fra Europa-Parlamentet, der nærmere belyser dette  

 spørgsmål, for så vidt angår de hverv, som hvervet som medlem af  

 Europa-Parlamentet efter de gældende regler er uforenelige med.
a.2. Et medlem af Europa-Parlamentet vælges til medlem af  

 Folketinget 1.  

  

 Som ovenfor nævnt  

 kan en person, der er valgbar til Folketinget, vælges til medlem af dette  

 uanset medlemskab af Europa-Parlamentet.
Folketinget foretager ikke i  

 forbindelse med godkendelsen af sine medlemmers valg, jf. grundlovens § 33,  

 nogen prøvelse af, hvorvidt vedkommende fortsat kan forblive medlem af  

 Europa-Parlamentet.
2.  

  

 I Europa-Parlamentsvalglovens  

 § 41 er fastsat, at i tilfælde af, at der i funktionsperioden rejses tvivl om  

 gyldigheden af valget af en repræsentant eller om, hvorvidt en repræsentant  

 har  

 mistet sin valgbarhed, træffer Folketinget endelig afgørelse herom.
Reglerne  

 om  

 gyldigheden af valget af en repræsentant findes i Europa-Parlamentsvalglovens  

 §  

 5, stk. 2. Reglerne om en repræsentants valgbarhed findes i  

 Europa-Parlamentsvalglovens § 6, jf. beskrivelsen af disse regler under a.1.,  

 punkt 2.
 Hverken efter de gældende regler i Europa-Parlamentsvalgloven  

 eller efter de foreslåede bestemmelser i dette lovforslag træffer Folketinget  

 afgørelse om, hvorvidt et medlem af Europa-Parlamentet, der i  

 funktionsperioden  

 måtte overtage et hverv, som er uforeneligt med hvervet som medlem af  

 Europa-Parlamentet, jf. gældende lovs § 42, stk. 1, og § 42, stk. 1, som  

 affattet ved lovforslagets § 1, nr. 9, som følge heraf har mistet sit mandat  

 som medlem af Europa-Parlamentet.
 3.  

  

 Efter artikel 12,  

 stk. 1, i akten af 1976, som ændret ved ændringsakten af 2002, bliver et  

 mandat  

 i Europa-Parlamentet ledigt, når et Europa-Parlamentsmedlems mandat udløber  

 som  

 følge af, at medlemmet fratræder, afgår ved døden eller fortaber sit mandat.
I artikel 12, stk. 3, i akten af 1976, som ændret ved ændringsakten  

 af 2002, er fastsat, at når det efter en medlemsstats lovgivning udtrykkeligt  

 fastsættes, at et medlem af Europa-Parlamentet fortaber sit mandat, udløber  

 medlemmets mandat i overensstemmelse med denne lovgivnings bestemmelser.
De  

 kompetente nationale myndigheder underretter Europa-Parlamentet herom.
 I artikel 12, stk. 4, i akten af 1976, som ændret ved  

 ændringsakten af 2002, er fastsat, at når et mandat bliver ledigt som følge  

 af  

 fratræden eller dødsfald, underretter Europa-Parlamentets formand omgående  

 den  

 pågældende medlemsstats kompetente myndigheder herom.
Hverken artikel 12 eller andre bestemmelser i akten af 1976, som  

 ændret ved ændringsakten af 2002, indeholder regler om proceduren for  

 underretning i tilfælde, hvor et mandat bliver ledigt som følge af, at et  

 medlem har overtaget et hverv, der er uforeneligt med medlemskab af  

 Europa-Parlamentet.
Artikel 12, stk. 2, 2. pkt. i akten af 1976 indeholdt  

 derimod en regel om, at I alle øvrige tilfælde, konstaterer  

 Europa-Parlamentet, at et mandat er blevet ledigt, og underretter  

 medlemsstaten  

 herom. Ud fra sammenhængen med de øvrige regler i artikel 12 i akten af  

 1976  

 må alle øvrige tilfælde forstås alle andre tilfælde end tilfælde,  

 hvor  

 mandatet er blevet ledigt som følge af en medlemsstats nationale  

 bestemmelser.
 4.  

  

 I artikel 8, stk.  

 4, 1. pkt., i Europa-Parlamentets forretningsorden, 15. udgave, 20. oktober  

 2003, er fastsat, at uforenelighed som følge af national lovgivning meddeles  

 Parlamentet, som tager meddelelsen til efterretning.
 I artikel 8, stk. 4, 2. pkt., er fastsat, at såfremt  

 medlemsstaternes eller Unionens kompetente myndigheder eller det pågældende  

 medlem giver formanden meddelelse om udnævnelse til hverv, der er uforenelige  

 med hvervet som medlem af Europa-Parlamentet, underretter formanden  

 Europa-Parlamentet, som konstaterer, at mandatet er blevet ledigt.
 Tidspunktet for, hvornår et mandat skal anses for ophørt og  

 ledigt, er nærmere reguleret i artikel 8, stk. 6 og 7, der lyder således:
 »6. Mandatet anses for ophørt og ledigt fra følgende  

 tidspunkter:
- ved nedlæggelse af mandat: fra datoen for Parlamentets  

 konstatering af, at mandatet er blevet ledigt, i overensstemmelse med  

 protokollen om mandatnedlæggelsen - ved udnævnelse til hverv, som er uforenelige med mandatet som  

 medlem af Europa-Parlamentet enten i henhold til den nationale valglov eller  

 i  

 henhold til artikel 6 i akten af 20. september 1976: fra det tidspunkt, der  

 angives af medlemsstaternes eller Unionens kompetente myndigheder eller det  

 pågældende medlem.
7. Når Parlamentet har konstateret, at et mandat er blevet  

 ledigt, underretter det vedkommende medlemsstat herom.« 5.  

  

 Af artikel 12,  

 stk. 2, 2. pkt., i akten af 1976 sammenholdt med forretningsordenens artikel  

 8,  

 stk. 4, 2. pkt., fremgår således, at det tilkommer Europa-Parlamentet at  

 konstatere, at et mandat er ophørt og ledigt som følge af udnævnelse til  

 hverv,  

 der er uforenelige med hverv som medlem af Europa-Parlamentet, mens det i  

 medfør af forretningsordenens artikel 8, stk. 6, 2. pkt., tilkommer  

 medlemsstaternes eller Unionens kompetente myndigheder eller medlemmet selv  

 at  

 angive det tidspunkt, fra hvilket mandatet skal anses for ophørt og ledigt.
Det bemærkes, at ovennævnte regler ikke er udformet under hensyn  

 til, at hvervet som medlem af Europa-Parlamentet fra og med valget i 2004 er  

 uforeneligt med hvervet som medlem af et nationalt parlament.
Det kan derfor  

 ikke med sikkerhed udledes af disse regler, hvorvidt en medlemsstat  

 henholdsvis  

 et medlem i givet fald vil være berettiget til at vælge, om mandatet skal  

 anses  

 for ophørt og ledigt med virkning fra den dag, valget har virkning, eller,  

 hvis  

 tidspunktet for godkendelse af valget ligger senere end denne dag, da fra  

 dagen  

 for godkendelse af valget eller evt. et endnu senere tidspunkt.
Valg til det danske parlament, Folketinget, har virkning fra  

 valgdagen.
Det er imidlertid først ved Folketingets godkendelse af valget, at  

 det med sikkerhed vides, hvem der er valgt.
Det er derfor først, når valget  

 er  

 godkendt, at der i givet fald vil kunne gives meddelelse til  

 Europa-Parlamentet  

 om, at et medlem af Europa-Parlamentet er blevet valgt til medlem af  

 Folketinget.
 6.  

  

 Der kan ikke af  

 akten af 1976, ændringsakten af 2002 eller af forretningsordenen udledes  

 nogen  

 absolut frist for, hvornår Europa-Parlamentet efter at have modtaget  

 meddelelse  

 om, at et medlem af Europa-Parlamentet er udnævnt til et hverv, der er  

 uforeneligt med hvervet som medlem af Europa-Parlamentet, skal konstatere, at  

 mandatet er blevet ledigt.
 Såfremt et medlem af Europa-Parlamentet med kendskab til de i  

 ændrings-akten af 2002 fastsatte regler om, at dette hverv er uforeneligt med  

 hvervet som medlem af Folketinget, måtte beslutte sig for at opstille sig som  

 kandidat til valg til Folketinget må udgangspunktet i praksis være, at  

 medlemmet  

 ønsker at blive medlem af Folketinget og i tilfælde af opnåelse af valg  

 hertil  

 derfor vil nedlægge sit mandat som medlem af Europa-Parlamentet.
 Såfremt et medlem af Europa-Parlamentet, der har opnået valg som  

 medlem af Folketinget, desuagtet ønsker at opretholde sit mandat som medlem  

 af  

 Europa-Parlamentet, må det antages at være tilstrækkeligt, at vedkommende  

 medlem har nedlagt sit folketingsmandat inden Parlamentets konstatering af,  

 at  

 mandatet er blevet ledigt. Ændringsakten af 2002 indeholder dog ikke nogen  

 udtrykkelig bestemmelse herom.
 Det kan ikke udledes af akten af 1976, ændringsakten af 2002  

 eller forretningsordenen, om orlov fra Folketinget vil være tilstrækkeligt  

 til  

 at kunne opretholde hvervet som medlem af Europa-Parlamentet.
Der foreligger selvsagt ikke praksis fra Europa-Parlamentet, der  

 nærmere belyser disse spørgsmål for så vidt angår medlemskab af et nationalt  

 parlament.
Indenrigs- og Sundhedsministeriet har ikke kendskab til, om der  

 foreligger praksis fra Europa-Parlamentet, der nærmere belyser disse  

 spørgsmål,  

 for så vidt angår de hverv, som hvervet som medlem af Europa-Parlamentet  

 efter  

 de gældende regler er uforenelige med.
b.
Hvorledes man forholder sig, hvis den pågældende ikke  

 træffer et valg: Hvem træffer så beslutningen? Hvis den pågældende ikke træffer et valg, vil det være  

 medlemskabet af Europa-Parlamentet, der bortfalder.
Det gælder uanset, om det  

 drejer sig om, at et medlem af Folketinget vælges til medlem af  

 Europa-Parlamentet, eller om, at medlem af Europa-Parlamentet vælges til  

 medlem  

 af Folketinget.
c.
Sker der automatisk bortfald af vederlagsudbetalingen og  

 da hvilke? c.1. Vederlag m.v. for medlemmer af Folketinget, der  

 nedlægger deres mandat i forbindelse med valg til Europa-Parlamentet Som nævnt ovenfor, bortfalder et folketingsmandat som følge af  

 opnåelse af valg til Europa-Parlamentet alene, hvis vedkommende selv vælger  

 at  

 nedlægge sit folketingsmandat.
Det vil antagelig være tilstrækkeligt for at  

 overtage henholdsvis opretholde medlemskabet af Europa-Parlamentet, at  

 folketingsmandatet nedlægges, inden Europa-Parlamentets prøvelse af mandatet  

 som medlem af Europa-Parlamentet er afsluttet, jf. besvarelsen ovenfor under  

 a.1., punkt 4 og 5, og a.2., punkt 6.
 I det følgende gennemgås reglerne for, i hvilket omfang et  

 folketingsmedlem, der af denne grund nedlægger sit folketingsmandat, fortsat  

 kan oppebære vederlag m.v.
 Et ordinært medlem af Folketinget oppebærer vederlag (  

  

 grundvederlag og omkostningstillæg  

  

 , jf.  

 folketingsvalglovens § 108, stk. 1 - 3) fra den dag, han er valgt, eller hvis  

 han er indtrådt i Folketinget i anledning af et andet medlems død eller  

 endelige udtræden af Folketinget, fra dagen efter, at det hidtidige medlem er  

 afgået ved døden eller udtrådt af Folketinget, og indtil udgangen af den  

 måned,  

 hvor det ordinære medlem ophører med at være medlem af Folketinget, jf.  

 folketingsvalglovens § 109, stk. 1.
Godtgørelse for  

 boligudgifter m.v.  

  

 til de medlemmer, der er berettigede hertil, jf.  

 folketingsvalglovens § 108, stk. 4, udbetales fra det tidspunkt, hvor  

 medlemmet  

 er indvalgt i Folketinget, såfremt medlemmet på dette tidspunkt har ret til  

 godtgørelsen, eller fra en senere dato, hvor den supplerende bolig lejes  

 eller  

 erhverves (overtagelsesdagen). Godtgørelsen for boligudgifter m.v. bortfalder  

 med udgangen af den måned, hvori medlemmet udtræder af Folketinget.
Dog kan  

 godtgørelse for egentlige boligudgifter efter en konkret afgørelse af  

 Folketingets formand ydes i op til yderligere 3 måneder.
Der henvises herved  

 til § 1, stk. 3 og 4, i bekendtgørelse nr. 190 af 8. marts 2000 om  

 godtgørelse  

 for boligudgifter m.v. for medlemmer af Folketinget.
Godtgørelse for udgifter  

 til hotelovernatning  

  

 til de medlemmer, der ikke modtager godtgørelse for  

 boligudgifter m.v., og som er berettigede hertil, jf. folketingsvalglovens §  

 108, stk. 7, ophører fra og med valgets udskrivelse.
Et medlem, der udtræder  

 som følge af folketingsvalg eller sygdom, er dog berettiget til dækning af  

 udgifterne til én hotelovernatning i forbindelse med fraflytning af den  

 pågældendes  

 kontor på Christiansborg.
Der henvises herved til § 6, stk. 6, i den  

 ovennævnte  

 bekendtgørelse nr. 190 af 8. marts 2000. Bestemmelsen må antageligvis forstås  

 sådan, at et medlem, der udtræder af Folketinget af en anden grund end  

 sygdom,  

 f.eks. på grund af opnåelse af valg til Europa-Parlamentet, ikke har denne  

 ret.
 Et folketingsmedlem, der udtræder af Folketinget på grund af  

 opnåelse af valg til Europa-Parlamentet, oppebærer ikke  

  

 eftervederlag  

  

 . Eftervederlag oppebæres kun af folketingsmedlemmer,  

 hvis medlemskab ophører ved et folketingsvalg eller på grund af sygdom, jf.  

 folketingsvalglovens § 109, stk. 2.
 Et folketingsmedlem har uanset årsagen til sin udtræden af  

 Folketinget ret til  

  

 egenpension  

  

 efter  

 de nærmere regler herfor, når vedkommende i én eller flere perioder har været  

 medlem af Folketinget i mindst 1 år, jf. folketingsvalglovens § 110.  

 Tilsvarende har ægtefællen efter et folketingsmedlem, der er afgået ved døden  

 efter i én eller flere perioder at have medlem af Folketinget i mindst 1 år,  

 ret til  

  

 ægtefællepension  

  

 efter de  

 nærmere regler herfor uanset årsagen til folketingsmedlemmets udtræden af  

 Folketinget, jf. folketingsvalglovens § 111. Tilsvarende gælder retten til  

  

 børnepensionstillæg og børnepension  

  

 , jf.  

 folketingsvalglovens § 113. For beregningen af de nævnte pensioner gælder, at  

 medlemsperioder i Europa-Parlamentet sidestilles med medlemsperioder i  

 Folketinget, dog således at perioder, hvori den pågældende samtidig har været  

 medlem af Folketinget og Europa-Parlamentet, kun medregnes én gang, jf.  

 folketingsvalglovens § 114.
 Et folketingsmedlem har uanset årsagen til sin udtræden af  

 Folketinget ret til  

  

 efterindtægt  

  

 efter de nærmere regler herfor, jf. folketingsvalglovens § 115.
c.2. Vederlag m.v. for medlemmer af Europa-Parlamentet, der  

 ophører med at være medlemmer i forbindelse med valg til Folketinget Et dansk medlem af Europa-Parlamentet oppebærer fra den danske  

 stat det  

  

 grundvederlag  

  

 , et folketingsmedlem  

 oppebærer, fra dagen for valget eller, hvis vedkommende er indtrådt i  

 Europa-Parlamentet i anledning af et andet medlems død eller udtræden af  

 Europa-Parlamentet, fra dagen efter, at det hidtidige medlem er afgået ved  

 døden eller udtrådt af Europa-Parlamentet, og indtil udgangen af den måned,  

 hvor medlemmet ophører med at være medlem af Europa-Parlamentet, jf. § 1,  

 stk.  

 3, i lov nr. 1094 af 29. december 1999 om vederlag og pension mv. for de  

 danske  

 repræsentanter i Europa-Parlamentet.
Et dansk medlem af Europa-Parlamentet modtager ikke fra den  

 danske stat de godtgørelser, folketingsmedlemmer oppebærer, dvs. vedkommende  

 modtager hverken omkostningstillæg, godtgørelse for boligudgifter m.v. eller  

 godtgørelse for udgifter til hotelovernatning fra den danske stat.
Det  

 skyldes  

 de godtgørelser, medlemmerne modtager af Europa-Parlamentet.
I artikel 5 i Europa-Parlamentets forretningsorden er det fastsat,  

 at Præsidiet fastsætter bestemmelser om omkostningsgodtgørelser og andre  

 godtgørelser til medlemmerne.
Ifølge de oplysninger herom, der er  

 tilgængelige  

 på Europa-Parlamentets hjemmeside, går de fastsatte bestemmelser ud på  

 følgende:
Medlemmer af Europa-Parlamentet modtager fra Europa-Parlamentet  

 en  

  

 godtgørelse af generelle udgifter  

  

 i deres hjemland.
Denne godtgørelse, der udgør et fast beløb pr. medlem pr.  

 måned, anvendes til dækning af kontorholdsudgifter og rejser i eget land.
 Medlemmer af Europa-Parlamentet modtager fra Europa-Parlamentet  

 en  

  

 sekretariatsgodtgørelse  

  

 . Denne  

 godtgørelse, der maksimalt kan udgøre et nærmere angivet beløb pr. medlem pr.  

 måned, anvendes til dækning af udgifterne til en eller flere medarbejdere.
Medlemmer af Europa-Parlamentet modtager fra Europa-Parlamentet  

  

 godtgørelse for rejseudgifter  

  

 i  

 forbindelse med møder i Europa-Parlamentet eller et af Parlamentets organer  

 inden for EU´s område.
Medlemmer af Europa-Parlamentet har desuden ret til  

 rejsegodtgørelse i forbindelse med møder i Parlamentets organer uden for EU´s  

 område.
Endelig kan medlemmerne rejse overalt i verden som led i udøvelsen af  

 deres hverv  undtaget i eget land  for et beløb, der årligt  

 svarer til et  

 nærmere angivet maksimum.
 Medlemmer af Europa-Parlamentet modtager endelig fra  

 Europa-Parlamentet  

  

 dagpenge (diæter)  

  

 med et nærmere angivet beløb pr. mødedag i EU, hvori de deltager i  

 afstemninger  

 ved navneopråb under samlingerne, samt for deltagelse i officielle møder uden  

 for EU´s område.
Herudover modtager et dansk medlem af Europa-Parlamentet, hvis  

 medlemskab ophører ved valg eller ved udtræden på grund af sygdom,  

  

 eftervederlag  

  

 fra den danske stat efter  

 de samme regler som for et folketingsmedlem, jf. § 2 i lov nr. 1094 af 29.  

 december 1999 om vederlag og pension mv. for de danske repræsentanter i  

 Europa-Parlamentet.
Udtræder et dansk medlem af Europa-Parlamentet for at  

 overtage henholdsvis opretholde hvervet som medlem af Folketinget, tilkommer  

 der ikke medlemmet eftervederlag.
 Et dansk medlem af Europa-Parlamentet oppebærer endvidere  

  

 pension og efterindtægt  

  

 fra den danske  

 stat efter samme regler for et folketingsmedlem, jf. § 3 i ovennævnte lov nr.  

 1094 af 29. december 1999.
 Bortfalder et medlems hverv som medlem af Europa-Parlamentet,  

 bortfalder udbetaling af vederlag m.v. i overensstemmelse med de ovenfor  

 anførte regler herom.
d.
Hvis et folketingsmedlem vælges til Europa-Parlamentet og  

 vælger at være medlem af dette, sker godkendelse af stedfortræder (nyt  

 medlem)  

 da med virkning fra valgdagen, fra godkendelsestidspunktet eller fra  

 førstkommende første dag i måneden eller fra anden dato? Hvis et medlem af Folketinget vælges til medlem af  

 Europa-Parlamentet og vælger at være medlem af dette, bortfalder vedkommendes  

 mandat som medlem af Folketinget fra det tidspunkt, hvor den pågældende  

 nedlægger sit mandat.
Stedfortræderen for den pågældende indtræder som  

 ordinært  

 medlem af Folketinget i stedet for den pågældende med virkning for den  

 pågældendes mandatnedlæggelse, jf.
Folketingsvalglovens § 92, stk. 1, og  

 Folketingets forretningsordens § 40, hvori det bl.a. er fastsat, at en  

 stedfortræder indtræder i Folketinget, når et folketingsmedlem ophører med at  

 være medlem af Folketinget.
