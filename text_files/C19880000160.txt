1. INDLEDNING Socialministeriet har ved bekendtgørelse nr. 303 af 10. juni 1988 om  

 ydelse af hjælpemidler efter bistandslovens § 58 fastsat nye regler om  

 hjælpemidler.
 Bekendtgørelsen, der er trykt som bilag 1 til vejledningen, tilsigter en  

 ajourføring og forenkling af det hidtidige regelsæt samt at øge de sociale  

 udvalgs muligheder for smidige og hensigtsmæssige løsninger, der i videst  

 muligt omfang tilgodeser ansøgerens behov og ønsker.
 De væsentligste ændringer er følgende:
- fortegnelse over leverandører af bandager mv. og ortopædisk fodtøj er ikke medtaget i bekendtgørelsen, - den vejledende hjælpemiddelfortegnelse ajourføres ikke, og fortegnelsen bortfalder, - der er adgang til at yde hjælp til reparation af ortopædisk fodtøj, - der er adgang til at yde hjælpemidler, når de generelle betingelser i bekendtgørelsens § 1 er opfyldt.
Kun for de hjælpemidler, der er omtalt i §§ 8-19, er der fastsat særlige bestemmelser, - de tidligere centralt fastsatte beløbsgrænser for hjælp til støttestrømper, injektionsmaterialer, hudpræparater og hudbeskyttende cremer er bortfaldet, - hjælp til briller kan ydes ved forskellig optisk styrke på øjnene - hjælp til kontaktlinser kan ydes ved nærsynethed >= -12 dioptrier, - krav om indstilling eller erklæring fra blinde-, døve-, tunghørekonsulent eller tilsvarende specialinstitutioner er bortfaldet ved ansøgninger om orienteringshjælpemidler og lignende, dog ikke videobåndoptagere (§ 17).
2. ALMINDELIGE BETINGELSER 2.1. TILDELINGSKRITERIER Hjælpemidler kan bidrage til, at personer med et handicap får en mere  

 normal og selvstændig livsførelse ved, at hjælpemidlerne kompenserer for en  

 funktionsnedsættelse eller i større eller mindre omfang afhjælper  

 funktionsnedsættelsen.
Det er en betingelse for at yde hjælp til et hjælpemiddel efter  

 bistandslovens § 58, at der er en VARIG nedsat eller manglende funktionsevne  

 hos ansøgeren.
Er der kun tale om et midlertidigt behov for hjælpemidler, fx  

 som led i en sygdomsbehandling, må ansøgeren henvises til sygehusvæsenet.
 For at hjælp efter bistandslovens § 58 kan ydes, kræves det, at  

 hjælpemidlet i væsentlig grad afhjælper de varige følger af den nedsatte  

 funktionsevne og derved i væsentlig grad letter den daglige tilværelse eller  

 er nødvendigt for at ansøgeren kan udøve et erhverv.
 Bevilling af hjælpemidler skal give ansøgeren mulighed for at føre en så  

 normal og selvstændig tilværelse som muligt og gøre ansøgeren uafhængig af  

 andres bistand i dagligdagen i størst mulig grad.
 Hjælpemidlet kan være til ansøgerens eget brug, fx protese, stok, kørestol  

 eller til brug for andre, der bistår ansøgeren i dagligdagen, fx  

 personløfter.
 Der kan normalt ikke ydes hjælp til anskaffelse af hjælpemidler, som anses  

 for almindelige forbrugsgoder.
 Afgørende er, om det ansøgte hjælpemiddel i den konkrete situation kan  

 medvirke til at afhjælpe ansøgerens funktionsnedsættelse og vil kunne anses  

 for at være en nyanskaffelse for den pågældende ansøger.
 At det ønskede hjælpemiddel kan købes i almindelige forretninger udelukker  

 ikke støtte.
 Hvis anskaffelsen af hjælpemidlet kan anses for at indgå som led i en  

 sædvanlig anskaffelse, udskiftning eller fornyelse af ansøgerens almindelig  

 bohave, kan der ikke ydes støtte.
2.2. BEDØMMELSESGRUNDLAG FOR ANSØGNING OM HJÆLPEMIDLER Det sociale udvalg bestemmer, hvilke oplysninger, herunder  

 helbredsoplysninger, der er nødvendige, for at der kan træffes afgørelse om  

 en hjælpemiddelansøgning.
 I sager, hvor ansøgerens lidelse er stationær, bør der ikke indhentes  

 fornyet materiale om helbredsforhold.
 I tilfælde, hvor helbredsattest skønnes nødvendig, afholdes udgiften af  

 det sociale udvalg.
 Om indhentning af helbredsoplysninger og/eller helbredsattester henvises  

 til aftale mellem Kommunernes Landsforening og Den almindelige danske  

 Lægeforening.
 Ved ansøgninger om støtte til videobåndoptagere til afspilning af  

 videoprogrammer, der produceres af Døvefilm Video for personer, afhængige af  

 tegnsprog, skal der foreligge indstilling fra Døvefilm Video, se § 17.
2.3. VURDERING AF BEHOVET FOR HJÆLPEMIDLER Afgørelsen må træffes på grundlag af en samlet vurdering af ansøgerens  

 situation.
For en del hjælpemidler vil afgørelse om berettigelse straks kunne træffes  

 på grundlag af ansøgning og de helbredsmæssige oplysninger.
Dette gælder fx  

 proteser, sprøjter/kanyler, brilleglas og kontaktlinser.
 I andre tilfælde må der ofte tilvejebringes en bred beskrivelse af, på  

 hvilken måde og i hvilket omfang funktionsevnen er nedsat, hvordan ansøgeren  

 i øvrigt klarer sin dagligdag, og hvorledes ansøgeren selv ønsker at indrette  

 sin tilværelse.
Mange aspekter kan indgå i denne beskrivelse - ansøgerens handicap - boligens indretning - forholdene omkring boligen - familiemæssige forhold - fritidsaktiviteter - erhverv, skole, daginstitution - særlige hensyn at tage i sygdomsbilledet - andet handicap eller anden lidelse - skal hjælpemidlet kombineres med anden støtte - skal hjælpemidlet kombineres med behandling.
 I oplysningsarbejdet kan inddrages andre forvaltningsgrene, der er kendt  

 med ansøgerens forhold.
I forbindelse med behandlingen af en ansøgning om et hjælpemiddel bør det  

 overvejes, om det er mere hensigtsmæssigt at yde en personlig støtte, fx  

 hjemmehjælp, til en aktivitet.
Hvis ansøgeren ønsker at klare sig  

 selvstændigt, bør dette tilgodeses.
For enkelte grupper hjælpemidler anbefales at søge SÆRLIG SAGKYNDIG  

 BISTAND, både med hensyn til vurdering af behovet for hjælpemidlet og til  

 valg af hjælpemiddel.
Her kan nævnes hjælpemidler, særlig beregnet for  

 personer med svigtende hørelse, syn, tale eller med andre  

 kommunikationshandicap.
Der henvises til bilag 2 om oplysninger om enkelte  

 hjælpemidler.
Der kan også gøre sig særlige hensyn gældende for andre enkelte  

 handicapgruppers vedkommende.
For eksempel må der ved vurdering af behov for  

 hjælpemidler til BØRN MED HANDICAP lægges vægt på, at barnet i videst muligt  

 omfang og med størst mulig selvstændighed kan udføre aktiviteter som andre  

 børn.
Det er vigtigt at sætte tidligt ind med hjælpemidler.
Et barn med  

 handicap kan være en stor fysisk og psykisk belastning for familien.  

 Løsninger kan eventuelt kombineres med hjælp efter bistandslovens § 48.
Særligt vanskeligt kan det være at bedømme hjælpemiddelbehovet hos PSYKISK  

 UDVIKLINGSHÆMMEDE.
Det egentlige handicap er den anderledes opfattelse af  

 omverdenen.
Psykisk udviklingshæmmede har en enklere og mere konkret  

 forståelse af virkeligheden.
Over halvdelen af psykisk udviklingshæmmede er  

 multihandicappede, dvs. at forstandshandicappet kan være kombineret med  

 syns-, høre- eller bevægelseshandicap.
2.4. VALG AF HJÆLPEMIDLER Det skal være oplyst, hvilke manglende funktioner hjælpemidlet skal  

 afhjælpe, og hvilke muligheder der findes for afhjælpning under hensyn til  

 den enkelte ansøgers situation.
Der skal ydes det bedst egnede og billigste hjælpemiddel.
Der må her også  

 tages hensyn til behov, kvalitet, betjeningsmulighed, udgifter til drift af  

 hjælpemidlet (se afsnit 2.7.1.), hjælpemidlets holdbarhed, servicekrav,  

 garanti, service- og reparationsmuligheder m.m.
Ansøgeren må have mulighed for selv at prøve og vurdere hjælpemidlet, evt.  

 forskellige typer, inden beslutning træffes.
Det er vigtigt, at ansøgeren får  

 god instruktion under afprøvningen, og at der gives ansøgeren god tid.
 Instruktionen skal også omfatte oplysninger om eventuelle  

 sikkerhedsforskrifter og vedligeholdelse.
 Instruktionen må tilrettelægges efter den enkelte hjælpemid- delbruger.  

 Kun derved opnås den optimale nytte af hjælpemidlet.
 Foreligger der et psykisk handicap må man være indstillet på, at  

 afprøvning og træning i brug af hjælpemidler kan strække sig over lang tid og  

 helst skal foregå i de omgivelser, hvor hjælpemidlet senere skal anvendes.
Når der er bevilget et hjælpemiddel, er det i mange tilfælde vigtigt at  

 følge sagen op, fx for at se, om der er valgt det rigtige hjælpemiddel, om  

 yderligere instruktion eller tilretning er fornøden, om der er ændringer i  

 den handicappedes helbredsforhold eller andet, som gør hjælpemidlet mindre  

 egnet.
Der kan også være sket en udvikling på hjælpemiddelmarkedet, som giver  

 mulighed for at få et hjælpemiddel, der er væsentligt bedre egnet.
2.5. BAGATELGRÆNSE (bek. § 5) Der kan ydes støtte til flere mindre hjælpemidler, selv om udgiften til  

 det enkelte hjælpemiddel ikke er over 200 kr., når hjælpemidlerne vedrører  

 samme ydelsessituation.
 Ved løbende ydelser som fx støtte til sprøjter, kanyler,  

 inkontinenshjælpemidler, hudcremer ses der alene på, om udgifterne på  

 årsbasis overstiger 200 kr.
2.6 NATURALHJÆLP/LEVERANDØR (bek. § 4) Hjælpen kan udleveres som naturalhjælp.
Denne mulighed er især aktuel ved  

 bevilling af hjælp til personer, der løbende har behov for hjælpemidler, fx  

 ved inkontinens.
Ved naturalhjælp må depoternes hjælpemiddeludbud være så  

 varieret, at den enkelte hjælpemiddelmodtager får dækket sit særlige behov.
 I stedet for eget depot/depoter kan kommunen træffe aftale med  

 leverandører om løbende leveringsordninger til brugerne, indgå prisaftaler  

 med leverandører, fx om batterier til høreapparater, og evt. indgå  

 prisaftaler med brancheorganisationer.
 Såfremt prisaftale indgås med en organisation, må det ikke medføre  

 udelukkelse af andre leverandører, der kan levere til de i prisaftalen  

 fastsatte beløb og givne retningslinier, herunder fagmæssige krav.
En prisaftale må ikke være til hinder for, at personer med et særligt  

 behov får det bedst egnede hjælpemiddel, selvom dette falder uden for de i  

 prisaftalen fastsatte retningslinier.
Ved særlig personlige hjælpemidler (fx  

 ortopædiske sko, arm- og benproteser) skal brugeren sikres indflydelse på  

 valg af leverandør.
2.7. DRIFTSUDGIFTER, REPARATION, UDSKIFTNING, RESERVEHJÆLPEMIDLER 2.7.1. DRIFTSUDGIFTER TIL HJÆLPEMIDLER Der ydes normalt ikke hjælp til dækning af udgifter, der følger af brug af  

 hjælpemidlet, fx til drift (alm. batterier kasettebånd), rengøringsmidler,  

 almindelig vedligeholdelse.
 Ved bevilling til en trehjulet knallert er det en betingelse, at ansøgeren  

 tegner den lovpligtige ansvarsforsikring og afholder udgiften dertil.
 Ansøgeren må allerede inden eller ved bevilling af et hjælpemiddel  

 orienteres om, at der påløber udgifter og om disses forventede størrelse.  

 Eventuelt kan det overvejes, om der kan ydes tilskud til udgifterne efter  

 bistandslovens §§ 46a, 48 eller et personligt tillæg efter lov om social  

 pension.
 Der kan dog ydes hjælp til enkelte driftsudgifter, fx batterier til  

 høreapparater (bek. § 5, stk. 2), abonnementsafgift på telefon (bek. § 18,  

 stk. 3), akkumulatorer til el-kørestole.
Kommunen kan ikke stille krav om, at ansøgeren skal holde hjælpemidlet  

 særskilt forsikret.
Ansøgeren er forpligtet til at passe på hjælpemidler som  

 på sine egne ting.
Beskadiges hjælpemidlet eller går hjælpemidlet til grunde,  

 kan kommunen, hvis ansøgeren eller skadevolderen har en familieforsikring,  

 forhøre om skaden kan dækkes.
Ansøgeren er forpligtet til at medvirke hertil.
Kommunen vil være forpligtet til at behandle en ansøgning om reparation  

 eller anskaffelse af et nyt hjælpemiddel.
Kommunen vil ved hyppige  

 skadesforløb kunne tage disse i betragtning ved vurderingen af, hvorledes  

 klientens hjælpemiddelbehov kan løses, og hvilket hjælpemiddel, der i den  

 konkrete situation skal stilles til rådighed.
2.7.2. REPARATION AF HJÆLPEMIDLER Der ydes hjælp til nødvendige reparationer af hjælpemidler, dog gælder  

 reglen om bagatelgrænsen også her (bek. § 5).
 Kommunen må være opmærksom på købelovens reklamationsregler (den etårige  

 reklamationsfrist eller eventuel løfte/aftale om garanti eller fri service).
Kommunen må sikre sig, at hjælpemidler repareres på forsvarlig måde, og at  

 klienten lider mindst muligt afsavn.
Under reparationen må der eventuelt  

 udlånes et andet egnet hjælpemiddel.
2.7.3. UDSKIFTNING AF HJÆLPEMIDLER (bek. § 6, stk. 1) Hjælpemidler udskiftes, når der er behov herfor.
 Der kan ikke opstilles generelle retningslinier for, hvor længe et  

 hjælpemiddel skal holde.
I bilag 2 er der under enkelte hjælpemidler nævnt vejledende  

 udskiftningsintervaller.
Dette indebærer ikke, at hjælpemidlet skal udskiftes  

 til dette tidspunkt, eller at behov for hyppigere udskiftning ikke kan  

 forekomme.
Individuel brug, legemlige forandringer, slitage kan selv efter  

 kort tid umuliggøre anvendelse af hjælpemidlet.
Hjælpemidlet kan blive  

 uanvendeligt af andre årsager eller gå tabt.
Der skal derfor altid foretages  

 en individuel bedømmelse af ansøgninger om udskiftning.
 Udskiftning af et hjælpemiddel kan også blive aktuel, hvis der er kommet  

 et hjælpemiddel på markedet, der er væsentligt bedre egnet for den  

 handicappede person, eller som i væsentlig grad bedre kan afhjælpe den  

 handicappede persons funktionsnedsættelse.
2.7.4. RESERVEHJÆLPEMIDLER (bek. § 6, stk. 2) Normalt vil der ikke være behov for reservehjælpemidler.
Ved personlige  

 hjælpemidler som kompressionsstrømper, brystprotese, støttekorset, fodtøj og  

 andre kropsbårne hjælpemidler kan der dog af hygiejniske hensyn være behov  

 for et reservehjælpemiddel.
Hvis et hjælpemiddel fx er ydet til brug i hjemmet, kan der efter en  

 konkret vurdering af behovet ydes reservehjælpemidler, når det pågældende  

 hjælpemiddel er meget vanskeligt at medbringe udenfor hjemmet.
Dette er især  

 aktuelt, hvor brugeren er optaget på en dagforanstaltning eller skole, som  

 ikke er forpligtet til at stille hjælpemidlet til rådighed i arbejds- eller  

 skolesituationen, se afsnit 4.3 og 4.5.5.
2.8. FLYTNING/MIDLERTIDIGT OPHOLD Hjælpemidler efter bistandslovens § 58 ydes normalt af ansøgerens  

 bopælskommune.
Der kan dog opstå en situation med behov for øjeblikkelig  

 bistand, hvor klienten befinder sig udenfor bopælskommunen.
Det påhviler da  

 den stedlige kommune at yde hjælp, jfr. bistandslovens § 10, stk. 4.
Ved flytning til anden kommune eller institution, fx plejehjem, medtages  

 bevilgede hjælpemidler, som der fortsat er behov for.
Der sker ikke et  

 videresalg til tilflytningskommunen, men denne underrettes om bevillingen af  

 hjælpemidler.
Tilflytningskommunen er forpligtet til at føre tilsyn og  

 afholde udgifter i forbindelse med eventuelle reparationer.
 Ved flytning igen til ny kommune påhviler det fraflytningskommunen at give  

 den oprindelige kommune underretning.
 Efter endt brug tilbageleveres hjælpemidlet til den oprindelige kommune  

 uden omkostninger for klienten eller for den oprindelige kommune (fx  

 fragtomkostninger).
 Ved flytning til andet land kan alene individuelt fremstillede  

 hjælpemidler medtages.
3. HJÆLPEMIDDELCENTRALER, DANSK HJÆLPEMIDDEL INSTITUT,  

 INFORMATION OM HJÆLPEMIDLER Bistand til valg af hjælpemidler kan fås hos de amtskommunale  

 HJÆLPEMIDDELCENTRALER, hvis opgave bl.a. er at orientere kommunerne om  

 tekniske hjælpemidler og udøve personlig vejledning, demonstration og  

 tilpasning af hjælpemidler, dels for persongrupper, der har kontakt med  

 personer med handicap, dels for den enkelte ansøger, der af kommunen henvises  

 til hjælpemiddelcentralen.
Endvidere medvirker DANSK HJÆLPEMIDDEL INSTITUT på hjælpemiddelområdet som  

 et led i amtskommunernes rådgivningsforpligtelse.
Dansk Hjælpemiddel Institut  

 er en selvejende institution, finansieret af amtskommunerne og Københavns og  

 Frederiksberg kommuner.
Instituttet koordinerer og deltager i prøvnings-,  

 forsknings- og informationsvirksomhed for derigennem at tilvejebringe  

 hensigtsmæssige og sikre hjælpemidler.
Instituttets adresse er Gregersensvej  

 7, 2630 Tåstrup, tlf. 02 99 33 22.
 Andre muligheder for vejledning og information om hjælpemidler er:
- »Produktinformation« fra Dansk Hjælpemiddel Institut (er en videreførelse af Socialstyrelsens hjælpemiddelinformation).
- »B informations-hjælpemidler« fra Instituttet for Blinde og Svagtsynede, Social- og Sundhedsforvaltningen i København, Rymarksvej 1, 2900 Hellerup, tlf. 01 62 41 00.
- Fortegnelse over »Hjælpemidler for Blinde« fra Statens Hjælpemiddelcentral for Blinde, Kastelsvej 60B, 2100 København Ø, tlf. 01 42 24 24.
- »Undervisningsmaterialer og andre hjælpemidler« fra  

 Folkeskolens Materialelaboratorium, Østre Kirkevej 4, 7400 Herning, tlf. 07 22 03 35.
- »Refsnæsmaterialer« fra Refsnæsskolen, Kystvejen, 4400  

 Kalundborg, tlf. 03 51 33 00.
- Information, kurser, temadage, udstillinger arrangeret af fx hjælpemiddelcentraler, Dansk Hjælpemiddel Institut, Instituttet for Blinde og Svagtsynede, handicaporganisationer.
 - Pjecer, fagblade, tidsskrifter og forhandlerbrochurer.
 Specielt vedrørende kommunikationshjælpemidler kan oplysninger søges hos  

 »Dansk Teknologicenter for Handicappede«, Graham Bellsvej 1A, 8200  

 Århus N, tlf. 06 16 27 00.
4. AFGRÆNSNING TIL ANDEN LOVGIVNING Der findes i lovgivningen andre regler om ydelse af hjælpemidler inden for  

 følgende områder:
- sygehussektoren (se afsnit 4.1.) - hjemmesygeplejen (se afsnit 4.2) - undervisningsektoren (se afsnit 4.3.) - anden lovgivning i øvrigt (se afsnit 4.4.) Kun hvor det ansøgte hjælpemiddel ikke kan henføres til disse  

 bestemmelser, behandles ansøgningen efter bistandslovens regler.
Da en række forskellige sektorer hver for sig administrerer hjælpemidler,  

 kan der opstå problemer for brugeren i forbindelse med ydelse af hjælpemidlet  

 og i forbindelse med sektorskifte.
Det er derfor nødvendigt, at sagsgangen  

 sektorerne imellem lettes, og at samarbejdet mellem sektorerne smidiggøres og  

 udbygges mest muligt, således at brugeren til enhver tid er sikret de  

 nødvendige hjælpemidler.
 Foruden § 58 indeholder bistandsloven muligheder for hjælp i §§ 42, 46a,  

 48 og 59 samt på institutionsområderne, se afsnit 4.5.
4.1. SYGEHUSSEKTOREN Indenrigsministeriet har ved cirkulære af 20. februar 1975 angivet  

 retningslinier for afgrænsning af behandlingsredskaber, hvortil udgiften  

 afholdes af sygehusvæsenet.
4.2. HJEMMESYGEPLEJEN Ifølge Indenrigsministeriets bekendtgørelse nr. 198 af 17. maj 1979 om  

 hjemmesygeplejerskeordninger § 3 opretter kommunen et depot med de for  

 hjemmesygeplejen nødvendige rekvisitter, hjælpemidler mv.
Der henvises til de  

 af Sundhedsstyrelsen fastsatte retningslinier for tilrettelæggelse af  

 hjemmesygeplejerskeordningen (marts 1987).
4.3. UNDERVISNINGSSEKTOREN Ifølge FOLKESKOLELOVENS §§ 3 og 19 ydes der hjælpemidler til anvendelse i  

 undervisningen eller i forbindelse med special- pædagogiske foranstaltninger,  

 herunder såvel undervisningsmidler, der indgår i undervisningen, som  

 hjælpemidler, der er nødvendige for deltagelse i undervisningen (fx  

 specialstol, teleslynge). For børn, der ikke er påbegyndt skolegang, kan der  

 som et led i den specialpædagogiske bistand ydes hjælpemidler, jfr.  

 folkeskolelovens § 3a og Undervisningsministeriets bekendtgørelse nr. 433 af  

 22. oktober 1979 § 2, stk. 1.
 På GYMNASIESKOLER OG STUDENTERKURSER er amtskommunerne fra august måned  

 1988 ifølge gymnasiebekendtgørelsen forpligtet til at yde specialundervisning  

 og socialpædagogisk bistand i fornødent omfang (Undervisningsministeriets  

 bekendtgørelse nr. 589 af 10. september 1987 § 9 stk. 5).
En tilsvarende hjemmel findes ikke for HF-KURSER.
I praksis ydes der dog i  

 almindelighed hjælp på linie med gymnasieskoler og studenterkursus.
 Til svært handicappede elever på private gymnasieskoler, PRIVATE  

 studenterkurser, private kurser til højere forberedelseseksamen, friskoler,  

 private grundskoler, private grundskolekurser, folkehøjskoler,  

 landbrugsskoler, husholdningsskoler og efterskoler ydes der fra 1988  

 refusionstilskud med 100% af ekstraudgifter til lærertimer og hjælpemidler,  

 der med virkning for tilskudsgrundlaget er godkendt af  

 undervisningsministeren (lov nr. 230 af 22. april 1987 om ændring af lov om  

 statsstøtte til visse private skoler § 3a, stk. 2).
I uddannelser på ERHVERVSSKOLERNE (tekniske skoler, handelsskoler, visse  

 skoler inden for social- og sundhedssektoren), som er finansieret af staten,  

 kan der til elever med særlige forudsætninger gives specialpædagogisk støtte.  

 Støtten kan være hjælpemidler, der er nødvendige for, at den pågældende elev  

 kan gennemføre sin uddannelse.
Specialpædagogisk støtte kan gives såvel under  

 skole- som under praktikophold.
I forbindelse med tekniske hjælpemidler kan  

 der være tale om teknisk udstyr, ofte i forbindelse med anvendelse af ny  

 teknik, specialbygget apparatur, møbler eller anden tilvirkning af  

 arbejdspladsen.
Retningslinierne gælder i erhvervsfaglige grunduddannelser,  

 lærlingeuddannelser samt eksamens- og teknikeruddannelser, der forvaltes i  

 regi af Direktoratet for Erhvervsuddannelserne (Undervisningsministeriets  

 cirkulære I-418 af 22. juli 1987 om retningslinier om specialpædagogisk  

 støtte til elever med særlige forudsætninger i erhvervsskolerne).
På INSTITUTIONER FOR HØJERE OG VIDEREGÅENDE UDDANNELSER er der ikke adgang  

 til hjælpemidler gennem undervisningsinstitutionen.
Bistandslovens §§ 42,  

 stk. 8 eller 58 må eventuelt bringes i anvendelse.
 Der er heller ikke bestemmelser om hjælpemidler i forbindelse med  

 FRITIDSUNDERVISNING (Undervisningsministeriets lovbekendtgørelse nr. 256 af  

 4. maj 1987 og bekendtgørelse nr. 584 af 7. september 1987 om  

 specialundervisning for voksne).
 I forbindelse med SPECIALUNDERVISNING FOR VOKSNE stilles pædagogiske  

 hjælpemidler til rådighed for deltagerne (Under- visningsministeriets  

 lovbekendtgørelse nr. 256 af 4. maj 1987 og bekendtgørelse nr. 584 af 7.  

 september 1987 om specialundervisning for voksne).
4.4. HJÆLPEMIDLER I HENHOLD TIL ANDEN LOVGIVNING I ØVRIGT For enkelte persongrupper er der adgang til hjælpemidler ifølge særlig  

 lovgivning.
Som eksempler nævnes:
 Efter § 13 i lov om erstatning til BESÆTTELSESTIDENS OFRE, jfr. lovbek.  

 nr. 890 af 12. december 1986, kan der løbende ydes støtte til nødvendige  

 hjælpemidler.
 Efter § 3, stk. 2, i lov nr. 219 af 23. april 1986 om erstatning for  

 skader ved LSD-BEHANDLING, kan der ud over selve erstatningen ydes erstatning  

 for udgifter til nødvendige hjælpemidler.
Efter § 25 i lov om ARBEJDSSKADEFORSIKRING jfr. lovbek. nr. 450 af 25. juni 1987, kan der under sagens behandling  

 afholdes udgifter til hjælpemidler.
 Endvidere er henvist til arbejdsskadeforsikringslovens regler i følgende  

 love og bekendtgørelser:
Lov nr. 80 af 8. marts 1978 om erstatning til SKADELIDTE VÆRNEPLIGTIGE  

 m.fl., Lov nr. 82 af 8. marts 1978 om erstatning for VACCINATIONSSKADER, Anordning nr. 514 af 11. oktober 1978 om erstatning til INDSATTE I  

 KRIMINALFORSORGENS INSTITUTIONER for følger af ulykkestilfælde mv., og Socialministeriets bekendtgørelse nr. 548 af 12. december 1985 om  

 erstatning efter arbejdsskadeforsikringsloven til PERSONER, DER ER OPTAGET I  

 INSTITUTIONER UNDER BISTANDSLOVEN.
4.5. BISTANDSLOVEN 4.5.1. Efter BISTANDSLOVENS § 42, STK. 8 kan der ydes hjælp til bl.a.  

 særlige indrettede arbejdsredskaber.
Efter § 58 kan der ydes hjælpemidler,  

 der er nødvendige for, at ansøgeren kan udøve et erhverv.
Afgørende er en  

 konkret vurdering af arbejdssituationen.
Hjælpemidlet ydes således efter § 58, hvis det er en forudsætning for, at ansøgeren overhovedet kan være i erhverv.
Indgår arbejdsredskabet  

 direkte i selve arbejdsprocessen, eller er det nødvendigt for, at ansøgeren  

 kan udføre arbejdet, anvendes § 42, stk. 8.
 4.5.2. Efter BISTANDSLOVENS § 46A, kan der ydes hjælp til sygebehandling,  

 medicin, tandbehandling eller lignende, der ikke kan dækkes efter anden  

 lovgivning, såfremt personen ikke selv har midler til at afholde udgiften.  

 Vedrørende egenudgift til medicin henvises til bilag 2, side 2.
 4.5.3. Efter BISTANDSLOVENS § 48, STK. 1 har personer, der i hjemmet  

 forsørger et barn under 18 år med et fysisk eller psykisk handicap, ret til  

 at få dækket de nødvendige merudgifter ved forsørgelsen, der er en følge af  

 handicappet, hvis disse overstiger 2.400 kr. i løbet af et kalenderår, (se  

 dog § 48, stk. 2 om de tilfælde, hvor denne beløbsgrænse ikke gælder).
 Efter § 48, STK. 3 har personer med et vidtgående fysisk eller psykisk  

 handicap, der har ophold i eget hjem, ret til at få dækket nødvendige  

 merudgifter ved forsørgelsen, når merudgifterne er en følge af handicappet.
 4.5.4. Efter BISTANDSLOVENS § 59 kan der ydes hjælp til nødvendige  

 boligændringer.
 4.5.5. BISTANDSLOVENS DAGINSTITUTIONER, bistandslovens afsnit VI og VII).
 Udgiften til hjælpemidler, som normalt forudsættes at være til rådighed i  

 en daginstitution af den pågældende art, afholdes af institutionen.
 Eventuelt andre nødvendige hjælpemidler til brug i institutionen ydes  

 efter bistandslovens § 58.
 Har kommunen bevilget et hjælpemiddel til brug i hjemmet, og der er behov  

 for samme hjælpemiddel i institutionen, påhviler det kommunen at bevilge et  

 reservehjælpemiddel efter bistandslovens § 58, med mindre der er tale om et  

 hjælpemiddel, der skal være til rådighed på institutionen, eller hjælpemidlet  

 uden særlig vanskelighed kan bringes frem og tilbage til institutionen.
4.5.6. BISTANDSLOVENS DØGNINSTITUTIONER (bistandslovens kapitel 16 og 17) På de i bistandslovens kap. 16 og 17 nævnte døgninstitutioner stilles  

 hjælpemidler, der sædvanligvis anvendes på institutioner af den pågældende  

 art i forbindelse med omsorg og pleje (fx senge, personløftere, badestole,  

 transportstole) til rådighed af institutionen, med mindre anden aftale  

 træffes mellem institutionen/kommune/amtskommune.
 Hjælpemidler, der anvendes til beboernes personlige brug, fx specielle  

 kørestole, kommunikationshjælpemidler, ortopædiske sko, brilleglas,  

 høreapparater, ydes efter § 58, med mindre andet aftales.
Enkelte døgninstitutioner er indrettet med særligt hensyn til et specielt  

 handicap, og hjælpemidler til beboernes eget brug vil være sædvanligt udstyr,  

 fx synshjælpemidler på institutioner for beboere med synshandicap, kørestole,  

 ortopædiske hjælpemidler på institutioner, der er særlig indrettet til  

 beboere med svært bevægelseshandicap.
Udgifterne til sådanne hjælpemidler  

 afholdes af institutionen, med mindre andet aftales.
 Er et hjælpemiddel nødvendigt under et midlertidigt ophold i hjemmet, fx  

 på ferie eller week-end, ydes det efter bistandslovens § 58, hvis  

 hjælpemidlet er meget vanskeligt at bringe frem og tilbage.
 Skal et hjælpemiddel bruges i en arbejdssituation udenfor institutionen,  

 ydes hjælpemidlet efter bistandslovens § 42, stk. 8, se ovenfor.
 Er hjælpemidler nødvendige i forbindelse med udflytning til egen bolig,  

 ydes disse efter bistandslovens § 58.
5. AFSLUTTENDE BEMÆRKNINGER Denne vejledning, der udsendes efter forhandling med de kommunale  

 organisationer, træder i stedet for følgende cirkulæreskrivelser o  

 vejledninger mv., udsendt af Socialstyrelsen:
- Socialstyrelsens cirkulæreskrivelse nr. 602 af 29. september 1978 om hjælp til husholdningsredskaber efter bistandslovens § 58.
- Socialstyrelsens cirkulæreskrivelse nr. 12 af 13. juli 1981 om ydelse af hjælpemidler efter bistandslovens § 58.
- Vejledende fortegnelse over hjælpemidler, hvortil der kan ydes støtte efter bistandslovens § 58 (Socialstyrelsen 1982).
 - Socialstyrelsens vejledning nr. 1 om ydelse af hjælpemidler (9.
 marts 1984).
- Socialstyrelsens vejledning nr. 2 af 9. juli 1986 om støtte til hjælpemidler til insulinkrævende diabetikere.
 De beløb, der er nævnt i Socialstyrelsens cirkulæreskrivelse nr. 4 af 15.  

 april 1988 om regulering af ydelser, takster mv. for biler og hjælpemidler,  

 er bortfaldet for så vidt angår hjælp til støttestrømper,  

 injektionsmaterialer, hudpræparater og stomihjælpemidler.
 Socialstyrelsens cirkulæreskrivelse nr. 8 af 16. november 1987 om betaling  

 for svagsynsoptik, kontaktlinser og øjenproteser, der udleveres af Statens  

 Øjenklinik efter bistandslovens § 58, er fortsat gældende.
Socialstyrelsen, den 14. juni 1988 Ole Høeg styrelseschef / Margit Jespersen kontorchef Som bilag til denne vejledning følger:
Bilag 1 Socialministeriets bekendtgørelse om ydelse af hjælpemidler efter  

 bistandslovens § 58 (* 1) Bilag 2 Oplysninger om enkelte hjælpemidler BILAG 2 OPLYSNINGER OM ENKELTE HJÆLPEMIDLER Oversigten følger Nordisk Klassifikation af Handicaphjælpemidler (NKH).
 Der er medtaget hjælpemidler, der efter socialstyrelsens erfaring især har  

 givet anledning til forespørgsler.
 Det er en betingelse for hjælp til medicin, at ansøgeren på grund af varig  

 lidelse har et vedvarende forbrug af lægeordineret tilskudsberettiget  

 medicin, og at egenudgiften overstiger 500 kr. pr. måned.
 Har ansøgeren flere varige lidelser, for hvilke der ordineres  

 tilskudsberettiget medicin, fx en person med dårligt hjerte og gigt, kan de  

 samlede medicinudgifter lægges til grund.
Er medicinen ordineret for en kortere periode eller uden at være et led i  

 behandlingen af den varige lidelse, gives der ikke tilskud, selv om den  

 varige lidelse kan være årsag til hyppigere infektionssygdomme end normalt  

 forekommende.
Som eksempel kan nævnes antibiotika mod lungebetændelse.
Kun en lille persongruppe vil være omfattet.
Typisk vil det dreje sig om  

 medicin til følgende varige lidelser:
- tilskudsberettiget smertestillende medicin til personer i terminaltilstand, - antiparkinsonmidler ved parkinsonisme, - antihypertensiva ved for højt blodtryk, - antirheumatika ved kronisk leddegigt og visse andre kroniske ledsygdomme, - antiepileptika ved epilepsi, - neuroleptika ved visse psykiatriske lidelser og - antidepressiva ved manio-depressiv psykose Hjælp ydes kun til ansøgere, der selv har en egenudgift på 500 kr.  

 månedlig.
Får ansøgeren hjælp til medicin efter andre bestemmelser, fx  

 pensionslovgivningen som personligt tillæg, bistandslovens § 46a eller 48, er  

 der kun egenudgift i det omfang, disse bestemmelser ikke dækker den fulde  

 udgift.
 Personer, der er medlem af sygeforsikringen Danmark, hvor der i et vist  

 omfang fås refusion for udgifter til tilskudsberettiget lægeordineret  

 medicin, har kun en egenudgift for så vidt angår ikke-refunderede udgifter.
 Det fastsatte beløb for egenudgiften på 500 kr. månedlig sættes i forhold  

 til det gennemsnitlige månedlige forbrug.
 Ansøgeren må orienteres om at meddele, hvis der indtræder ændring i  

 ordinationen.
NKH 03.06.09 KOMPRESSIONSSTRØMPER Kompressionsstrømper kan ydes ved svære, varige kredsløbslidelser fx - svære grader af åreknuder (varicer) som ikke svinder efter adækvat behandling - varige følger efter blodpropper i ben eller arme - varige hævelser på grund af følger efter strålebehandling - kronisk ødem (væske) i benene på grund af en varig util/ strækkelig funktion af vener eller fraførende lymfekar Kompressionsstrømper kan vælges med forskellig trykeffekt (kompression)  

 afhængig af sygdommens følger.
 Der kan ligeledes være brug for kompressionsstrømper til arme.
 Der vil normalt være behov for reservestrømpe(r).
Der kan ikke ydes hjælp efter bistandslovens § 58 til støttestrømper og  

 antiembolistrømper, idet disse har en lav trykeffekt.
De anvendes fx ved  

 lettere benproblemer, irritationer, uro i benene eller for at forebygge  

 venelidelser.
NKH 03.18 INJEKTIONSMATERIALER (bek. § 9) Til insulinkrævende diabetikere ydes der hjælp til anskaffelse af  

 sprøjter, kanyler og insulinpen.
 Ved ansøgning om hjælp til insulinpen anbefales at indhente oplysninger  

 fra den læge eller sygehusafdeling, hvor ansøgeren går til kontrol, om  

 hjælpemidlets egnethed for ansøgeren, herunder om pen benyttes både til  

 indtagelse af hurtigvirkende insulin til brug om dagen og langsomvirkende  

 insulin til brug om natten.
 Hjælp til insulinpen ydes efter en vurdering af, om brug af insulinpen i  

 den konkrete situation vil afhjælpe ansøgerens lidelse og i væsentlig grad  

 lette den daglige tilværelse for den insulinkrævende diabetiker.
 Skal insulinpen bruges både til hurtig- og langsomvirkende insulin, må der  

 bevilges to insulinpenne.
 Der findes flere fabrikater af insulinpenne på markedet, som hver knytter  

 sig til et bestemt mærke insulin.
Der kan ydes delvis hjælp til fingerprikker (lancet), test strimler (stix)  

 og apparatur til måling af blodsukker.
Hjælpen ydes med halvdelen af den  

 samlede udgift.
NKH 03.24.09 DROPFODSTIMULATORER Dropfodstimulator (peronæusstimulator) kan ydes, når stimulatoren kan  

 bruges i stedet for en dropfodsskinne.
 Stimulatoren kan anvendes af nogle personer med gangproblemer, der fx  

 skyldes lammelser i benet på grund af halvsidig lammelse (hemiplegi) eller  

 dissemineret sclerose.
 Nerven til det lammede ben stimuleres elektrisk, således at foden løftes  

 og en mere naturlig afvikling af gangen opnås.
 Driftsudgifter i forbindelse med brug af dropfodsstimulator til fx  

 elektroder, batterier, klæbestof ydes ikke, se afsnit 2.7.1.
NKH 06.03 STØTTEKORSETTER Et støttekorset er et ortopædisk hjælpemiddel, som har en korrigerende,  

 aflastende eller støttende funktion.
Hjælp kan ydes, når det kan anses for dokumenteret, at be  

 handlingsmulighederne er udtømt, og at lidelsen er varig.
Det er en  

 forudsætning, at det konkrete hjælpemiddel i væsentlig grad afhjælper den  

 nedsatte funktionsevne.
Indikationer 1. Svære slidgigtforandringer i rygsøjlen 2. Degeneratio disci intervertebralis.
Degeneration af  

 båndskive på nerverødder og udvikling af slidgigt.
Lidelsen er normalt ikke tilgængelig for operativ behandling.
3. Scoliosis.
Skævhed af rygsøjle med rotation og  

 krumning til siden.
4. Spondylitis ankylopoietica (Bechterews sygdom).  

 Udtalt kronisk betændelse i leddene mellem korsben og hofteben eventuelt med forkalkninger og forsnævringer af båndskiver og ledbånd i rygsøjlen.
5. Spondylolisthesis.
Fremadglidning af ryghvirvel i  

 forhold til hvirvlen nedenfor, hvor kirurgisk behandling ikke har givet tilfredsstillende resultat eller ikke kan gennemføres.
6. Osteoporose.
Knogleskørhed 7. Muskeldystrofi.
Svind af rygmuskulatur Den under punkt 2 nævnte lidelse degeneration disci intervertebralis må  

 ikke forveksles med discusprolapt, som vil kunne diagnosticeres ved  

 myelografi/CT-scanning af lænderyggen.
 Hjælp kan ydes til individuelt tilpassede korsetter eller til  

 færdigfremstillede eventuelt med tilpasning.
 Der kan gives hjælp til reservekorset bl.a. af hygiejniske hensyn.
 Ved kropsforandringer som følge af fx udvikling af lidelsen,  

 vægtændringer, må der ydes hjælp til et nyt korset.
 Ved førstegangsansøgninger bør der indhentes eksisterende kirurgiske,  

 ortopædiske eller lignende oplysninger.
 Der ydes ikke hjælp til støttekorsetter, der bruges som led i behandling,  

 fx til midlertidig korrektion.
NKH 06.09.03 PARYKKER Parykker kan ydes ved vansirende skaldethed.
 Næsten alle parykker fremstilles i dag af kunstfibre.
Herretoupeer eller -parykker bliver næsten alle individuelt fremstillet på  

 grund af den forskelligartede hårplacering på issen hos mænd.
Herretoupeer er  

 derfor væsentlig dyrere end dameparykker.
Herretoupeer kan vaskes og  

 ibrugtages straks, hvorfor der sjældent vil være behov for reservetoupe.
 Dameparykker er enten fabriksfremstillet eller individuelt fremstillet.  

 Der er kun en lille prisforskel på de to paryktyper.
 Til dameparykker kan der være behov for pasning og sætning, hvorfor der  

 normalt vil være behov for reserveparyk.
 Til personer, der er overfølsomme overfor syntetiske stoffer, fores  

 indersiden af toupeen/parykken med bomuldsmateriale for en lille merpris.
 Individuel tilpasning af parykken kan være nødvendig ved en atypisk  

 hovedform.
 Holdbarheden af parykker af kunstfibre er gennemsnitlig 1 år, men forhold  

 hos den enkelte ansøger, som fx kraftig transpiration fra hovedbunden kan  

 bevirke hurtigere nedslidning af parykken og dermed nødvendiggøre hyppigere  

 udskiftning.
 Almindelig forekommende hårtab - hos mænd fx »måne« - anses ikke  

 for omfattet af de almindelige bestemmelser i bekendtgørelsen.
 Ved midlertidig hårtab som følge af behandling, fx kemoterapi, ydes  

 parykken/toupeen af sygehusvæsenet.
NKH 06.09.30 BRYSTPROTESER Der kan ydes hjælp til brystproteser efter bortoperation af det ene eller  

 begge bryster.
 Kvinder, der af anden grund mangler det ene eller begge bryst(er) er  

 ligeledes berettiget til protese(r).
Vedrørende udskiftningstidspunkt kan det være vejledende, hvilken garanti  

 leverandøren har givet.
Der er normalt længere garanti på formfaste  

 brystproteser.
 Vedrørende brystproteser, der indopereres, henvises til sygehusvæsenet.
 Der ydes ikke hjælp til særlige protesebrystholdere eller badedragter.
06.09.34 TANDPROTESER (bek. § 10) Hjælp til almindelig forebyggende og behandlende tandpleje ydes til voksne  

 efter sygesikringsloven (Indenrigsministeriets bek. om lov om offentlig  

 sygesikring nr. 490 af 21. juli 1986 § 8, jfr.
Sundhedsministeriets bek. nr.  

 846 af 21. december 1987 om tilskud efter sygesikringsloven til tandpleje) og  

 til børn efter tandplejeloven (lov om tandpleje nr. 310 af 4. juni 1986).
Kun hvor hjælp ikke ydes efter disse bestemmelser, kan bek. § 10  

 overvejes.
Bestemmelsens område er meget snævert.
Hjælp ydes til tandprotese.
Ved en tandprotese forstås en erstatning for  

 en eller flere manglende eller beskadigede tænder.
En tandprotese kan være  

 fastsiddende (krone eller bro) eller aftagelig (delprotese eller helprotese).
 Hjælp til fast tandbro ydes kun, når dette er den eneste forsvarlige  

 løsning.
 Der kan ydes hjælp til behandling, der anses for nødvendig til  

 fremstilling og fastgøring af protese, herunder behandling af tænder, der  

 skal bære eller støtte protesen.
 Personer med behov for særlig (tand)protese på grund af læbe-eller  

 ganespalte henvises til institutterne for talelidelse i København eller  

 Århus.
 Som eksempler på nødvendig lægelig eller tandlægelig behandling kan  

 nævnes:
- operative indgreb, for så vidt der ikke restitueres som led i sygdomsbehandlingen på sygehuset.
- strålebehandling efter en kræftoperation i hoved- og halsområdet.
 Som eksempler på medfødte invaliderende tandlidelser kan nævnes:
- udeblevet anlæg af blivende tænder (aplasier). Lidelsen kan vise sig allerede i børneårene, men kan være ubehandlet til voksenalderen.
Vurderingen af de manglende tandanlægs betydning vil afhænge af antal og placering af de manglende tænder, - visse arveligt betingede tandlidelser, der har medført manglende eller anormal dannelse af emalje eller tandben (amelogenesis imperfecta eller dentinogenesis imperfecta). Her sker en hurtig nedbrydning af tænderne i en ung alder, og behandling gives som oftest i form af tandprotese.
Der ydes ikke hjælp til operative indgreb, tandregulering eller løbende  

 forebyggende eller behandlende tandpleje.
Her må i det omfang, hjælp ikke  

 ydes efter sygesikrings- eller tandplejeloven, henvises til hjælp efter  

 bistandslovens § 46a, eller for pensionister som personligt tillæg.
06.12.03 ALMINDELIGT FODTØJ (bek. § 14) Til personer med væsentlig forskellig størrelse fødder kan ydes hjælp,  

 hvor forskellen i fodstørrelsen er mindst 2 hele skonumre.
En mindre forskel  

 forudsættes afhjulpet ved et indlæg i skoen.
Ved førstegangsanskaffelse ydes hjællp til 2 par sko (d.v.s. at der skal  

 købes 4 par sko). Herefter kan der normalt ydes hjælp til et par hver 15.  

 måned.
Særlige forhold som nævnt under ortopædisk fodtøj vil kunne begrunde  

 hyppigere hjælp.
 Der kan ikke ydes hjælp til reparation af almindeligt fodtøj.
06.12.09 ORTOPÆDISK FODTØJ (bek. § 13) Ved ortopædisk fodtøj forstås individuelt fremstillet fodtøj (herunder  

 fodtøj med træbund) og særligt fabriksfremstillet fodtøj, der tilgodeser en  

 foddeformitet (fx knyster og overvidde) eller benyttes i forbindelse med  

 bandagering (kapselsko).
 Der vil kunne ydes hjælp til personer, der er overfølsomme over for fx  

 limstoffer og stoffer i forbindelse med garvningsprocesser i almindeligt  

 fodtøj.
 Ved førstegangsbevillinger kan det anbefales, at reservefodtøj først  

 bevilges/anskaffes efter 3 måneders forløb af hensyn til eventuelle  

 tilpasningsproblemer.
Der kan ydes forsåling/udbedring af ortopædisk fodtøj.
Det vil være  

 hensigtsmæssigt, at reparationen udføres af leverandøren af fodtøjet, idet  

 læsten til skoen vil kunne danne baggrund for en optimal udbedring af det  

 ortopædiske fodtøj.
Hensigten er, at udskiftningsintervallet for ortopædisk  

 fodtøj kan øges.
Der kan dog ikke stilles betingelse om, at det gamle fodtøj  

 forsåles/udbedres, før der bevilges hjælp til nye sko.
Til personer over 18 år vil der normalt kunne ydes hjælp til udskiftning  

 hver 18. måned.
Særlige forhold (fx erhvervsarbejde, vejrlig, særlige  

 lidelser) kan bevirke større eller særlig slitage, der gør hyppigere  

 udskiftninger nødvendige.
Er der behov for ortopædisk værnefodtøj, afholder arbejdsgiveren et beløb,  

 svarende til den sædvanlige udgift til værnefodtøj, jfr.
Arbejdsministeriets  

 bekendtgørelse nr. 32 af 29. januar 1979 om arbejdstøj og personlige  

 værnemidler efter lov om arbejdsmiljø. Den resterende udgift afholdes efter  

 bekendtgørelsens § 13. Reglen om, at ansøgeren selv skal bidrage med et  

 takstmæssigt beløb for fodtøj, bekendtgørelsens § 13, stk. 2, finder ikke  

 anvendelse ved ortopædisk værnefodtøj.
 Der ydes ikke hjælp til fabriksfremstillet fodtøj til børn med bløde  

 platfødder (fri drejebevægelighed).
06.12.12. ORTOPÆDISK FODINDLÆG (bek. § 12) Der kan ydes støtte til anskaffelse af fodindlæg til personer, hvor indlæg  

 i væsentlig grad afhjælper en varig, svær foddeformitet.
 Udgangspunktet for bevilling er, at ansøgeren uden brug af indlæg ville  

 være henvist til ortopædisk fodtøj.
Indikationer 1. Leddegigt med svært forfodsfald og tådeformiteter  

 (indlæg eventuelt suppleret med gængesål).
2. Sårdannelser eller risiko for sår i fodsålen med  

 føleforstyrrelser som følge af sukkersyge, kroniske nervelidelser eller ved svær kompromittering af blodomløbet (kredsløbsinsufficiens).
3. Svært forfodsfald ved samtidigt dårligt blodomløb,  

 fx klostillede tæer, hammertæer, deforme ledhoveder på mellemfodsknoglerne 4. Stiv fodrod - medfødte sammenvoksninger (coalitio),  

 svære fejlstillinger efter brud på fodrodsknogler, kroniske ledbetændelser eller leddegigt.
 5. Aflastning af varigt smertende ar i fodsålen.
6. Andre foddeformiteter af tilsvarende sværhedsgrad  

 efter særlig begrundelse, fx svært fikseret platfod, svær slaphed af ledbånd og ledkapsler ved medfødt knogleskørhed (osteogenesis imperfecta).
 Der kan således ikke ydes hjælp til indlæg ved almindelig platfod eller  

 blød platfod hos børn.
NKH 12.12 TREHJULEDE KNALLERTER Der kan ydes trehjulet knallert til personer, som på grund af nedsat  

 gangevne kun kan færdes over korte strækninger og ikke har kræfter til at  

 bruge trehjulet cykel.
 Det er en forudsætning for udlån af knallert, at dens anvendelse i det  

 enkelte tilfælde helbredsmæssigt og færdselsmæssigt kan anses for forsvarlig.
Det er et vilkår, at ansøgeren tegner lovpligtig ansvarsforsikring og  

 afholder udgiften herved.
Der kan ikke stilles krav om, at der tegnes  

 kaskoforsikring.
 Der kan også ydes hjælp til lovbefalet styrthjelm.
NKH 15/18 HUSHOLDNINGSREDSKABER/MASKINER Husholdningsredskaber/maskiner vil normalt forefindes i hjemmet og  

 betragtes som almindelige forbrugsgoder (bek. § 2).
Hvor et husholdningsredskab/maskine ikke kan benyttes, fx på grund af - nedsat kraft/lammelse i arme og hænder - svagtsynethed/blindhed - svær allergi - svær hudsygdom kan det være nødvendigt med et hjælpemiddel, eventuelt særligt fremstillet  

 eller tilpasset, til afhjælpning af den nedsatte/ manglende funktion.
Det kan  

 ligeledes være aktuelt med et husholdningsredskab af særligt materiale til  

 personer med svær allergi/hudsygdom.
 Det må normalt forudsættes, at ansøgeren selv deltager i  

 husholdningsarbejdet.
 Hvis en lidelse kræver, at der bruges en særlig husholdningsmaskine (fx  

 blender til personer med tyggebesvær), kan hjælp ydes, uanset personen ikke  

 selv tager aktiv del i husholdningsarbejdet.
 At personer modtager kommunal hjemmehjælp, hindrer ikke hjælp til  

 husholdningsredskaber/maskiner.
 NKH 18.09 SÆRLIGE STOLE ..BI.-Hjælp kan ydes til stole, som er specielt  

 indrettet, fx arthrodesestole og sæder (beregnet til personer med stift  

 hofteled), katapultstole (til personer, der har vanskeligt ved at sætte sig,  

 rejse sig).
 Er en særlig udformning af en stol nødvendig på grund af et svært fysisk  

 handicap, fx svær leddegigt, svær spasticitet, kan der ligeledes ydes hjælp  

 til en egnet stol.
NKH 18.12 SENGE Hjælp til senge kan ydes, hvor et svært handicap nødvendiggør en seng med  

 specielle funktioner fx at kunne indstilles manuelt eller elektrisk i højde,  

 at sengebunden kan indstilles manuelt eller elektrisk.
 Endvidere kan der ydes hjælp til nødvendigt tilbehør, fx sengehest,  

 sengegalge.
 Til personer med risiko for tryksår kan der ydes vekseltrykmadras,  

 vandmadras og andre tryksårsforebyggende hjælpemidler.
NKH 21 KOMMUNIKATIONSHJÆLPEMIDLER Personer med kommunikationshandicap vil kunne have behov for hjælpemidler  

 til nær- og fjernkommunikation.
 Til vurdering af ansøgerens handicap og behov i øjeblikket og på længere  

 sigt kan der være brug for et tværfagligt samarbejde under medvirken af fx  

 ergoterapeut, fysioterapeut, lærer, neuropsykolog, talepædagog, tekniker.
At kommunikere vil sige at - Afsende meddelelser i form af tale, skrift, tegnsprog, mimik, tegning, musik, m.m. og - modtage meddelelser gennem hørelse, syn, intellektuel bearbejdelse m.m.
 Eksempler på kommunikationshjælpemiddelbehov:
BEVÆGELSESHÆMMEDE kan have behov for kommunikationshjælpemidler, der kan - erstatte manglende skrivefunktion - give mulighed for deltagelse i diskussioner - give mulighed for at tegne, komponere, musicere - gøre information via breve, aviser og bøger tilgængelig og håndterbar.
 BLINDE OG SVAGSYNEDE kan have behov for at få tekst omdannet til stor  

 skrift, til følbar skrift, til punktskrift eller til tale, billeder,  

 tegninger og genstande forstørret, information ordnet og gjort tilgængelig og  

 håndterbar.
DØVE OG SVÆRT TUNGHØRE kan have behov for - apparatur, der forstærker lyde, eller som erstatter lyd med synlige eller følbare signaler eller vibrationer.
DØVBLINDE kan have behov for hjælpemidler, der kompenserer for to sanser,  

 fx - apparatur, der via telefonnettet gør det muligt at »tale«  

 sammen, fx med punktskrift - varslingsapparatur, fx telefon, vækkeur, korttidsur, brandalarm, der alarmerer ved vibrationer - apparatur, der kan omdanne tekst, lyd og lysindikering til taktil TALEHANDICAPPEDE kan på grund af motorisk- eller sprogbearbejdende  

 talehandicap have behov for - apparatur, der gør det muligt at kompensere for den nedsatte eller manglende talefærdighed, eksempelvis skrivemaskiner, kommunikatorer og talende apparatur HJERNESKADEDE kan have behov for hjælpemidler, der kompenserer for - nedsatte læse-, skrive-, stave- og talefærdigheder - hukommelsesvanskeligheder PSYKISK UDVIKLINGSHÆMMEDE kan have behov for - materialer og hjælpemidler, der udvikler og stimulerer kommunikationen - apparatur, der er specielt fremstillet med henblik på enkel og praktisk kommunikation.
 Hjælpemidler til kommunikationshandicappede er forskelligartede.  

 Eksempelvis kan nævnes pegeplade, gigtpen, skrivemaskine, regnemaskine,  

 lyskald, høreapparater, CCTV-anlæg, båndoptager, videobåndoptager, talende  

 apparatur.
 Hvis en båndoptager skal benyttes til at afspille lydbånd fra Statens  

 Trykkeri og Bibliotek for Blinde, må det sikres, at der bevilges en dertil  

 egnet båndoptager.
NKH 21.03 BRILLEGLAS OG KONTAKTLINSER (bek. § 16 og bek. bilag) ALMINDELIGE BEMÆRKNINGER OM BRILLEGLAS Brilleglas i forbindelse med kontaktlinser ydes, når den styrkemæssige  

 indikation eller indikation for svagsynsoptik i glasset er opfyldt.
 Hjælp til tonede eller antirefleksbehandlede glas ydes, hvor dette er  

 særligt indiceret.
 Der ydes ikke hjælp til brillestel eller til udgiften til indslibning i  

 eget stel.
 Der ydes ikke hjælp til reserveglas, se afsnit 2.7.4.
ALMINDELIGE BEMÆRKNINGER OM KONTAKTLINSER Forud for bevilling bør der foreligge oplysninger fra en øjenlæge (recept  

 eller egentlig attest).
Hjælpen ydes med den fulde anskaffelsespris (kontaktlinse(r) +  

 tilpasningshonorar) til hårde eller bløde kontaktlinser.
Der ydes ikke hjælp  

 til evt. serviceudgifter, såsom pasning-, plejehonorar (klinikpleje),  

 rengøringsmidler.
For nogle persongrupper, fx småbørn og ældre, kan det være hensigtsmæssigt  

 at bruge døgnlinser.
Til brugere af døgnlinser ydes hjælp til reservelinser.
Genanskaffelse af kontaktlinser ydes, såfremt der er indtrådt forandringer  

 i synsstyrken eller hornhindens form, der bevirker, at det ikke længere er  

 muligt at benytte de hidtil anvendte linser, eller de tidligere bevilgede  

 linser er uanvendelige af almindelig slitage eller tabt.
Det er en  

 forudsætning for genanskaffelse, at klienten stadig opfylder de nævnte  

 kriterier for bevilling.
VEDRØRENDE BEK.
BILAG OM BRILLEGLAS PKT. 3 OG KONTAKTLINSER PKT.
A3 Ved beregning af forskellig optisk styrke på øjnene (anisometropi) regnes  

 med forskellen i brilleglas/kontaktlinsestyrke.
VEDRØRENDE BEK.
BILAG PKT.
A4 Som eksempler på uregelmæssig hornhinde kan nævnes: Ar efter  

 hornhindebetændelse, øjenskader, lidelsen Keratokonus.
 I forbindelse med behandling af ansøgninger om hjælp til brilleglas og  

 kontaktlinser kan der forekomme optiske betegnelser, der er svære at forstå.  

 Nedenfor følger en forklaring til de mest anvendte optiske betegnelser samt  

 eksempler på beregning af det mindst brydende plan.
OPTISKE BETEGNELSER DIOPTRIER (D) betegner enheden for brillestyrken.
 H og V betegner højre og venstre.
SPH eller SF betegner sfæriske, almindelige konkave eller konvekse glas  

 med - eller + tegn, dvs. glas uden bygningsfejl.
To vandrette parenteser  

 betegner kombineret med.
 CYL. - cylindervirkning (bygningsfejl).
AXE og GRADTEGN betegner placering af cylindervirkning, dvs. axeretning  

 foran øjet.
Opgives med axe og gradangivelse, fx 90 gra Har ingen indflydelse  

 på hjælpen.
ADD. (addition) betyder, at en anført værdi skal lægges til de øvrigt  

 anførte sfæriske værdier.
Additionen er altid en + værdi.
Hermed fås den  

 optiske værdi på læseglasset.
Såfremt add. er >= 4, henhører glasset under  

 svagssynsoptik.
 PLAN betyder uden styrke.
En trekant betegner en prismevirkning.
Prismeglas berettiger ikke til  

 ydelse.
BALANCEGLAS betegner et brilleglas, hvor styrken ikke er præciseret, men  

 hvor glasset såvel kosmetisk som vægtmæssigt skal ligge tæt ved det andet  

 brilleglas.
Balanceglas bruges, hvor det ene øje er blindt.
 BIFOCALE GLAS betegner flerstyrke glas med 2 styrker i samme glas  

 (afstands- og læseglas).
 TRIFOCALE GLAS betegner flerstyrkeglas med 3 styrker i samme glas (læse-,  

 afstands- og arbejdsglas).
 PROGRESSIVE GLAS betegner flerstyrkeglas med glidende overgang mellem  

 afstands- og læsestyrken.
Der kan kun ydes hjælp til den fulde anskaffelsespris for hele glasset,  

 når de styrkemæssige indikationer er opfyldt i alle felterne.
Såfremt den  

 styrkemæssige indikation kun er opfyldt i det ene felt, kan der alene ydes  

 hjælp til dette felt svarende til eksempelvis prisen på et tilsvarende  

 enkeltstyrkeglas.
BEREGNING AF DET MINDST BRYDENDE PLAN Når der er ens fortegn foran den sfæriske styrke og cylinderstyrken, skal  

 der ikke omregnes, ligesom tallene aldrig skal lægges sammen.
Er der uens  

 fortegn, skal der omregnes til samme fortegn.
EKS. 1 H + 7,0 sph. - 0,5 cyl, V + 8,0 sph - 1,5 cyl H glas: - 0,5 cyl. trækkes fra + 7,0 sph.
 Omregning: + 6,5 sph. + 0,5 cyl.
 V glas: -1,5 cyl. trækkes fra + 8,0 sph.
 Omregning: + 6,5 sph. + 1,5 cyl.
 Fortegnet foran cyl. ændres altid ved omregningen, i dette tilfælde til en  

 + værdi.
 Her ydes hverken tilskud til højre eller venstre glas.
 Eks. 2 H - 5,0 sph. + 3,0 cyl.
 V - 7,0 sph. + 2,5 cyl.
 OMREGNING:
 H - 2,0 sph. - 3,0 cyl.
 V - 4,5 sph. - 2,5 cyl.
 Her ydes kun hjælp til højre glas, idet cylinderværdien er = 3. Venstre  

 glas er ikke berettiget til hjælp.
EKS. 3 (bifocale glas) Hvis der står en værdi efter add., har personen behov for både  

 afstandsglas og læseglas.
Addition er altid en + værdi.
Der skal tages  

 stilling til 4 glas eller 2 bifocale glas.
 H + 8,0 sph. - 1,0 cyl.
 V + 7,0 sph. - 1,0 cyl.
Add. (addition) 2 OMREGNING:
AFSTANDSGLASSETS STYRKE H + 7,0 sph. + 1,0 cyl.
 V + 6,0 sph. + 1,0 cyl.
LÆSEGLASSETS STYRKE H + 9,0 sph. + 1,0 cyl.
 V + 8,0 sph. + 1,0 cyl.
 Skal brillerne fremstilles i 2 par (1 læse- og 1 afstandsbrille), ydes der  

 hjælp til højre glas i afstandsbrillen og til begge glas i læsebrillen.
 Skal synshjælpemidlet fremstilles som 1 par (bifocale glas), ydes der  

 hjælp til et højre bifocalt glas og til et venstre enkeltstyrkeglas  

 (læsefeltet).
NKH 21.03 SVAGSYNSOPTIK Behov for svagsynsoptik opstår i almindelighed ved synsstyrker på 6/18  

 eller derunder.
Svagsynsoptik (specielle optiske hjælpemidler) er optik med forstørrende  

 virkning, lupper, lupbriller, kikkerter, kik- kertbriller samt kombinationer  

 heraf.
Forstørrelsen eller styrken fremgår af specifikationen på det ansøgte  

 hjælpemiddel og udtrykkes enten ved dioptriværdien (D) eller som x (gange).
 Hvis forskellen (additionen) mellem personens afstands- og læsestyrke er  

 mindst 4 dioptrier, kan hjælp ydes som lupbrille.
Specielle øjensygdomme, fx retinitis pigmentosa, total farveblindhed, kan  

 være ledsaget af blændingsfænomener, som vil kunne afhjælpes med medicinske  

 filterglas, der findes i forskellige udformninger.
Filterglas er brilleglas  

 med specielle lysabsorberende egenskaber, der giver en væsentlig reduktion af  

 lysblænding og en forbedret synsstyrke.
Medicinske brilleglas kan ydes  

 uafhængig af styrke.
Den aktuelle afgrænsning af brugergruppen gør det  

 naturligt at kræve lægelige oplysninger om diagnose og symptomer.
 Hjælp til lupbriller, kikkertbriller og medicinske filterglas omfatter  

 også brillestel og eventuelt et matglas.
For brugere af svagsynsoptik vil arbejdsafstanden ved fx læsning og  

 skrivning oftest være meget kort, afhængig af linsens brændvidde.
Dette giver  

 ved længere tids læsning en anstrengende arbejdsstilling.
Det kan derfor være  

 nødvendigt med særlig belysning, skråplade eller lign.
 For svagsynsoptik, kontaktlinser og øjenproteser, der udleveres af Statens  

 Øjenklinik fastsætter Socialstyrelsen takster.
NKH 21.06.03 FORSTØRRENDE TV-SYSTEMER (CCTV) Forstørrende TV-systemer anvendes af personer, der ikke på anden måde kan  

 opnå et læsesyn med specialoptik.
Udstyret, der er et lukket TV-system, består af en skærm, et kamera og i  

 de fleste tilfælde, et bord.
Teksten anbringes på bordet under kameraet, og  

 den forstørrede tekst aflæses på skærmen.
Formålet med at bevilge hjælp til CCTV-udstyr er at give de pågældende  

 personer mulighed for at kommunikere uden bistand fra andre.
Det afgørende er  

 derfor, om der er mulighed for ved hjælp af det tekst/-billedforstørrende  

 udstyr i væsentlig grad at afhjælpe personens svigtende kommunikationsevne og  

 normalisere ansøgerens daglige tilværelse.
 Det anbefales, at der foreligger indstilling fra Instituttet for Blinde og  

 Svagsynede.
NKH 21.23.03 VIDEOBÅNDOPTAGERE (bek. § 17) Til døve og svært tunghøre, der er afhængig af tegnsprog, kan der bevilges  

 videobåndoptagere, når der i hjemmet er behov for at afspille specielt  

 producerede videoprogrammer.
Disse programmer giver de sproglige  

 informationer visuelt, enten ved tegnsprog, eller tale støttet af tegnsprog,  

 eller ved specielt udarbejdede undertekster.
 Der skal foreligge indstilling fra Døvefilm Video (Bryggervangen 13, 2100  

 København Ø, tlf. 01 20 10 55).
 VHS-videobåndoptagere kan leveres af Døvefilm Video, der også formidler  

 besøg af videovejleder, der med tegnsprog instruerer klienten i brug af  

 maskinen samt tilmelder klienten til Døvefilm Video-programmerne.
 Kommunen betaler for anskaffelsen af videobåndoptageren, instruktion og 4  

 videobånd, som benyttes af Døvefilm Video til indspilning af nye  

 videoprogrammer.
 Udgifter i forbindelse med produktion af de specielle video- programmer,  

 udsendelse/returnering af programmerne afholdes af Døvefilm Video.
NKH 21.24 TELEFONER (bek. § 18) Bestemmelsens område er ganske snævert.
Telefonen kan også bevilges til personer, der bor i beskyttet bolig eller  

 kollektiv bebyggelse.
I vurderingen indgår, om den pågældende har mulighed  

 for at benytte kaldeanlæg, fællestelefon eller lign.
Ved flytning til anden bolig bør der i hvert enkelt tilfælde vurderes, om  

 personen stadig opfylder betingelserne for telefon.
Dette gælder også ved  

 flytning til anden kommune.
Er ansøgeren fortsat berettiget til telefon,  

 oprettes denne af tilflytningskommunen, med mindre der træffes anden aftale  

 mellem til- og fraflytningskommunen.
 Ved flytning inden for samme kommune betales flytteafgiften af kommunen.
TELEFONHJÆLPEMIDLER Ved telefonhjælpemidler ydes der hjælp til anskaffelse, men ikke til  

 abonnementsafgift.
SKRIVETELEFON Skrivetelefonen leveres af telefonselskaberne og Post- og Telegrafvæsenet  

 som et almindeligt telefontilbud til personer med kommunikationshandicap, som  

 selv ved anvendelse af de bedst mulige høretekniske hjælpemidler mv. ikke  

 eller kun med stort besvær kan benytte en almindelig telefon.
Den  

 persongruppe, der især kommer i betragtning, er døve, døvblevne, visse  

 tunghøre og talelidende.
 Ansøgningsskemaerne kan indhentes og indsendes til en af følgende: Danske  

 Døves Landsforbund, Bryggervangen 19, 2100 København Ø, tlf. 01 18 52 00,  

 Landsforeningen for Bedre Hørelse, Kong Georgs Vej 13, 2000 F, tlf. 01 88 16  

 44 eller Taleinstitutternes Brugerråd, Rygårds Alle 45, 2900 Hellerup, tlf.  

 01 62 97 01.
Der ydes ikke hjælp til telefonoprettelse med mindre betingelserne for  

 telefon (bek. § 18) er opfyldt.
Der kan bevilges hjælp til evt.  

 telefonhjælpemidler, fx lyskald.
NKH 21.36 HØREAPPARATER (bek. § 19) Beslutning om hjælp til høreapparater træffes af de audiologiske  

 afdelinger/høreklinikker, der giver ansøgerens opholdskommune meddelelse om  

 udlevering af høreapparater ved tilsendelse af regning.
På alle høreapparater er der normalt en garantiperiode på 4 år.
Garantien  

 omfatter apparatur og forstærker.
 For hørebriller afholder brugeren selv udgifterne til montering af  

 stængerne samt til brilleglas, med mindre kriterierne efter bek. § 16 er  

 opfyldt.
 De kommunale organisationer har etableret en indkøbs- og  

 udleveringsordning af batterier til høreapparater.
