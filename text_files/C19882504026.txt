-Kundgørelse for Forsvaret- B. 9-1988 1. Finansministeriets cirkulære af 28. september 1983 om  

  genbeskæftigelsestilbud til ledigtblivende  ikke-tjenestemandsansat  

 personale i staten.
 Med henblik på dels at sikre øget tryghed i ansættelsen, dels at sikre  

 udnyttelsen af det statslige ikke-tjenestemandsansatte personales erfaring og  

 viden i tilfælde af rationaliseringer og strukturomlægninger, bl.a. som følge  

 af ny teknologi, fastsættes følgende bestemmelser, som gælder ud over de  

 forpligtelser, som gældende samarbejdsregler og teknologiaftalen indebærer  

 vedrørende rationaliseringer og anvendelse af ny teknologi:
1. Nærværende cirkulære vedrører ikke-tjenestemandsansat  

 personale, der er omfattet af personaleoversigterne i anmærkning II til  

 finansloven, og som har været beskæftiget uafbrudt igennem mindst 3 år inden  

 for det pågældende ministeriums område med en aftalt normal ugentlig  

 tjenestetid på mindst 15 timer.
Cirkulæret omfatter ikke tidsbegrænsede  

 ansættelser, herunder ansættelser i uddannelsesstillinger.
2. Ministerier og styrelser, der står over for at skulle foretage  

 uansøgte og ikke-aldersbetingede afskedigelser som led i en strukturomlægning  

 eller personalereduktion, har pligt til at søge at fremsætte et  

 genbeskæftigelsestilbud til det pågældende personale andetsteds inden for  

 ministeriets område.
Tilbuddet skal så vidt muligt omfatte relevant  

 beskæftigelse inden for samme lokalområde.
3. Viser det sig ikke muligt at fremsætte et sådant  

 genbeskæftigelsestilbud inden for ministeriets område, skal ministeriet  

 senest 4 måneder før den varslede fratræden tilsende finansministeriet,  

 budgetdepartementet - med kopi til pågældende organisationer - en fortegnelse  

 over det ledigtblivende personale, herunder de pågældendes Stk. 2.  Derudover skal der til finansministeriet,  

 budgetdepartementet tillige fremsendes dokumentation for, at det ikke er  

 muligt at fremsætte et genbeskæftigelsestilbud inden for ministeriets område,  

 herunder en redegørelse for ledighed og forventet ledighed i relevante  

 stillingskategorier inden for ministerområdet.
 4. Finansministeriet, budgetdepartementet vil herefter orientere  

 styrelser, hvori der efter finansministeriets skøn er eller forventes ledige  

 stillinger i relevante personalekategorier, om det ledigtblivende personale.
2. Cirkulærets pkt.
I - 2 er stort set identisk med de  

 i Kundgørelse for Forsvaret B.3-1983, 1.2., fastsatte bestemmelser vedrørende  

 afskedigelse og forflyttelse af civilt ikke-tjenestemandsansat personale som  

 følge af forsvarsforliget.
Cirkulærets pkt. 3 indeholder en pligt for ministeriet til senest 4  

 måneder før den varslede fratræden at tilsende Finansministeriets  

 budgetdepartement en fortegnelse over det ledigtblivende personale samt  

 dokumentation for, at det ikke har været muligt at fremsætte et  

 genbeskæftigelsestilbud.
Endvidere skal der tilsendes budgetdepartementet en  

 redegørelse for ledighed og forventet ledighed i relevante  

 stillingskategorier.
 Til brug ved den Forsvarsministeriet ved cirkulærets pkt. 3 pålagte  

 underretningspligt anmodes de under Forsvarsministeriet hørende myndigheder  

 og institutioner om ad tjenestevejen at tilsende Forsvarsministeriet  

 fortegnelser over ledigtblivende ikke-tjenestemandsansat personale,  

 indeholdende de i punktets a) - e) omhandlede oplysninger.
 Samtidig oplyses det, hvilke bestræbelser der er udført for at søge de  

 pågældende genbeskæftiget.
Ovennævnte oplysninger må være Forsvarsministeriet i hænde senest 4 1/2 måned før det i henhold til opsigelserne fastsatte  

 fratrædelsestidspunkt.
 3. Kundgørelse for Forsvaret B.10-1984 ophæves.
FMN 6.kt.87-0437-3 P.M.V.
 E.B.
