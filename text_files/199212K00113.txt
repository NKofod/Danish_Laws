Nr LSF 113 Forslag til Lov om Rigshospitalet Fremsat af sundhedsministeren (Ester Larsen) den 2. december 1992 Vedtaget ved tredjebehandling den 18. december 1992 Lov nr. 1082 af 23/12/1992 § 1. Rigshospitalet er statens sundhedsvidenskabelige udviklingscenter for patientbehandling, forskning og uddannelse af sundhedspersonale.
Rigshospitalet er en statsinstitution under Sundhedsministeriet.
 § 2. Rigshospitalet varetager følgende opgaver:
 1) Undersøgelse og behandling af patienter.
 2) Sundhedsvidenskabeligt forsknings- og udviklingsarbejde.
 3) Uddannelse af sundhedspersonale.
 § 3. En sygehusmyndighed kan indgå aftale med Rigshospitalet om  

 varetagelse af de opgaver, som myndigheden er pålagt i henhold til lov om  

 sygehusvæsenet og lov om svangerskabshygiejne og fødselshjælp.
§ 4. Rigshospitalet varetager som statens universitetssygehus  

 særlige opgaver inden for patientbehandling, forskning og uddannelse.
Dækning  

 af de hermed forbundne udgifter sker ved bevilling på finansloven.
 § 5. Rigshospitalet opkræver efter regler fastsat af  

 sundhedsministeren betaling for ydelser i henhold til § 2, nr. 1.
 Stk. 2. Betalingen for Rigshospitalets ydelser, jf. stk. 1, skal  

 fra den 1. januar 1994 dække de fulde bruttoudgifter, der er forbundet med  

 patientbehandling, herunder indeholde dækning af hospitalets udgifter til  

 beregnet forrentning og afskrivning af investeringer samt pensionsbyrde.
 Stk. 3. Sundhedsministeren kan fastsætte regler om særlig betaling  

 for ydelser, der leveres i henhold til aftale efter § 3, og for ydelser til  

 selvbetalende patienter.
 § 6. Med virkning fra og med finansåret 1994 betaler staten hvert  

 år et beløb til amtskommunerne, herunder Københavns og Frederiksberg Kommuner  

 og Færøernes og Grønlands hjemmestyre.
 Stk. 2. Det i stk. 1 nævnte beløb beregnes som summen af følgende  

 beløb:
 1) Den del af Rigshospitalets driftsbevilling, der i 1993 medgår til  

 nedbringelse af amtskommunernes, Københavns og Frederiksberg Kommuners og  

 Færøernes og Grønlands betaling for hospitalets ydelser, eksklusive  

 reduktionen til Rigshospitalets lokalområde i Københavns Kommune.
 2) Beregnet forrentning og afskrivning af investeringer foretaget i  

 henhold til statslige bevillinger frem til og med finansloven for 1992 og af  

 de faktiske investeringer i 1993.
 3) Beregnet forrentning og afskrivning af mindre byggearbejder inden for  

 en årlig ramme på 11 mio. kr. i 1992-pris- og lønniveau.
 4) Beregnet årlig pensionsbyrde.
 5) Værdien af Bornholms Amtskommunes forbrug af ydelser på Rigshospitalet  

 i 1992 opgjort i 1992-pris- og lønniveau i henhold til Sundhedsministeriets  

 bekendtgørelse nr. 881 af 17. december 1991, som ændret ved  

 Sundhedsministeriets bekendtgørelse nr. 255 af 10. april 1992.
 6) De i nr. 1, 3 og 5 nævnte beløb pris- og lønreguleres årligt med en  

 procentsats, der fastsættes på finansloven.
 Stk. 3. Det efter stk. 2 beregnede beløb fordeles til de i stk. 1  

 nævnte sygehusmyndigheder på grundlag af værdien af deres forbrug af ydelser  

 eksklusive særydelser i det enkelte finansår, jf. dog stk. 4.
Stk. 4. Ved fordelingen af statens betaling til amtskommunerne,  

 Københavns og Frederiksberg Kommuner og Færøerne og Grønland, jf. stk. 3,  

 afsættes forlods et beløb til Bornholms Amtskommune.
Dette beløb skal svare  

 til værdien af amtskommunens forbrug på Rigshospitalet i 1992 opgjort i  

 1992-pris- og lønniveau i henhold til Sundhedsministeriets bekendtgørelse nr.  

 881 af 17. december 1991, som ændret ved Sundhedsministeriets bekendtgørelse  

 nr. 255 af 10. april 1992. Beløbet pris- og lønreguleres årligt med en  

 procentsats, der fastsættes på finansloven.
 § 7. Indregning af forrentning og afskrivning af investeringer  

 samt pensionsbyrde sker uden regulering af statens generelle tilskud til  

 amtskommunerne, til Københavns og Frederiksberg Kommuner og til Færøerne og  

 Grønland.
 § 8. Loven træder i kraft den 1. januar 1993.
Stk. 2. Samtidig ophæves 1) Lov om rigshospitalets styrelse, jf. lovbekendtgørelse nr. 348 af 28.  

 juni 1984, og 2) § 5, stk. 6, 1. pkt., og § 13, stk. 2, 2. pkt., i lov om  

 sygehusvæsenet, jf. lovbekendtgørelse nr. 476 af 7. november 1985, som senest  

 ændret ved § 5 i lov nr. 279 af 29. april 1992.
 Stk. 3. Regler, der er fastsat i henhold til den i stk. 2, nr. 2,  

 nævnte bestemmelse i § 5, stk. 6, 1. pkt., i lov om sygehusvæsenet, forbliver  

 i kraft, indtil de afløses af regler fastsat i henhold til denne lov.
Oprindeligt fremsat forslag § 1. Rigshospitalet er statens sundhedsvidenskabelige udviklingscenter for patientbehandling, forskning og uddannelse af sundhedspersonale.
Rigshospitalet er en statsinstitution under Sundhedsministeriet.
 § 2. Rigshospitalet varetager følgende opgaver:
 1) Undersøgelse og behandling af patienter.
 2) Sundhedsvidenskabeligt forsknings- og udviklingsarbejde.
 3) Uddannelse af sundhedspersonale.
 § 3. En sygehusmyndighed kan indgå aftale med Rigshospitalet om  

 varetagelse af de opgaver, som myndigheden er pålagt i henhold til lov om  

 sygehusvæsenet og lov om svangerskabshygiejne og fødselshjælp.
§ 4. Rigshospitalet varetager som statens universitetssygehus  

 særlige opgaver inden for patientbehandling, forskning og uddannelse.
Dækning  

 af de hermed forbundne udgifter sker ved bevilling på finansloven.
 § 5. Rigshospitalet opkræver efter regler fastsat af  

 sundhedsministeren betaling for ydelser i henhold til § 2, nr. 1.
 Stk. 2. Betalingen for Rigshospitalets ydelser, jf. stk. 1, skal  

 fra den 1. januar 1994 dække de fulde bruttoudgifter, der er forbundet med  

 patientbehandling, herunder indeholde dækning af hospitalets udgifter til  

 beregnet forrentning og afskrivning af investeringer samt pensionsbyrde.
 Stk. 3. Sundhedsministeren kan fastsætte regler om særlig betaling  

 for ydelser, der leveres i henhold til aftale efter § 3, og for ydelser til  

 selvbetalende patienter.
 § 6. Med virkning fra og med finansåret 1994 betaler staten hvert  

 år et beløb til amtskommunerne, herunder Københavns og Frederiksberg kommuner  

 samt Færøernes og Grønlands hjemmestyre.
 Stk. 2. Det i stk. 1 nævnte beløb beregnes som summen af følgende  

 beløb:
 1) Den del af Rigshospitalets driftsbevilling, der i 1993 medgår til  

 nedbringelse af amtskommunernes, Københavns og Frederiksberg kommuners samt  

 Færøernes og Grønlands betaling for hospitalets ydelser, eksklusive  

 reduktionen til Rigshospitalets lokalområde i Københavns Kommune.
 2) Beregnet forrentning og afskrivning af investeringer foretaget i  

 henhold til statslige bevillinger frem til og med finansloven for 1992 og af  

 de faktiske investeringer i 1993.
 3) Beregnet forrentning og afskrivning af mindre byggearbejder inden for  

 en årlig ramme på 11 mill. kr. i 1992 pris- og lønniveau.
 4) Beregnet årlig pensionsbyrde.
 5) Værdien af Bornholms Amtskommunes forbrug af ydelser på Rigshospitalet  

 i 1992, opgjort i 1992 pris- og lønniveau i henhold til Sundhedsministeriets  

 bekendtgørelse nr. 881 af 17. december 1991, som ændret ved  

 Sundhedsministeriets bekendtgørelse nr. 255 af 10. april 1992.
 6) De i nr. 1, 3 og 5 nævnte beløb pris- og lønreguleres årligt med en  

 procentsats, der fastsættes på finansloven.
 Stk. 3. Det efter stk. 2 beregnede beløb fordeles til de i stk. 1  

 nævnte sygehusmyndigheder på grundlag af værdien af deres forbrug af ydelser,  

 eksklusive særydelser, i det enkelte finansår, jf. dog stk. 4.
Stk. 4. Ved fordelingen af statens betaling til amtskommunerne,  

 Københavns og Frederiksberg kommuner, samt Færøerne og Grønland, jf. stk. 3,  

 afsættes forlods et beløb til Bornholms Amtskommune.
Dette beløb skal svare  

 til værdien af amtskommunens forbrug på Rigshospitalet i 1992, opgjort i 1992  

 pris- og lønniveau i henhold til Sundhedsministeriets bekendtgørelse nr. 881  

 af 17. december 1991, som ændret ved Sundhedsministeriets bekendtgørelse nr.  

 255 af 10. april 1992. Beløbet pris- og lønreguleres årligt med en  

 procentsats, der fastsættes på finansloven.
 § 7. Indregning af forrentning og afskrivning af investeringer  

 samt pensionsbyrde sker uden regulering af statens generelle tilskud til  

 amtskommunerne, Københavns og Frederiksberg kommuner samt til Færøerne og  

 Grønland.
 § 8. Loven træder i kraft den 1. januar 1993.
Stk. 2. Samtidig ophæves 1) Lov om rigshospitalets styrelse, jf. lovbekendtgørelse nr. 348 af 28.  

 juni 1984, og 2) § 5, stk. 6, 1. pkt., og § 13, stk. 2, 2. pkt., i lov om  

 sygehusvæsenet, jf. lovbekendtgørelse nr. 476 af 7. november 1985.
 Stk. 3. Regler, der er fastsat i henhold til den i stk. 2, nr. 2  

 nævnte bestemmelse i § 5, stk. 6, 1. pkt. i lov om sygehusvæsenet, forbliver  

 i kraft, indtil de afløses af regler fastsat i henhold til denne lov.
Bemærkninger til lovforslaget Almindelige bemærkninger Det er regeringens opfattelse, at Danmark fortsat har brug for et  

 sundhedsvidenskabeligt behandlings-, forsknings- og uddannelsescenter, der i  

 samarbejde med det øvrige danske sundhedsvæsen samt andre europæiske og  

 internationale centre kan sikre, at det danske sundhedsvæsen kan yde  

 patientbehandling på et højt fagligt niveau.
I betragtning af landets størrelse og de ressourcer, det er muligt at  

 afsætte til sundhedsvæsenet, er det efter regeringens opfattelse nødvendigt,  

 at hovedansvaret for denne opgave ligger eet sted.
Rigshospitalet er på grund  

 af sin - i dansk sammenhæng - store faglige bredde og forskningsmæssige  

 styrke det naturlige sted for placeringen af opgaven.
Det skal understreges, at Rigshospitalet kun kan løse opgaven i et tæt  

 samarbejde mellem de centrale sundhedsmyndigheder og amtskommunerne samt  

 Københavns og Frederiksberg kommuner.
Der er en god og årelang tradition for  

 et sådant samarbejde, og regeringen har med det allerede fremlagte forslag  

 til lov om ændring af sygehusloven og sygesikringsloven lagt op til, at det  

 tætte samarbejde om tilrettelæggelsen af det danske sundhedsvæsen fastholdes  

 (Folketingsåret 1992 - 93, L 49).
 Rigshospitalet har på dette grundlag formuleret følgende hovedmålsætninger  

 for sin virksomhed:
 * Det er Rigshospitalets mål at fungere på et højt internationalt niveau  

 inden for patientbehandling og forskning.
 * Den brede base i patientbehandlingen er udgangspunkt for udvikling af  

 nye behandlingsformer, ofte baseret på anvendelse af grundforskningens  

 resultater.
 * Uddannelse af sundhedspersonale er en integreret del af Rigshospitalets  

 aktivitet og en forudsætning for bevarelse af fremdrift i patientbehandling  

 og forskning.
 * Rigshospitalet løser sine opgaver i et udstrakt samarbejde med det  

 øvrige danske sundhedsvæsen samt den medicotekniske industri og  

 lægemiddelvirksomhederne.
 * Respekt for individet - såvel patienter som medarbejdere - er et krav  

 til alle på Rigshospitalet, hvis rolle er at tjene det danske samfund.
Skal disse målsætninger opfyldes, er det efter regeringens opfattelse  

 nødvendigt med et stabilt økonomisk grundlag for hospitalets drift.
Til  

 sikring heraf er der mellem partier, der udgør et flertal i Folketinget,  

 indgået en budgetaftale for Rigshospitalet for perioden 1993-96.
Aftalen tager udgangspunkt i Rigshospitalets særlige position og opgaver i  

 det danske sundhedsvæsen.
Det fremhæves også i aftalen, at Rigshospitalet som  

 statens universitetssygehus fortsat skal udføre forsknings- og  

 udviklingsopgaver på internationalt niveau, som kan danne grundlag for et  

 udbygget samarbejde mellem Rigshospitalet og det øvrige danske sundhedsvæsen  

 samt den medicotekniske industri og lægemiddelvirksomhederne.
Det er et led i budgetaftalen for 1993-96, at de overordnede rammer for  

 amtskommunernes, Københavns og Frederiksberg kommuners, samt Færøernes og  

 Grønlands betaling for ydelser på Rigshospitalet skal fastsættes i en lov om  

 Rigshospitalet.
Dette lovforslag udmønter denne del af budgetaftalen.
Hovedprincipper i det fremtidige betalingssystem Lovforslaget indebærer, at betalingen for Rigshospitalets ydelser med  

 virkning fra den 1. januar 1994 skal ske på grundlag af omkostningsbestemte  

 takster, såkaldte bruttotakster.
 Det fremtidige takstsystem vil blive udformet sådan, at de takster, der  

 skal betales for de enkelte ydelser i hvert finansår, fastlægges på grundlag  

 af det seneste budget opreguleret til det pågældende finansårs pris- og  

 lønniveau.
 Den samlede budgetramme for brugernes betaling for ydelser i det enkelte  

 år fastlægges således, at den samlede takstbetaling under forudsætning af  

 uændret aktivitet og diagnosesammensætning vil være ens fra det ene år til  

 andet, bortset fra pris- og lønregulering inklusive eventuelle kompensationer  

 samt ændringer i den samlede forrentning og afskrivning.
 Inden for den fastlagte budgetramme fastsættes taksterne for det enkelte  

 år på grundlag af Rigshospitalets interne omkostningsfordelingsbudget.
Nye behandlingsformer takstfastsættes særskilt uden for den økonomiske  

 ramme på grundlag af de budgetterede udgifter og den forventede aktivitet for  

 de enkelte behandlingsformer.
Dette vil medføre, at taksterne fremover i  

 højere grad vil afspejle de faktiske omkostninger ved de enkelte  

 behandlingsformer.
 Rigshospitalets takststruktur vil i perioden 1993-96 i videst mulig omfang  

 blive omlagt således, at det nuværende system for afregning på grundlag af  

 sengedagstakster kan erstattes af en ordning, hvor afregning for benyttelse  

 af Rigshospitalet sker på grundlag af de faktiske omkostninger ved et givet  

 behandlingsforløb (forløbstakster). En sådan omlægning vil give  

 Rigshospitalet væsentlige incitamenter til fortsat effektivisering af de  

 enkelte behandlingsforløb.
Beregnet forrentning og afskrivning af investeringer samt pensionsbyrde  

 skal efter forslaget fremover indregnes i taksterne for Rigshospitalets  

 ydelser.
Hermed sikres en ligestilling med det øvrige sygehusvæsen, der  

 allerede anvender dette princip.
 Sundhedsministerens bemyndigelse til at fastsætte nærmere regler for  

 beregningen af taksterne for de enkelte ydelser, jf. forslagets § 5, vil  

 blive udmøntet i overensstemmelse med de her beskrevne hovedprincipper.
Lokalaftaler Rigshospitalet skal varetage undersøgelse, behandling og pleje af  

 patienter på lands- og landsdelsniveau.
Rigshospitalet kan endvidere varetage  

 andre sygehusopgaver i henhold til aftale med anden sygehusmyndighed, jf.  

 forslagets § 3. Der er således indgået aftale med Københavns Kommune,  

 hvorefter Rigshospitalet fungerer som lokalsygehus for ca. 90.000 indbyggere  

 i København i det såkaldte lokalområde.
 I forbindelse med indgåelsen af sådanne aftaler kan sundhedsministeren  

 bestemme, at der ydes en reduktion i betalingen, jf. forslagets § 5, stk. 3.  

 Denne såkaldte lokalrabat holdes uden for beregning og fordeling af det  

 beløb, der i henhold til forslagets § 6 ydes til Rigshospitalets brugere.
 Det forudsættes således, at der fortsat ydes en rabat til Københavns  

 Kommune i forbindelse med Rigshospitalets betjening af lokalregionen i  

 kommunen.
Økonomiske og administrative konsekvenser Indregningen af forrentning og afskrivning i taksterne for Rigshospitalets  

 ydelser fra og med 1994 forventes at medføre en stigning i den samlede  

 takstbetaling på ca. 13 mill. kr. i 1994 stigende til ca. 44 mill. kr. i  

 1996. Dette svarer til en takststigning på 0,9 pct. i 1994 stigende til 2,9  

 pct. i 1996.
 Stigningen er beregnet ud fra en forrentningsprocent på 10,4 samt følgende  

 afskrivningsprocenter:
 - Bygninger: 2 pct.
 - Medicoteknisk udstyr og tekniske anlæg: 10 pct.
 - Informatik: 20 pct.
 I det finansår investeringerne gennemføres, indregnes forrentning og  

 afskrivning med halvårsvirkning.
 Med den foreslåede indregning af forrentning og afskrivning i taksterne  

 for Rigshospitalets ydelser sidestilles hospitalet med de amtskommunale  

 sygehuse, hvor der ligeledes via taksterne ydes bidrag til dækning af  

 forrentning og afskrivning.
 Den stigning i det samlede takstniveau, som følger af indregning af  

 forrentning og afskrivning samt pensionsbyrde kompenseres ikke over de  

 generelle tilskud til amtskommunerne, Københavns og Frederiksberg kommuner  

 samt Færøerne og Grønland, jf. forslagets § 7.
 For så vidt angår stigningen i takstniveauet, som følge af indregning af  

 forrentning og afskrivning af investeringer foretaget før 1994 samt  

 pensionsbyrde, kompenseres brugerne via det beløb, der i henhold til  

 forslagets § 6 skal fordeles til amtskommunerne, Københavns og Frederiksberg  

 kommuner samt Færøerne og Grønland.
Bornholms Amtskommune, som hidtil har modtaget gratis ydelser på  

 Rigshospitalet, skal fremover betale for disse.
Bornholms Amtskommune gives  

 en særlig kompensation herfor, jf. forslagets § 6, stk. 4.
 Lovforslaget forventes ikke at have administrative konsekvenser.
Bemærkninger til lovforslagets enkelte bestemmelser Til § 1 Det foreslås, at Rigshospitalet fortsat skal være en statsinstitution  

 under Sundhedsministeriet.
Til § 2 I § 2 beskrives de hovedopgaver, som Rigshospitalet skal løse.
I  

 forslagets almindelige bemærkninger er disse opgaver nærmere beskrevet.
Til § 3 Rigshospitalet foretager undersøgelse, behandling og pleje af patienter på  

 lands- og landsdelsniveau.
Patienterne vil i dag typisk være henvist fra et  

 andet sygehus i henhold til aftaler indgået mellem Rigshospitalet og den  

 pågældende sygehusmyndighed.
Det allerede fremlagte forslag til lov om  

 ændring af sygehusloven og sygesikringsloven (Folketingsåret 1992-93, L 49)  

 indebærer, at patienter, der efter en lægelig vurdering har behov for  

 behandling på lands- og landsdelsniveau, fra den 1. januar 1993 selv kan  

 vælge at blive behandlet på Rigshospitalet.
Herudover kan Rigshospitalet indgå aftaler med andre sygehusmyndigheder om  

 løsning af sygehusopgaver.
Rigshospitalet har således en aftale med  

 Københavns Kommune om sygehusbetjeningen af et lokalområde, jf. de  

 almindelige bemærkninger, ligesom Rigshospitalet fortsat kan indgå aftaler  

 med Færøernes og Grønlands hjemmestyre om løsning af sygehusopgaver.
Til § 4 Rigshospitalet er som statens sygehus et sundhedsvidenskabeligt  

 behandlings-, forsknings- og uddannelsescenter, der gennem sine aktiviteter  

 kan medvirke til at sikre, at det danske sundhedsvæsen kan yde  

 patientbehandling på et højt fagligt niveau.
Denne overordnede målsætning kan  

 kun opfyldes, hvis Rigshospitalet er i stand til at varetage særlige opgaver  

 med hensyn til forskning i og udvikling af nye behandlingsformer m.v.
 Rigshospitalets forskning bør fortsat danne grundlag for et samarbejde med  

 den medicotekniske industri og lægemiddelindustrien, og hospitalet kan derved  

 yde et bidrag til den økonomiske vækst, som forventes inden for disse  

 områder.
 Herudover har Rigshospitalet nogle særlige statsfinansierede opgaver,  

 f.eks. epidemiberedskabet.
Til § 5 og 6 Der henvises til de almindelige bemærkninger.
Til § 7 Ifølge den budgetaftale, der ligger til grund for forslaget til et nyt  

 takstsystem, ydes der ikke amtskommunerne samt Københavns og Frederiksberg  

 kommuner kompensation i henhold til Det Udvidede Totalbalanceprincip for de  

 merudgifter, der følger af indregning af forrentning og afskrivning samt  

 pensionsbyrde i taksterne.
Færøerne og Grønland ydes heller ikke kompensation  

 for disse merudgifter.
For så vidt angår forrentning og afskrivning af  

 investeringer afholdt før 1994 samt beregnet pensionsbyrde kompenseres  

 brugerne årligt ved udbetaling af et beløb, der beregnes på grundlag af  

 værdien af deres forbrug af ydelser, excl. særydelser, jf. forslagets § 6.
Til § 8 Loven træder i kraft den 1. januar 1993, således at det nye takstsystem,  

 som får virkning fra den 1. januar 1994, kan forberedes i løbet af foråret og  

 sommeren 1993.
Lov om rigshospitalets styrelse ophæves.
Dette indebærer, at  

 Rigshospitalets kontaktudvalg nedlægges.
Det forudsættes, at kontakten mellem  

 hospitalet og brugerne intensiveres som led i gennemførelsen af det nye  

 takst- og aftalesystem, hvilket overflødiggør et formelt kontaktorgan.
Bestemmelsen i § 5, stk. 6, 1. pkt., i lov om sygehusvæsenet bemyndiger  

 sundhedsministeren til at fastsætte nærmere regler om betaling på  

 Rigshospitalet.
Denne bestemmelse bliver som følge af dette lovforslag  

 overflødig, og den foreslås derfor ophævet.
I henhold til bestemmelsen i § 13, stk. 2, 2. pkt., i lov om  

 sygehusvæsenet træffer sundhedsministeren efter drøftelse med Rigshospitalets  

 kontaktudvalg afgørelse om aftaler om benyttelse af Rigshospitalet, hvor der  

 er uenighed.
Denne bestemmelse foreslås ophævet.
Herefter ligestilles  

 Rigshospitalet med de øvrige sygehuse.
Bilag 1 Lov om rigshospitalets styrelse § 1. Rigshospitalet er en statsinstitution under  

 indenrigsministeriet.
 Stk. 2. Rigshospitalets opgaver er patientbehandling, forskning og  

 udviklingsarbejde samt uddannelse af læger og andet sundhedspersonale.
 § 2. Rigshospitalets daglige ledelse forestås af en direktion.
 Stk. 2. Der nedsættes et kontaktudvalg på 7 medlemmer til  

 formidling af kontakt mellem de kommunale brugere af rigshospitalet og  

 indenrigsministeren.
 § 3. Kontaktudvalget sammensættes ved, at indenrigsministeren  

 påtager sig formandshvervet og beskikker de 6 øvrige medlemmer, som udpeges  

 således: 1 medlem af Københavns kommune, 1 medlem af Frederiksberg kommune, 1  

 medlem af Københavns amtskommune, 1 medlem af Frederiksborg amtskommune, 1  

 medlem af Roskilde amtskommune og 1 medlem af Amtsrådsforeningen.  

 Indenrigsministeren kan beskikke suppleanter for kontaktudvalgets medlemmer.
 Stk. 2. Kontaktudvalget beskikkes for 4 år ad gangen, første gang  

 dog indtil 31. december 1985.
 § 4. Kontaktudvalget kan behandle alle spørgsmål vedrørende  

 rigshospitalets samarbejde med de kommunale sygehusmyndigheder.
 Stk. 2. Kontaktudvalget holder møde, når formanden eller et  

 flertal af de øvrige medlemmer ønsker dette.
