Bekendtgørelse om honorarer og  

 ansvarsforsikring for energimærkning af bygninger I medfør af § 13, stk. 2, og § 14 i lov nr. 485 af 12. juni 1996 om  

 fremme af energi- og vandbesparelser i bygninger fastsættes:
 § 1. Energikonsulenter må ved  

 energimærkning af små ejendomme ikke kræve højere  

 honorarer end de i bilag 1 nævnte for udførelsen af de opgaver,  

 som er nævnt i bilaget.
 Stk. 2. Energiledelseskonsulenter må ved  

 energimærkning af store ejendomme og store erhvervslejemål ikke  

 kræve højere honorarer end de i bilag 2 nævnte for  

 udførelsen af de opgaver, som er nævnt i bilaget.
 Stk. 3. For udførelsen af andre opgaver ved  

 energimærkning af bygninger end de i bilag 1 og 2 nævnte aftales  

 honoraret mellem konsulenten og rekvirenten.
Stk. 4. Størrelsen af de i bilag 1 og 2  

 nævnte honorarer pristalsreguleres hvert år pr. 1. juli af  

 Energistyrelsen med udgangspunkt i forbrugerprisindeks for april måned  

 samme år.
Registreringsudvalgene for energimærkning af  

 henholdsvis små og store ejendomme offentliggør  

 størrelsen af de maksimale pristalsregulerede honorarer.
§ 2. En energikonsulent skal kunne dokumentere at  

 være dækket af en professionel ansvarsforsikring, som  

 dækker eventuelle bygningsskader, som konsulenten kan  

 pålægges ansvaret for som følge af vedkommendes  

 rådgivning som godkendt energikonsulent.
Forsikringen skal som minimum  

 være tegnet med en forsikringssum på 2,5 mio. kr. om året.  

 Forsikringen skal dække skader, der anmeldes inden for 5 år efter  

 energikonsulentopgavens afslutning, herunder skader, der anmeldes efter  

 konsulentens ophør som godkendt energikonsulent.
Stk. 2. Et firma, der er registreret af  

 Registreringsudvalget for Energimærkning af Store Ejendomme, skal kunne  

 dokumentere, at firmaet er dækket af en professionel ansvarsforsikring,  

 som dækker eventuelle bygningsskader, som de til firmaet knyttede  

 energiledelseskonsulenter kan pålægges ansvaret for som  

 følge af deres rådgivning som godkendte  

 energiledelseskonsulenter.
Forsikringen skal som minimum være tegnet  

 med en forsikringssum på 2,5 mio. kr. om året for hver godkendt  

 energiledelseskonsulent, der er tilknyttet firmaet.
Forsikringen skal  

 dække skader, der anmeldes inden for 5 år efter  

 energiledelseskonsulentopgavernes afslutning, herunder skader, der anmeldes  

 efter konsulentens ophør som godkendt energiledelseskonsulent.
 Stk. 3. Registreringsudvalgene for energimærkning  

 af henholdsvis små og store ejendomme kan bestemme, at dokumentationen  

 for den krævede forsikringsdækning skal ske på et  

 særligt skema.
 Stk. 4. Energikonsulenter og firmaer med tilknyttede  

 energiledelseskonsulenter skal give de i stk. 3 nævnte  

 registreringsudvalg underretning om alle ændringer i de  

 forsikringsmæssige forhold omfattet af stk. 1 og 2, som kan have  

 betydning for konsulenternes fortsatte godkendelse som energikonsulent eller  

 energiledelseskonsulent.
 Stk. 5. Med bygningsskade i stk. 1 og 2 forstås  

 skader på bebyggelsen, som omfattes af konsulentens ydelser i sin  

 egenskab af godkendt energikonsulent eller energiledelseskonsulent.
 § 3. Bestemmelserne i §§ 1 og 2 gælder ikke  

 for interne energiledelseskonsulenter.
 § 4. Klage over konsulentens fastsættelse af  

 honorar for de i § 1, stk. 1, omhandlede opgaver kan indbringes for  

 Registreringsudvalget for Energimærkning af små ejendomme.
 Stk. 2. Klage over konsulentens fastsættelse af  

 honorar for de i § 1, stk. 2, omhandlede opgaver kan indbringes for  

 Registreringsudvalget for Energimærkning af store ejendomme.
 Stk. 3. Registreringsudvalgenes afgørelser efter  

 stk. 1 og 2 kan indbringes for Energistyrelsen.
 § 5.  Bekendtgørelsen træder i kraft  

 den 1. oktober 1999.
 Stk. 2. Samtidig ophæves bekendtgørelse nr.  

 1170 af 16. december 1996 om honorarer og ansvarsforsikring for  

 energimærkning af bygninger.
Miljø- og Energiministeriet, den 14.  

 september 1999 Svend Auken /Ib Larsen Bilag 1 Maksimale honorarstørrelser for  

 energikonsulenter Med virkning fra 1. oktober 1999 gælder der  

 følgende maksimalpriser for energimærkning af små  

 ejendomme (dvs. udarbejdelse af energimærke og energiplan):
 1)	Enfamiliehuse med areal under 300 m2 excl. kælder  

 og tagetage:
 a) Honorar for energimærkning af enfamiliehuse må ikke  

 overstige nedennævnte priser incl. moms:  

 Areal excl. kælder 	Max. pris  

 og tagetage:	incl. moms:  

 Under 100 m2	2.200 kr.  

 100-199 m2	2.650 kr.  

 200-299 m2	3.050 kr.
 b)	Honoraret under a) kan dog forhøjes med nedennævnte  

 tillæg i følgende tilfælde:  

 Huse opført før 1. januar 1972: maksimalt 550 kr. incl.  

 moms.  

 Huse med udnyttet tagetage eller mere end én normaletage excl.  

 kælder: maksimalt 550 kr. incl. moms.
 2)	Individuel energimærkning af ejerlejligheder med areal under  

 200 m2 excl. kælder i etageejendomme:  

 Honorar for energimærkning m.v. må ikke overstige 2.200 kr. incl.  

 moms.
 3)	Supplerende energimærkning af ejerlejligheder:  

 Honorar for energimærkning m.v. må ikke overstige 1.300 kr. pr.  

 lejlighed  incl. moms.
 4)	Hvis konsulenten udarbejder energimærkningen samtidig med et  

 huseftersyn efter bestemmelserne i lov nr. 391 af 14. juni 1995 om  

 forbrugerbeskyttelse ved erhvervelse af fast ejendom m.v., skal honoraret for  

 energimærkning af de ejendomme, som er nævnt under 1) og 2), i  

 det mindste reduceres således:
 a)	Hvis konsulenten har beregnet maksimum honorar, som nævnt  

 under 1) eller 2), reduceres honoraret med 300 kr. incl. moms.
 b)	Hvis konsulenten har beregnet et honorar, som ligger under maksimum  

 ifølge bestemmelserne i 1) eller 2), men som overstiger et  

 beløb, der svarer til maksimum minus 300 kr., reduceres honoraret med  

 differencen mellem det af konsulenten beregnede honorar og på den anden  

 side maksimum minus 300 kr.
 5)	Ved fastsættelse af betaling for energimærkning af de  

 under 1) og 2) nævnte ejendomme kan konsulenten beregne særskilt  

 vederlag for følgende ydelser:
 a)	Fremskaffelse af bygningstegninger, BBR-udskrifter: maksimalt 650  

 kr. incl. moms.
 b)	Udtagning af boreprøver o.l. kontrolforanstaltninger:  

 maksimalt i alt 200 kr. incl. moms.
 6)	Hvis energimærkning af andre ejendomme end de under 1) og 2)  

 nævnte honoreres efter medgået tid, må timebetalingen incl.  

 moms maksimalt udgøre 650 kr. i timen.
 7)	Hvis konsulenten i sin egenskab af godkendt energikonsulent  

 udfører arbejde i forbindelse med ansøgninger om statstilskud  

 til energibesparende foranstaltninger i pensionisters boliger, må  

 timebetalingen incl. moms maksimalt udgøre 650 kr. i timen.
Bilag 2 Maksimale honorarstørrelser for  

 energiledelseskonsulenter Med virkning fra 1. oktober 1999 gælder der følgende  

 maksimalpriser for energimærkning af store ejendomme og store  

 erhvervslejemål (d.v.s. udarbejdelse af energimærke og  

 energiplan):
 2)	Andre ejendomme, herunder offentlige ejendomme og erhvervsejendomme,  

 med et samlet areal under 5.000 m2:
 a)	Almindelige ejendomme (Plejehjem, døgninstitutioner,  

 transport og garageanlæg, kontor og handel, hotel og  

 servicevirksomheder, biograf, bibliotek og museum, kaserner og  

 fængsler, skoler, idrætshaller):  

 Honorar excl. moms må ikke overstige 3.250 kr. + A x 0,75  

 kr./m2, hvor A er ejendommens samlede areal.
 b)	Særligt energiforbrugende ejendomme (Hospitaler,  

 svømmehaller, skøjtehaller, forskningslaboratorier,  

 butikscentre og ejendomme med forskellige erhvervsanvendelser som nævnt  

 under a)):  

 5.150 kr. + A x 0,75 kr./m2, hvor A er ejendommens samlede  

 areal.
 3)	Supplerende energimærkning af ejerlejligheder i store  

 ejendomme:  

 Honorar for energimærkning m.v. må ikke overstige 1.300 kr. pr.  

 lejlighed  incl. moms (1.040 kr. excl. moms).
