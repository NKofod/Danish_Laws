Fremsat den 3. december 1999 af justitsministeren (Frank  

 Jensen) Forslag til Lov om ændring af retsafgiftsloven og  

 pasloven (Forhøjelse af afgiften for borgerlige domssager og  

 af betalingen for udstedelse af pas til voksne) § 1 I lov om retsafgifter, jf. lovbekendtgørelse nr. 460 af 27. juni  

 1989, som ændret senest ved § 2 i lov nr. 383 af 2. juni 1999,  

 foretages følgende ændring:
 1. I § 1, stk. 1, 2. pkt., ændres »1 pct.«  

 til: »2 pct.«.
§ 2 I lov om pas til danske statsborgere m.v., jf. lovbekendtgørelse  

 nr. 586 af 1. september 1986, som ændret ved § 6 i lov nr. 386 af  

 20. maj 1992 og § 6 i lov nr. 288 af 12. maj 1999, foretages  

 følgende ændringer:
 1. § 4a, stk. 1-3, ophæves og i stedet  

 indsættes:
 »For udstedelse af pas til personer, der er fyldt 18  

 år, men ikke fyldt 65 år, for personer født før den  

 1. juli 1939 dog 67 år, betales 600 kr.
 Stk. 2. For udstedelse af fællespas betales 600 kr.
 Stk. 3. For udstedelse af pas til personer, der er over 65  

 år, for personer født før den 1. juli 1939 dog 67  

 år, betales 350 kr.
 Stk. 4. For udstedelse af pas til personer, der er under 18  

 år, betales 150 kr.«.
 Stk. 4-5 bliver herefter stk. 5-6.
§ 3 Loven træder i kraft den 1. januar 2000.
Bemærkninger til lovforslaget Almindelige bemærkninger 1. Indledning Lovforslaget har til formål at forhøje  

 afgiften for borgerlige domssager og betalingen for udstedelse af pas til  

 voksne.
Forslaget er led i aftalerne omkring forslaget til finanslov for  

 2000.
2. Afgiften for borgerlige domssager Ved dette lovforslag foreslås, at afgiften for  

 borgerlige domssager forhøjes, således at retsafgiften for den  

 del af sagsværdien, som overstiger 6.000 kr., forhøjes med et  

 procentpoint - fra 1 pct. til 2 pct.
Grundafgiften foreslås fortsat at  

 udgøre 500 kr. for sagsværdier på op til 6.000 kr.
 Afgiften for borgerlige domssager blev senest  

 forhøjet i 1989. Ved lov nr. 330 af 24. maj 1989 blev der  

 indført en berammelsesafgift på 1/5 af retsafgiften, jf.  

 retsafgiftslovens § 1, stk. 2. Herudover skete der en ændring  

 af grundafgiften fra 300 kr. for sagsværdier på op til 3.000 kr.  

 til 500 kr. for sagsværdier på op til 6.000 kr.
 En forhøjelse af retsafgiften medfører  

 således en forholdsmæssig forhøjelse af  

 berammelsesafgiften.
 Den foreslåede forhøjelse forventes at ville  

 betyde en øget indtægt på ca. 100 mio. kr.  

 årligt.
3. Betalingen for udstedelse af pas til voksne Ved dette lovforslag foreslås endvidere, at  

 betalingen for udstedelse af pas til voksne forhøjes med 200 kr. - fra  

 400 kr. til 600 kr. - for personer, der er fyldt 18 år, men ikke fyldt  

 65 år (for personer født før den 1. juli 1939 dog 67  

 år). Betalingen for fællespas foreslås tilsvarende  

 forhøjet fra 400 kr. til 600 kr.
 For udstedelse af pas til personer, der er fyldt 65  

 år (for personer født før den 1. juli 1939 dog 67  

 år), foreslås betalingen forhøjet med 200 kr. - fra 150  

 kr. til 350 kr.
 Betalingen for udstedelse af pas til personer, der er  

 under 18 år, foreslås fortsat at udgøre 150 kr.
Betalingen for pas blev senest forhøjet i 1988. Ved  

 bekendtgørelse nr. 34 af 21. januar 1988 blev gebyret for pas, som  

 udstedes til personer, der er fyldt 18 år, men ikke fyldt 67 år,  

 forhøjet fra 300 kr. til 400 kr.
Gebyret for pas, der udstedes til  

 personer under 18 år eller over 67 år, blev forhøjet fra  

 100 kr. til 150 kr., og gebyret for fællespas blev forhøjet fra  

 210 kr. til 400 kr.
 Ved lov nr. 386 af 20. maj 1992 blev denne betaling for  

 udstedelse af pas fastsat i pasloven.
Ved lov nr. 288 af 12. maj 1999 (konsekvensændringer  

 som følge af nedsættelsen af folkepensionsalderen fra 67 til 65  

 år) blev betalingsbestemmelsernes aldersgrænse på 67  

 år nedsat til 65 år - for personer, der den 1. juli 1999 er fyldt  

 60 år, dog fortsat 67 år.
Størrelsen af betalingen blev  

 ikke ændret.
For at forenkle lovteksten foreslås overgangsreglen  

 for personer, der den 1. juli 1999 er fyldt 60 år, omformuleret til at  

 omfatte personer født før den 1. juli 1939.
 Forhøjelsen af betalingen for pas medfører  

 en tilsvarende forhøjelse af betalingen for udstedelse af dansk  

 rejselegitimation til udlændinge (fremmedpas), jf.  

 udlændingslovens § 44, stk. 2.
 Den foreslåede forhøjelse forventes at ville  

 betyde en øget indtægt på ca. 100 mio. kr.  

 årligt.
4. Forslagets økonomiske og administrative konsekvenser Den foreslåede forhøjelse af afgiften for  

 borgerlige domssager forventes - som nævnt i afsnit 2 - at  

 medføre et merprovenu i 2000 og i de følgende år på  

 ca. 100 mio. kr. årligt, og den foreslåede forhøjelse af  

 betalingen for udstedelse af pas til voksne forventes - som nævnt i  

 afsnit 3 - at medføre et merprovenu i 2000 og i de følgende  

 år på ca. 100 mio. kr. årligt.
Den foreslåede forhøjelse af afgiften for  

 borgerlige domssager vil have økonomiske konsekvenser for såvel  

 kommuner som amtskommuner i det omfang disse myndigheder optræder som  

 parter i civile retssager.
Da afgiftsforhøjelsen imidlertid ikke alene  

 retter sig mod kommuner og amtskommuner, skønnes der ikke at skulle  

 foretages en regulering af det generelle statstilskud til kommuner og amter  

 for de økonomiske konsekvenser heraf, jf. afsnit 2.2.a. i vejledning  

 nr. 172 af 5. november 1998 om Det udvidede Totalbalanceprincip.
Den  

 foreslåede forhøjelse af betalingen for pas vil ikke have  

 økonomiske konsekvenser for hverken kommuner eller amtskommuner.
 Lovforslaget skønnes ikke at have administrative  

 konsekvenser for staten, kommuner eller amtskommuner.
Den foreslåede forhøjelse af afgiften for  

 borgerlige domssager vil have økonomiske konsekvenser for  

 erhvervslivet.
Det er ikke muligt at opgøre, hvor stor en del af de  

 eksisterende indtægter fra retsafgifter, som afholdes af erhvervslivet,  

 men det skønnes, at en vis del af det skønnede merprovenu  

 på 100 mio. kr. vil hidrøre fra retsafgifter, som betales af  

 erhvervslivet.
Den foreslåede forhøjelse af betalingen for pas  

 skønnes derimod ikke at ville have økonomiske konsekvenser for  

 erhvervslivet, ligesom lovforslaget i sit hele ikke skønnes at ville  

 have væsentlige administrative konsekvenser for erhvervslivet.
 Endelig skønnes lovforslaget ikke hverken at have  

 miljømæssige konsekvenser eller at indeholde EU-retlige  

 aspekter.
 Lovforslagets konsekvenser er således i  

 hovedtræk:
Vurdering af konsekvenser af lovforslag Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Merprovenu på ca. 200 mio. kr. årligt Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Nogen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen EU-retlige aspekter Bemærkninger til lovforslagets  

 enkelte bestemmelser Til § 1 Retsafgiftsloven Efter retsafgiftslovens § 1 svares 500 kr. for sager,  

 som angår penge eller penges værd.
Overstiger værdien 6.000  

 kr., svares yderligere 1 pct. af det overskydende beløb.
 Forslaget indebærer en forhøjelse af den del  

 af retsafgiften, der svares af den del af sagsværdien, som overstiger  

 6.000 kr., med et procentpoint - fra 1 pct. til 2 pct.
Til § 2 Pasloven Efter paslovens § 4a betales 400 kr. for udstedelse  

 af pas til personer, der er fyldt 18 år, men ikke fyldt 65 år  

 (for personer, der den 1. juli 1999 var fyldt 60 år, dog 67 år),  

 400 kr. for udstedelse af fællespas og 150 kr. for udstedelse af pas  

 til personer, der er under 18 år eller over 65 år (for personer,  

 der den 1. juli 1999 var fyldt 60 år, dog 67 år).
Forslaget indebærer en forhøjelse på  

 200 kr. af betalingen for udstedelse af pas til voksne.
Desuden  

 foreslås en sproglig forenkling af overgangsreglen for personer, der  

 den 1. juli 1999 er fyldt 60 år.
Det foreslås således, at  

 der betales 600 kr. for udstedelse af pas til personer, der er fyldt 18  

 år, men ikke fyldt 65 år (for personer født før den  

 1. juli 1939 dog 67 år), 600 kr. for udstedelse af fællespas og  

 350 kr. for udstedelse af pas til personer, der er over 65 år (for  

 personer født før den 1. juli 1939 dog 67 år).
 Betalingen på 150 kr. for udstedelse af pas til  

 personer, der er under 18 år, foreslås ikke ændret.
Til § 3 Det foreslås, at loven træder i kraft den 1.  

 januar 2000.
Bilag 1 Lovforslaget sammenholdt med gældende  

 formulering Gældende formulering Lovforslaget § 1 I lov om retsafgifter, jf. lovbekendtgørelse nr. 460 af 27. juni  

 1989, som ændret senest ved § 2 i lov nr. 383 af 2. juni 1999,  

 foretages følgende ændring:
§ 1. For sager, som angår penge eller penges værd,  

 svares 500 kr.
Overstiger værdien 6.000 kr., svares yderligere 1 pct.  

 af det overskydende beløb.
 1. I § 1, stk. 1, 2. pkt., ændres »1 pct.«  

 til: »2 pct.«.
Stk. 2-3. - - - § 2 I lov om pas til danske statsborgere m.v., jf. lovbekendtgørelse  

 nr. 586 af 1. september 1986, som ændret ved § 6 i lov nr. 386 af  

 20. maj 1992 og § 6 i lov nr. 288 af 12. maj 1999, foretages  

 følgende ændringer:
 1. § 4a, stk. 1-3, ophæves og i stedet  

 indsættes:
§ 4 a.
For udstedelse af pas til personer, der er fyldt 18  

 år, men ikke fyldt 65 år, for personer, der den 1. juli 1999 er  

 fyldt 60 år, dog 67 år, betales 400 kr.
»§ 4 a.
For udstedelse af pas til personer, der er fyldt 18  

 år, men ikke fyldt 65 år, for personer født før den  

 1. juli 1939 dog 67 år, betales 600 kr.
 Stk. 2. For udstedelse af fællespas betales 400 kr.
 Stk. 2. For udstedelse af fællespas betales 600 kr.
 Stk. 3. For udstedelse af pas til personer, der er under 18  

 år eller over 65 år, for personer, der den 1. juli 1999 er fyldt  

 60 år, dog 67 år, betales 150 kr.
 Stk. 3. For udstedelse af pas til personer, der er over 65  

 år, for personer født før den 1. juli 1939 dog 67  

 år, betales 350 kr.
Stk. 4-5. - - - Stk. 4. For udstedelse af pas til personer, der er under 18  

 år, betales 150 kr.«.
 Stk. 4-5 bliver herefter stk. 5-6.
