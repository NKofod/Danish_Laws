 Beregning af skattelempelse i henhold til ligningslovens § 33 i  

 tilfælde, hvor der i den udenlandske indkomst indgår såkaldte »negative  

 komponenter«.
En advokat rettede henvendelse til Skattedepartementet i anledning af  

 uenighed mellem et rederi og Københavns Skattevæsen.
Uenigheden angår  

 spørgsmålet om beregningen af lempelse efter ligningslovens § 33 for  

 udenlandske fragtskatter i tilfælde, hvor der indgår såkaldte negative  

 indkomstkomponenter.
 Advokaten anførte, at den omstændighed, at der for skibsfartens  

 vedkommende må ske en proportionel fordeling på de enkelte lande af den  

 samlede udlandsindkomst, efter rederiets opfattelse ikke kan føre til en  

 fravigelse af det princip, Landsskatteretten har fastlagt i kendelse 1976,  

 nr. 99. Denne kendelses indhold er, at der ikke er hjemmel til ved  

 lempelsesberegning at korrigere for såkaldte »negative  

 komponenter«.
 I anledning heraf skal man meddele, at Skattedepartementet for sit  

 vedkommende er enig i, at princippet i LSR-kendelse 1976, nr. 99 må følges,  

 uanset at den i den fremmede stat beskattede del af indkomsten ikke kan  

 opgøres direkte.
 (* 1) Afgørelsen er offentliggjort i SKAT 1988, nr. 7, side 411.
