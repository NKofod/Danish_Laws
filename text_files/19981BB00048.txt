Fremsat den 17. november 1998 af  

 Ole Donner (DF), Kristian Thulesen Dahl (DF),  

 Klaus Kjær (DF), Pia Kjærsgaard (DF) og&  

 nbsp;Peter Skaarup (DF) Forslag til folketingsbeslutning om forhøjelse af hastighedsbegrænsningen  

 på motorvej Folketinget pålægger regeringen at  

 fremsætte lovforslag om ændring af færdselsloven, så  

 hastighedsbegrænsningen ved kørsel på motorvej  

 forhøjes fra de nuværende 110 km til 120 km i timen.
 Lovforslaget skal fremsættes så betids, at  

 ændringen kan træde i kraft den 1. juni 1999.
Bemærkninger til forslaget Forslagsstillerne ønsker, at  

 hastighedsbegrænsningen på motorvej forhøjes fra de  

 nuværende 110 km i timen til 120 km i timen. Ændringen skal have  

 virkning fra den 1. juni 1999.
 Det er forslagsstillernes opfattelse, at en hastighed  

 på 120 km i timen ved kørsel på motorvej vil give et mere  

 tilfredsstillende kørselstempo for trafikanten og samlet medvirke til  

 en bedre trafikafvikling med færre uheld til følge.
Motorvejene hører til blandt de sikreste  

 vejsystemer, der findes, og uheldsfrekvensen, herunder antallet af ulykker  

 med dødsfald til følge, er lav i forhold til uheld på  

 andre veje.
En forhøjelse af hastigheden med 10 km i timen vil efter  

 forslagsstillernes opfattelse give en mere glidende trafikrytme, et mere  

 tilfredsstillende kørselstempo og bidrage til en bedre afvikling af  

 trafikken med færre uheld til følge.
Forslagsstillerne er af den opfattelse, at en hastighed  

 på 120 km i timen på motorvej er i overensstemmelse med moderne  

 kørehastighed og tilfredsstiller flere motorvejstrafikanter, end en  

 hastighedsbegrænsning på 110 km i timen gør.
En  

 tilfredsstillende og forståelig kørehastighed medvirker til en  

 mindre stressende og mere rolig kørsel, som kan indvirke positivt  

 på trafikafviklingen og på uheldsfrekvensen.
Forslagsstillerne har samtidig med dette  

 beslutningsforslag fremsat et beslutningsforslag om, at  

 hastighedsbegrænsningen på motortrafikvej kan fastsættes  

 til 100 km i timen, såfremt omstændighederne, herunder  

 trafikafviklingen, tilsiger det og afgørende  

 færdselssikkerhedsmæssige hensyn ikke taler imod  

 (Beslutningsforslag nr.
B 49).
