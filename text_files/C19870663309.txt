 I tilslutning til de nu afsluttede forhandlinger har finansministeren den  

 16. juli 1987 indgået aftale med Statstjenestemændenes Centralorganisation I,  

 Statstjenestemændenes Centralorganisation II, Akademikernes  

 Centralorganisation (tjenestemandsudvalget) og Lærernes Centralorganisation  

 om visse nye regler om lønanciennitet m.v. for tjenestemænd i staten.
De herefter gældende regler er optrykt som bilag til dette cirkulære og  

 har virkning fra 1. april 1987, jf. § 15, stk. 1. Bilagets § 2, stk. 2 (for  

 så vidt angår tjeneste med gennemsnitlig 15 timer pr. uge) er i  

 overensstemmelse med tjenestemandslovens § 58, stk. 4, fastsat efter  

 indhentet udtalelse fra Lønningsrådet.
Opmærksomheden henledes på stk. 3  

 vedrørende tjenestetid under gennemsnitlig 15 timer pr. uge.
 Det bemærkes, at reglerne ikke finder anvendelse på personer, der  

 tjenestemandsansættes i lærerstillinger i staten, jf. § 15, stk. 3. Derimod  

 finder bestemmelsen anvendelse på personer, der ansættes på  

 tjenestemandslignende vilkår, bortset fra ansættelse i lærerstillinger.
 Ændringer er markeret med margenstreg.
 I øvrigt bemærkes følgende:
 ad § 1:
 Er tjenestemanden indtrådt i stillingen efter den 1. i en måned, regnes  

 lønancienniteten fra den 1. i den næstfølgende måned.
 ad § 2, stk. 2:
For en række tjenestefrihedssituationer er det i medfør af  

 tjenestemandslovens § 58, stk. 4, bestemt, at tjenestefrihedsperioden kan  

 medregnes i lønancienniteten.
Der henvises til særskilt udsendte regler  

 herom, særlig Finansministeriets cirkulæreskrivelse nr. 215 af 27. oktober  

 1977 om forhøjelse af pensionsalderen for tjenestemænd i staten, folkeskolen  

 og folkekirken, hvor der i bilag til cirkulæreskrivelsen, afsnit II.B), er  

 gengivet en række afLønningsrådets generelle udtalelser om bevarelse af  

 lønanciennitet under tjenestefrihed.
Lønningsrådet har yderligere i 1985 anbefalet, at en  

 tjenestefrihedsperiode, i hvilken tjenestemanden har haft beskæftigelse i det  

 private erhvervsliv, kan medregnes i lønancienniteten, hvis beskæftigelsen  

 har haft en karakter, der ville have været lønanciennitetsgivende ved første  

 ansættelse som tjenestemand.
Sådanne sager vil herefter af den ansættende  

 myndighed kunne afgøres efter tilsvarende retningslinier som angivet i § 4.
 Desuden er det i Finansministeriets bekendtgørelse nr. 851 af 28. november  

 1986 om ret for tjenestemænd til tjenestefrihed uden løn til nærmere  

 afgrænsede formål bestemt, at visse af de i bekendtgørelsen hjemlede  

 tjenestefrihedsperioder den løn medregnes i lønancienniteten.
 ad § 3:
 Opmærksomheden henledes på, at der ved særskilt  

 aftale/omklassificeringsaftale kan være fastsat et kortere/længere tidsrum  

 for optjening af alderstillæg end 2 år, ligesom det også kan være bestemt, at  

 løntrin i lønrammen overspringes, jf. i øvrigt tilføjelsen til § 9, stk. 1.
 ad § 6:
 Ved ændring af aftalen i 1985 er ordene: »efter at en udtalelse på  

 grundlag af en motiveret indstilling er indhentet fra Finansministeriet«  

 udgået.
 Efter ændringen kan den ansættende myndighed uden forelæggelse for  

 Finansministeriet træffe afgørelse om tillæggelse af forhøjet lønanciennitet  

 ved ansættelse af tjenestemænd på grundlag af:
Ændringen vedrører alene proceduren ved behandling af sager om tillæggelse  

 af forhøjet lønanciennitet, og der tilsigtes derfor ingen ændring af den  

 hidtidige praksis.
Som vejledende hovedsynspunkter fra denne praksis kan  

 anføres følgende:
 Tvivlstilfælde vil som hidtil kunne forelægges Finansministeriet til  

 udtalelse.
 ad § 7, stk. 2:
 Opmærksomheden henledes på, at overenskomstansatte aflønnet med  

 skalatrinsløn indplaceres i overensstemmelse med reglerne for  

 tjenestemandslignende ansatte.
 ad § 7, stk. 3:
 I forbindelse med en af Statstjenestemændenes Centralorganisation I mod  

 Finansministeriet anlagt sag ved Tjenestemandsretten er der indgået forlig  

 om, at bonus, der har været ydet til kontraktansat personel i forsvaret, som  

 ikke var omfattet af en pensionsordning, kan medregnes i den i § 7, stk. 3,  

 nævnte nettoløn ved indplacering i forbindelse med overgang til  

 tjenestemandsansættelse, jf. herved noten til § 7, stk. 3.
 Bestemmelsen finder anvendelse for personer, som den 1. august 1982 eller  

 senere er overgået eller overgår til tjenestemandsansættelse fra en stilling  

 af den omhandlede karakter i forsvaret.
 Det bemærkes, at det påhviler den enkelte tjenestemand at rette  

 henvendelse til vedkommende ansættende myndighed om eventuel ændring af  

 indplaceringsgrundlaget.
 ad § 7, stk. 4:
 Det understreges, at stk. 4 kun kan bringes i anvendelse, såfremt stk. 3,  

 sidste punktum, har haft betydning for indplaceringen.
 ad § 9, stk. 1: Se ad § 3.
 ad § 13:
 Opmærksomheden henledes på, at der ved slutlønnen forstås det beløb, som  

 slutlønnen udgør på indplaceringstidspunktet.
 Dette betyder, at slutlønnen i denne specielle forbindelse ikke reguleres,  

 selv om der i øvrigt sker regulering af lønnen på det pågældende skalatrin.
 ad § 14:
Lønfremgang, der skyldes ydelse af tillæg som omhandlet i § 9, stk. 2, 2.  

 pkt., eller ekstraordinær forhøjelse af et sådant tillæg, bevirker ikke  

 aftrapning af det personlige tillæg.
Derimod aftrappes det personlige tillæg  

 med lønfremgang, der skyldes generel regulering (f.eks. procentregulering) af  

 tillæg af den omhandlede art.
 Dette cirkulære har virkning fra 1. april 1987. Samtidig ophæves  

 Finansministeriets cirkulære - LP.nr. 117/85 - af 18. november 1985 om  

 lønanciennitet m.v. for tjenestemænd i staten.
P.
M.
V.
E.
B.
Bendt Vogel AFTALE mellem finansministeren og Statstjenestemændenes Centralorganisation I, Statstjenestemændenes  

 Centralorganisation II, Akademikernes Centralorganisation (tjenestemandsudvalget) og Lærernes Centralorganisation om lønanciennitet m.v. for tjenestemænd i staten I medfør af § 45, stk. 1, i lov nr. 291 af 18. juni 1969 om tjenestemænd i  

 staten, folkeskolen og folkekirken aftales følgende:
Almindelige bestemmelser om lønanciennitet § 1.  En tjenestemands lønanciennitet er den forløbne  

 tid efter det tidspunkt, fra hvilket han er eller efter nedenstående regler  

 anses for at være indtrådt i den lønramme, hvortil hans stilling er henført.  

 Lønancienniteten regnes fra den 1. i en måned.
 § 2.  En tjenestemand optjener lønanciennitet svarende  

 til det tidsrum, i hvilket han varetager sin stilling.
Stk. 2.  Den tid, i hvilken en tjenestemand udfører  

 tjeneste med gennemsnitlig 15 timer pr. uge og derover eller gør midlertidig  

 tjeneste i anden stilling i henhold til tjenestemandslovens § 11, indgår  

 uafkortet i lønancienniteten.
Det samme gælder fravær i forbindelse med  

 ferie, sygdom, svangerskab og fødsel samt adoptionsorlov ydet i medfør af  

 barselsorlovsloven eller aftjening af værnepligt samt fravær under suspension  

 eller under ekstraordinær tjenestefrihed, for hvilken det i medfør af  

 tjenestemandslovens § 58, stk. 4, er bestemt, at tjenestemanden bevarer  

 lønanciennitet.
 Stk. 3.  Den tid, i hvilken en tjenestemand udfører  

 tjeneste under gennemsnitlig 15 timer pr. uge, indgår tilsvarende nedsat i  

 lønancienniteten.
 § 3.  Den lønmæssige placering inden for lønrammer,  

 der består af mere end eet løntrin, fastsættes i forhold til den opnåede  

 lønanciennitet, således at tjenestemanden efter hver 2 års lønanciennitet  

 henføres til aflønning på det nærmeste højere løntrin inden for lønrammen,  

 medmindre en anden periode eller andet lønforløb er fastsat ved særskilt  

 aftale.
Forhøjet lønanciennitet ved første  

 ansættelse og genansættelse som § 4.  I forbindelse med ansættelse som tjenestemand af  

 personer, som under virksomhed uden for statstjenesten har erhvervet en  

 særlig arbejdsmæssig erfaring eller særlige kvalifikationer af betydning for  

 arbejdets udførelse, kan lønancienniteten regnes fra et tidspunkt før  

 ansættelsestidspunktet.
 § 5.  Forhøjet lønanciennitet kan tillægges personer,  

 der genansættes som tjenestemænd, under hensyntagen til tidspunktet for og  

 varigheden af den forudgående ansættelse samt eventuelle uden for  

 statstjenesten erhvervede særlige arbejdsmæssige erfaringer af betydning for  

 arbejdets udførelse.
 § 6.  Afgørelse om tillæggelse af forhøjet  

 lønanciennitet efter §§ 4-5 træffes af den ansættende myndighed.
§ 7.  Personer, der er ansat i staten på  

 tjenestemandslignende vilkår, på overenskomst, jf. dog stk. 2, eller på andre  

 vilkår, får ved umiddelbar overgang til ansættelse som tjenestemand  

 lønanciennitet på grundlag af den forudgående tjeneste.
Ved overgang til  

 ansættelse som tjenestemand gælder tillige bestemmelsen i § 13.
 Stk. 2.  Personer, der forud for overgang til  

 tjenestemandsansættelse er ansat på tjenestemandslignende vilkår, samt  

 overenskomstansatte, der er aflønnet med skalatrinsløn, stilles, som om det  

 forudgående ansættelsesforhold var tilbagelagt som tjenestemand eventuelt med  

 forudsat aspiranttid - i en stilling, der er klassificeret i samme lønramme  

 som den, hvorefter aflønning har fundet sted indtil tjenestemandsansættelsen.  

 På grundlag heraf foretages lønmæssig placering i den lønramme, hvortil  

 tjenestemandsstillingen er henført, i overensstemmelse med reglerne i kapitel  

 3.
 Stk. 3.  Personer, der er ansat på overenskomst eller på  

 andre vilkår end de i stk. 2 nævnte, indplaceres ved overgang til  

 tjenestemandsansættelse i den lønramme, hvortil tjenestemandsstillingen er  

 henført, på det løntrin, på hvilket årslønnen med eventuelt stedtillæg ligger  

 nærmest over den senest oppebårne nettoløn (* 1) incl. eventuelt stedtillæg.  

 Indplacering kan dog ikke ske på et højere løntrin end det, der ville være  

 opnået, såfremt det forudgående ansættelsesforhold var tilbagelagt som  

 tjenestemand - eventuelt med forudsat aspiranttid.
 Stk. 4.  Efter indplacering i medfør af stk. 3, sidste  

 punktum, opnås alderstillæg på det tidspunkt, da alderstillæg ville være  

 opnået, såfremt det forudgående ansættelsesforhold havde været tilbagelagt  

 som tjenestemand.
 Lønanciennitet ved overgang til anden  

 stilling m.v.
 § 8.  En tjenestemand, der overgår til ansættelse i en  

 anden tjenestemandsstilling, der er henført til samme lønramme som den  

 hidtidige, får ved ansættelsen samme lønanciennitet, som er opnået under  

 ansættelsen i den hidtidige stilling.
 § 9.  En tjenestemand, der overgår til lønmæssig  

 placering i en højere lønramme end den hidtidige, får en lønanciennitet, som  

 svarer til, at han opnår den løn inden for den højere lønramme, der ligger  

 nærmest over den senest opnåede løn i den lavere lønramme, medmindre det ved  

 omklassificeringsaftale er fastsat, at tjenestemanden bevarer sin hidtidige  

 lønanciennitet ved stillingens oprykning til højere lønramme/lønrammeforløb.
Stk. 2.  Lønnen, der lægges til grund ved lønmæssig  

 placering i henhold til stk. 1, omfatter årslønnen i lønrammerne med  

 eventuelt generelt og særligt tillæg.
Der bortses dog fra særlige tillæg, som  

 har til forudsætning, at der gælder en særlig arbejdsmæssig forpligtelse,  

 f.eks. i form af rådighedstjeneste eller opgaver ud over normal tjeneste.  

 Lønmæssig placering kan dog ikke ske på et løntrin i den højere lønramme  

 under det sidst opnåede løntrin i den lavere lønramme.
Stedtillæg tages ikke  

 i betragtning.
 Stk. 3.  Lønancienniteten i den højere lønramme  

 fastsættes i øvrigt således, at tjenestemanden på de relevante tidspunkter  

 placeres på det løntrin, der giver ham en løn (incl. eventuelt særligt  

 tillæg), der ligger nærmest over den løn (incl. eventuelt særligt tillæg som  

 nævnt i stk. 2), han ved alderstillæg ville have opnået ved forbliven i det  

 hidtidige lønforløb.
 Stk. 4.  En tjenestemand, som efter at have gjort  

 tjeneste i en stilling i lavere lønramme på ny overgår til en stilling i  

 højere lønramme. kan tillægges forhøjet lønanciennitet i henhold til § 5, jf.  

 § 6.
 § 10.  En tjenestemand, der overgår til en stilling, i  

 hvilken oprykning fra een lønramme til en højere ifølge lov, aftale eller  

 anden godkendt ordning finder sted efter anciennitet og under forudsætning af  

 tilfredsstillende tjenstlige forhold, og som er klassificeret med en højere  

 slutløn end den hidtidige stilling, placeres inden for den nye stillings  

 samlede lønforløb i overensstemmelse med reglerne i § 9, stk. 1-3.
§ 11.  En tjenestemand, der overgår til en stilling,  

 som er henført til en lavere lønramme end den hidtidige, får samme  

 lønanciennitet, som han ville have haft, såfremt han på det tidspunkt, da  

 hans indtræden i den højere lønramme fandt sted, var overgået til en stilling  

 i den lavere lønramme.
Den dertil svarende lønanciennitet i den lavere  

 lønramme forøges med den ananciennitet, der er optjent under den tilbagelagte  

 ansættelse i den højere lønramme.
 Stk. 2.  Ved overgang til en stilling som nævnt i § 10,  

 men som er klassificeret med en lavere slutløn end den hidtidige, foretages  

 lønmæssig placering inden for den nye stillings samlede lønforløb i  

 overensstemmelse med stk. 1.
Personlige tillæg § 12.  Såfremt en tjenestemand, der i medfør af  

 tjenestemandslovens §§ 12-13 sammenholdt med § 59, stk. 2, eller i øvrigt af  

 anden ham utilregnelig årsag er overgået til ansættelse i en stilling i en  

 lavere lønramme end den hidtidige, ville have opnået alderstillæg under  

 fortsat ansættelse i den hidtidige stilling, indgår sådant alderstillæg i  

 opgørelsen af lønforskel, der udlignes gennem ydelse af personligt tillæg i  

 henhold til tjenestemandslovens § 55.
§ 13.  Såfremt en tjenestemand, der omfattes af § 7,  

 ved lønmæssig indplacering i forbindelse med tjenestemandsansættelsen opnår  

 en løn, der er lavere end den senest forud for tjenestemandsansættelsen  

 oppebårne nettoløn, ydes der ham inden for slutlønnen i den lønramme, hvori  

 ansættelsen sker, et personligt, ikke-pensionsgivende tillæg til udligning af  

 forskellen.
Ved slutløn forstås det beløb, slutlønnen udgør på  

 indplaceringstidspunktet.
 § 14.  Personlige tillæg efter § 13 aftrappes med  

 enhver lønfremgang - bortset fra dyrtidstillæg.
 Ikrafttrædelse m.v.
 § 15.  Aftalen har virkning fra 1. april 1987 og kan  

 opsiges med 3 måneders varsel, dog tidligst til 1. april 1989.
 Stk. 2.  Samtidig med denne aftales ikrafttræden ophæves  

 aftale af 14. november 1985 mellem finansministeren og Statstjenestemændenes  

 Centralorganisation I, Statstjenestemændenes Centralorganisation II,  

 Akademikernes Centralorganisation (tjenestemandsudvalget) og Danmarks  

 Lærerforening om lønanciennitet m.v. for tjenestemænd i staten.
 Stk. 3.  Personer, der tjenestemandsansættes i  

 lærerstillinger i staten, er ikke omfattet af aftalen.
København, den 16. juli 1987 Statstjenestemændenes  

 Centralorganisation I Aage Andersen Statstjenestemændenes Centralorganisation II Bjørn Wikkelsøe Jensen Akademikernes Centralorganisation (tjenestemandsudvalget) Erik Stengaard Lærernes Centralorganisation Martin Rømer Finansministeriet P.
M.
V.
E.
B.
