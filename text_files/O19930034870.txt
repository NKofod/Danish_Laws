Resumé A, der var lærer på en kommuneskole, klagede over, at hun uansøgt  

 var blevet overflyttet til en anden skole i kommunen.
 Ombudsmanden fandt ikke grundlag for at kritisere beslutningen om  

 overflytning af A som følge af arbejdsmangel, jf. tjenestemandslovens § 12,  

 stk. 1. Ombudsmanden fandt heller ikke grundlag for at kritisere, at  

 kommunen,  

 da der ikke længere forelå arbejdsmangel, skønnede, at overflytningen skulle  

 opretholdes.
Ombudsmanden anså ikke beslutningen om overflytning for en  

 afgørelse i forvaltningslovens forstand og dermed omfattet af  

 forvaltningslovens partshøringsbestemmelser.
Uanset dette fandt ombudsmanden,  

 at det havde været mere hensynsfuldt og bedst stemmende med god  

 forvaltningsskik, at A - inden beslutningen om overflytningen blev truffet -  

 var blevet underrettet om, at hun var blandt dem, kommunen overvejede at  

 flytte, og at hun samtidig havde fået lejlighed til at udtale sig herom. (J.  

 nr. 1992-925-812).
Overflytning af en lærer på en kommuneskole til en anden  

 skole i kommunen.
Afgørelsesbegrebet.
Partshøring.
 A, der var lærer på en  

 kommuneskole, klagede over, at hun uansøgt var blevet overflyttet til en  

 anden  

 skole i kommunen.
Det fremgik af de  

 foreliggende oplysninger, at A efter at have været tjenestemandsansat  

 overlærer  

 i 34 år ved Y skole ved skrivelse af 26. marts 1991 fik meddelelse om, at hun  

 i  

 skoleåret 91/92 var udpeget som overtallig og derfor skulle flyttes til en  

 anden skole i K Kommune.
I skrivelsen anførte skoleinspektøren bl.a.  

 følgende:
 "...
 Du er i skoleåret 91/92  

 udpeget som overtallig.
 Vil du godt læse dette og  

 derefter tale med mig.
 Det har været et af de  

 sværeste valg i min tid på (Y) skole.
Vi ved alle at (K) Byråd har  

 bestemt at SIFU ikke eksisterer, og at SIFU derfor ikke må anvendes direkte.  

 På  

 skolen er der to der går af ved naturlig afgang (...). Vi har en vikar der  

 forlader os.
Resten af personalet er tjenestemænd.
 På skolen har vi undersøgt om  

 der er nogen der frivilligt ville lade sig forflytte - ingen ønsker dette.
 Med hensyn til udpegningen  

 har jeg anlagt den betragtning, at fag og funktioner skal kunne dækkes på  

 kort  

 og på langt sigt og anvendt de af bestyrelsen vedtagne  

 fagfordelingsprincipper.
Bestyrelsen har vægtet  

 klasselærerfunktionen meget højt - dog er ingen klasselærer fredet, idet der  

 altid kan findes et sted/tidspunkt at udskifte en sådan.
Det har imidlertid  

 netop i år været meget, meget svært at pege på en oplagt mulighed.
Nogle kolleger er beskyttet  

 mod forflyttelse, fordi de er valgt til forskellige tillidsposter  

 (Sikkerhedsrepr.
SU, TR, og suppleanter herfor). Et par kolleger blev  

 overflyttet sidste år og bør derfor ikke i år indgå i mulighederne.
Til sidst  

 er der meget få tilbage, hvor der er reel mulighed for overflyttelse.
Derfor  

 var det oplagt, at et af de områder der gav en mulighed var støttecentret.  

 Timetallet har været kraftigt nedskåret gennem årene, i år er der bevilget  

 66,38 løntimer i 91/92 55 løntimer.
I støttecentret har der været  

 en ophobning af folk til at varetage denne funktion.
Så selv om du er meget  

 kvalificeret har jeg ikke kunnet bruge det i denne situation, da der i  

 støttecentret ikke var mange der kunne overflyttes.
 Jeg besluttede at det skulle  

 være en fra støttecentret og det blev altså dig.
..." A meldte sig herefter syg.
 I skrivelse af 27. marts 1991  

 bad hun om oplysning om hvem fra støttecentret, der ikke kunne overflyttes,  

 og  

 hvorfor valget var faldet på hende.
Skoleinspektøren svarede, at  

 enhver lærer principielt kunne overflyttes, men at vurderinger ud fra fag- og  

 funktionsdækning og skolebestyrelsens fagfordelingsprincipper havde ført til  

 udpegningen.
Han vedlagde en meget fin udtalelse om A vedrørende såvel hendes  

 faglige som hendes kollegiale indsats.
 I skrivelse af 29. marts 1991  

 klagede A's ægtefælle B til undervisningsministeren, idet han gjorde  

 gældende,  

 at beslutningen om flytningen var vilkårlig, og at begrundelsen ikke var  

 holdbar og objektiv.
A klagede i skrivelse af 2.  

 april 1991 til K Kommunes skoleforvaltning over manglende begrundelse for  

 udpegningen af hende som overtallig.
Hun anførte bl.a., at hun var særdeles  

 kvalificeret og derfor opfyldte kriteriet om at dække fag og funktioner på  

 kort  

 og langt sigt, at det ikke var relevant at lægge vægt på  

 klasselærerfunktionen,  

 når denne alligevel ikke kunne "frede" nogen, at det var meget få,  

 der ikke kunne forflyttes, at der manglede oplysning om hvilke kriterier, der  

 var grundlag for udvælgelsen blandt de personer, der var i støttecentret, og  

 at  

 hun ville blive erstattet af en anden lærer i støttecentret.
I skrivelse af 4. april 1991  

 bad K Kommunes Lærerkreds som partsrepræsentant for A skoleinspektøren om en  

 uddybende begrundelse.
Skoleinspektøren svarede i skrivelse af 8. april 1991,  

 hvori det anførtes:
 "...
 På (Y) Skole er der i  

 skoleåret 91/92 25 lærere, som alle er tjenestemænd.
 3 lærere er omfattet af  

 regler mod forflyttelse.
 2 lærere er overflyttere fra  

 sidste år og bør derfor ikke overflyttes - i øvrigt er begge lærere målrettet  

 mod at forestå undervisningen i skolens specialklasse.
Skolebestyrelsen har vægtet  

 klasselærerfunktionen særdeles meget i deres fastsættelse af skolens  

 fagfordelingsprincipper.
I første punkt for fagfordelingsprincipper hedder  

 det:
"Det skal tilstræbes, at  

 klasselæreren følger klassen i en årrække, begrundet i begreber som  

 stabilitet,  

 tryghed og kontinuitet." Mine vurderinger har gået på,  

 at det på nuværende tidspunkt ikke har været hensigtsmæssigt, at nogen  

 klasselærer skulle forflyttes.
I 91/92 er der sat navn på 14 klasselærere,  

 hvoraf 1 i forvejen er omfattet af regler mod forflyttelse.
 Efter disse vurderinger er  

 der 7 lærere tilbage. 1 har biblioteksfunktion, hermed er 6 lærere tilbage.
Når jeg skal have fag som  

 drengeidræt, fysik, musik og foto dækket, bliver antallet af lærere  

 yderligere  

 reduceret.
En lærer står med en masse fortsætterhold i bl.a. historie og  

 matematik, derfor blev det også udelukket.
Tilbage er der to lærere, som  

 begge  

 underviser i skolens støttecenter.
Da antallet af timer til støttecentret har  

 været nedadgående, vil lærerbehovet også mindskes.
På støttecentret har vi  

 diskuteret, hvor mange lærere der skal dække centrets timer.
Vi (6 lærere,  

 undertegnede og skolepsykologen) er enige om, at antallet af lærere skulle  

 nedskæres fra nuværende 6 til 5. 3 lærere af disse 6 er sat til en  

 klasselærerfunktion i 91/92, og 1 underviser bl.a. i fysik.
Blandt de to  

 sidste  

 lærere er udpegningen sket.
Jeg har klart og i enighed  

 med min souschef arbejdet ud fra, at skolen skal fungere totalt set.
Enhver  

 lærer, ethvert fag og enhver funktion er nøje overvejet og vurderet.
..." Endvidere gav  

 skoleinspektøren i skrivelse af 8. april 1991 til skoleforvaltningen bl.a.  

 følgende yderligere oplysninger:
 "...
 Jeg har objektivt og i samråd  

 og enighed med skolens souschef arbejdet ud fra, at skolens fag og funktioner  

 skal kunne dækkes på kort og på langt sigt samt brugt de af skolebestyrelsen  

 vedtagne fagfordelingsprincipper.
Ovenstående ordvalg har jeg  

 brugt i min skriftlige argumentation over for (A). Jeg vil ikke ret gerne  

 bruge  

 en mere specificeret tekst, men har dog gjort det i brev til (K Kommunes)  

 Lærerkreds, som repræsenterer (A) i sagen.
Hvis der skal anvendes skriftlig  

 nøjagtig argumentation, vil personer fremstå tydeligt, og det mener jeg er  

 uheldigt, idet man så klart kan se, hvordan forskellige lærere er prioriteret  

 med hensyn til overtallighed.
 Situationen kan se anderledes  

 ud næste år, derfor har jeg anvendt forsigtige vendinger.
Det første, der er set på, er  

 klasselærerne.
Hver eneste af disse er vendt og drejet.
De enkelte  

 muligheder,  

 der fremstod, blev droppet, og samtlige klasselærere blev udelukket som  

 flytbare.
Tilbage er 6 personer.
De 4  

 lærere er mænd. (L 1) forestår drengeidræt, foto, fysik m.m. (L 2) er skolens  

 musikskoleleder og forestår den væsentligste musikundervisning. (L 3)  

 underviser i data, fysik, matematik m.m. (L 4) har mange fortsætterhold i  

 historie og matematik.
Disse 4 lærere vurderer jeg, skolen vil have brug for  

 næste år, og 3 ud af disse 4 lærere skal bruges de kommende år.
Tilbage er der to lærere, der  

 begge underviser i støttecentret.
De har desuden henholdsvis 1. klasse og 3.  

 klasse til matematik.
Da støttecentret er overbemandet, og da mine  

 vurderinger  

 på alle øvrige lærere m.v. er gjort, kom beslutningen, at det måtte blive en  

 fra støttecentret.
De to resterende lærere er,  

 (L 5) og (A). Begge underviser dygtigt.
Menneskelige hensyn er overvejet, og  

 disse kører på, at (L 5) ikke er så robust som (A). (A) vil efter min  

 vurdering  

 have lettere ved at klare en omstilling. (A) har fuld skematid, (L 5) har  

 nedsat timetal.
 Min beslutning blev altså  

 (A).
 Selv om (A) har forestået en  

 del af holdundervisningen på støttecentret, så er der andre, der også kan  

 klare  

 dette.
 Jeg har ønsket at forklare  

 (A) hele problemstillingen mundtligt, men det har (A) ikke kunnet eller  

 ønsket.
 (A's) kvalifikationer  

 anfægtes ikke på noget tidspunkt snarere tværtimod.
(A) nævner, at en anden lærer  

 skal erstatte hende i støttecentret.
Det er ikke rigtigt. (L 6) og (L 7) skal  

 danne makkerpar i kommende 1. klasse.
Vi (skolepsykolog, 6 støttecenterlærere  

 og undertegnede) er enige om, at der i 91/92 skal bruges timer til  

 forebyggende  

 specialundervisning i 1. klasse, og at disse timer skal dækkes af klassens  

 lærere.
Sagen vedrørende forebyggende specialundervisning er også fremlagt på  

 lærermøde og på skolebestyrelsesmøde.
 (A's) konklusion om  

 usandheder og vilkårlighed er urigtig.
 Utrolig mange timer er  

 medgået til at overveje og vurdere alle aspekter.
 Jeg er skolens  

 forvaltningschef, og jeg har handlet objektivt og efter gældende regler.
..." Herefter meddelte  

 skoleforvaltningen i skrivelse af 10. april 1991 (A) følgende:
 "...
Udpegningen af overtallige  

 lærere ved de enkelte skoler foretages af skolelederen.
Udpegningen beror på  

 et  

 skøn, der skal foretages i overensstemmelse med den personalepolitik, der er  

 fastsat  

 af byrådet og de principper, som skolens samarbejdsudvalg evt. har kunnet  

 opnå  

 enighed om.
Skønsmæssige afgørelser skal desuden være meddelt på en sådan  

 måde,  

 at det kan efterprøves, om afgørelsen er båret af saglige hensyn.
 Ifølge de aftalte principper  

 for udpegning af overtallige lærere kan skolelederens afgørelse ankes til  

 skoleforvaltningen, idet det dog skal bemærkes, at det ikke er indholdet og  

 kvaliteten af skønnet, der kan ankes, men alene spørgsmålet om, hvorvidt  

 skønnet er båret af saglige hensyn.
 Efter at have modtaget  

 skoleinspektør (C's) redegørelse for omstændighederne ved udpegningen af dig  

 som overtallig, skal jeg meddele, at jeg ikke finder anledning til at omgøre  

 skoleinspektørens afgørelse.
Begrundelsen herfor er, at hovedsamarbejdsudvalgets  

 principper er overholdt, at skoleinspektøren har fulgt  

 de principper, som han i samarbejdsudvalget har oplyst, at han ville følge, at der ikke foreligger tegn  

 på, at der har været inddraget usaglige hensyn ved udpegningen.
Jeg er opmærksom på, at  

 Lærerkredsen på dine vegne har anmodet om en mere udtømmende og konkret  

 begrundelse for udpegningen af netop dig.
Denne udvidede begrundelse har jeg  

 kendskab til, og den er også indgået i min vurdering.
..." Den 29. april 1991 afholdtes,  

 efter ønske fra A, et møde mellem viceskoledirektøren, skoleinspektøren, A og  

 en tillidsrepræsentant. Årsagen var, at A og inspektøren ikke havde talt  

 sammen  

 om overflyttelsen hverken før eller efter, at beskeden herom var givet.
Af  

 A's  

 referat af mødet fremgår, at dette ikke fik det af hende forventede forløb.  

 Skoleinspektøren udtalte sig ikke, og viceskoledirektøren fastslog, at både  

 forflyttelsen og formen for meddelelsen var velovervejet.
Han nævnte, at  

 inspektøren måske havde set på aldersfordelingen.
Ved skrivelse af 26. maj 1991  

 fremsendte B yderligere akter til undervisningsministeren og gjorde gældende,  

 at forvaltningsloven var tilsidesat, idet det ikke var muligt at efterprøve,  

 om  

 afgørelsen var båret af saglige hensyn, og idet der heller ikke i  

 samarbejdsudvalget  

 var redegjort for, hvad der var lagt til grund for beslutningen.
Endvidere  

 anførte B, at viceskoleinspektøren, der havde taget del i beslutningen, havde  

 udtrykt aversion mod skolens lærebogsforfattere, til hvilke A hørte.
Endelig  

 fandt B, at skoleinspektørens vurdering af de impliceredes  

 "robusthed" var sket på et løst grundlag.
I et selvstændigt bilag  

 kommenterede B skoleinspektørens skrivelse af 8. april 1991 til  

 skoleforvaltningen.
B gjorde bl.a. opmærksom på, at en klasselærer typisk  

 også  

 var dansklærer, og at A havde særlige kvalifikationer på dette område, at der  

 manglede oplysning om hvilke kriterier, der var anvendt ved vurderingen af de  

 enkelte klasselærere, og at der - ligesom for de øvrige lærere - kunne have  

 været lagt vægt på A's funktion som leder af læseklinikken gennem 20 år.
 Som svar på  

 Undervisningsministeriets høringsskrivelse udtalte K Kommune i skrivelse af  

 20.  

 juni 1991 bl.a. følgende:
 "...
Skoleforvaltningen har ved  

 sin afgørelse lagt vægt på, at skoleinspektøren i sit brev til (A) (...) og  

 det  

 efterfølgende brev til (K Kommunes) Lærerkreds (...) både har gjort rede for  

 de  

 hovedhensyn, der har været lagt til grund for skønsudøvelsen, og de forhold  

 af  

 faktisk karakter, der er tillagt betydning for afgørelsen samt, at skønnet  

 har  

 medført, at det konkret var (A), der blev overtallig.
Det generelle skøn, at  

 der ville blive en overtallig lærer på skolen, er meddelt skoleforvaltningen  

 på  

 et langt tidligere tidspunkt.
Kun på et enkelt punkt kan  

 begrundelsen siges at være begrænset, hvis man sammenligner med skolelederens  

 redegørelse til forvaltningen (...), idet skoleinspektøren åbenbart har  

 fundet,  

 at en konkret beskrivelse af dette punkt har burdet vige for afgørende hensyn  

 til, at vurderingen angik (A's) søster.
Skoleforvaltningen var, da  

 anmodningen  

 om aktindsigt fremkom også i tvivl om dette forhold, hvorfor man lod  

 kommunens  

 juridiske rådgiver vurdere sagen.
Efter at have modtaget denne vurdering, har  

 man givet fuld aktindsigt, så denne del af begrundelsen er således også  

 efterfølgende  

 oplyst til (A).
 Efter forvaltningens  

 opfattelse er beslutningen om, at (A) udpeges som overtallig, således såvel  

 konkret som fyldestgørende begrundet.
 Afslutningsvis skal  

 skoleforvaltningen supplerende kort knytte nogle kommentarer til de fire  

 punkter  

 i (B's) brev til ministeren af 26. maj 1991.
 Ad 1 Er omtalt ovenfor.
 Ad 2 Samarbejdsudvalget på  

 (Y) skole har ikke kunnet opnå enighed om, hvilke principper, der skulle  

 lægges  

 til grund for udvælgelsen af overtallige lærere, hvorfor der ikke foreligger  

 bindende regler i henhold til bestemmelserne om samarbejdsudvalg. Årsagen  

 hertil er, at medarbejdersiden fastholdt, at man skulle følge  

 SIFU-princippet,  

 hvilket skolelederen måtte afvise, da kommunalbestyrelsen har vedtaget, at  

 dette princip ikke må bruges i (K Kommune). Skoleinspektøren har i  

 samarbejdsudvalget gjort rede for, hvilke principper, han har fulgt, men har  

 naturligvis måttet afstå fra at diskutere konkrete personalesager i  

 samarbejdsudvalget.
Ad 3 Der ses ikke at være  

 noget grundlag for at antage, at den af (B) citerede tilfældige udtalelse fra  

 viceskoleinspektøren skulle have haft indflydelse på sagen.
Citatet er  

 desuden  

 totalt løsrevet fra sin sammenhæng både indholdsmæssigt og med hensyn til de  

 omstændigheder, hvorunder udtalelsen skulle være faldet.
 Ad 4 Endelig finder  

 skoleforvaltningen, at det ikke alene er skoleinspektørens ret, men også  

 pligt  

 som personaleleder at inddrage sine lægmandsvurderinger af personalets  

 muligheder for at kunne klare en forflyttelse, idet det efter forvaltningens  

 skøn ville tendere magtfordrejning, hvis en skoleleder på trods af en sådan  

 vurdering udpegede en person som overtallig, for evt. derved at tvinge den  

 pågældende til at søge sin afsked eller fremprovokere en helbredsbetinget  

 afsked.
..." Samme dag, den 20. juni 1991  

 kl. ca. 17.00, ringede viceskoledirektøren til B og foreslog, at A blev  

 overflyttet til Z skole.
Der skulle gives besked næste dag inden kl. 9.00.
Ved skrivelse af 9. august  

 1991 fik A meddelelse om, at hun pr. 1. august 1991 var overflyttet til Z  

 skole.
I skrivelse af 12. august 1991 meddelte B Undervisningsministeriet  

 følgende:
 "...
 Til min store undren meddelte  

 min skoleinspektør, (C) i dag d. 12.8. på skoleårets første dag, at en  

 kollega,  

 (L 8) d. 21.6.91 havde indgivet sin afskedsansøgning til fratrædelse 1.9.91.  

 Det vil i praksis betyde, at 12.8.91, det nye skoleårs første dag samtidig er  

 (L 8's) sidste skoledag, da optjent ferie skal afvikles.
 (A) har ikke anet, at der fra  

 skoleårets sidste dag altså ikke har været tale om overtallighed på den  

 skole,  

 hvor hun ifølge (K Kommunes) Skolevæsens egne papirer var ansat til og med d.  

 31.7.91, altså ca. 6 uger efter at overtalligheden ophørte, idet  

 Skolevæsenets  

 ledelse har tilbageholdt denne oplysning.
 Det forekommer derfor at være  

 mere end påfaldende, at viceskoledirektør (D) trods indsendte klager fra (A)  

 og  

 forespørgsel fra Undervisningsministeriet telefonisk ønskede svar netop denne  

 dato, om (A) ville acceptere at blive overflyttet til (Z) Skole på grund af  

 overtallighed på hendes hidtidige arbejdsplads, (Y) Skole.
 Skoleforvaltningen har nu  

 overraskende placeret lærer (L 9), overflytter fra (V) Skole, i ovennævnte (L  

 8's) skema.
 Bortforklaringer vedrørende  

 skemaproblemer må på forhånd afvises som irrelevante, idet begge fuldtfærdige  

 skemaer passer helt ind i (A's) fagkreds.
 Det viser sig altså, at  

 skoleinspektør (C) bakket op af viceskoledirektør (D) ikke blot har ladet  

 hånt  

 om "Forvaltningslovens kapitel 6 om begrundelse mv. af afgørelser",  

 men også har brugt (A's) tvangsoverflyttelse som en disciplinær  

 straffeforanstaltning.
..." A meldte sig syg fra den 13.  

 august 1991.
 Såvel K Kommunes Lærerkreds  

 som Danmarks Lærerforening rettede i skrivelser af henholdsvis 13. og 14.  

 august 1991 henvendelse til K Kommune med anmodning om, at A fik tilbudt, at  

 overflytningen blev trukket tilbage, idet grundlaget for beslutningen,  

 arbejdsmangel, ikke længere var til stede.
 Kommunen svarede i skrivelse  

 af 21. august 1991 Danmarks Lærerforening, at kommunen ikke for øjeblikket  

 fandt anledning til at ændre beslutningen, men ville afvente ministeriets  

 reaktion.
I skrivelse af 25. august  

 1991 til Undervisningsministeriet kommenterede B kommunens udtalelse af 20.  

 juni 1991. Han anførte bl.a., at skoleinspektøren ikke havde taget saglige  

 hensyn ved beslutningen om at friholde L 6 fra overflyttelse, idet hun var  

 hans  

 personlige ven, og idet der ikke kunne være tale om at sikre kontinuiteten  

 som  

 klasselærer i forhold til elever, hun aldrig før havde haft.
B oplyste  

 desuden,  

 at det havde været nødvendigt at bryde L 8's skema op for at tilpasse det til  

 den nyansatte, skønt A kunne have overtaget skemaet, som det var.
 Danmarks Lærerforening bad i  

 skrivelse af 28. august 1991 Undervisningsministeriet om at sørge for, at  

 beslutningen om overflytningen blev trukket tilbage.
 K Kommune udtalte i skrivelse  

 af 4. september 1991 bl.a. følgende:
 "...
Det har ikke i forvaltningen  

 været antaget, at (B's) første klage vedrørende forholdene omkring den  

 konkrete  

 udpegning af (A) som overtallig, havde opsættende virkning.
Man har derfor  

 uanset klagen gennemført sin administration af forflyttelse af overtallige  

 m.v.  

 efter hidtidig praksis.
Denne praksis har der i øvrigt indtil nu været fuld  

 enighed med den lokale lærerkreds om.
 Denne praksis er følgende:
 Der fastsættes en dato, hvor skolerne udmelder  

 overtallige og ledige stillinger, og en dato, hvor forflyttelser svarende til  

 antallet af ledige stillinger skal være foretaget.
 Eventuelle ændringer i overtallighed og ledige  

 stillinger inden den sidste dato indgår i forflyttelsesproceduren, idet der  

 først oplyses om forflyttelser efter periodens afslutning.
 Tjenestemænd placeres principielt først, men de kan  

 efter eget ønske, hvis de ikke skønner, at de kendte ledige stillinger er  

 passende, d.v.s. at de og skolerne trods mulighed for deltagelse i  

 fagfordeling  

 ikke skønner, at der er mulighed for at udnytte uddannelse og aktuel  

 undervisningserfaring på skolen, vælge at afvente muligheden for en senere  

 placering.
 NB! Man har i (K Kommune) en  

 tryghedsordning, der sikrer, at ingen umiddelbart afskediges.
 Derefter påbegynder skolerne fagfordeling og  

 skemalægning.
 De allerede placerede og de eventuelt restovertallige  

 opfattes fra dette tidspunkt som henholdsvis endeligt forflyttede og de facto  

 overtallige pr. 31. juli.
 De restovertallige tilbydes herefter placering i  

 eventuelt nyopståede ledige stillinger "efter tur" og så vidt  

 muligt  

 efter drøftelse og i overensstemmelse mellem skole og den overtallige lærer,  

 idet der tages hensyn til skolens fagbehov (skemaet) og den overtallige  

 lærers  

 undervisningskvalifikationer.
Disse principper har været  

 fulgt, fordi der hidtil har været enighed mellem lærerkreds, skolerne og  

 forvaltningen om, at man efter disse principper på bedst mulig måde kan  

 tilgodese både de overtalliges og skolernes ønsker.
For de overtallige  

 indebærer proceduren, enten at de får mulighed for at deltage i fagfordeling  

 og  

 øvrig planlægning på det nye tjenestested og kan regne med, at det er  

 tjenestestedet, eller at de først placeres efter en drøftelse af mulighederne  

 på det eventuelle nye tjenestested.
 For skolerne betyder det, at  

 der kan tages hensyn til behovet for særlige lærerkvalifikationer på både  

 kort  

 og langt sigt.
 Denne praksis har også været  

 fulgt ved forflyttelsen af (A). Forvaltningen må derfor på det bestemteste  

 afvise, at der har været nogen som helst sammenhæng mellem det forhold, at  

 der  

 var klaget over udpegningen og fastholdelsen af forflyttelsen trods en senere  

 opstået ledighed på (Y) skole.
 Til yderligere belysning af  

 dette forhold skal man her gøre rede for forløbet af (A's) forflyttelse.
 Umiddelbart efter udpegningen  

 af overtallige og inden forflyttelserne blev der som tidligere år afholdt et  

 informationsmøde for de overtallige.
 På dette møde blev der  

 orienteret om, hvilke ledige stillinger der var til umiddelbar besættelse.  

 Desuden blev der gjort rede for de ovenfor nævnte principper.
 (A) deltog ikke personligt i  

 mødet, men var repræsenteret ved sin mand, (B). Han oplyste efterfølgende, at  

 (A) ikke ønskede at blive placeret umiddelbart.
 Derefter gennemførtes første  

 forflyttelsesrunde.
 Så kom der en periode, hvor  

 der ikke var nogen særlig bevægelse, idet man netop da var midt i  

 forhandlingerne om en fratrædelsesaftale.
 Efter aftalens indgåelse  

 begyndte der igen at indkomme afskedsansøgninger.
Den 17. juni modtog  

 forvaltningen en afskedsansøgning fra en kvindelig lærer på (Z) skole.
Samme  

 dag kontaktede forvaltningen skolen for at få oplyst, hvilke fagønsker, der  

 var  

 til den pågældende stilling.
Jeg skønnede umiddelbart, at (A) både med hensyn  

 til uddannelse og aktuel undervisningserfaring ville passe til stillingen,  

 også  

 uden at skolen skulle igennem større ændringer i skemaer m.v.
 Jeg kontaktede derpå omgående  

 skolen og (A og B) og bad dem om at tage kontakt, for at drøfte denne  

 mulighed.  

 Jeg anmodede om tilbagemelding senest den 21. juni om formiddagen, for at  

 skolen kunne nå at forberede sig på eventuelle nødvendige skemaændringer.
 Den 21. juni om formiddagen  

 ringede (B) og meddelte, at (A) accepterede overflytningen til (Z) skole,  

 hvilket  

 (Z) skole omgående blev orienteret om.
Senere samme dag modtog man i  

 løn- og personaleafdelingen en afskedsansøgning fra en mandlig lærer på (Y)  

 skole.
Jeg kontaktede skolen og fik oplyst, at man der også lige havde fået  

 kendskab til afskedsansøgningen, der var kommet som en stor overraskelse,  

 idet  

 den pågældende de foregående dage havde deltaget særdeles aktivt i  

 planlægningen af det kommende skoleår, og at skoleinspektøren var til sin  

 datters studenterdimission, hvorfor det ikke var muligt at drøfte den ændrede  

 situation med ham.
Jeg forlod herefter forvaltningen for at gå til et aftalt  

 møde.
 Da jeg fra mandag morgen og  

 hele ugen skulle på tjenesterejse i udlandet, skønnede jeg, at det på dette  

 tidspunkt ville være uhensigtsmæssigt i forhold til både (Z) og (Y) skolers  

 planlægning at overveje en fravigelse fra principperne.
 På grund af ferie på skolerne  

 og i forvaltningen blev der først igen arbejdet med forflyttelser i  

 skoleferiens sidste uge.
 I løbet af denne uge lykkedes  

 det at få placeret de sidste overtallige, herunder en meget vanskeligt  

 placerbar mandlig overlærer, der med mindre ændringer af fag og skema kunne  

 placeres på (Y) skole, idet ændringerne kun berørte viceskoleinspektøren,  

 hvorimod det måtte skønnes, at en placering andet steds, herunder en bytning  

 med (A) og (Z) skole ville betyde omfattende ændringer af både fagfordeling  

 og  

 ugeskema.
 Afslutningsvis skal man  

 derfor fastholde, at forvaltningen i sin administration af (A's) forflyttelse  

 udelukkende har fulgt sin sædvanlige praksis, der efter forvaltningens  

 opfattelse er den eneste brugbare, når der på samme tid skal tages hensyn  

 til,  

 at skolerne skal have rimelige planlægningsmuligheder for næste skoleår, at  

 skolerne og lærerne skal kunne drage nytte af den enkelte lærers uddannelse  

 og  

 undervisningserfaring i hvert af folkeskolens fag, og at lærerne er ansat ved  

 det samlede skolevæsen.
..." I skrivelse af 11. september  

 1991 kommenterede B kommunens udtalelse.
Han kritiserede bl.a., at kommunen  

 ikke, da den fik kendskab til, at der ikke længere var overtallighed, havde  

 kontaktet skolens viceinspektør med henblik på tilbagekaldelse af  

 overflytningen.
Desuden oplyste B, at den nye lærer på Y skole først var  

 blevet  

 kontaktet af viceskoledirektøren den 7. august 1991 og derefter flyttet til  

 skolen uden tillidsmandens vidende.
Endvidere oplyste B, at  

 viceskoledirektøren  

 på et møde den 10. april 1991 med de overtallige lærere havde sagt, at man  

 altid havde ret til at komme tilbage til egen skole, hvis der opstod  

 ledighed.
 Den 12. september 1991 blev A  

 sygemeldt på ubestemt tid.
 I skrivelse af 10. oktober  

 1991 til Undervisningsministeriet udtalte K Kommune supplerende bl.a.  

 følgende:
 "...
Vedrørende udpegningen af (A)  

 som overtallig skal man udtale, at det fortsat er forvaltningens opfattelse,  

 at  

 udpegningen er konkret og sagligt begrundet.
På den anden side skal man  

 medgive, at skoleinspektørens ad flere omgange meget detaljerede og  

 vidtfavnende begrundelse kunne give anledning til uklarhed og fortolkning.  

 Skoleforvaltningen har derfor også allerede foreholdt skoleinspektøren det  

 problematiske i en sådan form.
 Det er dog fortsat  

 forvaltningens opfattelse, at der ikke er fremdraget oplysninger, der giver  

 anledning til formodning om, at skoleinspektøren ikke udelukkende har handlet  

 ud fra et ønske om grundighed og akkuratesse.
 Hvad det andet spørgsmål  

 angår, skal man indledningsvis henvise til praksisbeskrivelsen med  

 kommentarer  

 i forvaltningens brev af 4. september.
 Forvaltningen må derfor  

 fastholde sin ledelsesmæssige ret til at administrere i overensstemmelse med  

 de  

 anførte principper, idet det ellers ville være umuligt at gennemføre  

 skoleårets  

 planlægning på et fornuftigt grundlag.
 I den konkrete situation har  

 der været administreret i overensstemmelse med denne praksis, og i de  

 forhold,  

 hvor praksis forudsætter et skøn, har man i forvaltningen foretaget dette ud  

 fra et alment ledelsesmæssigt hensyn til, at skolerne på dette tidspunkt er  

 så  

 langt med planlægningen af det kommende skoleår, at større ændringer bør  

 undgås, og ud fra en konkret og aktuel vurdering af de foreliggende  

 muligheder,  

 som de er oplyst for forvaltningen.
Der er således ikke på nogen  

 måde tale om, at forvaltningen har skjult oplysninger for (A) eller senere  

 afvist, at hun kvalificeret skulle kunne udfylde det ledigblevne skema på (Y)  

 skole.
Denne vurdering har ikke været foretaget, idet (A) på det tidspunkt,  

 hvor det var aktuelt, efter forvaltningens opfattelse var endeligt placeret  

 på  

 (Z) skole.
Det springende punkt er  

 naturligvis datosammenfaldet, men ikke tidsmæssig overlapning.
Det har ikke i  

 sig selv haft nogen indflydelse på administrationen, idet man skønnede, at  

 det  

 tidligere fremførte forhold i den konkrete situation vægtede tungere.
..." I sin afgørelse af 18.  

 november 1991 anførte Undervisningsministeriet følgende:
 "...
1) Spørgsmålet om uansøgt forflyttelse til (Z) Skole pr. 1. august 1991 Indledningsvis bemærkes, at  

 kommunens afgørelse er truffet ud fra et skøn, som ministeriet kun kan  

 tilsidesætte, hvis dette er udøvet på en usaglig måde eller på et  

 utilstrækkeligt sagligt grundlag.
 Vi finder herfra ikke  

 grundlag for at antage, at der ikke skulle være benyttet et konkret,  

 individuelt skøn som grundlag for skolelederens indstilling til kommunen om,  

 hvilken lærer der på grund af arbejdsmangel i skoleåret 1991/92 måtte fragå  

 skolen.
 Vi lægger endvidere til  

 grund, at dette grundlag har været Deres hustru bekendt i sin helhed ved  

 skoleforvaltningens efterfølgende udfyldende orientering af hende om  

 skolelederens overvejelser om andre løsningsmuligheder.
 Vi finder ikke, at det er  

 sandsynliggjort, at afgørelsen har været påvirket af usaglige hensyn, ligesom  

 vi ikke finder at kunne tilsidesætte den trufne afgørelse ud fra det forhold,  

 at skolelederen som et moment i skønnet har inddraget, hvem der efter hans  

 opfattelse bedst kunne tåle en overflytning.
 Undervisningsministeriet  

 finder herefter ikke grundlag for at ændre den af (K) Kommune trufne  

 afgørelse  

 om uansøgt forflyttelse af Deres hustru pr. 1. august 1991.
2) Spørgsmålet om tilbagegang til den ledige stilling ved (Y) Skole pr.  

 1. september 1991 Vi finder, at det må lægges  

 til grund, at (K) Kommune ud fra sagligt begrundede overvejelser har fundet,  

 at  

 hensynet til den faglige dækning ved (Z) Skole medfører, at (A) forbliver i  

 den  

 stilling, hun var overført til ved skoleårets begyndelse, uanset at hun også  

 ville have været egnet til at varetage den ledigblevne stilling ved (Y)  

 Skole.
Efter ministeriets opfattelse  

 bør der ved et ledigt skema ved kommunens skolevæsen foretages en vurdering  

 af,  

 hvilken lærer skemaet bør tillægges.
Hensynet til undervisningens kvalitet  

 tilsiger, at der lægges faglige vurderinger til grund ved afgørelsen af dette  

 spørgsmål.
 Undervisningsministeriet  

 finder således heller ikke grundlag for at ændre (K) Kommunes afgørelse på  

 dette punkt.
 Vi har dog forståelse for, at  

 De har fundet anledning til at indbringe sagen for ministeriet, henset til  

 dennes komplekse problemstilling.
 Vi har i forbindelse med  

 sagens afgørelse over for kommunen givet udtryk for, at ministeriet finder,  

 at  

 der - som også af kommunen erkendt - af skolelederen burde være givet Deres  

 hustru en mere éntydig begrundelse for, at hun blev udpeget som overtallig,  

 ligesom der af forvaltningen burde være givet Deres hustru en uddybende  

 begrundelse for, at hun ikke blev tilbageført til den senere ledigblevne  

 stilling ved (Y) Skole.
..." B klagede for A til mig over  

 Undervisningsministeriets afgørelse i skrivelse af 18. november 1991.
 I en udtalelse til mig i  

 anledning af klagen henholdt K Kommune sig til sine tidligere afgivne  

 udtalelser angående forflyttelsen.
 I skrivelse af 20. juli 1992  

 kommenterede B kommunens udtalelser.
 Undervisningsministeriet  

 henholdte sig i sin udtalelse i anledning af klagen til sine tidligere  

 udtalelser og afgav følgende uddybende bemærkninger:
 "...
 Indledningsvis skal  

 ministeriet udtale, at den uansøgte forflyttelse af (A) alene var en følge af  

 arbejdsmangel ved (Y) Skole - et problem, som mange skoler og kommuner er ude  

 for i disse år.
Vedrørende spørgsmålet om begrundelsen for udpegningen af (A) som  

 overtallig Ministeriet har flere gange  

 anført over for klageren, at vi finder, at beslutningen om udpegning af en  

 lærer som overtallig skal være såvel konkret som fyldestgørende begrundet.
Vi finder i den forbindelse,  

 at skoleinspektøren ved (Y) Skole over for (A) har gjort rede for såvel de  

 hovedhensyn, der blev lagt til grund for skønsudøvelsen, som de faktiske  

 forhold, der blev tillagt betydning for afgørelsen.
Vi finder imidlertid  

 ikke,  

 at det forhold, at begrundelsen burde have været udformet mere éntydigt, kan  

 føre til et andet resultat.
Vi finder endvidere, at når  

 de nødvendige omflytninger i kommunens lærerkorps var så omfattende som i  

 dette  

 tilfælde, må der, for at en samlet løsning kan tilvejebringes, anlægges noget  

 videre rammer for kommunens skønsudøvelse i den forbindelse.
Som vi anførte i  

 skrivelsen af 18. november 1991 til klageren, har vi ikke fundet grundlag for  

 at anfægte kommunens skøn over, hvem der som følge af arbejdsmangel i  

 skoleåret  

 1991/92 måtte forflyttes fra (Y) Skole pr. 1. august 1991.
Vedrørende spørgsmålet om tilbagegang til den senere ledigblevne  

 stilling ved (Y) Skole pr. 1. september 1991 Vi finder, at det ud fra det  

 oplyste i sagen må antages, at (A) kunne have været tilbageført til en  

 stilling  

 ved (Y) Skole, idet der blev en stilling ledig ved en anden lærers afgang pr.  

 1. september 1991.
 Som vi imidlertid anførte i  

 skrivelsen af 18. november 1991 til klageren, finder vi ikke grundlag for at  

 kritisere, at kommunen ud fra sagligt begrundede overvejelser om hensynet til  

 den faglige dækning ved (Z) Skole ønskede, at (A) forblev ved denne skole,  

 uanset om hun også ville have været egnet til at varetage den ledigblevne  

 stilling ved (Z) Skole.
 ...
Sammenfattende vurdering (B's) klage til ombudsmanden giver  

 således ikke Undervisningsministeriet anledning til en ændret opfattelse af  

 sagen.
..." I en skrivelse til B udtalte  

 jeg herefter følgende:
 "1.  

  

 Afgørelsen om flytning af Deres hustru.
 Afgørelsen blev truffet på  

 baggrund af tjenestemandslovens § 12, stk. 1, der lyder således:
"  

  

 § 12.  

  

 Inden for sit ansættelsesområde har en tjenestemand pligt til  

 at underkaste sig sådanne forandringer i sine tjenesteforretningers omfang og  

 beskaffenhed, der ikke ændrer tjenestens karakter, og som ikke medfører, at  

 stillingen  

 ikke længere kan anses for passende for ham.
I samme omfang kan det pålægges  

 ham at overtage en anden stilling." Som det ses, beror  

 beslutningen, om der skal gennemføres ændringer i de ansattes  

 ansættelsesvilkår, herunder af tjenestestedet, på en skønsmæssigt præget  

 vurdering.
 En sådan afgørelse kan jeg -  

 efter de regler, der gælder for min virksomhed - ikke kritisere, medmindre  

 der  

 foreligger særlige omstændigheder.
 Jeg har ikke ved min  

 gennemgang af sagen fundet, at der foreligger sådanne særlige omstændigheder,  

 at det giver mig grundlag for at kritisere beslutningen om at flytte Deres  

 hustru fra (Y) Skole til (Z) Skole.
 Jeg har herved lagt vægt på,  

 at det efter det oplyste må lægges til grund, at der på  

 beslutningstidspunktet  

 forelå arbejdsmangel på (Y) Skole, samt at beslutningen blev truffet på  

 grundlag af konkrete og individuelle overvejelser af, hvem blandt skolens  

 lærere der herefter burde flyttes.
 Der er efter min opfattelse  

 intet i de foreliggende oplysninger, der giver grundlag for at antage, at  

 beslutningen blev truffet på grund af antipati mod Deres hustru eller for at  

 antage, at der i øvrigt skulle være lagt usaglige hensyn til grund ved  

 udvælgelsen af Deres hustru.
 Jeg finder herefter ikke  

 grundlag for at kritisere afgørelsen om at flytte Deres hustru til (Z) Skole.
 Kommunens beslutning om at  

 fastholde overflytningen til (Z) skole blev truffet i overensstemmelse med  

 kommunens hidtidige principper for placering af overtallige.
Kommunen fandt, at det som  

 følge af viceskoledirektørens fravær i den første uge af skoleferien af  

 hensyn  

 til både (Z) og (Y) skoles planlægning ville være uhensigtsmæssigt på dette  

 tidspunkt at overveje en fravigelse af disse principper.
Desuden fandt  

 kommunen, at det af hensyn til placeringen af "en meget vanskeligt  

 placerbar" lærer var nødvendigt at fastholde overflytningen.
 De har anført, at grundlaget  

 for flytningen - arbejdsmangel - bortfaldt den 21. juni 1991, og at Deres  

 hustru uden problemer kunne overtage det ledige skema på (Y) skole, hvorimod  

 det var nødvendigt at opbryde skemaet som følge af den anden lærers  

 ansættelse.
 Jeg må lægge til grund, at  

 Deres hustrus accept af overflytning til (Z) skole blev givet samme dag, som  

 en  

 anden lærer ved (Y) skole indgav sin afskedsansøgning, dvs. den 21. juni  

 1991,  

 og at der for så vidt ikke længere forelå arbejdsmangel.
 Jeg må desuden lægge til  

 grund, at kommunen først i begyndelsen af august 1991 traf beslutning om  

 placering af den anden lærer på (Y) skole, samt at der først ved skrivelse af  

 9. august 1991 blev givet Deres hustru meddelelse om overflytningen af hende.
 Som sagen foreligger oplyst  

 for mig, var der således praktisk mulighed for, at kommunen ændrede  

 flytningsbeslutningen og lod Deres hustru fortsætte på (Y) Skole.
 Kommunen har oplyst, at flytningen  

 blev fastholdt, fordi De på vegne af Deres hustru den 21. juni 1991 havde  

 accepteret flytningen, og at de to skoler derfor i deres skemaplanlægning  

 havde  

 indrettet sig på, at Deres hustru skulle gøre tjeneste på (Z) skole fra det  

 nye  

 skoleår.
 Denne beslutning - i lighed  

 med flytningsbeslutningen - var af skønsmæssig karakter og kan derfor kun i  

 begrænset omfang undergives vurdering fra min side.
 Inden for denne ramme har jeg  

 ikke fundet grundlag for kritik af beslutningen.
 2. Sagsbehandlingen i forbindelse med beslutningen om at flytte Deres  

 hustru.
 Sagen rejser spørgsmålet, om  

 kommunen i forbindelse med flytningsbeslutningen burde have iagttaget  

 sagsbehandlingsreglerne i forvaltningsloven.
Ifølge § 2, stk. 1, i  

 forvaltningsloven gælder loven for "behandlingen af sager, hvori der er  

 eller vil blive truffet afgørelse af en forvaltningsmyndighed". Ifølge  

 lovens forarbejder (Folketingstidende 1985/86, tillæg A, sp. 115) sigtes ved  

 udtrykket "afgørelse" til udtalelser, der går ud på at fastsætte,  

 hvad  

 der er eller skal være ret i et foreliggende tilfælde.
Uden for  

 afgørelsesbegrebet falder bl.a. beslutninger, der har karakter af konkrete  

 tjenestebefalinger.
 Pålægget til Deres hustru om,  

 at hun skulle gøre tjeneste på en anden skole, må efter min mening anses for  

 en  

 tjenestebefaling og dermed ikke for en afgørelse i forvaltningslovens  

 forstand.  

 Følgen heraf er, at beslutningen ikke var omfattet af forvaltningslovens  

 sagsbehandlingsregler, og der gjaldt derfor ikke samme krav med hensyn til  

 partshøring, klagevejledning, begrundelse, m.v., som er indeholdt i  

 forvaltningsloven.
Skoleinspektøren gav i  

 skrivelsen af 26. marts 1991 Deres ægtefælle en begrundelse for flytningen,  

 som  

 i flere henseender var mindre klar.
Under den senere brevveksling og de  

 efterfølgende  

 forhandlinger om flytningen ændredes og uddybedes begrundelsen på nogle  

 punkter.
Dette forhold er blevet påtalt af kommunens skoleforvaltning over  

 for  

 inspektøren, og jeg har derfor ikke grundlag for kritik vedrørende dette  

 forhold.
Efter det oplyste blev Deres  

 ægtefælle ikke inddraget i forhandlinger eller fik lejlighed til at udtale  

 sig,  

 inden skoleinspektøren i skrivelsen af 26. marts 1991 meddelte, at hun var  

 udpeget som overtallig.
Som anført findes ikke et formelt krav om partshøring  

 forud for en beslutning som den foreliggende.
Det havde dog efter min mening  

 været mere hensynsfuldt og bedst stemmende med god forvaltningsskik, om  

 skoleinspektøren inden beslutningen havde underrettet Deres ægtefælle om, at  

 der skulle udpeges en overtallig, samt - da det blev klart, at hun var blandt  

 dem, der blev overvejet - havde givet hende lejlighed til at udtale sig om  

 spørgsmålet.
 Jeg har gjort (K) Kommune og  

 Undervisningsministeriet bekendt med min opfattelse.
