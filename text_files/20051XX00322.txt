Skriftlig fremsættelse (22. marts 2006) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov  

 om kommuners udførelse af opgaver for andre  

 offentlige myndigheder og kommuners og regioners deltagelse i selskaber (Lov  

 om  

 kommuners og regioners erhvervsaktiviteter) (Lovforslag nr.
L 176).
 Samarbejde mellem det offentlige og private virksomheder kan  

 være en central vej til at sikre en effektiv varetagelse af offentlige  

 opgaver  

 og en løbende udvikling af de offentlige ydelser.
Offentlig-privat samarbejde er ikke et mål i sig selv.
Et  

 øget samarbejde mellem det offentlige og private virksomheder kan til glæde  

 for  

 alle medføre en effektiviseringsgevinst samt forbedret service for borgere og  

 virksomheder.
Offentlig-private selskaber kan være et første skridt til at få  

 offentlige  

 opgaver ud på markedet i kraft af udbredelsen af offentlig know-how til  

 private  

 virksomheder som et alternativ til for eksempel udlicitering.
 Lovforslaget indeholder en stramning og præcisering af  

 reglerne for kommunernes og regioners adgang til at udføre  

 erhvervsaktiviteter,  

 jf. regeringsgrundlaget Nye mål fra 2005. Samtidig bliver  

 regelsættet et mere  

 målrettet instrument til offentlig-privat samarbejde.
 Med lovforslaget skal kommunal og regional erhvervsaktivitet  

 i fremtiden som udgangspunkt ske i selskabsform med deltagelse af private.  

 Der  

 stilles således som udgangspunkt krav om, at der skal være private, som  

 besidder minimum 25 pct. af selskabets kapital og stemmerettigheder i  

 selskabet.
 Kommunerne vil dog stadig kunne udføre mindre opgaver for  

 hinanden, hvis de falder under en bagatelgrænse på ca. 1,5 mio. kr.
 De fælles selskaber vil kunne etableres om opgaver, der  

 bygger på kommunal/regional viden, og hvor opgaven som udgangspunkt ikke  

 tidligere har været udliciteret.
Det er ikke hensigten, at det offentlige skal drive  

 erhvervsaktivitet i konkurrence med private virksomheder.
Der skal derfor  

 alene  

 være mulighed for at danne fælles selskaber, der ikke i væsentlig grad  

 afsætter  

 produkter på det private marked.
Det foreslås som følge heraf, at den  

 kommunale  

 part skal trække sig ud af et selskab, hvis over 25 pct. af selskabets  

 omsætning stammer fra salg til andre end kommuner, og at en regional part på  

 tilsvarende vis skal trække sig ud af et selskab, hvis over 25 pct. af  

 selskabets omsætning stammer fra salg til andre end regioner.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
