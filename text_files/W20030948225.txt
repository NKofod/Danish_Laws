Ankestyrelsens  

 praksis om hjemvisning - af specialkonsulent Viveca Bach Andersen (Nyt fra  

 Ankestyrelsen, nr. 3 af august 2003) En hjemvisning betyder en underkendelse - men ikke altid en  

 kritik af - en underinstans afgørelse.
Sagen sendes tilbage til  

 underinstansen  

 til fornyet behandling og afgørelse.
 Hjemvisning sker navnlig af hensyn til flerinstansprincippet.  

 Sagens parter skal have mulighed for at få sagen behandlet af den korrekte  

 myndighed og have mulighed for at klage over afgørelsen til rekursinstansen.
 Princippet gælder i særlig grad i de tilfælde, hvor der i  

 rekursinstansen inddrages nye spørgsmål, som underinstansen ikke har taget  

 stilling til.
 Afgørelsen om hjemvisning kan være således udformet, at den  

 angiver retningslinier eller bestemte anvisninger for en ny afgørelse i  

 sagen.
Praksis om hjemvisning med udgangspunkt i den  

 forvaltningsretlige teori I teorien antages hjemvisning typisk at ske i 3 typer af  

 tilfælde:
Sagen er ikke  

 tilstrækkeligt oplyst Det følger af official- eller undersøgelsesprincippet, at det er  

 forvaltningsmyndigheden som har ansvaret for at en sag er tilstrækkeligt  

 oplyst  

 til, at myndigheden kan træffe afgørelse.
Princippet er pr. 1. juli 2003  

 lovfæstet i retssikkerhedslovens § 10.
 Hvis der mangler oplysninger, der vil udgøre en væsentlig del af  

 beslutningsgrundlaget i sagen, vil udgangspunktet være, at Ankestyrelsen  

 hjemviser sagen til underinstansen med anmodning om, at der træffes en ny  

 afgørelse, efter at de pågældende oplysninger er indhentet.
 Dette vil typisk være tilfældet, hvor der i en sag klart mangler  

 tilstrækkelige lægelige oplysninger og underinstansen derfor anmodes om at  

 indhente en speciallægeerklæring.
 Hvis de oplysninger, der mangler, kun udgør en mindre,  

 supplerende del af oplysningsgrundlaget, fx supplerende oplysninger  

 vedrørende  

 en medicinsk behandling, der har fundet sted efter at sagen er behandlet i  

 underinstansen, vil Ankestyrelsen typisk selv indhente oplysningerne.
 I de tilfælde hvor klageinstansen træffer afgørelse om  

 hjemvisning må der stilles krav om, at det af afgørelsen fremgår, hvilke  

 oplysninger der mangler.
 Fra Ankestyrelsens praksis kan nævnes:
 I SM O-124-97 fandt Ankestyrelsen i en sag om kontanthjælp, at  

 det forhold, at et nævn på baggrund af det af kommunen fremsendte materiale  

 ikke kunne efterkontrollere størrelsen af den bevilgede særlige støtte ikke i  

 sig selv kunne begrunde, at sagen uden yderligere begrundelse blev hjemvist  

 til  

 kommunen til beregning af hjælpen måned for måned.
 Ankestyrelsen fandt, at der alene burde være sket hjemvisning,  

 såfremt der var fremkommet oplysninger, der kunne danne grundlag for en  

 månedlig beregning, eller såfremt nævnet kunne anvise kommunen en  

 fremgangsmåde, hvorpå de fornødne oplysninger kunne være søgt indhentet.
Nye væsentlige oplysninger af betydning for underinstansens  

 oprindelige afgørelse Udgangspunktet er, at de sociale klageinstanser, herunder  

 Ankestyrelsen, har vide beføjelser til at træffe en endelig afgørelse   

 i  

 stedet for at hjemvise - på baggrund af nye oplysninger.
 Herved tilgodeses borgernes ønske om at få en hurtig  

 afgørelse.  

    

  

 De nye oplysninger kan være  

 oplysninger, som Ankestyrelsen selv indhenter eller oplysninger, som  

 modtages fra sagens parter.
 Der er ikke i Ankestyrelsens praksis eller i udtalelser fra  

 Folketingets Ombudsmand eller i retspraksis på det sociale område, støtte for  

 at antage, at hensynet til en flerinstansbehandling vejer så tungt, at det i  

 større omfang udelukker klageinstanserne for at træffe en materiel afgørelse,  

 i  

 stedet for at hjemvise.
Ombudsmanden har bl.a. udtalt sig om hjemvisning i FOB 1997.273,  

 der vedrørte en klage over en kommunal afgørelse om børnetilskud.
Klagen var  

 behandlet i det sociale nævn.
Ombudsmanden fandt, at kommunens afgørelse led af meget  

 væsentlige formelle mangler, hvilket ifølge ombudsmanden som udgangspunkt  

 måtte  

 føre til hjemvisning.
Efter en konkret vurdering fandt Ombudsmanden ikke, at  

 det kunne kritiseres at nævnet ikke havde hjemvist sagen.
 Ankestyrelsen indhenter som hovedregel, eventuelt efter  

 anmodning, supplerende oplysninger, som vurderes som relevante og sender  

 disse  

 til partshøring.
 Som eksempel på supplerende oplysninger kan nævnes  

 journaludskrifter fra sygehuse eller pesionsakter fra nævn og kommune.
 Hvis Ankestyrelsen indhenter eller modtager supplerende  

 oplysninger, der udbygger det foreliggende grundlag, og sagen herefter  

 vurderes  

 at være tilstrækkeligt oplyst, vil Ankestyrelsen ofte træffe en endelig  

 afgørelse.
 Dette udgangspunkt fraviges, hvor det vurderes, at de  

 supplerende oplysninger er af en sådan karakter og/eller af et sådant omfang,  

 at det grundlag, der lå til grund for underinstansens afgørelse, er ændret  

 væsentligt.
Underinstansens afgørelse annulleres på grund af  

 væsentlige sagsbehandlingsfejl Hvis underinstansens afgørelse indeholder en eller flere  

 væsentlige sagsbehandlingsfejl, skal klageinstansen tage stilling til, om den  

 kan/skal  

 »reparere  

 «  

  

 sagsbehandlingsfejlen eller om der skal ske  

 hjemvisning Vurderingen bør ske ud fra hensigtsmæssigheds- og  

 retssikkerhedsovervejelser.
I overvejelserne bør bl.a. følgende hensyn  

 inddrages:
 At parterne skal have mulighed for at gøre deres  

 partsbeføjelser gældende, hensynet til sagsbehandlingstiden samt, i mindre  

 omfang, for at sikre praksis i underinstansen.
Sagsbehandlingsfejl, fx i form af en ufuldstændig begrundelse  

 eller manglende besvarelse af spørgsmål fra sagens parter, vil som regel  

 kunne  

 rettes op i forbindelse med rekursinstansens behandling af sagen, eventuelt  

 efter høring af underinstansen.
Det vil sige, at der typisk ikke vil ske  

 hjemvisning, men grovere fejl påtales i afgørelsen.
 Væsentlige sagsbehandlingsfejl, fx fordi partshøring er  

 undladt, fordi underinstansen har truffet afgørelse før partshøringsfristen  

 er udløbet, eller fordi der har foreligget inhabilitet, vil ofte betyde, at  

 sagen hjemvises.
 Det bemærkes, at hvis klageinstansen finder en  

 sagsbehandlingsfejl, som betyder at underinstansen har tilsidesat en  

 garantiforskrift, så har ankeinstansen ifølge flere udtalelser fra  

 Folketingets  

 Ombudsmand en pligt til at påpege fejlen i sin afgørelse og tage stilling til  

 betydningen af den.
 Således har Ombudsmanden i forhold til en af Ankestyrelsens  

 afgørelser udtalt, at uanset om der (udtrykkeligt) er klaget over  

 sagsbehandlingsfejl,  

 er Ankestyrelsen forpligtet til at tage stilling til sådanne  

 sagsbehandlingsfejl, som efter deres art kunne være af betydning for  

 afgørelsens indhold.
 Fra Ankestyrelsens praksis  

 kan nævnes følgende eksempler, hvor sagen ikke blev hjemvist:
SM R-11-01 Et nævn havde i forbindelse med behandlingen af 3 klagesager  

 vedrørende kontanthjælp undladt at sende klagerne til genvurdering  

 (remonstration) i kommunen.
 Ankestyrelsen fandt, at der var tale om tilsidesættelse af en  

 garantiforskrift, men at tilsidesættelsen ikke konkret fandtes at medføre  

 afgørelsernes ugyldighed.
I afgørelsen stod bl.a.; Vurderingen af, om tilsidesættelsen af forskriften medfører  

 ugyldighed, vil imidlertid bero på en konkret vurdering af, om der i  

 forbindelse med en klage er kommet nye oplysninger i sagen, herunder  

 oplysninger af en sådan karakter, at der er en vis sandsynlighed for, at  

 underinstansen ville have givet ansøgeren helt eller delvist medhold ved en  

 genvurdering.
 Ankestyrelsen lagde ved afgørelsen vægt på, at klagerne ikke  

 indeholdt nye oplysninger i forhold til det ansøgte.
SM U-26-03 Arbejdsskadestyrelsen havde i en sag vedrørende anerkendelse af  

 en erhvervssygdom som arbejdsskade ikke partshørt i en speciallægeerklæring.
 Ankestyrelsen kritiserede den manglende partshøring, men fandt  

 efter en konkret vurdering, at den manglende partshøring ikke kunne begrunde  

 afgørelsens ugyldighed.
Ved vurderingen blev der bl.a. lagt vægt på, at det af  

 begrundelsen for Arbejdsskadestyrelsens afgørelse fremgik, at man havde lagt  

 vægt på både oplysningerne i speciallægeerklæringen og oplysningerne fra en  

 fysioterapeut.
Oplysningerne fra fysioterapeuten havde skadelidte kendskab  

 til.
 Der blev herudover lagt vægt på, at Arbejdsskadestyrelsen efter  

 at have modtaget klagen havde sendt erklæringen til partshøring og at der  

 ikke  

 efterfølgende var kommet yderligere kommentarer i anledning af partshøringen.
 Fra Ankestyrelsens praksis  

 kan nævnes følgende sager, hvor sagen blev hjemvist:
SM F-2-01 Et nævn havde i forbindelse med behandlingen af en sag om  

 forhøjelse af førtidspension undladt at partshøre ansøgers advokat over en  

 indhentet specifik helbredsattest.
 Ankestyrelsen fandt, at der var tale om oplysninger af væsentlig  

 betydning for sagen, og at det ikke var godtgjort, at den manglende  

 partshøring  

 havde været uden betydning for afgørelsen.
 Ankestyrelsen fandt afgørelsen ugyldig og hjemviste sagen til  

 fornyet behandling og afgørelse.
SM F-7-01 (sag 1) Kommunens afgørelse om at standse udbetaling af sygedagpenge den  

 11. juni 2000 var ugyldig som følge af alvorlige sagsbehandlingsmangler.
 Sagen blev hjemvist til kommunen med anmodning om at rette op på  

 sagsbehandlingsmanglerne og derpå træffe ny afgørelse om dagpengeret.
 Ankestyrelsen fandt bl.a., at afgørelsen om standsning blev  

 truffet på utilstrækkeligt grundlag, at der ikke var foretaget en skriftlig  

 helhedsvurdering senest 8 uger efter mandens første henvendelse vedrørende  

 sygedagpenge, at der ikke var partshørt over statusattest fra sygehus samt at  

 der ikke var udarbejdet opfølgningsplan, jf. dagpengeloven.
Retsvirkningen af hjemvisning Som udgangspunkt indebærer hjemvisning en fuldstændig  

 annullation af underinstansens afgørelse.
Der kan dog være tilfælde, hvor  

 hele eller dele af underinstansens afgørelse skal forblive i kraft.
Det er meget væsentligt, at der i sager, hvor der træffes  

 afgørelse om hjemvisning, tages stilling til, hvilken retsvirkning  

 hjemvisningen skal have.
Dette gælder i særlig grad i forhold til løbende  

 ydelser.
 Fra Ankestyrelsens praksis i forhold til løbende ydelser kan  

 nævnes:
SM U-10-01 Sagen vedrørte hjemvisning i forbindelse med løbende erstatning  

 for tab af erhvervsevne i en arbejdsskadesag.
 Ankestyrelsen fandt, at skadelidte var berettiget til erstatning  

 for tab af erhvervsevne for perioden 1. august 1998 til og med den 30. april  

 1999 (Arbejdsskadestyrelsen traf ny afgørelse den 19. april 1999 om  

 standsning  

 af ydelsen fra næste udbetalingsdag).
 Begrundelsen for afgørelsen var, at Ankestyrelsen ved sin  

 afgørelse af 30. september 1998 hjemviste sagen til Arbejdsskadestyrelsen, og  

 at hjemvisning efter almindelige forvaltningsretlige principper indebærer en  

 annullation af den påklagede afgørelse.
Retsvirkningen af en annullation af en afgørelse om standsning  

 af en løbende ydelse er som hovedregel, at den tilkendte ydelse skal  

 fortsætte,  

 hvis ankeinstansen ikke har tillagt afgørelsen en anden retsvirkning, jf.
SM  

 R-15-00 og SM F-3-00.
 Ved afgørelsen blev det lagt til grund, at Ankestyrelsen ved sin  

 afgørelse af 30. september 1998 hjemviste sagen til Arbejdsskadestyrelsen, da  

 sagen ikke vurderedes som tilstrækkeligt oplyst, uden at der blev taget  

 stilling til den konkrete retsvirkning af hjemvisningen, men det blev i  

 afgørelsen præciseret, hvilke yderligere oplysninger Arbejdsskadestyrelsen  

 skulle indhente.
 Ved afgørelsen blev der lagt vægt på, at det er  

 Arbejdsskadestyrelsens ansvar, at sagen er tilstrækkeligt oplyst til, at der  

 kan træffes en afgørelse om standsning af den løbende erstatning for tab af  

 erhvervsevne.
 Der blev yderligere lagt vægt på, at løbende ydelser tilkendes,  

 når den erhvervsmæssige situation endnu ikke er afklaret, og at ophør af  

 ydelsen forudsætter, at der bliver foretaget en ny vurdering af, om  

 forudsætningen for udbetalingen af den midlertidige ydelse er bortfaldet jf.  

 SM  

 U-11-99.
SM R-15-00 Sagen vedrørte hjemvisning i forbindelse med hjemmehjælp efter  

 serviceloven.
 Ankestyrelsen fandt, at kommunen som følge af det sociale nævns  

 afgørelse om hjemvisning skulle have genoptaget en mands hjemmehjælp i  

 perioden  

 frem til, at kommunen havde vurderet sagen på ny og truffet en lovlig  

 afgørelse.
 Begrundelsen var, at nævnets hjemvisning af kommunens afgørelse  

 medførte en annullation af den indankede, ulovlige afgørelse.
 Retsvirkningen af en annullation af en afgørelse om standsning  

 af en ydelse er som hovedregel, at den tilkendte ydelse skal fortsætte, med  

 mindre ankeinstansen har tillagt afgørelsen en anden retsvirkning.
 Ankestyrelsen fandt ikke, at hovedreglen kunne fraviges og lagde  

 bl.a. vægt på, at kommunens afgørelse led af alvorlige  

 sagsbehandlingsmangler,  

 samt at det var kommunen som havde ansvaret for at sagen var tilstrækkeligt  

 oplyst.
SM F-3-00 og D-20-02 Begge sager vedrørte hjemvisning i forbindelse med sygedagpenge.
 SM F-3-00:
 Hjemvisning indebærer efter almindelig forvaltningsret en  

 annullation af den påklagede afgørelse, medmindre andet fastsættes i  

 hjemvisningsafgørelsen.
Annullation indebærer, at retsvirkningerne af den påklagede  

 afgørelse ophæves.
Som følge heraf måtte ydelsen genetableres, indtil der  

 forelå en gyldig afgørelse om ophør.
 En kommune havde truffet afgørelse om, at udbetaling af dagpenge  

 til en kvinde skulle ophøre 4 dage senere.
 Nævnet konstaterede, at denne bestemmelse ikke kunne anvendes  

 som hjemmel til afgørelse om ophør, og nævnet hjemviste sagen til vurdering  

 af,  

 om revalidering stadig var overvejende sandsynlig i henhold til den relevante  

 bestemmelse.
 Ankestyrelsen fandt, at kommunen ikke ved den fornyede afgørelse  

 godt 8 måneder senere kunne fastsætte samme ophørstidspunkt som sket ved den  

 hjemviste afgørelse.
 Kvinden havde derfor krav på udbetaling af et beløb svarende til  

 sygedagpenge i den mellemliggende periode med fradrag af udbetalt  

 kontanthjælp  

 i samme periode.
SM D-20-02 Det sociale nævn havde truffet afgørelse om hjemvisning.  

 Ankestyrelsen tiltrådte nævnets afgørelse om, at kommunens afgørelse om  

 forlængelse af dagpengeperioden hvilede på et utilstrækkeligt  

 beslutningsgrundlag.
 Ankestyrelsen fandt dog ikke, at nævnet kunne pålægge kommunen  

 at udbetale dagpenge efter den 13. august 2001, hvor beslutningen om  

 dagpengestop  

 mundtligt blev meddelt, når det ikke var fastslået, at der var grundlag for  

 at  

 forlænge dagpengeperioden.
 Ankestyrelsen lagde til grund, at udbetalingen af dagpenge  

 ophører ved varighedsbegræns-ningens indtræden, medmindre der er grundlag for  

 at forlænge dagpengeperioden.
Tilbagesendelse I nogle tilfælde bruges ordet tilbagesendelse i afgørelser fra  

 rekursinstanser, herunder i afgørelser fra Ankestyrelsen.
Begrebet må ikke  

 forveksles med hjemvisning.
Tilbagesendelse er ikke en afgørelse i forvaltningsretlig  

 forstand men en administrativ ekspedition.
Tilbagesendelse er derfor heller  

 ikke nævnt i retssikkerhedslovens § 68, stk. 2, om de afgørelser  

 Ankestyrelsen kan træffe.
En afgørelse i Ankestyrelsen vil aldrig kun kunne gå ud på, at  

 sagen tilbagesendes til underinstansen.
Tilbagesendelse skal altid ske i  

 kombination med, at der træffes en egentlig afgørelse i form af en  

 stadfæstelse/ændring/hjemvisning.
 Tilbagesendelse vil fx kunne ske i det tilfælde, hvor der i  

 klagen rejses et spørgsmål fx en anmodning om en social ydelse eller en  

 anmodning om en erstatning, der er helt uafhængig af det spørgsmål som  

 rekursinstansen har til behandling.
