Ved kongelig resolution af 21. december 1957 har Danmark ratificeret den  

 af Den internationale Arbejdskonference i Geneve i året 1957 vedtagne  

 konvention om ugentlig fritid i hendels- og kontorvirksomheder.
Konventionens  

 tekst, hvis franske ordlyd udelades her, lyder som følger:
KONVENTION (NR. 106) OM UGENTLIG FRITID I HANDELS- OG KONTORVIRKSOMHEDER Den internationale Arbejderorganisations generalkonference, der er blevet sammenkaldt i Geneve af Det internationale Arbejdsbureaus  

 styrelsesråd, og som er trådt sammen til sit 40. møde den 5. juni 1957, og som er blevet enig om vedtagelsen af visse forslag med hensyn til ugentlig  

 fritid i handels- og kontorvirksomheder, der er opført som 5. punkt på mødets  

 dagsorden, og som har besluttet, at disse forslag skal tage form af en international  

 konvention, vedtager i dag den 26. juni 1957 følgende konvention, der benævnes  

 konvention om ugentlig fritid (handels- og kontorvirksomheder), 1957:
 Artikel 1.
 Nærværende konventions bestemmelser skal gennemføres ved nationale love  

 eller administrative forskrifter, for så vidt de ikke på anden måde  

 gennemføres ved en lovbestemt fremgangsmåde til lønfastsættelse, ved  

 kollektive overenskomster, voldgiftskendelser eller på sådan anden med det  

 enkelte lands praksis stemmende måde, som måtte anses for egnet under  

 hensyntagen til de der bestående forhold.
 Artikel 2.
 Nærværende konvention finder anvendelse på alle personer, herunder  

 lærlinge, der er beskæftiget i følgende virksomheder, institutioner eller  

 administrative organer, såvel offentlige som private:
 Artikel 3.
 1. Nærværende konvention finder endvidere anvendelse  

 på personer, der er beskæftiget i sådanne af de neden for nævnte  

 virksomheder, som den ratificerende medlemsstat måtte angive i en erklæring,  

 der vedlægges dens ratifikation:
 2. Enhver medlemsstat, der har ratificeret nærværende  

 konvention, kan senere til Det internationale Arbejdsbureaus generaldirektør  

 fremsende en erklæring, hvorved den påtager sig de af konventionen følgende  

 forpligtelser med hensyn til sådanne i foregående stykke anførte  

 virksomheder, som ikke allerede er nævnt i en tidligere afgivet erklæring.
 3. Enhver medlemsstat, der har ratificeret nærværende  

 konvention, skal i sine årlige rapporter i henhold til artikel 22 i Den  

 internationale Arbejdsorganisations statut angive, i hvilket omfang  

 konventionens bestemmelser er gennemført eller agtes gennemført med hensyn  

 til sådanne af de i stk. 1 nævnte virksomheder, som ikke er omfattet af en i  

 medfør af stk. 1 og 2 afgivet erklæring, samt de fremskridt, der måtte være  

 gjort med henblik på en gradvis gennemførelse af konventionen i sådanne  

 virksomheder.
 Artikel 4.
 1. Hvor det er nødvendigt, skal der træffes egnede  

 foranstaltninger til at fastsætte afgrænsninger mellem de af nærværende  

 konvention omfattede virksomheder og andre virksomheder.
 2. I ethvert tilfælde, hvor det er tvivlsomt, om en  

 virksomhed, en institution eller et administrativt organ er omfattet af  

 nærværende konvention, skal spørgsmålet afgøres enten af den vedkommende  

 myndighed efter samråd med vedkommende arbejdsgiveres og arbejderes  

 respektive organisationer, hvor sådanne findes, eller på anden med national  

 lovgivning og praksis stemmende måde.
 Artikel 5.
 Vedkommende myndighed eller det dertil oprettede organ kan i hvert enkelt  

 land tage skridt til fra konventionens bestemmelser at udelukke:
 Artikel 6.
 1. Alle personer, der er omfattet af nærværende  

 konvention, er, medmindre andet bestemmes i de følgende artikler, berettiget  

 til en uafbrudt ugentlig fritid på mindst 24 timer i løbet af hver periode på  

 7 dage.
 2. Den ugentlige fritid skal så vidt muligt gives til  

 alle vedkommende personer i hver enkelt virksomhed.
 3. Den ugentlige fritid skal så vidt muligt falde  

 sammen med den ugedag, der ved tradition eller sædvane i det pågældende land  

 eller område er fastsat som hviledag.
 4. Religiøse mindretals traditioner og sædvaner skal  

 så vidt muligt respekteres.
 Artikel 7.
 1. Hvor arten af det arbejde eller af de  

 tjenesteydelser, der udføres af virksomheden, størrelsen af den  

 befolkningsgruppe, der skal betjenes, eller antallet af beskæftigede personer  

 ikke tillader gennemførelse af bestemmelserne i artikel 6, kan der af  

 vedkommende myndighed eller ad anden i det enkelte land egnet vej tages  

 skridt til at indføre særlige ordninger af den ugentlige fritid for nærmere  

 angivne kategorier af personer eller arter af virksomheder, som er omfattet  

 af nærværende konvention under hensyntagen til alle rimelige sociale og  

 økonomiske interesser.
 2. Alle personer, der er omfattet af sådanne særlige  

 ordninger, skal for hver periode på 7 dage være berettiget til fritid af en  

 samlet varighed, der mindst svarer til den i artikel 6 fastsatte periode.
 3. Bestemmelserne i artikel 6 finder anvendelse på  

 personer, der er beskæftiget i afdelinger af virksomheder med særlige  

 ordninger, dersom afdelingerne ville være omfattet af nævnte artikels  

 bestemmelser, såfremt de havde været selvstændige.
 4. Alle foranstaltninger vedrørende gennemførelsen af  

 bestemmelserne i nærværende artikels stk. 1, 2 og 3 skal træffes i samråd med  

 de vedkommende repræsentative arbejdsgiver- og arbejderorganisationer, hvor  

 sådanne findes.
 Artikel 8.
1. Midlertidige, fuldstændige eller partielle  

 dispensationer fra bestemmelserne i artiklerne 6 og 7 (herunder udsættelse  

 eller formindskelse af fritiden) kan i hvert enkelt land bevilges af den  

 vedkommende myndighed eller på enhver anden af denne vedkommende myndighed  

 godkendt og med national lov og praksis stemmende måde 2. Ved afgørelsen af, under hvilke omstændigheder der  

 kan gives midlertidige dispensationer i overensstemmelse med bestemmelserne i  

 foregående stykkes pkt. b) og c), skal der indhentes en udtalelse fra  

 vedkommende repræsentative arbejdsgiver- og arbejderorganisationer, hvor  

 sådanne findes.
 3. Hvor der gives tilladelse til midlertidige  

 dispensationer i overensstemmelse med nærværende artikels bestemmelser, skal  

 der som erstatning gives vedkommende personer fritid af en samlet varighed,  

 der mindst svarer til den i artikel 6 fastsatte periode.
 Artikel 9.
 For så vidt arbejdslønninger reguleres ved love og administrative  

 forskrifter eller er undergivet administrative myndigheders kontrol, må der  

 ikke ske nogen nedsættelse af lønnen for de af nærværende konvention  

 omfattede personer som følge af gennemførelse af foranstaltninger truffet i  

 medfør af konventionen.
 Artikel 10.
 1. Der skal træffes egnede foranstaltninger til at  

 sikre en betryggende administration af forskrifter eller bestemmelser  

 vedrørende den ugentlige fritid gennem effektivt tilsyn eller på anden måde.
 2. Såfremt den måde, hvorpå nærværende konventions  

 bestemmelser gennemføres, tillader det, skal der træffes de nødvendige  

 foranstaltninger i form af straffesanktioner for at sikre bestemmelsernes  

 overholdelse.
 Artikel 11.
Enhver medlemsstat, som ratificerer nærværende konvention, skal i sine  

 årlige rapporter i medfør af artikel 22 i Den internationale  

 Arbejdsorganisations statut medtage Artikel 12.
 Ingen af nærværende konventions bestemmelser skal have indflydelse på  

 nogen lov, kendelse, sædvane eller overenskomst, der sikrer vedkommende  

 arbejdere mere gunstige forhold end de i konventionens bestemmelser  

 omhandlede.
 Artikel 13.
 Nærværende konventions bestemmelser kan i hvert enkelt land midlertidigt  

 sættes ud af kraft af regeringen i tilfælde af krig eller anden nødsituation,  

 der udgør en trusel for landets sikkerhed.
 Artikel 14.
 De officielle ratifikationer af nærværende konvention skal fremsendes til  

 Det internationale Arbejdsbureaus generaldirektør til indregistrering.
 Artikel 15.
 1. Nærværende konvention er kun bindende for de  

 medlemmer af Den internationale Arbejdsorganisation, hvis ratifikationer er  

 blevet indregistreret hos generaldirektøren.
 2. Den træder i kraft 1 år efter det tidspunkt, da 2  

 medlemsstaters ratifikation er blevet indregistreret hos generaldirektøren.
 3. Derefter træder nærværende konvention i kraft for  

 enhver medlemsstat 1 år efter, at dens ratifikation er blevet indregistreret.
 Artikel 16.
1. En medlemsstat, som har ratificeret nærværende  

 konvention, kan opsige den efter 10 års forløb fra tidspunktet for  

 konventionens første ikrafttræden ved afgivelse af en erklæring, der  

 fremsendes til Det internationale Arbejdsbureaus generaldirektør til  

 indregistrering.
En sådan opsigelse træder først i kraft 1 år efter datoen  

 for dens indregistrering.
 2. Enhver medlemsstat, som har ratificeret nærværende  

 konvention, og som ikke inden for 1 år efter udløbet af den i foregående  

 stykke omhandlede 10 års-periode benytter sig af den i nærværende artikel  

 hjemlede opsigelsesret, er forpligtet i yderligere 10 år og kan derefter  

 opsige konventionen ved udløbet af hver 10 års-periode på de i nærværende  

 artikel anførte betingelser.
 Artikel 17.
 1. Det internationale Arbejdsbureaus generaldirektør  

 skal underrette alle Den internationale Arbejdsorganisations medlemmer om  

 indregistreringen af alle de ratifikationer og opsigelser, han modtager fra  

 organisationens medlemmer.
 2. Samtidig med at generaldirektøren underretter  

 organisationens medlemmer om indregistreringen af ratifikation nr. 2, skal  

 han gøre dem opmærksom på konventionens ikrafttrædelsesdato.
 Artikel 18.
 Det internationale Arbejdsbureaus generaldirektør skal i henhold til  

 artikel 102 i De forenede Nationers pagt fremsende udførlige oplysninger om  

 de ratifikationer og opsigelser, han har indregistreret i henhold til  

 bestemmelserne i de foregående artikler, til De forenede Nationers  

 generalsekretær til indregistrering.
 Artikel 19.Når Det internationale Arbejdsbureaus styrelsesråd måtte anse  

 det for nødvendigt, skal det forelægge generalkonferencen en rapport om  

 gennemførelsen af nærværende konvention og overveje ønskeligheden af at sætte  

 spørgsmålet om en hel eller delvis revision af den på konferencens dagsorden.
 Artikel 20.
1. Såfremt konferencen vedtager en ny konvention, der  

 helt eller delvis ændrer nærværende konvention, skal, medmindre andet måtte  

 være bestemt i den nye konvention, 2. Nærværende konvention skal under alle  

 omstændigheder forblive i kraft, som den foreligger med hensyn til form og  

 indhold, for de medlemsstater, som har ratificeret den, men som ikke har  

 ratificeret den ændrede konvention.
 Artikel 21.
 De engelske og franske gengivelser af nærværende konventions tekst har  

 samme gyldighed.
 Ovenstående er konventionens autentiske tekst, således som den behørigt  

 blev vedtaget af Den internationale Arbejdsorganisations generalkonference  

 under dens 40. møde, der blev afholdt i Geneve og erklæret afsluttet den 27.  

 juni 1957.
 TIL BEKRÆFTELSE heraf har vi undertegnet denne konvention i dag den 4.  

 juli 1957.
Konferencens præsident Harold Holt.
Det internationale Arbejdsbureaus generaldirektør David A.
Morse.
 Danmarks ratifikationsinstrument deponeredes den 17. januar 1958,  

 hvorefter konventionen i medfør af artikel 15 vil træde i kraft for Danmarks  

 vedkommende den 4. marts 1959.
 Udenrigsministeriet, den 7. november  

 1958.
J.O.
Krag.
