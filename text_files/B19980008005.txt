 I medfør af § 19, stk. 1, § 24, stk. 1-3, og § 25 i lov nr. 343 af 14. maj  

 1992 om kød (kødloven), som ændret ved lov nr. 481 af 12. juni 1996, § 15,  

 stk. 1, § 19, stk. 1-3, og § 20 i lov nr. 342 af 14. maj 1992 om mælk,  

 mælkeprodukter, margarine m.v. (mælkeproduktloven), som ændret ved lov nr.  

 481 af 12. juni 1996, § 2, stk. 2, § 12 og § 14, stk. 1-3, i lov nr. 290 af  

 29. april 1992 om æg og ægprodukter, som ændret ved lov nr. 481 af 12. juni  

 1996, § 14, stk. 5, og § 26 a i lov om kvalitetskontrol med fisk og  

 fiskevarer, jf. lovbekendtgørelse nr. 649 af 4. august 1993, § 48 a, stk. 2  

 og 4, i lov nr. 310 af 6. juni 1973 om levnedsmidler m.m., som ændret senest  

 ved lov nr. 407 af 22. maj 1996 og § 1 i lov nr. 343 af 25. maj 1990 om  

 administration af De Europæiske Fællesskabers retsakter om levnedsmidler m.m.  

 samt tekstanmærkning nr. 59 ad § 24 på Finansloven for finasåret 1998, og  

 efter bemyndigelse fra ministeren for fødevarer, landbrug og fiskeri  

 fastsættes:
 § 1.  Denne bekendtgørelse vedrører betaling for  

 kontrol af visse stoffer og restkoncentrationer i slagtedyr og kød samt fisk,  

 mælk og æg, jf. direktiv 96/23/EF, som foretages i henhold til bekendtgørelse  

 om indhold og kontrol af visse stoffer og restkoncentrationer i slagtedyr og  

 visse animalske produkter.
 § 2.  Udgifterne ved den i § 1 anførte kontrol, der  

 udøves af Veterinær- og Fødevaredirektoratet eller de kommunale  

 levnedsmiddelkontrolenheder, dækkes ved følgende afgifter:
§ 3.  De i § 2 nævnte virksomheder indsender til  

 Veterinær- og Fødevaredirektoratet senest 1 måned efter et kvartals udløb,  

 første gang senest den 1. august 1998, et af direktoratet udsendt  

 indberetningsskema med oplysninger om produktionsomfanget i det forudgående  

 kvartal.
På grundlag af indberetningen fremsendes en opkrævning af skyldigt  

 afgiftsbeløb.
Indbetalingen skal ske senest 30 dage efter opkrævningens  

 fremsendelse.
 § 4.  For erindringsskrivelser vedrørende ikke  

 rettidig betaling opkræves et gebyr på 200 kr.
 Stk. 2.  Ved for sen betaling opkræves 1,3 pct. pr.  

 påbegyndt måned fra kravets forfaldsdag.
 § 5.  Veterinær- og Fødevaredirektoratets afgørelser  

 vedrørende opkrævning af afgifter, gebyrer og morarenter kan påklages til  

 Ministeriet for Fødevarer, Landbrug og Fiskeri.
 Stk. 2.  For klager over de i stk. 1 omhandlede  

 afgørelser, der er truffet i henhold til levnedsmiddelloven, er klagefristen  

 4 uger fra den dag, afgørelsen er meddelt den pågældende.
 Stk. 3.  Klagemyndigheden kan i de i stk. 2 nævnte  

 tilfælde indtil 6 måneder efter afgørelsen se bort fra overskridelse af  

 klagefristen, når overskridelsen af særlige grunde er undskyldelig.
 § 6.  Bestemmelserne om klage i § 5 er fastsat i  

 levnedsmiddelloven og bekendtgørelse om varetagelse af  

 kontrolafgiftsopkrævning.
 § 7.  Bekendtgørelsen træder i kraft den 1. marts  

 1998. Samtidig ophæves nr. 4 i bilag 2 til bekendtgørelse nr. 1172 af 21.  

 december 1995 om afgifter ved Veterinærdirektoratets kontrol med  

 kødvirksomheder som ændret ved bekendtgørelse nr. 1143 af 13. december 1996.
 § 8.  Bekendtgørelsen gælder ikke for Grønland.
Veterinær- og Fødevaredirektoratet, den  

 5. februar 1998 Ole Kopp Christensen / Flemming Simonsen (* 1) Bekendtgørelsen indeholder bestemmelser, der gennemfører dele af  

 Rådets direktiv 85/73/EØF som ændret og kodificeret ved Rådets direktiv  

 96/43/EF.
