Paa Indenrigsministeriets derom nedlagte allerunderdanigste Forestilling  

 har det under 4de d.
M. behaget Hans Majestæt Kongen allernaadigst at meddele  

 Forretningsudvalget for Anlæget af en Jernbane fra Hou Havn over Odder til et  

 Punkt paa Statsbanen mellem Skanderborg og Aarhus følgende Koncession paa  

 Anlæget af den ovennævnte Jernbane:
Vi Christian den niende, af Guds Naade Konge til Danmark, de Venders  

 og Gothers, Hertug til Slesvig, Holsten, Stormarn, Ditmarsten, Lauenborg og  

 Oldenborg, Gjøre vitterligt: At Vi efter derom indgivet Andragende i Overensstemmelse  

 med Lov af 12te Mai 1882 allernaadigst ville have forundt og bevilget  

 Forretningsudvalget for Anlæget af en Jernbane fra Hou Havn over Odder til et  

 Punkt paa Statsbanen mellem Skanderborg og Aarhus, bestaaende af: Os  

 elskelige Vor Justitsraad, Herredsfoged og Skriver i Hads Herred, Hr.
G.
S.  

 Rehling, R. af D., Os elskelige Vor Hofjægermester Chr.
Fred.
E. v.  

 Holstein-Rathlou til Stamhuset Rathlousdal m.
M., Proprietær, cand. juris  

 Chr.
Neergaard til Ranzausgave, Gaardeier J.
Nielsen af Odder samt Grosserer  

 af Aarhus, Hr.
H.
Broge, R. af D., Eneret til at anlægge en Jernbane fra Hou  

 Havn over Odder til et Punkt paa Statsbanen mellem Skanderborg og Aarhus samt  

 til i 80 Aar fra Banens Aabning at regne at benytte denne til Befordring af  

 Personer og Gods ved Hjælp af Lokomotiver, idet Vi dog ville have Staten  

 forbeholdt Eneret til Jernbanetransporten mellem de Punkter paa Statsbanerne,  

 med hvilke førstnævnte Bane ved Forbindelse med andre Jernbaner maatte komme  

 i Berøring.
Koncessionen meddeles derhos paa følgende Betingelser:
§ 1 Koncessionshaveren er pligtig at forelægge Vor Indenrigsminister  

 fuldstændige Planer til Anlæget af Banen, der gives samme Sporvidde som de  

 jydsk-fynske Statsbaner, med hvilke den sættes i Forbindelse, og underkaste  

 sig hans Bestemmelser om Detaillen af Banens Retningslinie og Bygningsmaade  

 samt Forsyning med Materiel og Inventar med Videre.
 Banen bygges som Lokomotivbane efter et lettere System og saaledes, at  

 Indhegning af Banen og Anbringelse af Led over Veioverkjørsler ligesom ogsaa  

 Bevogtning af disse i Reglen bortfalder.
 Vilkaarene for Banens Tilslutning til Statsbanen og Medafbenyttelsen af  

 denne er Vor Indenrigsminister bemyndiget til at fastsætte efter nærmere  

 Forhandling med Koncessionshaveren.
§ 2 Halvdelen af Erstatning for de Grunde og Eiendomme, som for bestandig  

 afgives til det her omhandlede Anlæg, udredes i Overensstemmelse med § 2 af  

 Lov 12te Mai 1882 af Statskassen.
Den anden Halvdel af disse Udgifter samt  

 Omkostningerne ved alle iøvrigt med Anlæget i Forbindelse staaende  

 Forretninger, Arbeider og Foranstaltninger af enhver Art saavelsom ved  

 Besigtigelses-, Expropriations- og Taxationskommissioner og deslige blive at  

 afholde af Koncessionshaveren.
Udbetalingen af Erstatninger til de Skadelidende, af Diæter og  

 Befordringsudgifter til Kommissionsmedlemmerne med Videre Sker efter nærmere  

 Bestemmelse af Vor Indenrigsminister.
Hvis det af denne forlanges, at  

 Udbetalingen skal ske gjennem Statskassen, skal Koncessionshaveren være  

 pligtig til at stille et Beløb af indtil 30,000 Kr. pr.
Mil af Banens Længde  

 til Ministerens Raadighed samt desuden paa Forlangende efterhaanden at udrede  

 det Beløb, som Ministeren anser fornødent til disse Udgifters Dækning,  

 saaledes at Statskassen ingensinde kommer til at staa i Forskud hertil for  

 Koncessionshaveren.
Skulde Koncessionshaveren ikke udrede de saaledes  

 forlangte Beløb inden Udløbet af de Tidsfrister, som Vor Indenrigsminister i  

 denne Henseende maatte fastsætte, skal Vor Regjering være berettiget til  

 herfor at holde sig til den af Koncessionshaveren stillede Sikkerhed og at  

 standse Jernbaneanlæget.
Naar Udbetalingen af de omhandlede Erstatningsbeløb  

 m.v. saaledes har fundet Sted gjennem Statskassen, aflægges efter Anlægets  

 Fuldførelse ved den af Os beskikkede kongelige Kommissarius Regnskab over de  

 paagjældende Udgifter.
Imod dette Regnskab, i hvilket der ikke bliver at  

 beregne Koncessionshaveren nogen Rente af de af ham indbetalte Summer, skal  

 han ikke med Retsvirkning kunne fremsætte nogen Indsigelse.
§ 3 Til Overholdelse af Orden og Sikkerhed under Banens Bygning vil, saavidt  

 saadant af Vor Indenrigsminister maatte anses fornødent, blive anordnet et  

 eget Politiopsyn, hvis Indretning nærmere fastsættes af vedkommende Minister,  

 efterat der er givet Koncessionshaveren Leilighed til at yttre sig herover.
Dette Politis Anordninger, indenfor Grændserne af dets Omraade og  

 Myndighed, skal Koncessionshaveren være pligtig at underkaste sig.
Alle med  

 dette Politi forbundne Udgifter skulle udredes af Koncessionshaveren.
§ 4 Den almindelige Kontrol fra Statens Side med Hensyn til det hele Anlæg og  

 Overholdelsen af de derom gjældende Bestemmelser vil blive ført af en af Os  

 beskikket Kommissarius.
Alle Forhandlinger mellem Vor Regjering og Koncessionshaveren ske gjennem  

 denne Embedsmand.
Til ham indsendes saaledes alle Skrivelser og Andragender  

 fra Koncessionshaveren til Vor Regjering, og skulle disse være affattede i  

 det danske Sprog.
Kommissarius og de under ham fungerende Medhjælpere skulle  

 til enhver Tid have fri Adgang til alle Dele af det heromhandlede Anlæg, og  

 der skal af Koncessionshaveren meddeles Kommissarius alle de Oplysninger, som  

 han maatte fordre.
Han skal have Myndighed til at paatale og standse ethvert  

 Foretagende fra Koncessionshaverens Side, som han anser stridende mod de  

 fastsatte Bestemmelser og gjældende Love og Anordninger eller uforenelig med  

 den offentlige Sikkerhed.
Hans Paatale i saa Henseende skal uvægerligen tages  

 til Følge, indtil Sagen i fornødent Fald efter Koncessionshaverens  

 Forlangende er afgjort ved Vor Indenrigsministers Resolution.
§ 5 Udøvelsen af den specielle tekniske kontrol med Anlæget vil af Vor  

 Indenrigsminister blive overdragen til en Ingeniør.
Til denne har  

 Koncessionshaveren at indsende alle Planer, Tegninger med Videre til  

 Approbation, ligesom i Almindelighed alt, hvad der angaar Arbeidernes  

 Udførelse, vil blive paaset af denne tekniske Kontrol paa Regjeringens Vegne  

 i Overensstemmelse med den Instruktion, som af Vor Indenrigsminister gives  

 samme.
Alt, hvad der fra Koncessionshaverens Side indsendes til Kontrollen,  

 skal være affattet i det danske Sprog.
Alle Planer, Kort og Tegninger skulle  

 indsendes in duplo, hvorefter det ene Exemplar sendes tilbage til  

 Koncessionshaveren med Kontrollens Paategning.
Den kontrollerende Ingeniør og dennes Medhjælpere skulle til enhver Tid  

 have fri Adgang til alle Dele af Anlæget og til de Steder, hvor der arbeides,  

 og der skal af Koncessionshaveren gives alle de Oplysninger, som mundtlig  

 eller skriftlig maatte fordres med Hensyn til Anlægene og Arbeiderne paa  

 samme med Videre.
Kontrollen skal have Myndighed til at foretage alle de  

 Undersøgelser og Prøver med de leverede Materialier, de udførte Arbeider med  

 Mere, som den maatte anse for nødvendige.
Koncessionshaveren skal yde den  

 fornødne Hjælp hertil og udrede Udgifterne ved alle Undersøgelser og Prøver,  

 som foretages.
Kontrollen er berettiget til at forkaste de af  

 Koncessionshaveren foreslaaede Konstruktioner eller leverede Materialier, som  

 den anser for uskikkede til Øiemedet, og til at fordre enhver Del af  

 Arbeidet, som den anser for ufyldestgjørende, omgjort.
 Koncessionshaveren kan indanke de ham af den tekniske Kontrol givne Paalæg  

 for Vor Indenrigsminister, men er pligtig til, naar saadant forlanges af  

 Kontrollen, foreløbig at rette sig efter dennes Paalæg uden at kunne fordre  

 nogen Erstatning for det Tab, han muligen herved maatte lide.
§ 6 Alle Udgifter ved det ommeldte Tilsyn, derunder ogsaa indbefattet  

 Lønninger, Kontorhold, Reiseudgifter og deslige for de paagjældende  

 Embedsmænd, hvis Størrelse fastsættes af Vor Indenrigsminister, afholdes af  

 Koncessionshaveren.
§ 7 Anlæget af Banen skal fremmes saaledes, at den i alt Væsentligt er færdig  

 og under Iagttagelse af de nedenfor i Artikel 8 givne Forskrifter i sin hele  

 Udstrækning kan aabnes for Færdselen efter en fuldstændig Driftsplan inden  

 den 1ste Oktober 1884. Saafremt denne Termin ikke iagttages, skal  

 Koncessionen være forbrudt.
§ 8 Banen maa ikke aabnes for Driften, førend Tilladelse dertil er meddelt af  

 Vor Indenrigsminister, og der ved anstillede Prøver og Undersøgelser, hvortil  

 Udgiften afholdes af Koncessionshaveren, er opnaaet Vished for, at Anlæget  

 med Tilbehør samt det fornødne Driftsmateriel er af god Beskaffenhed og det  

 fornødne Tjenestepersonale tilstrækkelig indøvet.
§ 9 Alle Medlemmerne af Bestyrelsen for Banen saavel som alle Embeds- og  

 Bestillingsmænd ved denne skulle have dansk Indfødsret og være danske  

 Undersaatter.
§ 10 Tilsynet fra Statens Side med Banen og dens Drift føres af den af Os  

 beskikkede Kommissarius overensstemmende med den for ham af Vor  

 Indenrigsminister udfærdigede Instrux.
 Anser Vor Indenrigsminister det nødvendigt, kan han derhos beskikke en  

 sagkyndig Mand til at bistaa Vor Kommissarius ved det specielle tekniske  

 Tilsyn med Banen og Driftsmateriellet.
De nævnte Embedsmænd skulle have fri Adgang til Banen og dens Tilbehør  

 samt fri Befordring paa Banen, og Koncessionshaveren skal være pligtig til at  

 meddele dem enhver Oplysning vedkommende Banen og dens Drift, som maatte  

 blive begjært af ham, og rette sig efter de af dem givne Paalæg.
Han skal  

 derhos afholde alle Udgifter ved deres Lønning, Kontorhold, Reiser m.m. efter  

 Vor Indenrigsministers nærmere Bestemmelse.
§ 11 Til Opretholdelse af Orden og Sikkerhed for Færdselen paa Banen vil der af  

 Vor Indenrigsminister blive udfærdiget et Politireglement, som bliver  

 uvægerlig at følge under Banens Benyttelse.
§ 12 Der forbeholdes Vor Indenrigsminister Approbation paa Planen for de  

 ordinære Banetogs Anordning og Gang samt Ret til deri senere at bestemme  

 saadanne Forandringer, som han maatte anse nødvendige eller nyttige.
§ 13 Paa Banens Taxter og Reglementer for Befordring af Personer, Gods og  

 kreaturer forbeholdes Vor Indenrigsministers Approbation.
Samtlige Instruxer og øvrige Reglementer for Tjenesten paa Banen blive at  

 forelægge den kongelige Kommissarius, førend de træde i kraft.
De  

 Forandringer, han maatte fordre foretagne i dem, har Koncessionshaveren at  

 tage til Følge.
§ 14 Koncessionshaveren er forpligtet til at erstatte al den Skade, som ved  

 Befordringen paa Banen tilføies de paa samme befordrede Personer eller Gods  

 eller ogsaa andre Personer eller Gjenstande, og han kan ikkun fri sig fra  

 denne Forpligtelse ved at bevise, at det enten er den Beskadigedes egen  

 Skyld, at han har lidt Skade, eller at denne er bevirket ved et uafvendeligt  

 Tilfælde.
I Tilfælde af Overtrædelser fra Koncessionshaverens Side af de for Banens  

 Drift approberede Reglementer, Instruxer m.v. ligesom ogsaa, naar Ulykker  

 maatte indtræffe, der af Vor Indenrigsminister skjønnes at være  

 koncessionshaveren tilregnelige, uden at der dog findes Anledning til  

 offentlig Paatale, kan Vor Indenrigsminister paalægge Koncessionshaveren en  

 passende Mulkt, som bliver at udrede uden al Rettergang.
Dette gjælder ogsaa  

 for Overtrædelser af nærværende Koncession, forsaavidt disse ikke efter  

 koncessionens eget Indhold maatte medføre yderligere Virkninger.
§ 15 Koncessionshaveren er forpligtet til under en Mulkt, hvis Anvendelse og  

 Størrelse bestemmes af Vor Indenrigsminister, stedse at holde Banen med alt  

 Tilbehør i uformindsket og forsvarlig Stand overensstemmende med de for dens  

 Anlæg og Drift fastsatte Regler.
 Naar Driften maatte kræve det, skal Vor Indenrigsminister kunne paalægge  

 Koncessionshaveren at udvide Banens Driftsmateriel og andet Tilbehør.
§ 16 Det forbeholdes Vor Regjering i Krigstid at bestemme Betingelserne for  

 Banens Benyttelse til Befordring af Tropper eller til andet militært Øiemed.
 For Beskadigelser af Banen med Videre i Krigstilfælde, hvad enten de ske  

 ved Fjenden, eller de foretages til Landets Forsvar, paahviler der ei  

 Statskassen nogen Erstatningspligt.
 De Banens Eiere tilkommende Rettigheder forblive iøvrigt i Krigstid  

 sikkrede i deres fulde Omfang, uanset om de ere fremmede Magters Undersaatter  

 eller danske Statsborgere.
§ 17 Saavel ved Banens Anlæg som senere under dens Drift skal  

 Koncessionshaveren underkaste sig Vor Indenrigsministers Fordringer med  

 Hensyn til Indretning og Benyttelse af Lokaler for Told-, Telegraf- og  

 Postvæsenet og til, hvad der skal iagttages i Henseende til Undersøgelse og  

 Transport af toldpligtigt Gods, samt med Hensyn til Afgivelse og Indretning  

 af Vogne for Brev- og Pakkeposten.
 For Posternes Transport nyder Koncessionshaveren Godtgjørelse efter en af  

 Vor Indenrigsminister fastsat Taxt.
 For saadanne Forandringer eller Udvidelser af Post-, Telegraf- og  

 Toldvæsenets Lokaler, som efter disses første Indretning maatte blive  

 paalagte Koncessionshaveren, skal han nyde en passende Godtgjørelse efter Vor  

 Indenrigsministers Bestemmelse.
Koncessionshaveren skal, hvis Saadant af Vor Indenrigsminister forlanges,  

 til Jernbanetelegraf anvende Stænger, præparerede efter en af Ministeren  

 angiven Methode og af saadanne Dimensioner, at Statstelegrafens Linier  

 derpaa, om ønskes, kunne anbringes.
Hvis Stængerne saaledes af  

 Statstelegrafen benyttes, overtager denne Stængernes Vedligeholdelse for saa  

 lang Tid, som den benytter dem.
Telegrafapparaterne, der anvendes, skulle,  

 hvis der af Vor Indenrigsminister forlanges, være af den Konstruktion, som  

 benyttes ved Statstelegrafen, og de dermed forsynede Jernbanestationer skulle  

 paa Forlangende af Vor Indenrigsminister kunne benyttes til offentlig  

 Korrespondance paa Betingelser, der nærmere fastsættes af ham.
§ 18 Koncessionshaveren skal være pligtig til at underkaste sig de  

 Bestemmelser, Vor Indenrigsminister maatte træffe med Hensyn til civile og  

 militære Myndigheders Adgang til under Udførelsen af deres  

 Tjenesteforretninger at betræde Jernbanens Terræn.
§ 19 Regjeringen skal være berettiget til at fordre sig Banen med det dertil  

 hørende Driftsmateriel, Inventarium, Forraad og øvrigt Tilbehør overdragen  

 efter Forløbet af 25 Aar fra Banens Aabning at regne med de paa den hvilende  

 Forpligtelser - mod Udredelsen af et Vederlag lig det Tyvedobbelte af  

 Gjennemsnittet af Anlægets Nettoudbytte i de sidste 3 Aar, der ere gaaede  

 forud for det Aar, i hvilket det forlanges overdraget til Staten.
Saafremt  

 Banen med Tilbehør imidlertid ikke paa Overtagelsens Tid i enhver Henseende  

 findes i fuldstændig og vel vedligeholdt Stand, vil der i Vederlaget være at  

 afkorte et til de tilstedeværende Mangler svarende Beløb.
 Regjeringen skal imidlertid være berettiget til inden det ovennævnte  

 Tidspunkt at fordre Banen overdraget efter de ovenanførte Bestemmelser,  

 saafremt Driften uden uafvendelig Nødvendighed og uden Regjeringens Samtykke  

 afbrydes, ligesom Regjeringen i et saadant Tilfælde ogsaa skal være  

 berettiget til at etablere en midlertidig Drift for Koncessionshaverens  

 Regning og paa hans Risiko og vedblive dermed, indtil Koncessionshaveren paa  

 fyldestgjørende Maade godtgjør at være istand til selv at fortsætte Driften.  

 Mod det af Regjeringen for den midlertidige Drift aflagte Regnskab kan der  

 ikke med Retsvirkning reises nogen Indsigelse af Koncessionshaveren.
§ 20 I Tilfælde af Meningsulighed mellem Regjeringen og Koncessionshaveren om,  

 hvorledes Banens Nettoudbytte skal beregnes, eller om Fastsættelsen af det  

 Beløb, der i Henhold til Bestemmelsen i § 19, 2det Punktum, vil være at  

 afkorte i Vederlaget, skal Sagen i Mangel af mindelig Overenskomst afgjøres  

 ved Voldgift.
I dette Øiemed vælger Regjeringen og Koncessionshaveren hver en  

 Voldgiftsmand.
Naar disse Mænd blive enige om en Afgjørelse, er denne  

 forbindende for begge Parter, men blive de ikke enige, tilkalder Regjeringen  

 en i de paagjældende Forhold særlig kyndig Mand, ved hvis Afgjørelse det da  

 skal have sit endelige Forblivende.
Han skal ved sin Afgjørelse ikke være  

 bunden til at tage en af Parternes Paastande tilfølge, eller til at vælge  

 mellem de tvende Voldgiftsmænds Kjendelser.
Ved Voldgiftskjendelsen bestemmes  

 det tillige, hvilken af Parterne der skal bære Udgifterne ved Voldgiften.
§ 21 Der tilstaas Koncessionshaveren følgende Rettigheder og Begunstigelser med  

 Hensyn til det heromhandlede Anlæg:
§ 22 Efter Udløbet af hvert Driftsaar har Koncessionshaveren inden 3 Maaneder  

 at tilstille Vor Indenrigsminister en Extrakt af Driftsregnskabet og en  

 Beretning om Banens Drift i det forløbne Aar.
§ 23 Koncessionshaveren skal være uberettiget til uden Vor Indenrigsministers  

 Samtykke:
§ 24 Koncessionshaveren skal være forpligtet til at danne en Reservefond, til  

 hvilken aarlig vil være at henlægge en saadan Del af Overskudet af  

 Driftsindtægterne over Driftsudgifterne - under disse ikke indbefattet Rente  

 eller Dividende af Aktiekapitalen -, som af Vor Indenrigsminister nærmere  

 maatte blive bestemt.
Den aarlige Udgift til denne Reservefonds Dannelse  

 afholdes af Driftsudbyttet, hvorhos Fondens Renter og andre Indtægter  

 tillægges denne, indtil den har naaet en saadan Størrelse, som af Vor  

 Indenrigsminister anses tilstrækkelig.
 Reservefonden gjøres rentebærende efter en af Koncessionshaveren Vor  

 Indenrigsminister forelagt Plan.
 Alle Fonden tilhørende Værdipapirer skulle forsynes med Paategning af den  

 Kongelige Kommissarius om deres Bestemmelse.
Bestemmelsen med Reservefonden skal være at tjene til Dækning af  

 uforudsete større Udgifter i Almindelighed og desuden saavidt muligt at  

 afgive Midler til større Fornyelser af Banens Tilbehør, hovedsagelig Skinner,  

 Sveller, Driftsmateriel og Bygninger, dog at Vor Indenrigsminister i hvert  

 enkelt Tilfælde afgjør, hvorvidt der er tilstrækkelig Anledning til at lade  

 saadanne Udgifter afholde af Reservefonden.
Nedbringes Reservefonden ved  

 Afholdelse af disse Udgifter under det fastsatte høieste Beløb, bliver den  

 paa lignende Maade, som i denne Artikels 1ste Stykke angivet, at forøge,  

 indtil den har naaet dettes Størrelse.
§ 25 Koncessionshaveren er forpliglet til at underkaste sig alle de almindelige  

 Love og Anordninger, som for Tiden ere eller herefter maatte blive gjældende  

 for Jernbaners Anlæg og Drift i Kongeriget Danmark, ligesom han forøvrigt i  

 alle Henseender er underkastet danske Love og dansk Rettergang.
 Koncessionshaverens Værnething er den kongelige Landsover- samt Hof- og  

 Stadsret i Kjøbenhavn.
§ 26 I det Tilfælde, at Regjeringen skulde agte selv at anlægge eller at  

 tillægge Andre Koncession til Anlæg af Jernbaner, der af Vor Regjering ønskes  

 satte i Forbindelse med den her koncessionerede Jernbane, skal  

 Koncessionshaveren, i Mangel af mindelig Overenskomst med Vedkommende om  

 Betingelserne for den gjensidige Tilslutning og Drift, være underkastet de  

 Besstemmelser, som af Vor Indenrigsminister maatte blive givne.
§ 27 Førinden nogen Del af Anlæget paabegyndes, skal Koncessionshaveren  

 supplere det forinden Koncessionens Udfærdigelse stillede Depositum af 20,000  

 Kr. til 60,000 Kr. i saadanne Effekter, som Vor Indenrigsminister vil tage  

 for gode.
Det saaledes stillede Depositum skal tjene Vor Regjering til  

 Sikkerhed for de ovenanførte Betingelsers Opfyldelse, og skulde Regjeringen  

 være nødsaget til at gjøre sig betalt i samme, skal Koncessionshaveren være  

 forpligtet til under Koncessionens Fortabelse uden Ophold at supplere  

 Sikkerheden til det nævnte Beløb.
Den stillede Sikkerhed bliver, forsaavidt  

 den ikke benyttes til Dækning af Statskassens Krav paa Koncessionshaveren, at  

 tilbagebetale, naar hele Anlæget er fuldført og aabnet for Driften  

 overensstemmende med de foranførte Bestemmelser.
 Forbrydes Koncessionen, hjemfalde de deponerede Beløb til Statskassen.
§ 28 Inden 3 Maaneder efter Banens Aabning for Driften vil der være at danne et  

 Aktieselskab, til hvilket Forretningsudvalget skal overdrage koncessionen  

 uden Vederlag.
 Vi forbeholde Os efter Forslag af Koncessionshaveren at fastsætte de  

 fornødne Bestemmelser for Aktieselskabet og derunder Vor Regjerings Tilsyn  

 med Banen.
 Senere Overdragelse af Koncessionen kan kun finde Sted med Vort Samtykke.
§ 29 Forsaavidt Koncessionshaveren ikke inden 1ste April 1883 godtgjør for Vor  

 Indenrigsminister, at den til det herommeldte Anlæg fornødne Kapital haves  

 til Raadighed, og at 10 pCt. af samme er kontant tilstede, er Koncessionen  

 forbrudt og den indbetalte Sikkerhed af 20,000 Kr. hjemfalden til  

 Statskassen.
 Forinden det overensstemmende med Foranstaaende er godtgjort, at den  

 fornødne Kapital haves til Raadighed, maa Anlæget ikke paabegyndes.
§ 30 Med Hensyn til Koncessionens Fortolkning skal Koncessionshaveren være  

 underkastet Vor Indenrigsministers Kjendelse.
§ 31 Ved ethvert Thronskifte vil der paa Koncessionen være at erhverve  

 allerhøieste Konfirmation.
 Hvorefter alle Vedkommende sig allerunderdanigst have at rette.
 Givet paa Amalienborg, den 4de September  

 1882.
 Under Vor Kongelige Haand og Segl.
I kongens Navn Frederik, Kronprinds.
(L.
S.) \ E.
Skeel.
 Hvilket herved bringes til almindelig Kundskab.
 Indenrigsministeriet, den 7de September  

 1882.
E.
Skeel.
 \ Larsen.
