Fremsat den 19. januar 2000 af  

 socialministeren (Karen Jespersen) Forslag til Lov om forhøjelse af  

 hædersgaver § 1. De beløb, som oprindeligt er fastsat som  

 hædersgaver i henhold til de love, der er anført under nr. 1-4,  

 forhøjes med 1.400 pct. til 12.000 kr. årligt.
 1)	Lov nr. 93 af 20. marts 1940 om udbetaling af hædersgaver til  

 danske sømænd og fiskere og deres efterladte, som ændret  

 ved lov nr. 384 af 9. august 1945 og lov nr. 67 af 3. marts 1948.
 2)	Lov nr. 378 af 10. juli 1940 om udbetaling af hædersgaver til  

 efterladte efter faldne og til sårede den 9. april 1940.
 3)	Lov nr. 383 af 9. august 1945 om visse hædersgaver til danske  

 søfarende og fiskere og deres efterladte.
 4)	Lov nr. 475 af 1. oktober 1945 om erstatning til  

 besættelsestidens ofre, jf. lovbekendtgørelse nr. 136 af 23.  

 februar 1995, som ændret ved lov nr. 1018 af 4. december  

 1996.
 Stk. 2. Tilsvarende forhøjelse foretages af  

 hædersgaver til sårede og til efterladte efter faldne den 29.  

 august 1943.
§ 2. Hvis en modtager af hædersgave tillige har ret til  

 pension efter § 14, stk. 1, 2 eller stk. 3, nr. 1, i lov om social  

 pension, forhøjes hædersgaven med yderligere 1.800 kr.  

 årligt.
Forhøjelsen tilkommer ikke en efterladt  

 ægtefælle, til hvem en hædersgave er overgået ved  

 ægtefællens død, medmindre pågældende selv har  

 ret til pension efter § 14, stk. 1, 2 eller stk. 3, nr. 1, i lov om  

 social pension.
En modtager af hædersgave, der har ret til  

 forhøjelsen på 1.800 kr. årligt, bevarer denne ret efter  

 overgang til at modtage folkepension.
 § 3. Loven træder i kraft den 1. april 2000.
 Stk. 2. Samtidig ophæves lov nr. 223 af 25. marts  

 1997.
Bemærkninger til lovforslaget Almindelige bemærkninger De hædersgaver, der er nævnt i lovforslaget,  

 er med få undtagelser oprindeligt fastsat til 800 kr. årligt.
 Hædersgaverne er siden reguleret i anledning af 10-,  

 15-, 20-, 25-, 40- og 45-årsdagen for Danmarks befrielse og i anledning  

 af 25- og 50-årsdagen for den danske regerings brud med  

 besættelsesmagten den 29. august 1943. Endvidere er hædersgaverne  

 forhøjet i 1979.
 De oprindelige hædersgavebeløb blev senest  

 forhøjet  i 1997 ved lov nr. 223 af 25. marts 1997 med 750 pct. til  

 6.800 kr. årligt med virkning fra 1. januar 1997.
 I anledning af 50-året for Danmarks befrielse blev  

 der udbetalt en ekstraordinær hædersgave på 5.800 kr.
Til hædersgavemodtagere, som tillige har ret til  

 førtidspension efter § 14, stk. 1, 2 eller stk. 3, nr. 1, i lov  

 om social pension, ydes et tillæg til hædersgaven på 1.800  

 kr. årligt.
Tillægget skyldes ændringer i  

 skattelovgivningen i forbindelse med indførelse af kildeskatten.
 Det foreslås nu, at de beløb, som oprindeligt  

 er fastsat som hædersgaver i de nævnte love, fra 1. april 2000  

 forhøjes med yderligere 650 pct.   det vil sige med 5.200 kr.   eller  

 i alt med 1.400 pct., således at hædersgaver for fremtiden ydes  

 med 12.000 kr. årligt til besættelsestidens ofre m.fl. (13.800  

 kr. til visse pensionister, jf. forslagets § 2).
 Det foreslås endvidere, at en tilsvarende  

 forhøjelse foretages af hædersgaver til sårede og  

 efterladte efter faldne den 29. august 1943.
Administrative og økonomiske konsekvenser af lovforslaget Forslaget om en forhøjelse af det årlige  

 hædersgavebeløb med 5.200 kr. fra 6.800 kr. til 12.000 kr.  

 skønnes at medføre en samlet årlig merudgift på  

 23,1 mill. kr. i 2000, 29,2 mill. kr. i 2001, 27,6 mill. kr. i 2002 og 26,1  

 mill. kr. i 2003. Heraf skønnes merudgiften til 0,5 mill. kr. i 2000  

 og 0,6 mill. kr. i hvert af BO-årene for den gruppe, hvor  

 administrationen hører under Søfartsstyrelsen  

 (Erhvervsministeriet). Resten af beløbet vedrører den gruppe,  

 hvor administrationen hører under Arbejdsskadestyrelsen  

 (Socialministeriet).
 Lovforslaget forventes ikke at medføre  

 administrative merudgifter.
Erhvervsmæssige konsekvenser Forslaget har ingen erhvervsmæssige  

 konsekvenser.
Miljømæssige konsekvenser Forslaget har ingen miljømæssige  

 konsekvenser.
Forholdet til EU-retten Forslaget indeholder ingen EU-retlige aspekter.
Lovforslagets konsekvenser i  

 hovedtræk Positive konsekvenser/  

 Mindreudgifter (hvis ja, angiv omfang) Negative konsekvenser/  

 Merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Nej 2000: 23,1 mill. kr.
 2001: 29,2 mill. kr.
 2002: 27,6 mill. kr.
 2003: 26,1 mill. kr.
Administrative konsekvenser for stat, kommuner og  

 amtskommuner Nej Nej Økonomiske konsekvenser for erhvervslivet Nej Nej Administrative konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Lovforslaget indeholder ingen EU-retlige  

 aspekter Bemærkninger til lovforslagets  

 enkelte bestemmelser Til § 1 Det foreslås, at hædersgaverne forhøjes  

 til 12.000 kr. årligt.
Bestemmelsen svarer i øvrigt til § 1  

 i gældende lov.
Til § 2 Bestemmelsen svarer til § 2 i gældende lov.
Til § 3 Det foreslås i stk. 1, at loven træder  

 i kraft den 1. april 2000 og i stk. 2 at gældende lov samtidig  

 ophæves.
