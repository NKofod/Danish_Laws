Afståelse af ejendom i  

 ekspropriationssituation Spørgsmål Vil overdragelse  

 af ejendom til kommunen være omfattet af ejendomsavancebeskatningslovens §  

 11,  

 2. punktum? Svar Ja.
Beskrivelse af de faktiske forhold Spørger ejer en  

 ejendom beliggende i byzone og i et område, der på nuværende tidspunkt består  

 af forskellige erhvervsbygninger, hvor en del af disse benyttes til blandet  

 erhverv og beboelse, herunder spørgers ejendom.
Spørgers ejendom  

 er beliggende i et rammeområde for Kommuneplan 2005-2016. Under behandlingen  

 af  

 Kommuneplan 2005-2016 indkom der et ønske fra et regionalt uddannelsescenter  

 om  

 opførelse af et uddannelsescenter i området.
Byrådet godkendte på møde den 1.  

 marts 2005 Kommuneplan 2005-2016, hvoraf det fremgår, at der skal ske  

 byomdannelse  

 i et rammeområde fra erhverv til bolig- og service formål, herunder med  

 mulighed for undervisningsformål.
 I forlængelse af  

 vedtagelsen af Kommuneplan 2005-2016 har Teknik og Miljøudvalget i samarbejde  

 med bestyrelsen for det regionale uddannelsescenter og dennes bygherre  

 foreslået en specifik beliggenhed til et nyt uddannelsescenter i  

 rammeområdet.  

 Beliggenheden omfatter syv angivne matrikelnumre, hvor spørgers ejendom er en  

 af disse.
 Kommunalbestyrelsen  

 har på Byrådsmøde den 13. september 2005 behandlet byomdannelsen i  

 rammeområdet  

 som grundlag for en efterfølgende lokalplanlægning af området.
Det fremgår af  

 Dagsorden til Byrådsmødet, at der arbejdes ud fra den foreslåede beliggenhed  

 for uddannelsescentret, og at kommunen skal foretage opkøb af de syv  

 implicerede ejendomme angivet med matrikelnumre for efterfølgende at  

 videresælge disse til uddannelsescentret.
Indstillingen om projektet  

 godkendelse og kommunens opkøb af de syv ejendomme er tiltrådt på mødet.
 Rammeområdet er  

 efterfølgende blev lokalplanlagt med vedtagelsen af Lokalplan L, der er  

 endeligt  

 vedtaget af Byrådet den 13. juni 2006. Lokalplanen er offentliggjort den 9.  

 august 2006 og er første del af omdannelsen af området, der er specifikt  

 udarbejdet for at give mulighed for at omdanne den nordligste del af området  

 til en del af et nyt fælles regionalt uddannelsescenter.
Kommunen har  

 indgået frivillig aftale om afståelse med tre af de syv implicerede ejere af  

 ejendomme i lokalplansområdet.
Spørger accepterede den 3. august 2006 en  

 købsaftale med Kommunen betinget af Kommunalbestyrelsens godkendelse.
Aftalen  

 blev godkendt af Byrådet på møde den 26. september 2006. Ejendommen er  

 overdraget den 31. oktober 2006.
 De fire ejere,  

 der ikke har ønsket at indgå en frivillig aftale om afståelse til kommunen,  

 er  

 efterfølgende indkaldt til åstedsforrentning med henblik på ekspropriation af  

 ejendommene.
SKATs indstilling og begrundelse Fortjeneste ved  

 afståelse af fast ejendom, der ikke er erhvervet som led i den  

 skattepligtiges  

 næring ved handel med fast ejendom, medregnes som udgangspunkt ved opgørelsen  

 af den skattepligtige indkomst efter reglerne i  

 ejendomsavancebeskatningsloven.
Dette gælder dog  

 ikke for fortjeneste, der er indvundet ved modtagelse af en erstatningssum i  

 anledning  

 af ekspropriation af fast ejendom.
En sådan fortjeneste er skattefri efter §  

 11, 1. pkt., i ejendomsavancebeskatningsloven (EBL). Reglen om  

 skattefritagelse  

 gælder efter lovens § 11, 2. pkt., også for fortjeneste ved salg til en  

 erhverver, der efter formålet med erhvervelsen opfylder betingelserne for at  

 ekspropriere ejendommen.
 Det er ved en  

 højesteretsdom fastslået, at det efter sammenhængen med EBL § 11, 1. pkt., må  

 være en betingelse for anvendelse af EBL § 11, 2. pkt., at det på  

 aftaletidspunktet må påregnes, at dispositionen vil blive gennemtvunget ved  

 ekspropriation, såfremt en frivillig aftale ikke bliver indgået, jf.  

 Ligningsvejledningen 2007-1, afsnit  


  

 E.J.2.8  


  

 og  


  

 SKM2006.438.SKAT  


.
 Følgende  

 betingelser skal være opfyldt på aftaletidspunktet, for at overdragelsen af  

 en  

 fast ejendom kan anses for sket i en ekspropriationssituation:
 a.
 Der  

  

 skal  

 på aftaletidspunktet  

  

 være  

 ekspropriationshjemmel i  

 lovgivningen til det pågældende formål.
 b.
På aftaletidspunktet må det kunne påregnes, at ekspropriation  

  

 vil ske  

 i mangel af frivillig aftale, dvs. at den eksproprierende myndighed skal  

 udvise  

 vilje til at ekspropriere.
Der skal foreligge ekspropriationsrealitet.
 Det gælder for  

 erhvervsmæssige ejendomme, der er afskrevet på, jf. afskrivningslovens § 21,  

 at  

 genvundne afskrivninger ikke er omfattet af EBL § 11, og dermed ikke er  

 skattefrie.
 I den konkrete  

 sag finder SKAT, at betingelsen om ekspropriationshjemmel er opfyldt med  

 vedtagelsen  

 og offentliggørelsen af Lokalplanen L.
Byrådet tiltræder  

 på møde den 13. september 2005 en indstilling om opkøb af syv ejendomme til  

 gennemførelse af kommuneplanens rammeområde.
De syv ejendomme er specifikt  

 benævnt med matrikelnumre på dagsordenen til Byrådsmødet.
Ejendommene fremgår  

 ligeledes med matrikelnumre af den efterfølgende vedtagne lokalplan.
 Kommunen har  

 søgt at indgå frivillig aftale om afståelse af ejendommene med de syv ejere.  

 Tre ejere, herunder spørger, har indgået frivillig aftale, mens de resterende  

 fire ejere, det ikke var muligt at indgå frivillig aftale med, umiddelbart i  

 forlængelse heraf er indkaldt til åstedsforretning med henblik på  

 ekspropriation.
 Spørger har  

 indgået en frivillig aftale primo august, mens der er indkaldt til  

 åstedsforretning ultimo august, dvs. der er en tidsmæssig snæver sammenhæng i  

 kommunens erhvervelse af ejendommene.
Kommunalbestyrelsen  

 har ikke specifikt tilkendegivet af ville ekspropriere spørgers ejendom.
Men  

 da  

 spørgers ejendom er del af et og samme projekt, der gennemføres inden for en  

 snæver  

 tidsramme for at realisere en lokalplan, indikerer dette, at det er tale om  

 en  

 serieekspropriationssituation.
 Det findes  

 derfor nærliggende at antage, at Kommunalbestyrelsen ville have eksproprieret  

 samtlige ejendomme til projektets gennemførelse, og det synes påregneligt, at  

 Kommunalbestyrelsen ville have eksproprieret spørgers ejendom, såfremt der  

 ikke  

 var indgået en frivillig aftale om afståelse.
 På baggrund af  

 ovenstående finder SKAT, at Kommunalbestyrelsens handlemåde indikerer  

 ekspropriationsvilje.  

 SKAT anser derfor betingelsen om ekspropriationsrealitet for at være opfyldt.
 Idet der både er  

 ekspropriationshjemmel og ekspropriationsrealitet, indstiller SKAT, at  

 spørgsmålet om overdragelse af ejendom til kommunen er omfattet af EBL § 11,  

 2.  

 punktum, besvares med et ja.
Skatterådets afgørelse og begrundelse Skatterådet  

 tiltræder SKATs indstilling og begrundelse.
Svaret er bindende for skattemyndighederne i følgende periode Svaret er  

 bindende for skattemyndighederne i 5 år fra afgørelsens dato.
