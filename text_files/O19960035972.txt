Resumé  


  

 I oktober måned 1996 besøgte ombudsmanden efter invitation fra Storstrøms  

 Amt Amtshospitalet i Vordingborg.
Under besøget havde ombudsmanden drøftelser  

 med repræsentanter for ledelsen, personalet, patienterne, patientrådgiverne  

 og  

 Landsforeningen SIND.
 Samtalerne med patienterne understregede ombudsmandens  

 umiddelbare indtryk af et venligt og kompetent personale - og et i øvrigt  

 velfungerende hospital. (J.nr. 1996-1311-424).
Besøg på Amtshospitalet i Vordingborg Besøgets forløb:
A.
Møde med repræsentanter for hospitalsledelsen:
Ved ankomsten til hospitalet  

 havde jeg og mine medarbejdere et møde med repræsentanter for hospitalets  

 ledelse.
Jeg fik her lejlighed til at orientere om ombudsmandens  

 inspektionsvirksomhed  

 generelt, men navnlig om de forhold som havde interesseret ombudsmanden under  

 inspektioner af psykiatriske hospitaler.
Besøget i dag var ikke et egentligt  

 inspektionsbesøg efter ombudsmandsinstruksens § 3, stk. 3, da hospitalet  

 hørte  

 under amtet - og dermed ikke var underlagt ombudsmandens kompetence.
Jeg  

 henviste til tidligere lignende besøg, som f.eks. mit besøg på psykiatrisk  

 hospital i Risskov i foråret 1994 (se redegørelsen i Folketingets Ombudsmands  

 beretning for året 1993, s. 407).
 Ledelsen gav en kort introduktion  

 til besøget på hospitalet:
Amtet har ca. 250.000  

 indbyggere.
Hospitalet blev i 1993 fusioneret med centralsygehuset i Næstved.  

 Der er 12 afdelinger (heraf to afdelinger for grønlandske patienter) med 178  

 sengepladser, 90 dagpladser, og der ydes ca. 14.000 ambulante behandlinger om  

 året.
Hospitalets akut lukkede modtageafdelinger (31 og 11) blev istandsat og  

 udvidet i 1993 således at der nu er oprettet flere enestuer, fællesrum etc.
Akutafdelingerne har en  

 gennemsnitlig indlæggelsestid på 10 dage hvilket er et fald i forhold til  

 tidligere år.
I få tilfælde, hvis der eksempelvis er tale om meget voldelige  

 patienter, kan opholdet i de akutte modtagelsesafdelinger være længere.  

 Ophold  

 i op til år er forekommet, men ikke ofte.
De akutte modtagelsesafdelinger har  

 ofte overbelægning.
Afdelingerne er normeret til 14 patienter, men i perioder  

 er der 15-17 patienter.
Langtidsafdelingerne er  

 normeret til 16 patienter, men med periodevis overbelægning med én patient.  

 Afdelingerne blev udvidet i 1993, men kun den ene (afdeling 32) blev ved  

 samme  

 lejlighed istandsat.
Langstidsafdelingerne arbejder på et miljøterapeutisk  

 grundlag.
Den gennemsnitlige indlæggelsestid er 60-120 dage.
Næsten halvdelen  

 af patienterne på langtidsafdelingerne er retspsykiatriske patienter - de  

 fleste med behandlingsdom.
De første år sandede langtidsafdelingerne til på  

 grund af for få udskrivninger, men situationen er blevet bedre.
I øjeblikket  

 er  

 den længste indlæggelsestid otte år, men for nylig tog hospitalet afsked med  

 en  

 af de sidste patienter fra hospitalets "asylperiode". Pågældende  

 patient var nu overført på plejehjem efter 40 års ophold på hospitalet.
 Hospitalet har  

 togerontopsykiatriske afdelinger.
Der er opbygget fire  

 distriktspsykiatriske centre.
Alle amtets borgere har herefter mulighed for  

 at få psykiatrisk hjælp.
Hospitalet har også oprettet et gerontopsykiatrisk  

 team der med base på hospitalet kører ud i hele amtet.
De fire  

 distriktspsykiatriske centre har hver tilknyttet en overlæge der sammen med  

 reservelæger, distriktssygeplejersker, socialrådgiver, psykolog og  

 ergoterapeut udgør et team.
Distriktspsykiatriske sygeplejere udsendes fra  

 centrene.
De fleste af de omtalte 14.000 ambulante behandlinger ydes af de  

 fire  

 centre.
Hospitalet har haft vanskeligheder med at bevare den - ideelt set -  

 tætte kontakt med personalet på centrene.
Forbindelsen til og udvekslingen  

 med  

 centrenes personale har især været vanskeliggjort af hospitalets mangel på  

 læger og af at hospitalets sengeafsnit lider under ikke at have en fast  

 tilknyttet overlæge.
Hospitalets struktur med fast tilknyttede overlæger til  

 de enkelte hospitalsafdelinger har med andre ord nedsat mulighederne for  

 udveksling.
De distriktspsykiatriske centre har ikke helt den samme  

 selvstændige status som i andre amter.
Amtet har ønsket ét hospital  

 som kunne vedligeholdes og udbygges.
Det meste af amtets psykiatriske arbejde  

 udgår således fra hospitalet.
En institution under bistandslovens § 112 er  

 under etablering.
Det blev oplyst at institutionen forventes færdig til  

 ibrugtagning i november 1996. Under denne institution bliver der oprettet  

 seks  

 sengepladser.
Sengepladserne forventes at indgå i hospitalets muligheder for  

 at  

 skabe udslusningspladser.
Mangel på udslusningsmuligheder og sociale tilbud  

 efter indlæggelsen blev fremhævet som et svagt punkt i det psykiatriske  

 tilbud.
Hospitalet har endvidere projekteret et psykiatrisk akut  

 modtageafsnit  

 med skadestuefunktion med 10 sengepladser.
Skadestuen forventes i brug ved  

 udgangen af 1997. Jeg har bedt hospitalets ledelse underrette mig når  

 skadestuen tages i brug.
Hospitalet måtte regne med  

 problemer med at få besat ledige lægestillinger, og der er stadig mangel på  

 sengepladser.
I denne forbindelse blev hospitalets stramme visitation nævnt.  

 Ledelsen var bekendt med at amtets kommuner undertiden var kritisk indstillet  

 over for hospitalets stramme visitation.
Som et sidste punkt blev nævnt at  

 hospitalets normering for plejepersonalet lå under landsgennemsnittet.
Der er  

 således ikke en ledende sygeplejerske døgnet rundt på afdelingerne.
Man  

 bruger  

 "trissevagter" for hele hospitalet.
Ledelsesrepræsentanterne var  

 glade for indførelsen af patientrådgiverordningen.
Patientmøder afholdes på  

 nogle afdelinger, men der findes ikke et patientråd.
Behandlingsplaner indgår  

 som en fast del af rutinerne i forbindelse med indlæggelse og behandling.
Men  

 planerne udformes forskelligt på de enkelte afdelinger.
Man havde forsøgt at  

 fremstille standarder - såkaldte orange ark, men udfyldningen og anvendelsen  

 af  

 arkene varierede fra afdeling til afdeling.
 Ledelsen lagde megen vægt på  

 at skabe muligheder for efteruddannelse på alle niveauer - at kvalificere  

 personalet i forbindelse med udviklingen af en omsorgs- og plejekultur.
B.
Rundgang:
Afdeling 43  

  

 : Afdelingen er en lukket afdeling for gerontopsykiatriske  

 patienter.
Der er normeret 18 sengepladser med otte stuer og to enestuer.  

 Værelserne er store og lyse med forskellig udsmykning på væggene.
En af  

 tosengsstuerne kan i situationer med overbelægning indrettes til en  

 tresengsstue.
Stuen har indtil for nylig fungeret som tresengsstue i  

 halvandet  

 år - dog ikke med de samme patienter.
Personale og ledelse var klar over  

 ulemperne for den tredje patient der ikke har mulighed for at få vendt sin  

 seng op ad en mur.
Der er en stor spisestue -  

 som også anvendes til andre formål som f.eks. gymnastik - med tilhørende  

 serveringskøkken.
Der er endvidere en dagligstue - alt sammen lyst og  

 venligt.  

 Fra dagligstuen er der udgang til en overdækket terrasse med en mindre,  

 aflukket  

 have.
Der er to besøgsrum med tv og en mobil mønttelefon.
Det sker meget  

 sjældent at en patient via mønttelefon kontakter personer uden for  

 familiekredsen - som f.eks. politi og brandvæsen.
På etagen ovenover befinder  

 fysioterapien sig hvorimod patienterne skal ud af afdelingen for at komme til  

 den centrale ergoterapi.
Der er fire store badeværelser/toiletter med speciel  

 indretning til gamle.
Afdelingen har tilknyttet en overlæge og en  

 førstereservelæge, og plejepersonalet udgøres af fem sygeplejersker, 17  

 plejere/social-og sundhedsassistenter, to social- og sundhedsassistentelever  

 og to sygeplejestuderende.
Der er endvidere tilknyttet to husassistenter.
Den  

 gennemsnitlige indlæggelsestid er 40 dage.
Den længste indlæggelsestid har  

 indtil nu været et et kvart år.
Afdelingen er meget velholdt, og personalet  

 bekræftede mit umiddelbare indtryk af en rolig og velfungerende afdeling.
Afdeling 41  

  

 : Afdelingen er en åben afdeling for unge i alderen 15  

 til 24 år.
Fra den 1. januar 1997 udbygges samarbejdet med Amtsungdomscentret  

 der arbejder med unge i alderen fra 18 til 25 år.
Det tættere samarbejde  

 indebærer at afdelingen efter 1. januar 1997 vil være for unge mellem 18 og  

 25  

 år.
Afdelingen oplyste at unge mellem 14 og 18 år optages i Næstved på et  

 ambulatorium med sengepladser.
Afdelingen har 10 sengepladser.
Der er en  

 ensengsstue og fem tosengsstuer.
Der er mulighed for at tilbyde patienterne  

 dagstatus (i øjeblikket otte). Den gennemsnitlige indlæggelsestid er meget  

 varieret, men det er ikke usædvanligt at den unge er på afdelingen i et år.
Afdelingen har et baderum med  

 to kabiner, og tre toiletter samlet i et rum.
Der er fællesrum med computer  

 og musik, og en opholdsstue der åbnes efter kl. 16.00. Her er tv.
Et sidste  

 fællesrum har billard, motionscykel og klaver.
Der en endvidere et besøgsrum  

 som suppleres af muligheden for besøg i de andre fælles opholdsrum.
Skolen  

 slutter kl. 14.00, og der er tre lærere tilknyttet skolen.
Afdelingens  

 værksted  

 lukker kl. 14.30, men der er mulighed for efter nærmere aftale at benytte  

 værkstedet uden for åbningstiden.
I værkstedet kan patienterne lave smykker,  

 sy tøj, arbejde med træ etc.
Værkstedet har ud over lederen tilknyttet to  

 medarbejdere.
De unge laver selv mad i meget vidt omfang.
Der arrangeres  

 forskellige udflugter ligesom der i det hele taget arbejdes meget på at træne  

 de unge til at kunne klare en almindelig dagligdag med vask, madlavning etc.
 Afdelingens sengeafsnit har  

 ud over overlæge og reservelæger tilknyttet to socialpædagoger, fem en halv  

 sygeplejerske og syv en halv plejer/social- og sundhedsassistent.
Da jeg besøgte afdelingen,  

 var de unge i skole eller på værkstedet.
Jeg fik et godt og varmt indtryk af  

 afdelingen.
Afdeling 31  

  

 : Afdelingen er en lukket akut modtagelsesafdeling og  

 normeret til 14 patienter.
Der er i perioder overbelægning med to patienter.  

 Der er fire ensengsstuer og seks tosengsstuer.
To af ensengsstuerne er  

 indrettet i gamle firesengsværelser, og disse to værelser beboes af patienter  

 med en længere indlæggelse bag sig.
Afdelingen har ud over  

 overlæge og reservelæger tilknyttet otte sygeplejersker og 18 plejere/social-  

 og sundhedsassistenter.
Der er en lille dagligstue med spisebord og et  

 sofaarrangement.
Værelser benyttes bl.a. som besøgsrum.
Der findes endvidere  

 en større dagligstue med tv og musik, og en dagligstue for ikke-rygere.  

 Endvidere et stort spiserum og et samtalerum.
Der er fire badeværelser med  

 tilhørende toiletter.
Der findes endvidere et aktivitetsrum med spil,  

 computer,  

 bordtennis etc.
Patientkøkkenet står åbent om dagen.
 Afdelingen fremstod som  

 velholdt uden nævneværdig slitage.
Afdeling 12  

  

 : Dette er en lukket langtidsafdeling for voksne.  

 Afdeling 12 dækker optageområde syd hvorimod afdeling 32 - som mine  

 medarbejdere  

 havde lejlighed til at se efter frokost - dækker optageområde nord.
De to  

 afdelinger er, som alle andre afdelinger på hospitalet, parallelle eller  

 dobbelte.
Det vil sige der findes to langtidsafdelinger, to akutafdelinger  

 etc.  

 hver med sit optageområde, nord eller syd.
Der er plads til 16 patienter  

 fordelt på sekssengsstuer og fem tosengsstuer.
Der er fire badeværelser og  

 tre  

 toiletter.
For nogle år siden blev, som  

 tidligere nævnt, de to afdelinger udvidet arealmæssigt således at  

 afdelingerne  

 nu består af to tilstødende gange i en 90 grader vinkel.
Afdeling 12's  

 indgang  

 vender mod nord og er smallere end afdeling 32's.
I det hele taget kan jeg  

 bekræfte personalets opfattelse af at afdeling 12 virker mørkere og med  

 større behov for opfriskning end afdeling 32, der blev istandsat i 1993.
Afdeling 12 havde udnyttet de  

 fysiske rammer til at samle de mest velfungerende patienter i den mindste  

 vinkel.
Her er en stor opholdsstue og køkken hvor patienterne selv laver mad.  

 I dette afsnit befinder afdelingens værksted sig.
Tilbudene forsøges  

 tilpasset de enkelte patienters behov.
 Afsnittet i den anden vinkel  

 har spisestue, og maden her kommer fra det centrale køkken.
 Afdelingerne 12 og 32 har ud  

 over overlæge, reservelæger, psykolog og socialrådgiver fem sygeplejersker,  

 15 plejere/ social-og sundhedsassistenter, en ergoterapeut og en  

 værkstedsassistent og fire elever/studerende.
Den gennemsnitlige  

 indlæggelsestid er for øjeblikket i afdeling 12 200 dage og i afdeling 32 100  

 dage.
Den gennemsnitlige indlæggelsestid skal ses på baggrund af  

 afdelingernes  

 andel af retspsykiatriske patienter - ca. halvdelen af de indlagte patienter  

 er retspsykiatriske patienter.
 Under frokosten havde jeg  

 møde med personalerepræsentanter, en repræsentant for Landsforeningen SIND og  

 en repræsentant for patientrådgiverne.
SIND's repræsentant  

 fremhævede de indlagtes behov for ro og den uro nye indlæggelser på de  

 forskellige afdelinger medfører.
Det er navnlig de svageste patienter som  

 lider under uro på afdelingerne.
Problemet kunne løses ved at forøge antallet  

 af ensengsstuer, men SIND's repræsentant kendte de økonomiske muligheder for  

 generelt at indføre ensengsstuer.
Der er stadig et stort behov  

 for udslusningsmuligheder.
SIND's repræsentant imødeså med glæde oprettelsen  

 af det førnævnte akutte modtageafsnit med skadestuefunktion med 10  

 sengepladser og fremhævede behovet for at distriktspsykiatrien og hospitalet  

 lærte at arbejde endnu mere sammen under udskrivningsfasen.
Der er etableret væresteder i  

 Vordingborg og på Møn, og flere er planlagte.
Disse væresteder drives af  

 kommune og amt i fællesskab og dækker en del af patienternes behov efter  

 udskrivningen.
Værestederne lukker kl. 20.00, og SIND's repræsentant  

 vurderede  

 ikke behovet for et værested om aftenen som stort.
Patientrådgivernes  

 repræsentant fremhævede det gode samarbejde med hospitalet.
Psykiatrilovens  

 ordning fungerede godt, men det er vigtigt at der er tilpas mange rådgivere  

 til at sikre at rådgiverne ikke af patienterne opleves som en del af  

 behandlingssystemet.
En afgørende svaghed i systemet er, efter rådgivernes  

 mening, den lange tid der normalt går indtil tvangsindlæggelserne prøves af  

 domstolene.
Medarbejderrepræsentanten  

 nævnte at antallet af arbejdsskadeanmeldelser til Arbejdsskadestyrelsen fra  

 voldsramte medarbejdere var stadigt stigende.
Hospitalet havde igangsat et  

 nyt projekt til forebyggelse af den stigende vold over for medarbejderne.  

 Arbejdstilsynet havde i denne forbindelse peget på at arbejdet ikke var  

 tilrettelagt tilstrækkeligt hensigtsmæssigt.
Om eftermiddagen havde jeg  

 samtaler med de patienter der havde ønsket en samtale med mig.
Mine  

 medarbejdere havde i samme tidsrum lejlighed til at gennemgå forskellige  

 afdelingers  

 tvangsprotokoller og bemærkede i den forbindelse en sag hvor behovet for at  

 være omhyggelig med udformningen af begrundelserne - her for  

 beskyttelsesfiksering - kunne fremhæves.
Mine samtaler med patienter  

 understregede i øvrigt mit eget umiddelbare indtryk af et venligt og  

 kompetent  

 personale - og et velfungerende hospital.
En af patienterne rejste  

 forskellige spørgsmål om driften af hospitalets kiosk.
Disse spørgsmål fik  

 jeg  

 lejlighed til at forelægge ledelsesrepræsentanterne der lovede at bringe  

 patientens specifikke ønsker for varesortiment videre til ledelsen af  

 kiosken.
