Den 21. september 1993 undertegnedes i Bukarest en overenskomst om udvikling af økonomisk, industrielt og teknisk samarbejde mellem Kongeriget Danmarks regering og Rumæniens regering.
Den danske og engelske version af overenskomsten har følgende ordlyd:
OVERENSKOMST om udvikling af økonomisk, industrielt og teknisk samarbejde mellem  

 Kongeriget Danmarks regering og Rumæniens regering Kongeriget Danmarks regering og Rumæniens regering, herefter omtalt som  

 parterne, er idet de ønsker at yde et nyt bidrag til udvidelse og intensivering af  

 deres indbyrdes økonomiske forbindelser på basis af lige rettigheder og  

 gensidig fordel, idet de er besluttet på at udnytte de nye muligheder på baggrund af de  

 mere gunstige betingelser for en yderligere styrkelse af samarbejdet, idet der er skabt nye rammer for de dansk-rumænske forbindelser ved  

 Rumæniens associering med De Europæiske Fællesskaber, blevet enige om følgende:
Artikel 1 Parterne vil søge at udvikle og fremme økonomisk, industrielt og teknisk  

 samarbejde mellem interesserede institutioner, organisationer og virksomheder  

 i de to lande.
Dette samarbejde vil finde sted inden for forskellige  

 økonomiske sektorer samt på områderne anvendt videnskab og teknologi inden  

 for følgende former for samarbejde:
a. samarbejde om projekter af fælles interesse, herunder  

 kapitalinvestering, licens, know how og teknologioverførsel mellem danske og  

 rumænske virksomheder og institutioner; b. undersøgelser og besøg med henblik på realisering af fælles projekter; c. gennemførelse af kurser og konferencer for specialister; d. udveksling af specialister og praktikanter; e. udveksling af teknisk og økonomisk dokumentation og information; f. udveksling af erfaringer vedrørende implementering af den frie  

 markedsøkonomis principper og mekanismer, omstrukturering og modernisering af  

 økonomien; g. udveksling af informationer om disponibel produktionskapacitet og  

 samarbejdsprojekter; h. samarbejde om tilrettelæggelse af udstillinger og messer; i. andre gensidigt fordelagtige former for samarbejde.
Artikel 2 Parterne skal aktivt bistå hinanden med identifikation af områder og  

 projekter af særlig betydning for udviklingen af økonomisk, teknisk og  

 industrielt samarbejde mellem organisationer, institutioner og virksomheder i  

 de to lande.
 Parterne vil søge at identificere projekter, som eventuelt vil kunne  

 finansieres under eksisterende eller fremtidige bilaterale eller  

 multilaterale støtteprogrammer.
Artikel 3 På baggrund af den økonomiske struktur i de to lande anbefaler parterne,  

 at udviklingen af økonomisk, teknisk og industrielt samarbejde hovedsageligt  

 findes indenfor følgende sektorer: industriel produktion, landbrug, fiskeri,  

 fødevareforarbejdning, skovbrug, energi, infrastruktur, transport og  

 logistik, kommunikation, informatik, sundhed, byggeri, rådgivning,  

 tjenesteydelser, turisme, udvikling af den offentlige sektor, finanssektoren,  

 fag- og erhvervsuddannelser samt miljøbeskyttelse.
 Andre sektorer af fælles interesse vil kunne identificeres af parterne.
Artikel 4 Samtidig hermed nedsættes en fælles dansk-rumænsk komite for økonomiske  

 konsultationer sammensat af repræsentanter for relevante statslige  

 myndigheder og/eller for handel, industri, finansvæsen, landbrug samt andre  

 aktivitetsområder i de to lande.
 Inden for rammerne af dens muligheder skal den fælles dansk-rumænske  

 komite for økonomiske konsultationer have følgende hovedopgaver:
- følge det økonomiske og forretningsmæssige klima i de to lande; - behandle samarbejdsforslag, som fremlægges af den ene eller den anden  

 part; - fastlægge og beskrive potentielle projekter for økonomisk, industrielt  

 og teknisk samarbejde, herunder også langtidsprojekter mellem Danmark og  

 Rumænien; - fremme gunstige betingelser for styrkelse og udvidelse af dette  

 samarbejde; - fremkomme med forslag til interesserede virksomheder og organisationer  

 om konkrete muligheder for samarbejde og handel; - opmuntre relevante virksomheder og organisationer til fælles økonomisk  

 aktivitet, også i tredielande; - bestræbe sig på at fjerne mulige hindringer, som måtte opstå under  

 overenskomstens opfyldelse.
Artikel 5 Den fælles dansk-rumænske komite for økonomiske konsultationer skal træde  

 sammen efter fælles aftale, skiftevis i Danmark og i Rumænien.
 På begæring af en af parterne vil der kunne afholdes møder mellem de to  

 medformænd i den fælles dansk-rumænske komite for økonomiske konsultationer  

 med henblik på at drøfte konkrete spørgsmål.
 Den fælles dansk-rumænske komite for økonomiske konsultationer vil kunne  

 nedsætte permanente eller midlertidige arbejdsgrupper bestående af eksperter  

 med henblik på at behandle særlige spørgsmål.
 Hver part skal nedsætte et permanent sekretariat for den fælles  

 dansk-rumænske komite for økonomiske konsultationer.
Artikel 6 Eventuel uenighed mellem parterne vedrørende fortolkningen af denne  

 overenskomst afgøres i mindelighed ad diplomatiske kanaler eller i den fælles  

 dansk-rumænske komite for økonomiske konsultationer.
Artikel 7 Denne overenskomst træder i kraft på den dato, hvor parterne over for  

 hinanden bekræfter, at alle forfatningsmæssige betingelser for  

 ikrafttrædelsen er opfyldt.
 Den er gyldig i en femårig periode og vil automatisk blive forlænget med  

 efterfølgende etårige perioder, medmindre en af parterne med seks måneders  

 skriftligt varsel meddeler den anden part sin hensigt om at bringe  

 overenskomsten til ophør.
 Et varsel om ophør af denne overenskomst påvirker ikke opfyldelsen af  

 kontrakter og aftaler, der er indgået i henhold til bestemmelserne i  

 nærværende overenskomst.
 Med virkning fra datoen for denne overenskomsts ikrafttrædelse ophæves  

 langtidsoverenskomsten om økonomisk, industrielt, teknologisk og  

 videnskabeligt samarbejde mellem Kongeriget Danmarks regering og Den  

 Socialistiske Republik Rumæniens regering af 1. december 1976.
 Udfærdiget i Bukarest den 21. september 1993 i to originale eksemplarer,  

 hver på dansk, rumænsk og engelsk, idet de tre versioner har samme gyldighed.  

 Såfremt der måtte opstå uenighed med hensyn til fortolkningen af disse  

 versioner, skal den engelske udgave have forrang.
FOR KONGERIGET DANMARKS REGERING Arne Christiansen FOR RUMÆNIENS REGERING M.
Berinde Ved overenskomstens ikrafttræden den 23. marts 1994, er  

 langtidsoverenskomst af 1. december 1976 med Rumænien om økonomisk,  

 industrielt, teknologisk og videnskabeligt samarbejde ophævet, jfr.  

 Udenrigsministeriets bekendtgørelse nr. 10 af 31. januar 1977, Lovtidende C.
