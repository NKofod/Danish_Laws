Cirkulære  

 om ansættelses-, bedømmelses- og forfremmelsesnævn i kriminalforsorgen (Til  

 kriminalforsorgens tjenesteder) Kapitel 1 Oprettelse af ansættelses-, bedømmelses- og  

 forfremmelsesnævn Ansættelsesnævn § 1.  

  

 Ved de tjenestesteder i Kriminalforsorgen, som  

 har selvstændig ansættelseskompetence, oprettes lokale ansættelsesnævn til at  

 afgive indstilling til den lokale ledelse om besættelse af  

 tjenestemandsstillinger  

 og stillinger i henhold til overenskomst med HK, der ikke er  

 avancementstillinger,  

 i sager hvor tjenestestedets leder har ansættelseskompetencen.
 Bedømmelsesnævn.
 § 2.  

  

 Ved  

 Kriminalforsorgens tjenestesteder (Direktoratet for Kriminalforsorgen,  

 Kriminalforsorgens Uddannelsescenter, fængsler, arresthuse, afdelinger samt  

 pensioner) oprettes bedømmelsesnævn til at bedømme ansatte tjenestemænd og  

 ansatte i henhold til overenskomst med HK, der har indgivet ansøgning om en  

 ledig avancementsstilling eller om forflyttelse eller har søgt om optagelse  

 på  

 Kriminalforsorgens førlederuddannelse.
 Stk. 2.  


  

 De lokale bedømmelsesnævn behandler tillige  

 spørgsmål om prøveansatte tjenestemænds egnethed for fortsat tjeneste i  

 Kriminalforsorgen.
Forfremmelsesnævn § 3.  

  

 Ved de  

 tjenestesteder, hvortil der er henlagt udnævnelseskompetence til  

 avancementsstillinger, oprettes lokale forfremmelsesnævn til at afgive  

 indstilling om udnævnelser i sådanne avancementsstillinger på det pågældende  

 tjenestested.
 Stk. 2.  


  

 I Justitsministeriet, Direktoratet for  

 Kriminalforsorgen oprettes et lokalt forfremmelsesnævn til at afgive  

 indstilling om udnævnelse i de tilsvarende avancementsstillinger i  

 direktoratet, som efter stk. 1 skulle behandles i lokale forfremmelsesnævn  

 ved  

 andre tjenestesteder.
 § 4.  

  

 Der oprettes et centralt forfremmelsesnævn  

 for Kriminalforsorgen til at afgive indstilling om udnævnelser til  

 avancementsstillinger, der ikke er omfattet af de lokale forfremmelsesnævns  

 kompetence,  

 jfr.  

 § 3.
Kapitel 2 Ansættelsesnævn § 5.  

  

 Institutionens leder eller den, han bemyndiger dertil, er formand for  

 ansættelsesnævnet.  

 Endvidere  

 er vedkommende nærmeste chef og et medlem udpeget af den  

 forhandlingsberettigede personaleorganisation medlemmer af nævnet.
Yderligere  

 medlemmer kan udpeges, såfremt det findes nødvendigt.
Endvidere kan der  

 udpeges  

 suppleanter for de faste medlemmer.
 Stk. 2.  

  

 I ansættelsesnævn behandles ansættelse i  

 tjenestemandsstillinger og stillinger i henhold til overenskomst med HK, der  

 ikke er avancementsstillinger, i sager hvor institutionens leder har  

 ansættelseskompetencen.  

 Ansættelsesnævnet  

 afgiver som rådgivende organ en vejledende skriftlig udtalelse til  

 institutionens ledelse.
 Stk. 3.  

  

 Nævnets medlemmer skal iagttage tavshed om  

 forhold, som de som nævnsmedlemmer bliver bekendt med.  

 Tavshedspligten ophører ikke ved  

 udtræden af nævnet.
Stk. 4.  

  

 Nævnet fører protokol.
Nævnets  

 udtalelse må ikke offentliggøres.
Kapitel 3 Bedømmelsesnævn Lokale bedømmelsesnævn § 6.  

  

 Følgende er  

 faste medlemmer af det lokale bedømmelsesnævn: Den bedømtes nærmeste  

 overordnede  

 er nævnets formand og et medlem udpeget af vedkommende  

 forhandlingsberettigede personaleorganisation.  

 Der kan lokalt træffes aftale om yderligere faste medlemmer.
 Stk. 2.  

  

 Der kan træffes beslutning om, at andre  

 personalemedlemmer skal deltage i bedømmelsesnævnet i forbindelse med en  

 konkret bedømmelse, såfremt der i nævnet er enighed herom.
 Stk. 3.  

  

 Der kan udpeges en suppleant for det medlem,  

 der er udpeget af vedkommende forhandlingsberettigede organisation.  

 Det kan besluttes, at  

 suppleanten deltager fast i stedet for medlemmet i behandlingen af nærmere  

 afgrænsede sager.
 Stk. 4.  

  

 Nævnets medlemmer (herunder tilkaldte  

 medlemmer) skal iagttage tavshed om forhold, som de som nævnsmedlemmer bliver  

 bekendt med.  

 Tavshedspligten  

 ophører ikke ved udtræden af nævnet.
Stk. 5.  

  

 Nævnet fører protokol.
Nævnets  

 bedømmelse må ikke offentliggøres.
 § 7.  

  

 Forud for  

 drøftelserne i bedømmelsesnævnet foranlediger nævnets faste medlemmer, i det  

 omfang det skønnes nødvendigt og hensigtsmæssigt, at der indhentes skriftlige  

 underbedømmelser fra de personalemedlemmer, der har et sådant kendskab til  

 den  

 pågældendes forhold, at deres udtalelser skønnes at kunne fa' betydning for  

 nævnets bedømmelse.
 § 8.  

  

 Både  

 bedømmelsesnævnets bedømmelser og underbedømmelserne skal afgives på de  

 særlige  

 skemaer, der er udarbejdet af Direktoratet for Kriminalforsorgen til  

 formålet.
Bedømmelser i forfremmelses- og forflyttelsessager § 9.  

  

 Bedømmelsesnævnet  

 afgiver i sager om forfremmelse (forflyttelse) en skriftlig bedømmelse af den  

 ansatte på baggrund af en vurdering af ansøgerens hidtidige arbejde.  

 Formanden for bedømmelsesnævnet  

 afgiver endvidere en vurdering af den ansattes egnethed til den ansøgte  

 stilling.
 § 10.  

  

 Den lokale  

 ledelse gennemgår bedømmelsen med den ansatte, som skal have kopi af  

 bedømmelsen.  

 Han skal  

 endvidere have lejlighed til at fremkomme med sine eventuelle skriftlige  

 bemærkninger.  

 Der skrives notat om samtalen med den ansatte.
 § 11.  

  

 Bedømmelsesnævnets  

 udtalelse i forfremmelsessager, som skal afgøres lokalt, afgives til det  

 lokale  

 forfremmelsesnævn.
 Stk. 2.  

  

 Bedømmelsesnævnets udtalelse i  

 forfremmelsessager m.v., som skal afgøres af Direktoratet for  

 Kriminalforsorgen, afgives til tjenestestedets leder (for så vidt angår  

 direktoratet dog direktionen), der med sine eventuelle supplerende  

 oplysninger  

 fremsender den til Det Centrale Forfremmelsesnævn.
 Stk. 3.  

  

 Bedømmelsesnævnets udtalelse i sager  

 vedrørende forflyttelse afgives til tjenestestedets leder, der med sine  

 eventuelle supplerende oplysninger fremsender den til direktoratet eller det  

 tjenestested, hvor stillingen er ledig.
Bedømmelse af prøveansatte § 12.  

  

 I sager om prøveansatte  

 afgiver bedømmelsesnævnet en skriftlig bedømmelse af den prøveansatte, inden  

 den lokale ledelse afgør eller afgiver indstilling til Justitsministeriet,  

 Direktoratet for Kriminalforsorgen vedrørende spørgsmålet om fortsat  

 ansættelse.  

 Bedømmelser  

 af prøveansatte skal i øvrigt finde sted ved de terminer, der fastsættes af  

 Justitsministeriet, eller når den lokale ledelse eller et medlem af  

 bedømmelsesnævnet anmoder derom.
§ 13.  

  

 Bedømmelsesnævnets  

 udtalelse om en prøveansats egnethed for fortsat ansættelse afgives til den  

 lokale ledelse, der gennemgår bedømmelsen og ledelsens eventuelle yderligere  

 skriftlige bedømmelse med den pågældende, som skal have udleveret en kopi af  

 bedømmelsen.  

 Der  

 ydes ham samtidig fornøden vejledning med hensyn til hans fremtidige  

 tjenstlige  

 forhold.
Der skrives notat om samtalen med den prøveansatte.
Klageadgang vedrørende bedømmelser § 14.  

  

 Klage over  

 bedømmelser indgives til lederen af den pågældende ansattes tjenestested, som  

 videresender klagen til bedømmelsesnævnet til fornyet behandling.  

 Den ansatte har i  

 forbindelse med den fornyede behandling adgang til at få foretræde for  

 bedømmelsesnævnet, såfremt han ønsker det.
Bedømmelsesnævnet afgiver herefter  

 en fornyet bedømmelse.
Der skrives notat om den fornyede behandling.
 Stk. 2.  

  

 Klage over procedurefejl i forbindelse med  

 udfærdigelse af bedømmelser kan indbringes for tjenestestedets leder i 1.  

 instans og direktoratet i 2. instans.
 Stk. 3.  

  

 Ledelsen afholder som udgangspunkt en ny  

 samtale med den ansatte efter deri fornyede behandling i bedømmelsesnævnet.
 § 15.  

  

 En ansøger  

 til en forfremmelses- eller forflyttelsesstilling, som fastholder sin klage  

 efter bedømmelsesnævnets fornyede behandling, kan med centralorganisationens  

 tilslutning fa behandlet klagen i forfremmelsesnævnet med henblik på en  

 vurdering af bedømmelsens rigtighed og billighed.  

 Klagen behandles af det  

 forfremmelsesnævn, som har indstillingskompetencen i det konkrete tilfælde.  

 Forfremmelsesnævnet kan ikke behandle klager over bedømmelser af en  

 prøveansats  

 egnethed til fortsat tjeneste i Kriminalforsorgen.
 Stk. 2.  

  

 En klage, der af en ansøger er indgivet til  

 tjenestestedets leder senest 6 dage efter, at ansøgeren er gjort bekendt med  

 bedømmelsen, har opsættende virkning med hensyn til besættelsen af den ledige  

 stilling.
 Stk. 3.  

  

 Organisationen afgør snarest muligt, om  

 klagen skal behandles i forfremmelsesnævnet.
 Stk. 4.  

  

 Forfremmelsesnævnets afgørelse træffes  

 snarest muligt på grundlag af de foreliggende skriftlige udtalelser.
Kapitel 4 Forfremmelsesnævn Lokale forfremmelsesnævn ved kriminalforsorgen § 16.  

  

 Tjenestestedets  

 leder udpeger 2 ledelsesrepræsentanter, hvoraf den ene er formand for nævnet.
 Stk. 2.  

  

 Hver af de i hovedaftalen omhandlede  

 centralorganisationer, der repræsenterer personalegrupper i vedkommende  

 fængsel/direktoratet,  

 udpeger desuden 1 medlem.
 Stk. 3.  

  

 Der udpeges en suppleant for hvert medlem.
Stk. 4.  

  

 Centralorganisationerne kan  

 bemyndige en tilsluttet organisation til at udpege medlem og suppleant.
 Stk. 5.  

  

 Ledelsen og personaleorganisationerne kan  

 beslutte, at suppleanten deltager fast i stedet for medlemmet i behandlingen  

 af  

 nærmere afgrænsede forfremmelsessager.
Kriminalforsorgens centrale forfremmelsesnævn § 17.  

  

 Følgende er  

 faste medlemmer: Et medlem, der er nævnets formand, udpeges af  

 Justitsministeriet,  

 Direktoratet for Kriminalforsorgen.
Hver af de i hovedaftalen omhandlede  

 centralorganisationer, der repræsenterer personalegrupper i  

 Kriminalforsorgen,  

 udpeger desuden 1 medlem.
 Stk. 2.  

  

 § 16, stk. 3 - 5 finder tilsvarende  

 anvendelse.
Fællesregler om sagsbehandlingen i det centrale  

 forfremmelsesnævn og de lokale forfremmelsesnævn § 18.  

  

 I  

 forfremmelsesnævn behandles ansættelse i alle tjenestemandsstillinger og  

 stillinger i henhold til overenskomst med HK, hvortil avancement efter  

 gældende  

 bestemmelser finder sted efter opslag.
 Stk. 2.  

  

 Stillinger, der efter forudgående opslag  

 besættes gennem midlertidig tjeneste i højere stilling, behandles ligeledes  

 af  

 forfremmelsesnævnet.
 § 19.  

  

 Samtidig med  

 mødeindkaldelse udsendes der til nævnets medlemmer en fortegnelse over  

 ansøgerne  

 til vedkommende stilling.  

 Nævnets medlemmer skal have adgang til gennemsyn af samtlige  

 ansøgninger, bedømmelsesudtalelser m.v.
 § 20.  

  

 Forfremmelsesnævnet  

 afgiver som rådgivende organ en vejledende skriftlig udtalelse om, hvilken  

 eller hvilke ansøgere, der anses for bedst egnede til at bestride den ledige  

 avancementsstilling.
 Stk. 2.  

  

 Forfremmelsesnævnets udtalelse afgives til  

 den udnævnende myndighed.  

 For så vidt angår avancementsstillinger ved de enkelte  

 tjenestesteder, for hvilke udnævnelseskompetencen er henlagt til Direktoratet  

 for Kriminalforsorgen, afgives nævnets udtalelse dog til den indstillende  

 myndighed.
 Stk. 3.  

  

 Nævnets udtalelse skal så vidt muligt omfatte  

 mindst 3 ansøgere - angivet sideordnet eller i rækkefølge.
 Stk. 4.  

  

 Udtalelsen udarbejdes på grundlag af de  

 modtagne ansøgninger, bedømmelsesnævnets udtalelser, eventuelle supplerende  

 oplysninger fra berørte tjenestesteder om ansatte samt for udefra kommende  

 ansøgere eventuelle foreliggende yderligere oplysninger.
 Stk. 5.  

  

 Nævnets indstilling protokolleres og en  

 udskrift af protokollen medfølger den af nævnet afgivne udtalelse.  

 Såfremt enighed ikke  

 opnås, skal udskriften indeholde en redegørelse for samtlige i nævnet  

 indtagne  

 standpunkter.
 Stk. 6.  

  

 Nævnets udtalelse skal afgives inden 2 uger,  

 medmindre direktoratet tiltræder afvigelse herfra.
 § 22.  

  

 Nævnets  

 medlemmer skal iagttage tavshed om forhold, som de som nævnsmedlemmer bliver  

 bekendt med.  

 Tavshedspligten  

 ophører ikke ved udtræden af nævnet.
 Stk. 2.  

  

 Nævnets indstilling må ikke offentliggøres.  

 Den enkelte ansøger er  

 dog berettiget til at få de oplysninger, som kapitel 2 i offentlighedsloven  

 afgiver hjemmel for.
 Stk. 3.  

  

 Efter en sags behandling skal nævnets  

 medlemmer aflevere samtlige udleverede dokumenter til nævnets formand.
Kapitel 5 Ikrafttrædelsesbestemmelser m.v.
 § 23.  

  

 Cirkulæret  

 træder i kraft den 1. september 2001 og får virkning for besættelsen af alle  

 stillinger, hvortil opslag er sket efter denne dato.
 Stk. 2.  

  

 For visse ledende stillinger træder  

 cirkulæret først i kraft efter nærmere aftale med de berørte  

 personaleorganisationer.
 § 24.  

  

 Følgende  

 bestemmelser ophæves:
   

 	  

 Justitsministeriets bestemmelser  

 af 11. maj 1950 vedrørende personalenævn under fængselsvæsenet.
   

 	  

 Justitsministeriets cirkulære af  

 26. januar 1971 om oprettelse af lokale bedømmelsesudvalg ved  

 fængselsvæsenets  

 anstalter (vedrørende prøveansatte fængselsbetjente og værkmestre).
   

 	  

 Justitsministeriets cirkulære af  

 15. november 1972 om lokale bedømmelsesudvalg vedrørende forsorgs- og  

 undervisningspersonalet.
   

 	  

 Justitsministeriets cirkulære af  

 31. juli 1973 om oprettelse af lokale forfremmelsesnævn ved  

 Kriminalforsorgens  

 større institutioner.
   

 	  

 Justitsministeriets cirkulære af  

 21. marts 1974 om oprettelse af et centralt forfremmelsesnævn for  

 Kriminalforsorgen.
   

 	  

 Justitsministeriet, Direktoratet  

 for Kriminalforsorgens cirkulæreskrivelse af 12. februar 1988 om bedømmelser  

 i  

 personalesager.
