Skriftlig fremsættelse (24. februar 2005) Kulturministeren  

  

 (Brian Mikkelsen):
 Herved tillader jeg mig for Folketinget at fremsætte:
Forslag til lov om  

 ændring af ændring af museumsloven, bygningsfredningsloven og lov om  

 folkekirkens kirkebygninger og kirkegårde og om ophævelse af lov om regionale  

 faglige kulturmiljøråd (Udmøntning af kommunalreformen for så vidt angår  

 museumsområdet m.v.) (Lovforslag nr.
L 52).
 Lovforslaget er en del af den lovgivningsmæssige  

 gennemførelse af kommunalreformen.
 På kulturområdet ønsker forligspartierne i forbindelse med  

 reformen at fremme det lokale engagement i kulturlivet samt sikre  

 varetagelsen  

 af nationale kulturpolitiske hensyn.
Forslaget udmønter gennem etablering af en overgangsordning  

 kommunalreformen for så vidt angår det økonomiske ansvar for de  

 statsanerkendte  

 museer, der oppebærer tilskud efter museumslovens § 15, og som har modtaget  

 et  

 amtskommunalt driftstilskud.
Der etableres endvidere en overgangsordning med  

 hensyn til tilskud til museer, der er drevet i samdrift mellem flere  

 kommuner.  

 Endelig etableres der en overgangsordning for konserveringscentre m.v., der  

 har  

 været amtskommunalt finansieret.
 De frivillige regionale faglige kulturmiljøråd og  

 museumsrådene foreslås erstattet af frivillige lokale museumsråd og lokale  

 kulturmiljøråd.
 På fortidsmindeområdet overtager staten amternes hidtidige  

 tilsynsopgaver, mens amternes hidtidige plejeopgaver overføres til  

 kommunerne.  

 Endvidere overgår amternes hidtidige behandling af dispensationssager  

 vedrørende sten- og jorddiger til kommunerne.
 Idet jeg i øvrigt henviser til lovforslaget med  

 bemærkninger, anbefaler jeg lovforslaget til Tingets velvillige behandling.
