 Ligningsrådet godkendte ordningen og begrundede sin  

 afgørelse med, at den aftalte lønnedgang måtte anses som reel, da den havde  

 generel virkning, herunder i relation til feriepenge og  

 pensionsindbetalinger.  

 Ligningsrådet lagde endvidere vægt på, at lønnen i henhold til den indgåede  

 aftale mellem medarbejderne og arbejdsgiveren ikke automatisk blev reguleret  

 op  

 ved ophør af ordningen, og at der var en økonomisk risiko for arbejdsgiveren  

 i  

 forbindelse med ordningen.
Medarbejderbredbånd  

 - fri telefon - reel lønnedgang - flat-rate-ordning Spørgsmål 1) Kan det skattemæssigt accepteres, at A/S indgår  

 aftale med sine medarbejdere om at stille bredbånd til rådighed på  

 nedenstående  

 vilkår, således at medarbejderne alene beskattes af den i forbindelse med  

 ordningen aftalte løn? 2) Hvis spørgsmål 1 besvares benægtende, kan  

 spørgsmålet så besvares bekræftende, hvis vilkårene for ordningen indebærer,  

 at  

 A/S kun reducerer den kontante løn med et beløb svarende til den del af de  

 udgifter, som det koster A/S at stille bredbånd til rådighed for  

 medarbejderne? 3) Hvis Ligningsrådet besvarer spørgsmål 2  

 benægtende, vil svaret så være positivt, hvis arbejdsgiveren  

  

 både  

  

 har en  

 økonomisk risiko - og også bærer en del af de løbende abonnementsafgifter ved  

 ordningen? Svar ad 1) Ja ad 2) Bortfalder ad 3) Bortfalder Beskrivelse  

 af de faktiske forhold Med henblik på at fremme IT kompetencen blandt  

 selskabets medarbejdere ønsker ledelsen i A/S at tilbyde de ansatte en hjemme  

 pc ordning efter reglerne i ligningslovens § 16, stk. 12. Som led i denne  

 ordning ønsker A/S også at stille bredbånd (ADSL) til rådighed for  

 medarbejderne.
Dette med henblik på at øge medarbejdernes kompetence og  

 fortrolighed med anvendelse af internettet.
Der vil ikke blive etableret opkobling til A/S  

 netværk, hvorfor betingelserne for at anse ADSL-forbindelsen som skattefri  

 jf.  

 ligningslovens § 16, stk. ikke er til stede.
Medarbejderne vil således være  

 underlagt reglerne om beskatning af fri telefon, jf. ligningslovens § 16,  

 stk.  

 3.
Aftale med medarbejderne A/S har ikke inden for de økonomiske rammer,  

 hvorunder selskabet oprerer, mulighed for fuldt ud at afholde omkostningerne  

 ved at tilbyde medarbejderne dette kompetenceløft.
Ordningens etablering  

 forudsætter derfor besparelser på A/S lønbudget.
Selskabet indgår således nye lønaftaler med dets  

 medarbejdere om, at deres kontante løn reduceres fremadrettet samtidig med,  

 at  

 de får stillet bredbånd til rådighed.
Aftalerne indgås inden for rammerne af  

 almindelige arbejdsretlige aftaleregler og formaliseres via et tillæg til  

 medarbejdernes eksisterende ansættelsesaftaler.
I relation til de  

 arbejdsretlige regler skal vi nævne, at A/S og dets medarbejdere ikke ved  

 kollektivaftaler eller lignende er afskåret fra at indgå sådanne aftaler.
Den nye lønaftale medfører således en reduktion af  

 den kontante løn med et beløb, der svarer til A/S direkte  

 abonnementsafgift  

 ved at stille godet til rådighed.
A/S omkostninger ved ordningen vil  

 herefter  

 være omkostninger ved at etablere og administrere ordningen samt de  

 økonomiske  

 risici, som revisor uddyber nedenfor.
 Aftalen indebærer også, at den lavere kontante løn  

 lægges til grund i alle henseender, f.eks. i relation til beregning af  

 pensionsbidrag, feriepenge, overtidsbetaling mv.
 Medarbejderne vil ved den årlige lønsamtale have  

 mulighed for at anmode om at udtræde af bredbåndsordningen og få dette  

 reflekteret i den kontante løn.
Aftale mellem A/S og teleleverandør A/S vil opfylde sine forpligtelser over for  

 medarbejderne til at stille bredbånd til rådighed ved at indgå aftale med  

 teleleverandøren.
Aftalen er baseret på de almindelige vilkår, som gælder på  

 markedet for bredbånd, dvs. en såkaldt "flat rate" aftale, som  

 indebærer en fast månedlig afgift, uanset brug af forbindelsen.
Denne aftale indebærer, at A/S - og ikke  

 medarbejderne - har alle forpligtelserne over for teleleverandøren.
Dette  

 indebærer bl.a., at A/S er ansvarlig for betaling af de løbende  

 abonnementsafgifter samt hæfter for, at det hardware, som teleleverandøren  

 har  

 installeret i medarbejderens hjem tilbageleveres i brugbar stand , hvis  

 aftalen  

 opsiges.
Aftalen indebærer også, at A/S kan opsige aftalen  

 med teleleverandøren med seks måneders varsel.
Endelig er det en del af  

 aftalen, at teleleverandøren kan varsle prisændringer i overensstemmelse med  

 standardvilkår, som indebærer, at prisændringer kan varsles med en måned plus  

 14 dage.
Ordningens økonomiske konsekvenser for A/S Som det fremgår af beskrivelsen af  

 aftalegrundlagene ovenfor, har ordningens etablering en række økonomiske  

 konsekvenser for A/S.
A/S har således løbende en økonomisk risiko ved, at en  

 medarbejder fratræder med 1 måneds varsel.
A/S vil i dette tilfælde fortsat  

 være  

 forpligtet overfor teleleverandøren i en seks måneders periode.
Den  

 økonomiske  

 risiko vil endvidere bestå i forbindelse med varsel af prisstigninger fra  

 teleleverandørens side.
Endelig vil risikoen bestå i A/S hæftelse for  

 det  

 hardware, som er installeret i medarbejderens hjem.
Dette hardware har i  

 gennemsnit en værdi på ca. 2.500 kr. pr. medarbejder.
 Revisor anfører, at med en månedlig afgift for  

 ADSL forbindelsen på f.eks. 420 kr., så kan den økonomiske risiko alene  

 vedrørende fratrædelsessituationen udgøre op til ca. 2.000 kr. pr.  

 medarbejder.
 Aftalerne set i relation til gældende regler og  

 praksis for regulering af den kontante løn.
Revisor anfører, at det er udgangspunktet, at  

 arbejdsgiver og medarbejder frit - inden for de rammer, som arbejdsretlige  

 regler fastlægger - kan aftale aflønningens sammensætning mellem kontant løn  

 og  

 goder.
Dette er der også taget højde for i skattelovgivningen med  

 fastlæggelse  

 af regler for, hvordan den del af lønpakken, der udgør goder, skal beskattes.  

 Der er kun enkelte undtagelser fra denne hovedregel.
Den ene er  

 Ligningslovens  

 § 9, som indeholder et modregningsforbud mod nedsættelse af lønnen ved  

 udbetaling af skattefri godtgørelse.
Den anden er Ligningslovens § 16, stk.  

 12,  

 som gør det økonomisk prohibitivt for en medarbejder at få stillet en  

 hjemme-pc  

 til rådighed mod nedgang i den kontante løn.
Man har fra lovgivers side  

 positivt forholdt sig til, ved gennemførelse af Ligningslovens § 16, stk. 12  

 og  

 ( vederlagsfri benyttelse af computer og arbejdsgiverbetalt  

 datakomunikation),  

 om der burde gælde et forbud mod at aftale en lavere kontant løn i  

 forbindelse  

 med, at arbejdsgiver stiller datakommunikation til rådighed for  

 medarbejderen.  

 Dette fremgår af høringsskeme til L55 (side 12)." Teksten til L55 side 12 er sålydende: For så vidt  

 angår spørgsmålet om, hvorvidt modregning i bruttoløn er tilladt vedrørende  

 den  

 nye bestemmelse om skattefrihed for arbejdsgiverbetalt datakommunikation kan  

 det oplyses, at der, ikke er foreslået indsat nogen specifik værnsregel i  

 form  

 af forbud mod "bruttotrækordninger" i relation til forslaget.  

 Dermed  

 ikke være sagt, at modregning i bruttoløn generelt kan aftales, idet andre  

 retsregler tidligere har vist sig at udgøre en hindring for modregning i  

 bruttoløn.
Der er iøvrigt ikke nogen generel tradition for at indføre  

 værnsregler i forbindelse med bestemmelser om personalegodebeskatningen.
 Revisor henviser i denne forbindelse yderligere  

 til et udvalgssvar fra skatteministeren på et spørgsmål rejst af FSR,hvoraf  

 fremgår, at det ikke er hensigten at etablere en specifik værnsregel mod  

 nedgang i bruttolønnen, og at dette forhold er efterfølgende blevet bekræftet  

 i  

 dagspressen af en repræsentant for Skatteministeriet (IT- avisen Come on, 1.  

 februar 2002).
 Udgangspunktet er således efter revisors opfattelse,  

 at A/S og medarbejderne kan gennemføre en aftale som beskrevet ovenfor med de  

 konsekvenser, at medarbejderen beskattes af den aftalte lavere løn.
Revisor anfører endvidere, at næste spørgsmål er  

 om det beskrevne aftalegrundlag ligger indenfor rammerne af  

 kildeskattelovens/KSL) § 46, stk. 3. Revisor anfører at KSL § 46, stk. 3 er  

 kort i sin form, idet den blot fastslår, at indeholdelse (af A skat) går  

 forud  

 for andre krav mod den pågældende indkomst, herunder modkrav fra den  

 indeholdelsespligtige.
Ved vurderingen af om en virksomhed, som med dens  

 medarbejdere aftaler at stille goder til rådighed i stedet for kontant løn,  

 overholder kravet i kildeskattelovens § 46, stk. 3, er det vigtigt at få  

 fastslået, om der kan anses at foreligge en reel lønnedgang.
Kriterierne for  

 at  

 der foreligger en relle lønnedgang, blev i vidt omfang fastlagt i slutningen  

 af  

 1990'erne med en række bindende forhåndsbeskeder fra Ligningsrådet og  

 tilkendegivelser fra Told- og Skattestyrelsen i forbindelse med etablering af  

 hjemme pc ordninger mod nedgang i den kontante løn.
 Revisor henviser i denne forbindelse til, at  

 Ligningsvejledningen 2001 A.B.1.9., side 160 fastslår følgende:
Ved lønnedgang forstås, at der indgås en aftale  

 mellem den ansatte og arbejdsgiveren om,at den pågældende får mindre i løn.  

 Lønnedgangen skal ske i alle relationer såsom lønmodtagerbidrag,  

 feriegodtgørelse, pensionsgrundlag m.v. ligesom fremtidige procenttuelle  

 lønreguleringer, skal tage udgangspunkt i den nedsatte løn Det er revisors opfattelse, at aftalen mellem A/S  

 og medarbejderne som ovenfor beskrevet opfylder dette krav.
Et andet element i vurderingen af om forholdet  

 ligger indenfor rammeren af KSL § 46, stk. 3 er efter revisors opfattelse, om  

 arbejdsgiveren reelt stiller et gode til rådighed for medarbejderen eller  

 blot  

 virker som administrationsled mellem medarbejder og en leverandør.
Han  

 henviser  

 til at Told- og Skattestyrelsen også har forholdt sig til dette spørgsmål i  

 "Notat om pc- ordninger - regler og praksis" (refereret i TfS 2000,  

 466). Det fremgår heraf (afsnit 4, betingelse 3) at arbejdsgiveren må betale  

 en  

 del af udgifterne  

  

 eller  

  

 på anden måde bære en økonomisk risiko for det  

 gode, der stilles til rådighed, for at der kan anses for at være stillet et  

 gode til rådighed.
Revisor gør endvidere gældende, at i relation til  

 det foreliggende spørgsmål om bredbånd mod nedgang i den kontante løn, så  

 bærer  

 A/S en økonomisk risiko, jf. de forhold, som vi har fremhævet ovenfor i  

 afsnittet "Ordningens økonomiske konsekvenser for A/S". Derudover  

 afstedkommer ordningen direkte omkostninger for A/S i form af interne  

 omkostninger til etablering og administration af ordningen.
Det samme var  

 tilfældet for en række af de bindende forhåndsbeskeder, som Ligningsrådet har  

 godkendt, og som er opsumeret i ovennævnte notat( Notat om pc ordninger -  

 regler og praksis) I disse sager (f.eks. sagerne refereret i TFS 1999,323,  

 TfS  

 1999,307 og TfS 1999, 786) var der i alle tilfælde tale om, at virksomheden  

 finansierede pc anskaffelsen ved at aftale en lønnedgang med medarbejderen,  

 som  

 dækkede arbejdsgiverens omkostninger ved at etablere ordningen.  

 Arbejdsgiverens  

 økonomiske risiko bestod herefter i, at medarbejderen udtrådte af ordningen  

 og  

 arbejdsgiveren derved fik et tab ved at sælge pcen eller ved at træde  

 ud af en  

 leasingordning vedrørende pcen.
 Der er således efter revisors opfattelse stærke  

 lighedspunkter mellem omstændighederne omkring disse pc ordninger og  

 nærværende  

 ordning med bredbånd, idet der i begge tilfælde er tale om, at arbejdsgiveren  

 har en økonomisk risiko ved en medarbejders fratræden.
Den skattemæssige behandling af A/S  

 bredbåndsordning bør efter revisors opfattelse også vurderes i relation til  

 Østre Landsrets dom fra 1994 (refereret i TfS 1994, 599 og kommenteret i TfS  

 1994 606, hvor en skatteyder ikke fik medhold i, at der var tale om en  

 firmabil  

 ordning.
Ordningen blev derfor anset for at være i strid med KSL § 46, stk.  

 3.  

 Omstændighederne i denne ordning var bl.a. at 1) arbejdsgiveren blev  

 refunderet  

 "krone for krone" fra medarbejderen for bilens leasing - og  

 driftsudgifter, 2) der var tale om en enkelt medarbejder, som selv  

 forhandlede  

 leasingvilkårene mv. med en leverandør, og 3) at medarbejderen fortsat  

 hæftede  

 for forpligtelserne vedrørende bilen i tilfælde af fratræden.
Set i relation  

 til A/S aftaler, så adskiller de sig fra de omstændigheder, der gjorde  

 sig  

 gældende ved denne dom, idet der 1) i A/S aftaler ikker er tale om en  

 "krone for krone" refusion, idet det ikke er en del af aftalerne  

 med  

 medarbejderne, at A/S reflektere prisændringer i medarbejdernes kontante løn,  

 2) at der er tale om et samlet medarbejdertilbud, hvor A/S alene - og uden  

 medarbejderens medvirken - forhandler og aftaler vilkår med teleleverandør,  

 og  

 3) medarbejder udtræder af ordningen uden nogen hæftelse.
 Sammenfattende er det således revisors opfattelse,  

 at ordningen må have de skattemæssige konsekvenser, at medarbejderne, der er  

 omfattet af ordningen, bliver beskattet af den aftalte lavere løn,samt bliver  

 omfattet af reglerne om beskatning af fri telefon.
Kommentarer til spørgsmål 2 Det er revisors opfattelse, at en aftale som  

 beskrevet ovenfor vil være i overensstemmelse med kildeskattelovens § 46,  

 stk.  

 3, bl. a. fordi arbejdsgiveren med en sådan aftale påtager sig en reel risiko  

 -  

 og også bærer en del af de løbende abonnementsafgifter ved ordningen."  

 Hvis ligningsrådet på trods heraf besvarer spørgsmålet benægtende, beder vi  

 Ligningsrådet om at forholde sig til, om svaret vil være positivt, hvis  

 arbejdsgiveren både har en økonomisk risiko og og også bærer en del af de  

 løbende  

 abonnementsudgifter ved ordningen.
Revisor har anmodet om at et vedlagt udkast til  

 rammeaftale mellem A/S og Teleleverandøren om medarbejderbredbånd lægges til  

 grund for den bindende forhåndsbesked.
Revisor tilføjer:
I vores brev  

 af 26. marts 2003 til Ligningsrådet tilkendegav vi under afsnittet  

 "Aftale  

 mellem A/S og teleleverandør", at aftalen kan opsiges med 6 måneders  

 varsel af A/S.
Som det fremgår af rammeaftalens punkt 22, er dette ikke en  

 helt  

 præcis beskrivelse af aftalen på dette punkt, idet rammeaftalen er uopsigelig  

 i  

 12 måneder, hvorefter den kan opsiges med 6 måneders varsel.
Det enkelte  

 bredbåndsabonnement (telekommunikationsforbindelse) omfattet af rammeaftalen  

 kan dog opsiges med 6 måneders varsel.
 Revisor har om det nedenfor under Ad spørgsmål 1)  

 anført: Det fremgår af Udkastet til rammeaftale:
"Vilkårene  

 i bilag 2 er gældende for medarbejdernes brug af de leverede  

 telekommunikationsforbindelser, hvorfor gældende aftalevilkår i rammeaftalen  

 har forrang i forhold til pågældende aftalevilkår i bilag 2." Revisor anfører, at det er parternes forståelse af  

 aftalen, at A/S via denne klausul i rammeaftalen er afskåret fra at påberåbe  

 sig et kortere opsigelsesvarsel i forbindelse med prisændringer end anført i  

 rammeaftalen.
Revisor bekræfter, at det i forbindelse med  

 opsigelse af bredbåndsaftalen har mulighed for at videreføre abonnementet,  

 men  

 på andre vilkår.
Det ændre efter revisors opfattelse ikke ved det forhold, at  

 arbejdsgiveren har en økonomisk risiko, når en medarbejder fratræder, da der  

 kun er en ret - og ikke en pligt - for medarbejderen til at overtage  

 abonnementet.
Styrelsens indstilling og begrundelse Ved fri telefon forstås efter Ligningslovens § 16,  

 stk. 3, nr. 3, at en telefon enten er oprettet i arbejdsgiverens navn, eller  

 at  

 arbejdsgiveren fuldstændigt eller op til et bestemt beløb betaler eller  

 refunderer den skattepligtiges telefonudgifter.
Denne definition af begrebet  

 fri telefon blev fastlagt ved lov nr. 1301 af 20. december 2000. Tidligere  

 blev  

 den situation, hvor arbejdsgiveren havde begrænset sin betaling til et  

 bestemt  

 beløb, anset som en skattepligtig telefongodtgørelse.
Skattemæssigt er der forskel på de to begreber.  

 Ligningsrådet fastsætter den skattepligtige værdi af fri telefon.
For 2003 er  

 værdien fastsat til 3000 kr.
Fra 1. januar 2002 har værdien af fri telefon  

 været B-indkomst, jf. bekendtgørelse nr. 980 af 16. november 2001.  

 Arbejdsgiveren skal derfor ikke som tidligere løbende indeholde A-skat mv. i  

 værdi af fri telefon.
Arbejdsgiveren skal dog fortsat indberette værdi af fri  

 telefon.
Den ansatte skal selvangive værdi af fri telefon, men kan reducere  

 den  

 skattemæssige værdi med husstandens privat afholdte telefonudgifter, dvs.  

 udgifter til samtale og abonnement.
Overstiger de privat afholdte  

 telefonudgifter 3.000 kr., bliver der således intet at selvangive.
Telefongodtgørelse betragtes derimod som en  

 kontant pengeydelse fra arbejdsgiveren.
Beløbet er A-indkomst og den ansatte  

 kan ikke reducere værdien af ydelsen med egne private telefonudgifter.
Den  

 ansatte har dog mulighed for at få fradrag for sine dokumenterede  

 erhvervsmæssige telefonudgifter, som et ligningsmæssigt fradrag i det omfang  

 udgiften - sammen med visse andre lønmodtagerudgifter - overstiger 4.700 kr.  

 i  

 2003.
"Flate-rate" ordninger, hvor  

 arbejdsgiveren betaler et internet abonnement med fast pris uanset forbrug,  

 anses som fri telefon.
Det fremgår af forarbejderne til lov nr. 1301 af 20.  

 december 2000 (L98 bilag 10).
Det følger af definitionen af fri telefon i  

 ligningslovens § 16, stk. 3, nr. 3, at telefonudgiften helt eller delvist  

 skal  

 være afholdt af arbejdsgiveren.
Aftaler den ansatte og arbejdsgiveren at  

 nedsætte den kontante pengeløn vil en sådan lønnedgang, der kompenserer  

 arbejdsgiveren for de afholdte telefonudgifter, betyde, at udgiften reelt er  

 arbejdstagerens og ikke arbejdsgiverens.
Der vil derfor ikke være tale om fri  

 telefon.
 Told- og Skattestyrelsen kan i den forbindelse  

 henvise til SKM2003.60.LR. om en arbejdsgivers medfinansiering af  

 medarbejdernes MBA-uddannelse, hvor Ligningsrådet anså, at en medarbejders  

 betaling af 50 % af omkostningerne, der skulle ske ved reduktion af løn og  

 provision forud for indeholdelse af A-skat, AM- og SP-bidrag stred mod  

 ligninglovens § 31, stk. 6 og kildeskattelovens § 46, stk. 3, selvom  

 lønreduktionen havde virkning for feriepenge m.v.
Ad spørgsmål 1) Det er en forudsætning for at tale om fri telefon  

 efter ligningslovens § 16, stk. 3, nr. 3, at udgiften afholdes af  

 arbejdsgiveren.
Det er efter Told- og Skattestyrelsens opfattelse ikke  

 tilfældet ved den påtænkte ordning, idet medarbejderen kompenserer  

 arbejdsgiveren for det pågældende gode med en lønreduktion, der tilsigter at  

 dække arbejdsgiverens omkostninger.
Det bemærkes, at den risiko  

 arbejdsgiveren  

 har påtaget sig ved i begrænset omfang at hæfte for betalingen på et  

 tidspunkt,  

 hvor ansættelsesforholdet er ophørt, efter styrelsens opfattelse ikke ændre  

 ved  

 den omstændighed, at det omhandlede gode i ansættelsesperioden betales af den  

 ansatte selv.
Told- og Skattestyrelsen har anmodet forespørgeren om at  

 uddybe,  

 hvad der ligger i bemærkningerne om at arbejdsgiveren hæfter for eventuelle  

 prisstigninger.
Der er ikke i materialet fra Teleleverandøren omtalt noget om  

 prisstigninger, men det fremgår af punkt 19 i bilag 2 til rammeaftalen, at  

 teleudbyder har adgang til med en måneds varsel at ændre vilkår og priser.  

 Det  

 fremgår samme sted, at kunder, der er bundet af uopsigelighed i forbindelse  

 med  

 annoncerede ændring af vilkår eller priser, uanset uopsigeligheden har adgang  

 til at opsige abonnementet med et varsel på 10 arbejdsdage.
Det er styrelsen  

 opfattelse, at prisen for datakommunikation har været og fortsat vil være  

 faldende.
En tilkendegivelse om, at arbejdsgiveren vil afholde eventuelle  

 prisstigninger, vil derfor ikke kunne antages at udgøre en reel risiko for  

 arbejdsgiveren.
Skulle teleleverandøren varsle prisstigninger, er der som  

 anført en mulighed for at udtræde af ordningen.
Dertil kommer, at det af  

 teleleverandørens hjemmeside fremgår af de almindelige betingelser for  

 medarbejderbredbånd, at den enkelte medarbejder i forbindelse med opsigelse  

 af  

 medarbejderbredbåndsaftalen har mulighed for at videreføre abonnementet, men  

 på  

 andre vilkår.
Den medarbejder, der forlader A/S kan altså vælge at fortsætte  

 abonnementet på andre vilkår.
Det er således styrelsens opfattelse, at udgiften  

 til medarbejderbredbånd reelt er arbejdstagerens og ikke arbejdsgiverens.
Det  

 er derfor efter styrelsens opfattelse uden betydning, at betalingen - i form  

 af  

 lønnedgang før indeholdelse af skat - er aftalt til også at have virkning for  

 pension og feriepenge.
Det er endvidere styrelsens opfattelse, at  

 bemærkningerne til L55 ikke, som anført af revisor, udelukker at  

 bruttotrækordninger tilsidesættes.
Tværtimod fremgår det, at sådanne  

 ordninger  

 kan tilsidesættes uden en særlig værnsregel.
 Told - og Skattestyrelsen indstiller under  

 henvisning hertil, at spørgsmål 1 besvares benægtende.
Ad spørgsmål 2) Det er efter Told- og Skattestyrelsens opfattelse  

 uden betydning for besvarelse, om vilkårene for ordningen indebærer, at A/S  

 kun  

 reducerer den kontante løn med et beløb svarende til den del af de udgifter,  

 som det koster A/S at stille bredbånd til rådighed for medarbejderne.
Det  

 afgørende er, at ordningen indebærer, at medarbejderen gennem lønreduktion  

 kompenserer arbejdsgiveren således, at der slet ikke er tale om et  

 arbejdsgiverbetalt personalegode.
 Told- og Skattestyrelsen indstiller derfor, at  

 spørgsmål 2 ligeledes besvares benægtende.
Ad spørgsmål 3) Det er efter Told- og Skattestyrelsens opfattelse  

 uden betydning for besvarelse, om vilkårene for medarbejderbredbåndsordningen  

 justeres, når den udbudte ordning fortsat indebærer, at medarbejderen gennem  

 lønreduktion kompenserer arbejdsgiveren således, at der ikke er tale om et  

 arbejdsgiverbetalt personalegode.
 Told- og Skattestyrelsen indstiller derfor, at  

 spørgsmål 3 ligeledes besvares benægtende.
Ad spørgsmål 1-3) Ligningsrådet besluttede at godkende den  

 pågældende ordning, således at medarbejderne alene beskattes af den i  

 forbindelse med ordningen aftalte løn og af værdi af fri telefon.
 Ligningsrådet lagde herved til grund, at den  

 aftalte lønnedgang må anses som reel, da den har generel virkning, herunder i  

 relation til feriepenge og pensionsindbetalinger, da lønnen i henhold til den  

 indgåede aftale mellem medarbejderne og arbejdsgiveren ikke automatisk  

 reguleres op ved ophør af ordningen, og eftersom der er en økonomisk risiko  

 for  

 arbejdsgiveren i forbindelse med ordningen.
 Ligningsrådet  

  

 besvarede således det første spørgsmål bekræftende,  

 hvorfor de øvrige spørgsmål bortfaldt.
