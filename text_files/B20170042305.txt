 Bekendtgørelse om ændring af bekendtgørelse om drift af almene boliger m.v.
§ 1 I bekendtgørelse nr. 1540 af 16. december 2013 om drift af almene boliger m.v., som ændret ved bekendtgørelse nr. 448 af 13. april 2015, bekendtgørelse nr. 723 af 13. juni 2016 og bekendtgørelse nr. 255 af 21. marts 2017, foretages følgende ændringer:
 1. Indledningen affattes således:
»I medfør af § 25, stk. 1 og 4, § 32, § 44, § 50, § 75, § 169, stk. 2, § 177 og § 184 i lov om almene boliger m.v., jf. lovbekendtgørelse nr. 1103 af 15. august 2016, som ændret ved lov nr. 628 af 8. juni 2016 og lov nr. 1559 af 13. december 2016, og § 13, § 31, § 42 og § 51 i lov om leje af almene boliger, jf. lovbekendtgørelse nr. 228 af 9. marts 2016, fastsættes efter bemyndigelse:« 2. Overalt i bekendtgørelsen ændres »Statens Administration« til: »Udbetaling Danmark«.
 3. § 12, stk. 1, 2. pkt., affattes således:
»Bestyrelsen er ansvarlig for driften, herunder for at den organiseres og tilrettelægges effektivt, samt for at udlejning, budgetlægning, regnskabsaflæggelse, lejefastsættelse og den daglige administration sker i overensstemmelse med de regler, der gælder herfor.« 4. I § 12, stk. 3, 1. pkt., indsættes efter »opsigelsesregler«: », herunder at de skal kunne opsiges med 1 års varsel til førstkommende månedsskifte«.
 5. Efter § 12 indsættes:
 »§ 12 a.  Boligorganisationens bestyrelse skal påse, at boligorganisationen udøver god økonomistyring og egenkontrol samt løbende fremmer kvalitet og effektivitet under hensyn til almenboliglovens formål og målsætninger.
 Stk. 2. Boligorganisationens økonomistyring skal baseres på den fornødne ledelsesinformation, herunder om finansiering, kapacitet og aktiviteter.
 Stk. 3. Boligorganisationens bestyrelse skal sikre, at boligorganisationen gennemfører løbende egenkontrol med henblik på at øge sparsommelighed, produktivitet og effektivitet, herunder ved tilbagevendende gennemgang af alle forretningsområder samt dokumentation heraf, jf. § 70. Der skal herunder gennemføres de fornødne tiltag, hvis der på grundlag af effektivitetstal og øvrige analyser er fundet forbedringsområder.
 Stk. 4. Det skal ved egenkontrollen af et forretningsområde vurderes, om konkurrenceudsættelse af nogle eller alle delopgaver vil være hensigtsmæssigt og omkostningsreducerende.
 Stk. 5. Boligorganisationens bestyrelse skal påse, at der foreligger skriftlige forretningsgange på alle væsentlige driftsområder i boligorganisationen.
Stk. 6. Boligorganisationens bestyrelse skal fastsætte mål for udviklingen i hver afdelings samlede driftsudgifter for den kommende 4 års periode, jf. § 70, stk. 1.« 6. Efter § 20 indsættes:
»§ 20 a.  Boligorganisationen skal ved præsentationen af forslag til driftsbudget og årsregnskab tilstræbe en forståelig og overskuelig fremstilling.
Det skal herunder sikres, at væsentlige konti og ydelser er beskrevet, og at de stemmeberettigede er gjort bekendt med relevante udgiftssammenligninger.
Stk. 2. Udgiftskrævende forslag, der behandles på møder som nævnt i §§ 18-20, skal indeholde oplysning om konsekvenser for huslejen.« 7. I § 25, stk. 2, indsættes som 3. pkt.:
»Har boligorganisationen truffet beslutning om, at en nyetableret afdeling skal sammenlægges med en anden afdeling, kan denne beslutning ikke omgøres på et afdelingsmøde i de berørte afdelinger, hvis den nyetablerede afdeling består af mindre end 15 boliger.« 8. § 28, stk. 4, ophæves.
 9. § 61, stk. 3, 1. pkt., affattes således:
»Henlæggelsernes størrelse efter stk. 1 og 2 fastsættes på baggrund af en vedligeholdelses- og fornyelsesplan, der pr. 1. januar 2018 omfatter mindst de kommende 15 år, pr. 1. januar 2020 omfatter mindst de kommende 20 år, pr. 1. januar 2022 omfatter mindst de kommende 25 år og pr. 1. januar 2024 omfatter mindst de kommende 30 år.« 10. Efter § 61 indsættes:
»§ 61 a.  Den rapport om ejendommens tilstand, der er nævnt i § 60, stk. 1, og den vedligeholdelses- og fornyelsesplan, der er nævnt i § 61, stk. 3, skal hvert 5. år granskes af en ekstern uvildig byggesagkyndig med henblik på at vurdere, om rapport og plan er retvisende og omfatter de nødvendige aktiviteter.« 11. § 70 affattes således:
»§ 70. I tilslutning til regnskabet afgiver den almene boligorganisations bestyrelse en årsberetning, hvori nærmere redegøres for den økonomiske udvikling samt den udøvede økonomistyring og egenkontrol i boligorganisationen og dens afdelinger i regnskabsåret.
Herunder redegøres for:
 1) Eventuelle særlige økonomiske problemer i boligorganisationen og dens afdelinger, og de foranstaltninger, der er eller påtænkes iværksat til imødegåelse heraf.
 2) Den udøvede økonomistyring, herunder eventuelt ændret ledelsesinformation.
 3) Den gennemførte egenkontrol, herunder de omfattede forretningsområder, undersøgelser og foranstaltninger.
 4) De fastsatte 4-årige mål for hver afdelings samlede driftsudgifter, jf. § 12 a, stk. 6.
5) Forhold, som revisor måtte have påtalt.« 12. I § 117 indsættes efter »fornyelsesarbejder«: », herunder arbejder, der sker af hensyn til effektiv bygningsdrift«.
 13. I § 1, stk. 1, i bilag 4 ændres: »statsautoriseret eller registreret« til: »godkendt«.
 14. I § 2, stk. 1, i bilag 4 ændres: »og nærmere præciseret i« til: »som nærmere præciseret i standarder for offentlig revision (SOR) samt«.
 15. I § 4, stk. 3, i bilag 4 ændres: »mål og opnåede resultater« til: »den udøvede økonomistyring og gennemførte egenkontrol«.
 16. Efter § 4. stk. 3, indsættes:
»Stk. 4. Som led i den i stk. 3 nævnte forvaltningsrevision undersøges, hvorvidt boligorganisationens forretningsgange fremmer sparsommelighed, således at der i revisionsprotokollatet kan rapporteres herom.
Ved rapporteringen anføres, hvorvidt gennemgangen har givet anledning til bemærkninger og eventuelle væsentlige anbefalinger anføres.
Stk. 5. Forvaltningsrevisionen som nævnt i stk. 3 skal endvidere omfatte en gennemgang af boligorganisationens implementerede økonomistyring samt boligorganisationens egenkontrol i form af udførte arbejder for metodisk at fremme effektivitet og kvalitet, således at der i revisionsprotokollatet kan udtrykkes en overordnet og kortfattet vurdering heraf.« 17. § 5, stk. 1, 1. pkt., i bilag 4 affattes således:
»Boligorganisationen skal give revisor de oplysninger, som må anses af betydning for bedømmelsen af boligorganisationens regnskab samt for revisors vurdering af, om der i forvaltningen er taget skyldige økonomiske hensyn.« 18. I § 7, stk. 1, i bilag 4, indsættes efter »i overensstemmelse med«: »SOR og«.
 19. § 7, stk. 3, nr. 2, i bilag 4 affattes således:
»2) Væsentlig usikkerhed, fejl eller mangler vedrørende boligorganisationens bogholderi, regnskabsvæsen eller interne kontrol samt oplysning om eventuelle væsentlige anbefalinger til forbedringer heraf.« 20. Efter § 7, stk. 3, nr. 2, i bilag 4 indsættes:
»3) Den rapportering om boligorganisationens forretningsgange, som er nævnt i § 4, stk. 4, samt den vurdering af boligorganisationens økonomistyring og egenkontrol, som er nævnt i 4, stk. 5.« § 2 Bekendtgørelsen træder i kraft den 1. maj 2017.
§ 3 Den granskning af vedligeholdelses- og fornyelsesplaner, der er nævnt i § 61 a, som affattet ved denne bekendtgørelses § 1, nr. 10, skal første gang være gennemført inden 1. januar 2022.
