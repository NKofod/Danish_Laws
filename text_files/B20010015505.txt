Bekendtgørelse om statstilskud m.v. til  

 produktionsskoler I henhold til § 1, stk. 4, § 10, stk. 2, § 11,  

 stk. 4 og 5, § 12, stk. 2, og § 17, stk. 2, i lov om  

 produktionsskoler, jf. lovbekendtgørelse nr. 764 af 8. august 2000,  

 som ændret ved lov nr. 1323 af 20. december 2000, samt § 5,  

 stk. 2, § 6 og efter aftale med arbejdsministeren § 2,  

 stk. 6, § 4 og § 8, stk. 2, i lov nr. 1125 af 29.  

 december 1999 om refusion af udgifter til uddannelse i forbindelse med  

 aktivering m.m. fastsættes:
Tilskud og betingelser herfor § 1. Staten yder tilskud til produktionsskoler,  

 hvis vedtægter er godkendt, og som modtager grundtilskud, jf. dog  

 stk. 2 og 3. Tilskuddet ydes med et fast beløb pr. årselev,  

 jf. § 3, med en sats, hvis størrelse fastsættes på de  

 årlige finanslove.
 Stk. 2. Statstilskud ydes kun til produktionsskoler, der har  

 en aktivitet på mindst 20 årselever pr. år i det seneste  

 opgørelsesår eller som gennemsnit af de seneste 2  

 opgørelsesår, jf. § 2. I tilfælde hvor særlige  

 geografiske forhold gør sig gældende, eller hvis nærmeste  

 anden produktionsskole ikke er beliggende inden for en radius på 75  

 minutters befordringstid med offentlige befordringsmidler, kan  

 undervisningsministeren fravige kravet om 20 årselever.
 Stk. 3. Ydelse af statstilskud er betinget af, at skolen  

 opfylder betingelserne i lovens kapitel 1 og 2.
 Stk. 4. Staten refunderer udgiften til skoleydelse til  

 deltagere på produktionsskoler, jf. § 13.
§ 2. Kravet om 20 årselever i § 1,  

 stk. 2, omfatter deltagere, der udløser statstilskud, herunder  

 deltagere, der er aktiverede i henhold til lov om aktiv socialpolitik eller  

 lov om en aktiv arbejdsmarkedspolitik.
Konstatering af om kravet er opfyldt,  

 sker ved udløbet af et opgørelsesår.  

 Opgørelsesåret er perioden fra 1. juli til 30. juni.  

 Statstilskud bortfalder dog først ved udløbet af det  

 finansår, hvor det er konstateret, at en skole ikke har opfyldt kravet  

 efter § 1, stk. 2.
Årselevberegning § 3. En årselev som grundlag for ydelse af  

 statstilskud beregnes som en elev i 1260 timer (svarende til 42 uger a 30  

 timer). Ved beregningen heraf kan højst medregnes 30 timer pr. uge.  

 Beregningen af det ugentlige timetal foretages som et gennemsnit for det  

 pågældende tilskudsår.
I uger med færre end 5  

 undervisningsdage, f.eks. på grund af skæve helligdage, medregnes  

 en forholdsmæssig andel af 30 timer i gennemsnitsberegningen.  

 Beregningen foretages i øvrigt efter reglerne i §§ 4-6.
 § 4. I årselevberegningen  

 medregnes:
 1)	Virksomhed (undervisning, produktion og andet praktisk arbejde), som  

 eleven har deltaget i på produktionsskolen.
 2)	Eventuel undervisning henhørende under anden uddannelseslov,  

 dog højst 1/3 af en elevs forløb på produktionsskolen og  

 forudsat produktionsskolen har afholdt udgifterne til denne undervisning.
 3)	Virksomhed (undervisning, produktion og andet praktisk arbejde)  

 under deltagelse i ekskursioner (én- eller flerdages), dog  

 højst 10 timer pr. dag.
4)	Praktikophold på anden institution eller arbejdsplads.
For den  

 enkelte elev kan dog højst medregnes 4 uger pr. påbegyndt  

 halvår.
Ved beregningen medtages det antal timer, eleven skulle have  

 deltaget i på skolen.
5)	Virksomhed (undervisning, produktion og andet praktisk arbejde)  

 under deltagelse i udvekslingsophold og lignende i andre lande.
For den  

 enkelte elev kan dog højst medregnes 4 uger og højst 10 timer  

 pr. dag.
§ 5. For den enkelte deltager kan højst  

 medregnes 1 års produktionsskoleophold.
Ved beregningen heraf  

 indgår såvel det aktuelle produktionsskoleophold som eventuelle  

 tidligere ophold på samme eller andre produktionsskoler, herunder  

 eventuelle forløb som led i en fri ungdomsuddannelse.
Forløb  

 som led i en erhvervsgrunduddannelse samt forløb som led i aktivering  

 i henhold til lov om aktiv socialpolitik eller lov om en aktiv  

 arbejdsmarkedspolitik indgår ikke i beregningen.
Stk. 2. I særlige tilfælde kan der medregnes  

 produktionsskoleophold ud over 1 år.
Tilladelse hertil kan gives af  

 skolen inden for en kvote, der udgør 10 pct. af skolens  

 årselevtal i det forudgående finansår.
For skoler, der ikke  

 har haft aktivitet i det forudgående finansår, beregnes kvoten  

 på baggrund af det forventede årselevtal. Årselevtallet er  

 det tal, der er lagt til grund ved beregning af statstilskud, henholdsvis  

 beregning af forskudsrate.
Stk. 3. Meddelelse af tilladelser efter stk. 2 kan kun  

 gives, hvor der foreligger helt specielle forhold af uddannelsesmæssig  

 karakter.
Det må fremgå af forløbsplanen, at der er  

 særlige uddannelsesrettede forhold, der begrunder en overskridelse af  

 et produktionsskoleforløbs normale varighed.
Forinden afgørelse  

 om tilladelse træffes, forelægges spørgsmålet for  

 skolens bestyrelse.
Stk. 4. I øvrigt medregnes i årselevberegningen  

 kun virksomhed, som eleven har deltaget i, samt virksomhed, hvor eleven har  

 været fraværende på grund af sygdom eller kortvarig  

 udeblivelse.
For den enkelte elev kan fravær dog højst medregnes  

 med i alt 9 uger pr. finansår.
 § 6. I årselevopgørelsen til  

 beregning af statstilskud indgår:
1)	Ordinære elever, der er inden for skolens målgruppe, jf.  

 lovens § 1, stk. 1, herunder aktiverede deltagere, og som  

 følger undervisningen som heltidsundervisning.
Herved forstås  

 minimum 30 timer ugentlig som gennemsnit.
Ved beregningen heraf medregnes  

 undervisning under anden uddannelseslov med indtil 1/3 af elevens  

 forløb, uanset om denne kan medregnes i årselevtallet, jf.  

 § 4, nr. 2.
 2)	Elever optaget som led i en erhvervsgrunduddannelse (egu), en fri  

 ungdomsuddannelse eller et brobygningsforløb.
Stk. 2. Ved beregningen medtages danske statsborgere,  

 statsborgere i de øvrige nordiske lande samt udlændinge bosat i  

 Danmark med opholdstilladelse og tilmeldt folkeregisteret.
Der kan tillige  

 medregnes deltagere tilhørende det danske mindretal i Sydslesvig.
Som  

 sådanne anerkendes deltagere, der er udgået fra en dansk skole i  

 Sydslesvig.
Særligt om aktiverede deltagere § 7. Deltagere, der er optaget som aktiverede i  

 henhold til lov om en aktiv arbejdsmarkedspolitik eller lov om aktiv  

 socialpolitik, indgår i årselevopgørelsen til beregning af  

 statstilskud, jf. § 6. Ved optagelse af sådanne deltagere anvendes  

 en særlig tilmeldingsblanket, der udfyldes af den aktiverende myndighed  

 (AF-region eller kommune) og afleveres til skolen.
Blanketten skal som  

 minimum indeholde de oplysninger, der fremgår af den som bilag til  

 denne bekendtgørelse optrykte standardblanket.
 Stk. 2. Ved udskrivning af aktiverede deltagere sender skolen  

 senest ugedagen efter udskrivningen kopi af tilmeldingsblanketten til den  

 aktiverende myndighed med påtegning om forløbet på  

 produktionsskolen.
 Stk. 3. Med henblik på refusion af statens udgifter  

 fremsender skolen senest den 10. i måneden efter et kvartals afslutning  

 oplysning til de aktiverende myndigheder om aktiviteten for de aktiverede  

 deltagere på skolen i det pågældende kvartal.
Stk. 4. Inden udgangen af måneden efter et kvartals  

 afslutning opkræver Undervisningsministeriet refusion af udgifterne  

 efter stk. 3 hos de aktiverende myndigheder.
Betaling heraf skal ske  

 senest en måned fra modtagelse af opkrævningen.
 Ansøgning, udbetaling m.v.
§ 8. Ansøgning om statstilskud indsendes  

 til Undervisningsministeriet inden den 1. november.
Eksisterende skoler, der  

 modtager statstilskud skal ikke indsende ansøgning om tilskud fra  

 år til år, men tilskud vil fortsat blive anvist, jf. § 10 og  

 11, medmindre ministeriet har modtaget anden meddelelse fra skolen, jf.  

 § 12.
Stk. 2. Det er en betingelse for at modtage statstilskud, at  

 en skole fortsat modtager kommunalt grundtilskud.
Hvis dette opsiges, skal  

 skolen straks give meddelelse herom til Undervisningsministeriet.
§ 9. Statstilskud, herunder tilskud til  

 skoleydelse, beregnes og afregnes endeligt kvartalsvis bagud.
Beregningen  

 foretages på grundlag af en af skolen udarbejdet opgørelse over  

 aktiviteten i kvartalet.
Opgørelsen, herunder særskilt  

 opgørelse for aktiverede deltagere, jf. § 7, foretages på  

 skemaer udarbejdet af ministeriet og attesteres af skolens revisor.
Skemaer  

 samt vejledning hertil udsendes særskilt til alle skoler, der er  

 registreret som modtagere af kommunalt grundtilskud.
Opgørelsen  

 indsendes til Undervisningsministeriet efter udløbet af hvert kvartal,  

 således at den er ministeriet i hænde senest den 10. i den efter  

 kvartalets udløb følgende måned.
 § 10. Staten udbetaler forskud på  

 statstilskud i lige store månedlige rater til skoler, der er  

 registreret i Undervisningsministeriet som modtagere af kommunalt eller  

 amtskommunalt grundtilskud.
Stk. 2. Den månedlige forskudsrate beregnes på  

 grundlag af skolens aktivitet i det seneste tilskudsgrundlagsår.  

 Tilskudsgrundlagsåret regnes fra den 1. oktober til den 30. september  

 det følgende år.
For skoler, der ikke har haft aktivitet i  

 tilskudsgrundlagsåret eller kun i en del af dette, beregnes  

 forskudsraten på grundlag af den forventede aktivitet.
Forskudsraten  

 kan efter ansøgning ændres efter udløbet af 1. kvartal,  

 såfremt der er sket væsentlige ændringer i skolens  

 aktivitetsniveau.
§ 11. I det beregnede kvartalstilskud, jf.  

 § 9, fradrages de i kvartalet udbetalte forskudsrater, og differencer  

 reguleres i 2. forskudsrate i det følgende kvartal.
Eventuelle  

 fortsatte differencer i ministeriets favør modregnes i  

 efterfølgende rateudbetalinger eller kan kræves tilbagebetalt  

 straks.
 § 12. Hvis en skole ophører, standser sine  

 betalinger, eller der indgives begæring om konkurs, eller hvis der i  

 øvrigt er fare for, at skolens virksomhed må indstilles, skal  

 skolen straks give Undervisningsministeriet meddelelse herom.
Skoleydelse § 13. Skolen udbetaler en skoleydelse til  

 deltagere, der udløser statstilskud, jf. dog stk. 2.
 Stk. 2. Der udbetales ikke skoleydelse til følgende  

 deltagere:
 1)	Deltagere, der er aktiverede i henhold til lov om aktiv  

 socialpolitik eller lov om en aktiv arbejdsmarkedspolitik.
 2)	Deltagere, der modtager arbejdsløshedsdagpenge, sygedagpenge,  

 revalideringsydelse eller anden offentlig støtte, der tilsigter at  

 dække leveomkostninger.
 3)	Deltagere, der er optaget som led i en erhvervsgrunduddannelse  

 (egu).
 4)	Deltagere, der er optaget som led i et brobygningsforløb, og  

 hvis sammenhængende ophold på produktionsskolen er under 2 uger,  

 eller som modtager elevstøtte i henhold til lov om  

 folkehøjskoler, efterskoler, husholdningsskoler og  

 håndarbejdsskoler.
 5)	Deltagere, der er optaget som led i en fri ungdomsuddannelse, og som  

 modtager statens uddannelsesstøtte.
 § 14. Skoleydelsens ugentlige størrelse for  

 elever under og over 18 år fastsættes hvert år på  

 finansloven.
Stk. 2. Skoleydelse udbetales normalt ugevis bagud.
For  

 overskydende dage (mindre end 1 uge) beregnes og udbetales skoleydelsen med  

 1/5 af ugebeløbet pr. arbejdsdag.
 § 15. Skoleydelse udbetales fra det tidspunkt,  

 deltageren begynder på produktionsskolen (første dag med  

 deltagelse i skolens aktiviteter), og indtil det tidspunkt deltageren  

 forlader skolen (sidste dag med deltagelse i skolens aktiviteter, herunder  

 eventuelle aktiviteter uden for skolen).
 Stk. 2. Skoleydelse udbetales uanset fravær ved ferier  

 og helligdage samt sygdom, jf. dog stk. 3-5.
Stk. 3. Udbetaling af skoleydelse under ferier kan for den  

 enkelte deltager højst ske i 5 uger pr. løbende år,  

 regnet fra deltagerens optagelse på skolen.
Der kan dog altid udbetales  

 skoleydelse under ferier i skolens normale ferieperioder, hvor skolen er  

 lukket.
Stk. 4. Skoleydelse udbetales ikke ved ferie med  

 feriegodtgørelse fra tidligere beskæftigelse.
I tilfælde  

 af en deltagers udeblivelse bestemmer skolen, hvorvidt der skal udbetales  

 skoleydelse.
 Stk. 5. Udbetaling af skoleydelse under fravær ved  

 sygdom og udeblivelse kan for den enkelte deltager højst ske i 9 uger  

 pr. finansår.
 § 16. Udgiften til skoleydelse indberettes til  

 Undervisningsministeriet i forbindelse med skolens kvartalsopgørelse,  

 jf. § 9.
Overgangsbestemmelser § 17. Elever på den fri ungdomsuddannelse og  

 erhvervsgrunduddannelserne, der før den 1. januar 1999 har fået  

 tilsagn om optagelse på en produktionsskole, indgår i  

 årselevberegningen, uanset om de er fyldt 25 år ved optagelsen  

 på skolen.
 Stk. 2. Uanset bestemmelsen i § 1, stk. 3, kan  

 staten indtil den 31. december 2001 yde tilskud til skoler, hvis  

 vedtægter er godkendt før den 1. januar 2000.
 Ikrafttræden m.v.
 § 18. Bekendtgørelsen træder i kraft  

 den 17. marts 2001 med virkning fra den 1. januar 2001.
 Stk. 2. Bekendtgørelse nr. 179 af 16. marts 2000 om  

 statstilskud, skoleydelse m.v. ved produktionsskoler og refusion af tilskud  

 for aktiverede deltagere ophæves.
 Stk. 3. Aktivitetsopgørelse i henhold til § 2  

 finder første gang sted efter udløbet af  

 opgørelsesåret 1. juli 2000 til 30. juni 2001 for dette  

 opgørelsesår eller som et gennemsnit af  

 opgørelsesårene 1. juli 1999 til 30. juni 2000 og 1. juli 2000  

 til 30. juni 2001.
Stk.4. For finansåret 2001 ydes et tillæg til  

 tilskuddet efter § 1,  stk. 1, for deltagere, der deltager i undervisning i  

 henhold til lovens § 2, stk. 6, på tekniske skoler, landbrugsskoler,  

 AMU-centre eller andre skoler i grundforløb eller dele af  

 grundforløb inden for de grupper, der er anført i § 1, stk. 2,  

 nr. 1-6, i Undervisningsministeriets bekendtgørelse nr. 1228 af 18.  

 december 2000 om grundforløb i erhvervsuddannelserne.
Tillægget  

 ydes, hvor udgiften til den pågældende undervisning afholdes af  

 produktionsskolen, jf. § 4, nr. 2. Tillægget er på finansloven  

 for 2001 fastsat til 11.000 kr. pr. årselev.
Opgørelse af  

 aktivitet til beregning af tillægget foretages i forbindelse med  

 kvartalsopgørelsen, jf. § 9.
Undervisningsministeriet, den 8. marts  

 2001 P.M.V.Berrit HansenStyrelseschef /Svend Otto Bruun Bilag BLANKET TIL BRUG VED TILMELDING AF AKTIVEREDE TIL PRODUKTIONSSKOLER Felt 1 - 6 udfyldes af den henvisende myndighed. Øvrige felter  

 udfyldes af skolen Oplysninger om deltageren:
 1. Navn:
 2. Adresse:
 3. Cpr-nr:
 Oplysninger om den henvisende AF-region/kommune:
 4. Navn og adresse:
 5. AF-regionens/kommunens nr.
6. Uddannelsens navn Sagsbehandler Dato Underskrift Udfyldes af uddannelsesinstitutionen:
 7. Uddannelsesforløbets forventede varighed  

 (uger):
 8. Takstbeløb pr. årselev:
 9. Forventet udgift i alt:
 10. Vejledningstilskud (FUU):
 11. Skolens navn og adresse:
 12. Skolens skolekodenr:
 13.
Sagsbehandlers navn                                           Dato  

  Underskrift Kopi af den udfyldte blanket indsendes til den henvisende  

 myndighed 14. Uddannelsesforløbets ophør Dato for ophør:
 Uddannelsesforløbets gennemførelse:
