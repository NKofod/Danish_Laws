Bilag 1 Bilag 2 Bilag 3 Bilag 4 Bilag 5 Bekendtgørelse om certificering af virksomheder der fremstiller træemballage m.v.
 I medfør af § 1, § 2, nr. 2, § 3 og § 12 i lov om planteskadegørere, jf. lovbekendtgørelse nr. 198 af 12. marts 2009, og efter bemyndigelse fastsættes:
Anvendelsesområde § 1. Bekendtgørelsen finder anvendelse ved varmebehandling samt fremstilling, reparation og genfremstilling af træemballage der opfylder behandlings- og mærkningsnormerne i den internationale plantesundhedsstandard ISPM nr. 15 (FAO): Regulation of wood packaging material in international trade (herefter ISPM-15), som har til formål at beskytte mod spredningen af visse skadegørere overfor træer.
Definitioner § 2. Ved træemballage forstås i denne bekendtgørelse emballage (herunder afstivningsmateriale) fremstillet af træbaserede produkter, dog ikke træfiberplader, krydsfiner, finer, savsmuld, savspåner, træuld eller råtræ skåret til en tykkelse mindre end 6 mm.
 § 3. En træemballage-enhed anses for repareret, når færre end 1/3 af dens komponenter er blevet udskiftet.
 § 4. En træemballage-enhed anses for genfremstillet, når flere end 1/3 af dens komponenter er blevet udskiftet.
Virksomheder der kan certificeres § 5. Plantedirektoratet kan efter ansøgning certificere følgende virksomheder til at mærke træemballage eller partier af træ med det mærke, der fremgår af bilag 2:
 1) Virksomheder der varmebehandler træ eller træemballage.
 2) Virksomheder der fremstiller, reparerer eller genfremstiller træemballage.
 Stk. 2. Ansøgning om certificering indsendes til Plantedirektoratet på et skema udarbejdet af direktoratet.
 Stk. 3. Virksomheden skal meddele ændringer af betydning for certificering til Plantedirektoratet.
 Stk. 4. Består en virksomhed af flere driftsmæssigt adskilte enheder, skal hver enhed certificeres.
§ 6. Kun virksomheder, der er certificeret i henhold til § 5, må; 1) mærke træ eller træemballage i henhold til bilag 2, 2) fremstille eller genfremstille træemballage, der bærer mærket angivet i bilag 2, nr. 1, eller 3) reparere træemballage der efterfølgende fortsat er mærket med et mærke som angivet i bilag 2 i ISPM-15.
 Stk. 2. Såfremt der ved reparation af træemballage anvendes træ der ikke er behandlet som angivet i bilag 1, skal alle mærker med et logo som angivet i ISPM-15, bilag 2, fjernes permanent.
§ 7. Plantedirektoratet certificerer virksomheden, når det er konstateret, at betingelserne i § 9 eller § 10 er opfyldt.
Certificeringen er gyldig i 12 måneder.
 Stk. 2. Virksomheden tildeles et certificeringsnummer, der skal anføres i mærket som anvist i bilag 2, nr. 1, litra c.
 Stk. 3. Certificeringen kan ikke forlænges, hvis virksomheden på trods af påkrav herom har undladt at betale skyldige kontrolgebyrer.
 § 8. Plantedirektoratet offentliggør på sin hjemmeside www.pdir.fvm.dk en oversigt over certificerede virksomheder.
Betingelser for certificering Virksomheder der varmebehandler træ eller træemballage § 9. En virksomhed, der varmebehandler træ eller træemballage kan certificeres, hvis virksomheden; 1) har etableret og følger et særskilt beskrevet kvalitetsstyringssystem, som indeholder de procedurer, der fremgår af bilag 3 A, og 2) kan godtgøre, at det træ, der anvendes til emballage efter denne bekendtgørelse er afbarket og overholder tolerancerne for barkrester som angivet i bilag 1, og 3) kan dokumentere, at det anvendte træ er blevet varmebehandlet som specificeret i bilag 1, ved samtidig logning mindst hvert femte minut af træets kernetemperatur og varmerummets lufttemperatur.
Virksomheder, der fremstiller, reparerer eller genfremstiller træemballage § 10. En virksomhed, der fremstiller, reparerer eller genfremstiller træemballage kan certificeres, hvis virksomheden; 1) har etableret og følger et særskilt beskrevet kvalitetsstyringssystem, der indeholder de procedurer, der fremgår af bilag 3 B, og 2) kan dokumentere, at der til fremstilling, reparation eller genfremstilling af træemballage kun anvendes træ, som er afbarket og varmebehandlet som angivet i bilag 1, eller afbarket og behandlet med metylbromid efter retningslinjerne i bilag 1 i den gældende ISPM-15.
 Stk. 2. Dokumentationen, jf. stk. 1, nr. 2, skal som minimum opfylde kravene i bilag 5.
Mærkning af træ eller træemballage § 11. Mærket skal udformes efter retningslinierne i bilag 2, nr. 1 Stk. 2. Mærket skal påføres pakningsenheden af træ eller træemballagen efter retningslinierne i bilag 2, nr. 2.
 Stk. 3. Plantedirektoratet kan efter ansøgning tillade at kravene til mærkningens mindstemål, jf. bilag 2, nr. 3, fraviges.
Kontrol § 12. Plantedirektoratet kontrollerer, at reglerne i bekendtgørelsen overholdes.
Stk. 2. Certificerede virksomheder skal opbevare dokumentation i 3 år og skal efter anmodning give direktoratet de oplysninger, der er nødvendige for gennemførelse af kontrollen med overholdelse af denne bekendtgørelse.
Certificerede virksomheder skal yde den fornødne bistand ved gennemførelse af kontrollen.
Tilbagekaldelse af certificering § 13. Plantedirektoratet kan tilbagekalde certificeringen, hvis det konstateres, at 1) virksomheden foretager mærkning i strid med § 11, 2) virksomheden ikke overholder betingelserne for certificering, eller 3) virksomheden ikke opfylder forpligtelserne efter § 5, stk. 3, eller § 12, stk. 2.
 Stk. 2. Hvis certificeringen tilbagekaldes, kan Plantedirektoratet kræve allerede påførte mærkninger fjernet fra pakningsenheder eller enheder af træemballage i virksomhedens besiddelse.
Klage § 14. Klage over Plantedirektoratets afgørelser efter denne bekendtgørelse skal indgives inden fire uger fra datoen for modtagelsen af afgørelsen.
Klagen skal stiles til Ministeriet for Fødevarer, Landbrug og Fiskeri og skal indsendes til Plantedirektoratet.
Ikrafttræden § 15. Bekendtgørelsen træder i kraft den 15. juli 2009. Samtidig ophæves bekendtgørelse nr. 1541 af 30. december 2004 om certificering af virksomheder, der fremstiller træemballage m.v.
 Stk. 2. Mærket, der fremgår af bilag 1 i bekendtgørelse nr. 1541 af 30. december 2004 om certificering af virksomheder, kan anvendes indtil 31. december 2009.
Plantedirektoratet, den 1. juli 2009 Ole P.
Kristensen / Henrik Oftebro-Svendsen Bilag 1 Afbarkning og behandling af træ eller træemballage jf. § 9 og § 10 Bilag 2 Mærkning af træemballage 1. Udformning af mærke til anvendelse på træemballage behandlet efter bilag 1 2. Påføring af mærket på træemballage 3. Mærkningens mål Mærkets samlede dimensioner skal være mindst 50 mm x 50 mm.
Bogstaver og tal skal være mindst 12 mm høje, dog kun mindst 6 mm høje for emballage med en kapacitet på under 30 liter eller 30 kg.
Logoet skal være mindst 50 mm H x 15 mm B.
Bilag 3 Procedurer der skal være nedskrevet i virksomhedens kvalitetsstyring Virksomheder som varmebehandler træ eller træemballage Virksomheder som fremstiller, reparerer eller genfremstiller emballage af behandlet træ Bilag 4 Reparation og genfremstilling af træemballage Reparation Til reparation af en træemballage-enhed, som skal bevare et mærke som angivet i ISPM-15, bilag 2, skal der udelukkende anvendes træ behandlet som angivet i bilag 1, og hvert stykke træ anvendt til reparationen skal være mærket med et mærke som angivet i bilag 2.
Genfremstilling Alle mærker med et logo som angivet i ISPM-15 bilag 2 skal fjernes permanent.
Hele den genfremstillede træemballage-enhed skal gennemgå en varmebehandling som angivet i bilag 1, hvorefter den kan mærkes som angivet i bilag 2.
Bilag 5 Minimumskrav til dokumentation for modtagne pakningsenheder af behandlet træ, jf. § 10, stk. 2 Dokumentationen skal enten opfylde kravene beskrevet under I eller kravet under II:
