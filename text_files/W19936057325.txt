Det anvendte produkt var i relation til holdbarhed ikke ringere end  

 kunne forventes . Der ansås ikke at foreligge en mangel ved produktet I 1980/81 opstod der behov for renovering af facaderne på de 9 bygninger,  

 der indgår i X-parken i Y-by, og som udgør afd. 11 hos klageren, K, Y-by.  

 Facaderne havde indtil da været beklædt med eternitplader, der på grund af  

 revnedannelser var blevet utætte.
Efter indbudt licitation blev der truffet  

 aftale med indklagede 1, A1, Z-by, om udførelse af facadearbejdet med  

 tyndplader som nedenfor nærmere beskrevet.
Rådgivende ingeniør på arbejdet  

 var B og C Ingeniørfirma A/S, Y-by, hvis virksomhed senere er overtaget af  

 indklagede 2, A2 Ingeniørfirma A/S, Æ-by.
I slutningen af 1988 konstateredes begyndende korrosion på facadepladerne,  

 og under denne sag, der er indbragt for Voldgiftsnævnet den 28. august 1990,  

 har klageren efter sin endelige påstand påstået indklagede 1 dømt til  

 betaling af udgifterne til udbedring af de konstaterede skader med 5.000.000  

 kr. med renter svarende til sædvanlig procesrente fra den 30. juli 1990.  

 Subsidiært har klageren påstået sig tilkendt et mindre beløb med renter som  

 angivet.
Klageren har endvidere subsidiært påstået kravet forrentet fra  

 datoerne for klageskriftets indgivelse og modtagelsen af en senere forhøjelse  

 af påstanden i voldgiftsretten.
 Overfor indklagede 2 har klageren nedlagt de samme påstande, men kun for  

 det tilfælde, at indklagede 1 måtte blive frifundet.
 Begge de indklagede har påstået frifindelse og har desuden bestridt  

 grundlaget for den principale rentepåstand.
I voldgiftsrettens behandling af sagen har deltaget projektleder,  

 civilingeniør T.
Boe Larsen, direktør og ingeniør m.a.i.
Knud Christensen og  

 - som retsformand - landsdommer Peter Rørdam.
 Civilingeniør D, Ø-by, der af Voldgiftsnævnet har været udmeldt som syns-  

 og skønsmand, har i erklæring af 30. juli 1990 bl.a. udtalt:
 »Efter at have gennemgået sagens akter gives følgende beskrivelse af  

 facaderne og de herpå konstaterede skader.
 Facaderne er i store træk dækket med lodret trapezprofilerede tyndplader  

 belagt med zink, primer og nominelt 25 micrometer af en brun N 500  

 (PVF2-acryl kombination). Bukningerne i trapezprofileringen er bløde, d.v.s  

 de har en forholdsvis stor bukkeradius.
Udenpå de brune plader er facaderne derudover forsynet med hvide vandret  

 trapezprofilerede pyntebånd af samme plademateriale.
Trapezerne er meget  

 mindre, og pladerne er bukket med lille radius.
Endelig er der anvendt formstykker fremstillet af det brune plademateriale  

 over og under vinduer og over døre.
Formstykkerne har relativt skarpe  

 bukninger.
 De refererede skader fremstår som gennemslag af hvidrust  

 (zinkkorrosionsprodukter). De er stærkt varierende i omfang, men systematisk  

 fordelt.
 - Nordvendte facader er mere angrebne end sydvendte.
- Overdækkede områder er mere angrebne end frie flader.
Overdækkede  

 områder er under altaner og under sålbænke.
- Stort set alle inddækninger ved vinduer og døre er angrebne på  

 undersiden - Skaderne på frie plader er aftagende med højden over jorden.
 - På lodrette flader er angrebne koncentreret på bukningerne, men i de  

 hårdest angrebne områder (nordfacader ved jorden) findes også punktvise  

 angreb på plane flader.
 - Den hvide lak har generelt holdt lidt bedre end den brune.
 - Der er ikke afgørende forskelle mellem X-parkens 9 blokke.
 Angrebne er en funktion af den fugtpåvirkning pladerne udsættes for, af  

 lakkens tykkelse og af defekter i lakoverfladen.
 Fugtpåvirkningen er en funktion af tilsmudsningsgrad og varmeindstråling  

 fra omgivelserne således, at kolde og ikke-regnvaskede flader angribes mest,  

 medens varme (sydvendte) regnvaskede flader angribes mindst.
 De særligt udbredte angreb på ombukningerne skyldes i et vist ringe omfang  

 en reduktion af laktykkelsen under bukningen, men væsentligere er det, at  

 zinklag og laklag revner under bukningen, så lakken ikke mere er poretæt.
 Årsagen til punktangreb på plane flader kan være lokale skader eller  

 porefejl i den oprindelige lakering, men mere sandsynligt er laktykkelsen på  

 grænsen af det nødvendige i dansk byatmosfære.
 Skønsmanden har ikke fundet faktorer i klimaet, som skulle kunne  

 karakterisere området ved X-parken som specielt aggresivt i korrosionssmæssig  

 henseende.
 Herefter besvares syns- og skønstemaet efter bedste evne og overbevisning  

 således:
Spørgsmål 1 Er bebyggelsens stålfacader udsat for korrosionsangreb? I bekræftende  

 fald, hvor udbredt er angrebet? Spørgsmålet ønskes besvaret for alle 9  

 boligblokke hver for sig.
Svar Ja.
Stålfacaderne er udsat for korrosionsangreb.
Der er angreb i omtrent  

 samme omfang på alle blokke.
Angrebene er stærkt varierende, men systematisk  

 fordelt, jvf. indledningen.
Spørgsmål 2 Såfremt spørgsmål 1 besvares bekræftende ønskes oplyst, hvad årsagen til  

 angrebet kan være, herunder ønskes angivet, hvorledes en udbedring kan  

 foretages, ligesom omkostningerne i forbindelse hermed ønskes angivet.
Svar Angrebet på facaderne skyldes fugtpåvirkning, som forlænges på tilsmudsede  

 flader og accelleres af aggresive, fortrinsvis sure, salte i smudset.  

 Angrebet er særligt udtalt, hvor der er defekter i laklaget.
 Med henvisning til Dansk Ingeniørforenings vejledning for skønsmænd, som  

 fraråder detajlrådgivning, skal skønsmanden ikke fremkomme med et detaljeret  

 udbedringsforslag, men henvise til udbedringsforslag i brev af 12. september  

 1989 fra E, YY-land, til den danske repræsentant.
Dette forslag tager øjensynlig hensyn til, at N 500 er vanskeligt til  

 umuligt at male på med godt resultat, idet det foreskriver en total  

 afrensning ned til ren zinkoverflade og derefter en total opmaling bestående  

 af et lag grundmaling og to lag dækmaling.
Til afrensningen anvendes  

 organiske opløsningsmidler.
Efter skønsmandens vurdering vil udbedringsproceduren være uacceptabel for  

 arbejdstilsyn og miljømyndigheder i Danmark, hvis den skal udføres på stedet.  

 Endvidere vil der være mange utilgængelige steder, bl.a. i pladeoverlappene  

 og under pynteprofilerne.
Sidstnævnte skal iøvrigt under alle omstændigheder  

 demonteres.
Konkluderende skal facaderne dermed demonteres og behandles i  

 telt eller på værksted, hvis de skal afrenses helt som foreslået.
 Hvis der kan anvises et malingsystem, som hæfter på N 500, kan  

 reparationer udføres ved afvaskning, slibning, stålbørstning og gentagen  

 afvaskning efterfulgt af påføring af maling.
Slibningen skal antagelig omfatte en mattering af alle synlige flader.
Det  

 vil nemlig være et krav, at alle flader behandles, idet der ellers ikke opnås  

 et ensartet udseende.
Malingpåføringen skal omfatte grundmaling af alle områder med blottet zink  

 og påføring af flere lag dækmaling, afhængig af type 2-4 lag.
Af hensyn til  

 omgivelserne skal malingen antagelig påføres med pensel.
Omkostningerne ved renoveringen vil blive betydelige.
Udover  

 stilladsudgiften forventes en kvadratmeterpris på 250-300 kr. eller en udgift  

 ialt på kr. 450.000,00 pr. blok eller 4 Mkr. totalt for alle 9 blokke, når  

 arbejde udføres på stedet.
Under forudsætning af nedtagning og behandling på  

 værksted reduceres maleudgiften til ca. 175 kr./m2, men det modsvares i en  

 vis grad af nedtagnings-, transport- og genmonteringsudgifter.
Fra det  

 oprindelige tilbud, jvf. tilbudsliste, haves en pris for nedtagning og  

 transport på 25.000,00 kr./blok og for montage på 59.000,00 kr./blok.  

 Priserne i dag skønnes til henholdsvis 35.000,00 kr. og 80.000,00 kr./blok.  

 Den samlede pris for ommaling på værksted bliver dermed ca. 3,6 Mkr.
(Stålpladearealet, der skal behandles, er udregnet, som udfoldet areal,  

 til ca. 1600 m2/blok).« I en supplerende erklæring af 18. februar 1992 har skønsmanden udtalt:
 »Ny synsforretning er afholdt den 5. februar 1992 .....
 Synsforretningen omfattede PVF2-behandlede facadeplader på F, på G, Å-by  

 samt i X-parken, der er det sagen omhandlede byggeri. .....
Synet Ved synet på Kulterminalen, hvor pladerne er overfladebehandlet med PVF2 N  

 500 af I, ZZ-land, viste lakskaderne sig ikke at være af samme type som i  

 X-parken.
Der var helt overvejende tale om kraftige afflagninger ved kanter  

 og ridser.
Der kunne observeres begyndende korrosion under lakken på  

 bukningerne og pletvis enkelte steder på plane flader, og ved poreprøvning  

 med 9 volt vådsvampsøger var der spredte poresignaler fra bukningerne.
Totaltykkelsen af zink + lak måltes til ca 55 micrometer.
Kulterminalen er  

 bygget ca. 1981.
På busgaragerne i Å-by er skaderne næsten 100% koncentreret til de  

 trapezprofilerede pladers bukninger.
Nord- øst og vestfacaderne, er skadede,  

 medens der er meget få skader på sydfacaderne, der som følge af  

 varmeindstrålingen fra himlen er våd i kortere tider end de andre facader.
Skaderne er sket ved korrosion i zinklaget under lakken på de vandret  

 monterede plader i disses bukninger således, at 6-8 mm brede bånd er uden  

 effektiv malingdækning.
Lokale rødrustangreb, hvor zinklaget er gennemtæret,  

 konstateres.
 Tykkelsen af zink plus lak måltes til typisk 38-47 micrometer, og ved  

 poresøgning på visuelt intakte bukninger på en sydfacade, kunne der  

 registreres porer overalt.
 På en senere monteret plade indsat efter en påkørsel måltes  

 belægningstykkelser på 45-50 micrometer. (Pladen var uden synlige lakskader).
 Garagerne er bygget i 1980 eller 1981 af plader fra franske Usinor.
 To pladestykker udtaget på XX-by Kraftvarmeværk forevist af H udviste  

 samme skademønster som pladerne på Kulterminalen og ligesom sidstnævnte, var  

 de produceret af I i ZZ-land.
I X-parken, hvor pladeproducenten er E, konstateredes det på naboplader,  

 at der var tale om to lakeringskvaliteter.
På den ene måltes 32-37 micrometer  

 og på den anden 40-45 micrometer.
Skadebilledet var det samme, omend mindre  

 fremskredet på pladerne med det tykkere lag.
Som nævnt i den første syns- og  

 skønserklæring var tæringerne iøvrigt mest udbredt på nordfacaderne, og som  

 på busgaragerne kunne der registreres porer overalt på alle bukninger, men  

 kun undtagelsesvis på fladerne.
 Skaderne på J er inspiceret for en årrække siden, og det nuværende  

 skadebillede er ikke kendt, men dengang var skadebilledet af type som på  

 Kulterminalen og XX-by Kraftvarmeværk, dvs. der var primært tale om løsnelse  

 og afflagning fra klippekanter og ridser.
 Ud af fem kendte bygværker, som er beklædt med samme principielt opbyggede  

 pladetype, synes to at være udsat for een nedbrydningstype og de tre  

 resterende for en anden.
 Skaderne på X-parken og på busgaragerne skyldes begge revner i lakken, som  

 er opstået under pladernes profilering.
 Årsagen til skaderne på de andre bygværker er ikke klarlagt i detaljer,  

 men sandsynligste hovedårsag er fejl eller mangler i de forzinkede pladers  

 kemiske forbehandling før påføring af N 500. En anden, men mindre sandsynlig,  

 årsag er forkert varmebehandling af lakken efter påføringen.
Til sidst bemærkes, at skønsmanden udover ovennævnte bygværker for ganske  

 nylig har inspiceret endnu et i Y-by-området, men at pladerne kun er 1 år  

 gamle.
Pladerne er ikke leveret af nogle af de navngivne leverandører, men  

 både tykkelser, poreindikationer og begyndende, svage spor af nedbrydning  

 peger mod et nedbrydningsforløb som i X-parken.
 Efter ovenstående gennemgang besvares de supplerende spørgsmål efter  

 bedste evne således:
En anmodning i det supplerende skønstema fra adv.
K om besigtigelse af  

 aktuelle bygværker med henblik på at konstatere, om skader af samme art som i  

 X-parken forekommer, er opfyldt med ovenstående rapportering.
Spørgsmål A1: Er PVF2 (N 500) plader mere bestandige overfor ultraviolet  

 lys end plader med plastisol 100 belægning? Svar A1: Spørgsmålet er primært relevant med hensyn til glans- og  

 kulørbestandighed, og her er svaret absolut ja.
Kynar 500 gulner ikke og  

 nedbrydes ikke overfladisk med glanstab til følge.
Når der vælges kulører  

 baseret på lysægte farvepigmenter er N 500 antagelig mest bestandige produkt  

 på tyndplademarkedet.
Spørgsmål A2: Skønsmanden anmodes om på tilfældigt udvalgte eksemplarer  

 af de korrosionsangrebne stålplader at undersøge, om overfladebehandlingen af  

 de leverede, ombukkede plader har samme zinklag og lagtykkelse samt  

 vedhæftningsevne ved ombukkede kanter som leverancer af tilsvarende type som  

 de her i sagen foreliggende.
I benægtende fald anmodes skønsmanden om at  

 oplyse årsagen hertil.
 Svar A2: Som det fremgår af synsrapporteringen, svarer totale  

 lagtykkelser i X-parken og på busgaragerne i Å-by for en del af  

 pladeeleverancens vedkommende stort set til hinanden (40-45 micrometer ctr  

 38-42 micrometer), medens noget af pladeleverance til X-parken har en mindre  

 tykkelse.
Zinktykkelsen varierer erfaringsmæssigt meget lidt og ligger næsten altid  

 på 19 micrometer +- 2 micrometer.
Det er derfor overvejende sandsynligt, at  

 tykkelsesvariationer mellem plader ligger i laklaget, hvilket også mere eller  

 mindre dokumenteres af korrosionsangrebets udbredelse under lakken.
Det har ikke nogen mening at tale om laklagets vedhæftning på ombukkede  

 kanter med korrosionsangreb under lakken, men lige op til bukningerne er  

 vedhæftningen fortræffelig.
På ueksponerede, nye plader er det i en tidligere  

 sag (busgaragerne) vist, at vedhæftningen også er fortræffelig på bukninger  

 med et tæt, frit revnemønster, hvilket i sig selv er bemærkelsesværdigt.
 Når pladerne i X-parken ikke er sammenlignelige med pladerne på  

 Kulterminalen og XX-by kraftvarmeværk skyldes det udover en anden  

 laktykkelse, at pladerne sidstnævnte steder har en anden og ikke sikkert  

 belyst defekt, som medfører omfattende vedhæftningssvigt ved længere tids  

 fugtpåvirkning.
Konkluderende er pladerne i X-parken og på busgaragerne af stort set samme  

 kvalitet m.h.t. lagtykkelser og vedhæftning, selvom der er tale om to  

 forskellige leverandører.« Af sagens oplysninger fremgår iøvrigt følgende:
 Indklagede 1 rettede den 16. februar 1981 henvendelse til det rådgivende  

 ingeniørfirma ved en skrivelse, hvori bl.a. anførtes:
 »I henhold til aftale har vi hermed fornøjelsen at gøre nærmere rede  

 for vor opfattelse af problematikken i forbindelse med en udvendig  

 facaderenovering med metalplader af boligblokke.
 En stor del af de i tidens løb opståede skader og gener skyldes en  

 kombination af ingen eller utilstrækkelig isolering, sætninger af bygningerne  

 eller dele heraf med tilhørende revnedannelser og utætheder, ødelæggelser af  

 ydervæggene som følge af frostsprængninger p.g.a. fugtindtrængen i form af  

 ydre fugt og/eller kondensfugt fra bygningen og dens anvendelse.
 Da det ofte vil være forbundet med meget store omkostninger og måske endda  

 umuligt at fjerne den del af årsagerne, såsom sætninger og manglende  

 diffusionstætninger, bør man efter vor opfattelse opbygge sin renovering  

 således, at denne først og fremmest fjerner flest mulige årsager og dernæst  

 er i stand til at modstå de resterende.
 En udvendig monteret regnkappe af stålplader vil effektivt danne en tæt  

 regnskærm, og i kraft af stålets styrke som regel også være i stand til at  

 overføre vindbelastningen direkte til en evt. skeletkonstruktion, således at  

 udfyldningsmurværk ikke påvirkes.
 Samtidig bliver det muligt at pålægge en hvilken som helst tykkelse  

 tillægsisolering, selv over den oprindelige bygnings kuldebroer ved  

 konstruktionsknudepunkter, og dermed etablere en effektiv isolering af hele  

 overfladen og en vindtætning af evt. sætningsrevner.
 Denne form for regnkappe vil således være i stand til at udelukke ydre  

 fugtpåvirkninger og dermed frostskader, eliminere vindtryk gennem eks.  

 sætningsrevner samt optage evt. fortsatte bygningssætninger, således at evt.  

 nye revner ikke får nogen betydning.
 Tilbage står herefter de indre fugtpåvirkninger i form af diffusion, der  

 ved kondensering dels nedsætter isoleringsevnen af den oprindelige isolering  

 og dels ødelægger murværk og puds ved frostsprængninger.
 Dette forhold forbliver uændret, såfremt diffusionstætheden ikke ændres,  

 selv om der udføres en tillægsisolering og skalmuring eller pudsning.
En beklædning med stålplader vil heller ikke ændre dette forhold, men i  

 kraft af, at den ydre fugtpåvirkning er udelukket, koncentreres problemet til  

 alene at omhandle kondensfugten.
En rigtig dimensionering af  

 tillægsisoleringen vil kunne betyde, at dugpunktet lægges udenfor den  

 oprindelige konstruktion, hvorved frostskader af denne standses.  

 Kondenseringen vil herefter finde sted i den yderste del af  

 tillægsisoleringen og på bagsiden af regnkappen.
Ved en rigtig detaillering af kappens udformning vil man være istand til  

 at etablere en effektiv ventilation imellem kappen og isoleringen og således  

 fjerne kondensfugten og holde isoleringen tør.
Opmærksomheden henledes dog  

 på, at dette stiller lige så store krav til korrosionsbeskyttelse af  

 stålpladernes bagside som til disses forside, samt at ventilationen af kappe  

 skal ske til det fri og ikke gennem tagrum og/eller udhæng.
Ligeledes skal  

 afledning til det fri af kondensvand på pladernes bagside kunne finde sted  

 over vinduer og døre samt ved underkant beklædning.
 Af hensyn til bygningernes udseende bør man desuden udover  

 korrosionskravet til stålpladen stille tilsvarende krav til detaillernes  

 udformning og finish, montagens udførelse, lav smudsoptagning på overfladen,  

 diffus lysreflektion samt den mindst mulige farveændring som følge af lysets  

 påvirkning.
Da vedligeholdelsesomkostningerne af enkelt-laksystemer anvendt på  

 renoverede bygninger meget hurtigt kommer til at overstige anskaffelsessummen  

 på bedre laksystemer, må det derfor anbefales, at der til renovering alene  

 anvendes belægningssystemer, der modsvarer korrosionsklasse 4 i.h.t. den nye  

 stålnorm.
Ved valg indefor denne klasse og hensyntagen til lav smudsoptagen  

 og stor farveresistens sikres både den nødvendige dobbeltsidede  

 korrosionsbeskyttelse og den mindst mulige vedligeholdelse.
Det er vor opfattelse, at vi er i stand til at imødekomme alle disse krav  

 med en renovering foretaget med materialer behandlet med vort  

 »O-system«.
Dette system består af 75 my epoxy på begge sider af  

 stålkernen samt ca. 25 my toplak af silicone-polyester.
 Denne kombination giver den størst mulige korrosionsbeskyttelse samt en  

 meget høj lysresistens.
 Dette fremgår af vedlagte »Beviset«, hvor enkeltlaksystemer  

 afprøves og sammenlignes med de samme laksystemer kombineret med  

 epoxy-belægning.
 Til slut skal det anføres, at vort firma har beskæftiget sig med  

 beklædningsentreprise og -konstruktioner siden 1906 og i Danmark med eget  

 selskab siden 1960, samt at vi herhjemme har udført renoveringsopgaver siden  

 1967.
De herved opnåede erfaringer har alle tilfulde bekræftet ovenstående  

 problemteorier, og vi stiller gerne denne erfaring lige fra produktion af  

 materialer til entrepriseudførelse med egne folk til Deres rådighed.' Det medfulgte bilag »Beviset« handler om korrosionsbeskyttelse i  

 stålplader og går efter sit indhold ud på at påvise, at O systemet er bedre  

 egnet til at modvirke korrosion end andre systemer.
 Ingeniørfirmaet sendte bl.a. til indklagede 1 udbudsbrev den 26. februar  

 1981 vedrørende facadearbejdet, hvori det bl.a. anførtes:
 »Da bygherren forlanger en garanti på husets tæthed løbende over et  

 åremål (vil fremgå af acceptskrivelsen), påhviler det de enkelte  

 entreprenører endeligt at løse de enkelte samlingsdetaljer, da disse vil være  

 meget afhængige af profiltypen.
Endvidere forlanges, at profilpladernes overfladebelægning har en  

 modstandsevne overfor ultraviolet lys mindst som plastisolbelægning på 100  

 my.« Som bilag til brevet var vedlagt et sæt Fællesbetingelser, hvoraf bl.a.  

 fremgik, at alternative tilbud gerne modtages, og at det var entreprenørens  

 ansvar, at alle materialer og varer var fri for fejl.
Endvidere vedlagdes tilbudsliste.
Denne returneredes af indklagede 1 den  

 9. marts 1981. I tilbudslistens punkt 2 hedder det:
»Levering af nye facadeelementer type 35/0,63, med belægning mindst  

 som P ...« Indklagede 1 afgav ikke noget alternativt tilbud.
I den returnerede  

 tilbudsliste var der imidlertid henvist til følgebrev, og i dette anførtes:
 »Under henvisning til det udsendte materiale vedr. ovenstående,  

 gennemgang af eksisterende bygninger samt de foretagne løbende drøftelser,  

 har vi opfattet Deres udbud som et ønske om opfyldelse af en række  

 funktionskrav for facaderne excl. vinduer og døre samt gavle og trappetårne.
 Funktionskravene skal opfyldes af den valgte entreprenør, der baseret på  

 sine erfaringer og økonomiske vurdering skal redegøre for problemerne og  

 deres løsninger samt kunne danne tilstrækkelig sikkerhed for bygherrens ønske  

 om entreprenørens medansvar.
 Som følge heraf omfatter entreprenørens tilbud og ydelser derfor i høj  

 grad en kombination af ansvar og viden, der ikke umiddelbart lader sig  

 præstentere i et skriftligt tilbud uden samtidig at afgive den væsentligste  

 del af ydelsen men uden sikkerhed for arbejdets overdragelse.
 Vi anbefaler derfor, at De på basis af de indkomne tilbud vælger en  

 entreprenør og derefter alene går i detaildrøftelse med denne, idet De er  

 sikret gennem kravet om åbne kalkulationer.
 Vi har vurderet funktionskravene som følger:
 Eksisterende beklædninger, der ikke er integreret i andre  

 hovedkonstruktioner, demonteres og fjernes.
 En ny regnskærm udføres som en 1-trinskonstruktion og min. i den  

 foreskrevne materialekvalitet i den tætteste og mest økonomiske opbygning  

 kombineret med et vindtæt lag alt monteret på eksisterende konstruktion.
 Mindre bygningssætninger skal kunne optages uden væsentlige følger for  

 regnsskærmens tæthed.
 Demontagemuligheder skal forefindes ud for etageadskillelser, uden at  

 indgreb skal foretages i hele bygningshøjden.
 Tillægsisolering til eksisterende isolering udføres i min. 10 cm tykkelse,  

 understøttet og mekanisk fastholdt.
 Montagetegninger udføres af entreprenøren til godkendelse efter kontrakt  

 men inden arbejdets påbegyndelse og indeholdende alle nødvendige  

 detailløsninger.
 Da ændring af bygningens diff. modstandsevne ikke er teknisk og økonomisk  

 mulig, skal udluftning til det fri kunne foregå i tilstrækkeligt omfang uden  

 at påvirke andre konstruktionsdele men samtidig modvirke fygesne.
Udvendig inddækning skal foretages med lysningsbeslag omkring vinduer og  

 døre.
Desuden udføres udvendig udfugning incl. rund polyetylenfugebaggrund om  

 vinduer og døre, der leveres og monteres fra anden side.
Det er vor opfattelse, at vort tilbud imødekommer alle ovenstående krav  

 til en 1-trinskonstruktion, og at vi har prioriteret ventilations- og  

 tæthedsproblematikken.
Som følge heraf er den vandrette markering ved  

 etageadskillelserne ikke foretaget.
Virkningen kan dog mod en mindre  

 tillægspris udføres uden indgreb i konstruktionsopbygningen.
 Det valgte profilerede facadeprofil 35 er anvendt af hensyn til en korrekt  

 symetrisk vinduesinddækning, montagemulighed ud for altanbundplader samt med  

 mulighed for en evt. kuldebroisolering af eksisterende bærende konstruktion.  

 Alle inddækninger i pladematerialer foretages med indbyggede  

 »vandlåse«, der ledes til det fri, ligesom den eksisterende sokkels  

 store unøjagtigheder i forhold til facadeplanet optages og afdækkes med et  

 specialbeslag.
 Afhængig af det kvalitetsniveau De og Deres bygherre måtte ønske for  

 facadeudformningen, kan vi oplyse, at med henvisning til vor generelle  

 redegørelse af 16.2.1981 der vedlægges, at renovering kan udbygges fra en  

 1-trinskonstruktion til en 2-trinskonstruktion, nogle eksisterende kuldebroer  

 kan nedsættes og/eller reduceres, isoleringsevnen kan løftes, materialernes  

 korrosive og æstetiske kvaliteter kan forbedres, kassetteelementer i fuld  

 modulbrede kan anvendes i stedet for profilerede plader m.v.
Den afsatte tilbudstid har desværre ikke åbnet os mulighed for at  

 prissætte disse enkelte alternativer, men om ønsket deltager vi gerne i en  

 drøftelse herom, ligesom vi med glæde er til Deres rådighed med evt. øvrige  

 oplysninger om vort tilbud.' Ved en samme dag dateret skrivelse skrev indklagede 1 således til  

 ingeniørfirmaet:
»Der kan vælges frit imellem en 100 my P eller en PVF2-(N  

 500)-belægning uden indflydelse på vor tilbudspris af d.d.« Klageren accepterede indklagedes 1's tilbud ved en skrivelse af 3. juli  

 1981, hvori det bl.a. anførtes:
 »Accepten .... gives under følgende forudsætninger:
1. At A1 udsteder tæthedsgaranti på den samlede facade ... indenfor en  

 periode på 10 år i henhold til aftale på møde afholdt d.d.
Garantierne skal  

 godkendes af B & C ...« Under henvisning hertil afgav indklagede 1 følgende erklæring af 20.  

 august 1981:
 »Konstruktionernes detailløsninger er overalt udformet til at modstå  

 og afvise normale nedbørs- og vindpåvirkninger, hvad angår tæthed. ...
Den valgte profil og de anvendte råmaterialer (galvaniseret stål belagt  

 med N 500) er gængse materialer, og da de anvendte pladelængder ligger  

 indenfor normalt forekommende bukkeværktøj, vil enkelte udskiftningsplader  

 altid kunne fremstilles som kantbukkede plader, såfremt det anvendte  

 Roll-formningsværktøj skulle udgå.
Dog gøres opmærksom på, at farveforskelle  

 vil kunne optræde, hvis plader udskiftes om nogle år, men at denne forskel  

 vil minimeres i de efterfølgende år som følge af materialets egenskaber.  

 Samtidig bekræfter vi, at N 500's modstandsevne overfor ultraviolet lys er  

 væsentlig bedre end 100 my P . ...« Indklagede 1 havde påregnet at levere plader fremstillet i Frankrig, men  

 på grund af leveringsvanskeligheder bestiltes istedet plader fremstillet af E  

 og leveret gennem L A/S, der tillige profilerede pladerne.
Efter at de begyndende korrosionsskader var konstateret, og der i den  

 anledning var blevet rettet henvendelse til indklagede 1, blev en af pladerne  

 nedtaget og sendt til E til nærmere undersøgelse.
Resultatet heraf blev, at E  

 afviste reklamationen med henvisning til, at udviklingen var forløbet, som  

 man kunne forvente i »marine environments«.
Der er under sagen fremlagt et bilag modtaget fra E.
Bilaget har  

 overskriften »Colorcoat Pvf2 Long-term weathering performance« og  

 indeholder bl.a. følgende tekst:
 »Colorcoat Pvf2 coated steel is produced by the E to meet the  

 increasing demand for a long-life steel cladding suitable for world-wide use.  

 The inert flourine modified coating is based on N 500 resin developed by the  

 Pennwalt corporation. .....
Durability Colorcoat Pvf2 is an inert coating, resistant to chemical and solvent  

 attack.
It has good heat resistance (150 grader C continous) and excellent  

 weathering performance, being suitable for use in exterior applications all  

 over the wold.
In most temperate environments a life to first maintenance of  

 the paint coating of circa 15 years can expected.
Normal backing coats are  

 not intended for weather resistance, but offer adequate longevity in most  

 reasonably dry internal environments.« Det er uoplyst, hvornår bilaget er udfærdiget, men det er modtaget af en  

 af sagens parter i 1989 i anledning af den ovenståede tvist.
 I en skrivelse af 19. december 1988 fra B og C A/S til indklagede 1  

 udtales det bl.a.:
 »I forbindelse med tilstandsvurdering af boligblokkene i ovennævnte  

 bebyggelse har vi konstateret begyndende korrosion på facadepladerne.
 Vi står uforstående overfor dette problem, da pladerne er monteret for kun  

 7 år siden.
Ifølge faglig litteratur vedrørende stålplader med den aktuelle belægning  

 (PVf2 - N 500) anslås holdbarheden at være 25-30 år. .....« Som bilag til skrivelsen var vedlagt en redegørelse fra 1977 fra  

 Teknologisk Institut for levetiden for overfladebehandling.
I dette bilag  

 anføres det. bl.a.:
 »Den æstetiske levetid (før ommaling) anslås således (afhængig af  

 kulør og glans):
a.
Renholdelse - Højtryksvask overalt med lunkent vand. hver 2-4 år. .....« Under forhandlingerne i voldgiftsretten har skønsmanden uddybet sine  

 erklæringer.
Der er endvidere afgivet forklaring af ingeniør M og direktør H.
Skønsmanden har supplerende forklaret, at punktangrebene på de plane  

 flader udgør et forholdsvis ubetydeligt problem.
De væsentlige skader er  

 hvidrustangrebene ved ombukningerne.
Angrebene skyldes, at zinklaget er  

 revnet ved bukningen, hvorved også det forholdsvis tynde laklag er revnet.  

 Det samme ville være sket også med en anden laktype i samme tykkelse, mens et  

 tykkere lag nok i højere grad ville have haft mulighed for at optage revnerne  

 i zinken.
Skønsmanden har ikke være ud for 100% revnefri lakker.  

 Besigtigelsen af Kulterminalen viste tilsvarende bukninger af plader uden  

 tilsvarende revnedannelser.
Det samlede lag på pladerne er tykkere i  

 Kulterminalen end i X-parken.
Det er muligvis primer-laget, der er forøget.  

 Efter pladeleverandørens specifikationer kan en bukkeradius på indtil 4 gange  

 pladetykkelsen tolereres.
Denne specifikation er klart overholdt i det  

 foreliggende tilfælde, men efter skønsmandens opfattelse er anvisningen  

 ukorrekt og rummer risiko for, at skader som den i sagen omhandlede kan  

 opstå.
Trapezpladerne kunne have været bukket blødere, hvorved risikoen for  

 revner i zinklaget ville være reduceret.
En tilstrækkelig stor bukkeradius  

 ville helt have forhindret skadens opståen, men standardværktøjerne er i  

 overensstemmelse med pladefabrikanternes anvisninger indrettet til bukninger  

 som de i sagen omhandlede.
 Med de definitioner, der traditionelt anvendes til  

 korrosionsklassificering, er X-parken et typisk klasse 3-område.
De konstaterede angreb vil udvikle sig.
Når zinken er gennemtæret, kommer  

 der almindelig rødrust, og derefter vil stålet korrodere.
Der er muligvis  

 allerede enkelte steder rødrustdannelser, og det vil antagelig i løbet af 6-8  

 år være nødvendigt at fjerne beklædningen af sikkerhedsmæssige grunde.
I  

 denne periode vil beklædningen fortsat kunne fungere som regnkappe.
 Skønsmandens erfaring med skader på tyndplader som de i sagen omhandlede  

 hidrører fra skader, som skønsmanden for sit vedkommende blev opmærksom på i  

 1987/88, og risikoen var næppe erkendt i 1981. Efter hans erfaring har P 200  

 ikke givet problemer med porehuller.
Revnerne i zink- og laklaget må antages i det væsentlige at være opstået  

 ved profileringen.
Denne antagelse støttes bl.a. på, at skønsmanden på en  

 nedtaget plade fra busgaragerne har foretaget nogle bukkeforsøg, der førte  

 til tilsvarende revnedannelser.
Revnedannelserne kunne have været konstateret  

 straks efter bukningen af pladerne, hvis der var blevet foretaget en  

 poretestning.
Det var på det tidspunkt ikke usædvanligt at poreteste  

 håndmalede produkter, men på grund af fremstillingsmåden for de produkter som  

 denne sag drejer sig om, ville det ikke have været særlig nærliggende at  

 poreteste disse produkter i produktionsledet.
M har forklaret, at han tidligere har været ansat hos B og C A/S, og at  

 det var ham, der havde med den i sagen omhandlede byggeopgave at gøre.
Da det  

 var besluttet at foretage en facaderenovering, henvendte indklagede 1 sig  

 selv til vidnet, og der blev holdt et utal af møder om sagen.
X-parken var et  

 af de første byggerier, hvor det blev aktuelt med facaderenovering, og vidnet  

 havde ikke selv nogen erfaring i så henseende.
Arbejdet skulle udbydes i  

 licitation, og på grund af den tætte kontakt til indklagede 1 blev  

 udbudsmaterialet udarbejdet i nøje samråd med denne.
Han kan godt huske, at  

 han modtog indklagede 1's skrivelse af 16. februar 1981, og han fik endvidere  

 lejlighed til at se nogle af de plader, der var blevet afprøvet.
Indklagede 1  

 var ivrig for at sælge sit eget produkt, hvilket vidnet opfattede som  

 almindelig salgsagitation fra en sælger, men arkitekten syntes ikke, at  

 indklagede 1's O plader med den udformning, de havde, passede til det  

 pågældende byggeri.
Arkitekten foretrak et andet produkt, der havde en  

 P-belægning.
Pladerne med denne belægning var efter arkitektens opfattelse  

 letere at indpasse til de eksisterende døre og vinduer, og de var mindre  

 profilerede.
Han havde selv kendskab til P-belægninger, som han vidste var  

 mere bøjelige, men også mere lysfølsomme, og han anså N 500 for at være en  

 bedre belægning.
Det var tætheden og udseendet, som interessen på det  

 tidspunkt mest samlede sig om, mens holdbarheden ikke specielt var fremme  

 under drøftelserne.
Han mener heller ikke, at der blev talt økonomi med  

 indklagede 1, og han tror bestemt ikke, at det har været tilkendegivet, at  

 bygherren ikke ville betale for en O-belægning.
Han kan ikke huske, om  

 spørgsmålet om omfanget af vedligeholdelsen på de valgte plader var fremme  

 under drøftelserne.
Den profil, hvormed pladerne blev leveret, svarede til,  

 hvad der var aftalt.
Ved den renovering af ØØ-byggeriet, som fandt sted nogle  

 år senere, blev indklagede 1's O-belægning anvendt, med det skyldtes, at den  

 arkitekt, der medvirkede ved denne renovering, af æstetiske grunde foretrak  

 O-belægningen til dette byggeri.
Direktør H har forklaret, at O-belægningen har været anvendt siden  

 1968/69, og at han siden da næsten udelukkende havde anvendt dette produkt.  

 Hans erfaringer med andre belægninger var derfor begrænsede.
Hovedopgaven ved  

 den renovering, som denne sag drejer sig om, var at finde frem til en  

 konstruktion, som var tæt, og som kunne modstå sætningerne i byggeriet.
Han  

 henledte både ved skrivelsen af 16. februar 1981 og under de mundtlige  

 drøftelser opmærksomheden på O-belægningen, fordi det var det produkt, han  

 havde de bedste erfaringer med.
Han har ikke selv foreslået P-belægning, som  

 efter hans opfattelse selv i en tykkelse på 200 my ville give problemer både  

 æstetisk og på anden måde.
Udbudsmaterialet var derfor i klar strid med, hvad  

 han havde talt med M om, og han har ikke været med til at udarbejde det, men  

 han blev orienteret om det.
Han følte behov for at sende nogle supplerende  

 kommentarer til tilbudslisten, hvilket er bagggrunden for hans følgebrev af  

 9. marts 1981. Når han samtidig tilbød i stedet at levere pladerne med en N  

 500-belægning, udsprang det reelt af et ønske om at fraråde P.
Holdbarhedsspørgsmålet var ikke fremme under drøftelserne med M, og hvis  

 det var blevet rejst, ville han have afvist at udtale sig om det, fordi  

 holdbarheden afhænger af mange usikre faktorer.
Korrosions- og lysforhold  

 hænger sammen.
Hvert produkt har sine fortrin, og kun tidene kan vise,  

 hvordan forholdene udvikler sig.
O-belægningen ville have været 20-30% dyrere  

 end det valgte produkt.
Han anså det på forhånd for givet, at bygherren ikke  

 var indstillet på denne merudgift og afgav derfor ikke noget alternativt  

 tilbud.
Det hang også sammen med, at han jo indgående havde gjort rede for O,  

 men at man alligevel havde valgt et andet produkt, og det havde derfor ikke  

 noget formål at gøre endnu et forsøg med O.
Stålværkerne markedsfører selv N 500 som en god belægning, og han havde  

 intet grundlag for at tro, at produktet ikke skulle være i orden.  

 Primer-lagets tykkelse og laktykkelsen var på det tidspunkt standard både fra  

 stålværkerne og fra de øvrige pladeproducenter.
Det var først i 1983-84, men  

 begyndte at blive klar over, at lagtykkelsen måske var utilstrækkelig, og man  

 gik over til at forstærke primer-laget.
På grund af produktionsmåden kunne  

 laklagets tykkelse ikke forøges.
Klageren har til støtte for sin påstand overfor indklagede 1 anført, at  

 det, som det fremgår af skønsmandens angivelser, er en produktionsfejl, der  

 har ført til de omhandlede skader.
Ved en simpel testning både kunne og burde  

 det have været konstateret i produktionsledet, at en bukning af pladerne som  

 den, der har været foretaget, førte til revnedannelser, som havde såvel  

 æstetiske skavanker som kortere tids holdbarhed til følge.
Der foreligger  

 derfor ikke en udviklingsskade, men en oprindelig, konkret mangel ved  

 produktet, som indklagede 1 må være ansvarlig for.
Indklagede 1's skrivelser af 16. februar og 9. marts 1981 indeholder ikke  

 sådanne advarsler mod brugen af produktet, at det kan fritage indklagede 1  

 for ansvar.
Indklagede 1's oplysninger fremtræder som almindelig  

 salgsagitation og kunne ikke give hverken klageren eller rådgiveren anledning  

 til at overveje et produkt til brug i korrosionsklasse 4, når de iøvrigt  

 foreliggende oplysninger viste, at byggeriet efter sin beliggenhed befandt  

 sig i klasse 3. Der er iøvrigt intet belæg for, at klageren - såfremt et  

 alternativt tilbud var blevet afgivet - alligevel ville have valgt det  

 billigere produkt.
Indklagede 1 har frit kunne vælge mellem E's produkt og produkter af andre  

 fabrikater, men valgte produktet fra E, som i det fremlagte bilag fremhæver  

 produktets holdbarhed på en måde, der nærmer sig en garanti.
Holdbarheden har  

 nok ikke direkte været berørt under forhandlingerne, men det var under alle  

 omstændigheder en selvfølgelig forudsætning, at produktet havde en rimelig  

 holdbarhed, og denne forudsætning er ikke opfyldt.
Der var forud for  

 udarbejdelsen af udbudsmaterialet meget tæt kontakt mellem rådgiveren og  

 indklagede 1, som derfor ikke kan påberåbe sig mangler ved udbudsmaterialet.
Indklagede 1 har til støtte for sin frifindelsespåstand anført, at  

 indklagede ikke kan gøres til ansvarlig for, at pladerne havde egenskaber,  

 som under særlige omstændigheder kunne føre til skader.
Det var klageren, der  

 ønskede plader med netop denne profil, og det er først senere erkendt, at den  

 bukningsproces, som skulle frembringe den ønskede profil, kunne føre til  

 skader.
De revnedannelser, der opstod ved bukningen, kunne ikke uden videre  

 konstateres, og de erfaringer, man havde med pladerne i andre lande, kunne  

 ikke give grundlag for at påregne en skaderisiko.
Det er i Danmark, hvor  

 klimaet åbenbart er vanskeligere end andre steder, at problemerne er opstået,  

 men produktet blev her i landet først taget i anvendelse sidst i 1970'erne,  

 og i 1981 havde problemerne endnu ikke vist sig.
Selv efter at problemerne er  

 opstået, har det iøvrigt kunnet konstateres, at skadeudviklingen i høj grad  

 afhænger af forholdene det pågældende sted.
Der foreligger derfor ikke nogen  

 konkret produktionsfejl.
Indklagede 1 har dernæst gjort gældende, at der slet ikke foreligger nogen  

 mangel i juridsk forstand.
Skaderne har ikke ramt bygningerne, men kun selve  

 pladerne, og der er ikke stillet andre krav til pladerne end, at de skulle  

 være tætte og modstandsdygtige overfor lys.
Disse krav er opfyldt.
Selvom der  

 måtte kunne indfortolkes visse generelle forudsætninger med hensyn til  

 holdbarhed navnlig i æstetisk henseende, er det uden betydning i det  

 foreliggende tilfælde, hvor en holdbarhedsforudsætning i hvert fald måtte  

 gælde for et kortere tidsrum end den udtrykkelige tæthedsgaranti på 10 år.
Almindelige rimelighedsbetragtninger fører endvidere til, at der ikke kan  

 pålægges indklagede ansvar.
Indklagede blev anmodet om råd og vejledning til  

 løsning af den foreliggende opgave, og indklagede har fuldtud imødekommet  

 ønsket herom i de afgivne skrivelser.
I det medfulgte bilag  

 »Beviset« var der endvidere netop henvist til  

 korrosionsproblematikken, men desuagtet lod man dette spørgsmål uomtalt i  

 udbudsmaterialet.
 Overfor indklagede 2 har klageren anført, at denne indklagede må gøres  

 ansvarlig, såfremt indklagede 1 frifindes, og frifindelsen sker med  

 henvisning til, at der overfor rådgiveren er fremsat advarsler, der burde  

 have medført, at man valgte et andet produkt.
 Indklagede 2 har bestridt, at der er fremsat advarsler af en karakter, der  

 burde have givet rådgiveren anledning til at reagere.
 Parterne har desuden fremsat forskellige synspunkter i relation til  

 størrelsen af det krav, der i givet fald kan komme på tale, og i relation til  

 klagerens principale rentepåstand.
 Voldgiftsretten skal udtale:
Som af indklagede 1 anført gjorde indklagede opmærksom på  

 korrosionsproblematikken i sine skrivelser til rådgiveren, men  

 holdbarhedsspørgsmålet blev til trods herfor ikke omtalt i udbudsmaterialet,  

 der alene stillede krav til tæthed og modstandsdygtighed overfor lys, og det  

 kom heller ikke på tale under forhandlingerne mellem rådgiveren og indklagede  

 1. Også uden udtrykkelige krav til produktets holdbarhed kunne klageren  

 naturligvis have nogle forventninger til holdbarheden, men det anførte får  

 betydning, når voldgiftsretten skal forsøge at fastlægge, hvilke  

 forventninger klageren med rimelighed kunne have.
Det får i så henseende også  

 betydning, at klageren valgte et prisbilligt produkt, og at indklagede 1 i  

 sin skrivelse af 16. februar 1981 havde gjort opmærksom på, at der var tale  

 om et laksystem, som ville trække større vedligeholdelsesudgifter med sig,  

 end hvis man valgte et bedre laksystem.
En begyndende korrosion konstateredes efter ca. 7 års forløb, men efter  

 voldgiftsrettens skøn har korrosionen endnu - efter 11-12 års forløb - ikke  

 udviklet sig på en sådan måde, at facaderne ud fra en æstetisk betragtning  

 fremtræder som uacceptable.
Ud fra sikkerhedsmæssige overvejelser har  

 facaderne en restlevetid, som efter skønsmandens opfattelse er 6-8 år, men  

 som efter voldgiftsrettens opfattelse kan være noget længere.
 Dette må yderligere sammenholdes med angivelsen i rådgiverens skrivelse af  

 19. december 1988 om en holdbarhedsperiode på 20-25 år for den aktuelle  

 belægning og med Teknologisk Instituts angivelse af den æstetiske levetid på  

 10-15 år for det i udbudsmaterialet omhandlede produkt P.
Efter et samlet skøn finder voldgiftsretten herefter, at det anvendte  

 produkt i relation til holdbarheden ikke er ringere, end klageren med  

 rimelighed kunne forvente.
Der har således - trods den fra starten indbyggede  

 skademulighed - ikke foreligget en mangel ved produktet, som klageren kan  

 påberåbe sig som grundlag for noget krav overfor indklagede 1.  

 Voldgiftsretten frifinder derfor indklagede 1, og som følge af den  

 begrundelse, der er givet for frifindelsen, frifinder voldgiftsretten også  

 indklagede 2.
T H I B E S T E M M E S De indklagede, A1 A/S og A2 A/S, frifindes.
 Klageren betaler inden 14 dage efter denne kendelses modtagelse til hver  

 af de indklagede i sagsomkostninger 100.000 kr.
Klageren betaler endvidere de udgifter, der har været forbundet med  

 voldgiftsrettens behandling af sagen.
Disse udgifter betales efter opgørelse  

 og påkrav fra Voldgiftsnævnet.
København, den 5. april 1993 T.
Boe Larsen Peter J.
Rørdam Knud Christensen p.v.c.
