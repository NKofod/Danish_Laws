Nr LSF 52 Forslag til Lov om ændring af lov om tjenestemænd i staten, folkeskolen og  

 folkekirken (Ændring af regler om aftaleindgåelse) Fremsat af finansministeren (Palle Simonsen) den 28. oktober 1987 Vedtaget ved tredjebehandling den 17. december 1987 LOV nr 885 af 23/12/1987 § 1 I lov om tjenestemænd i staten, folkeskolen og folkekirken, jf.
lovbekendtgørelse nr. 671 af 2. oktober 1986, foretages følgende ændringer:
 1. I § 45 indsættes efter stk. 2 som nyt stykke:
»Stk. 3. Aftale om ansættelsesvilkår, der alene angår tjenestemænd i folkeskolen, kan efter finansministerens nærmere bestemmelse indgås af vedkommende (amts)kommunale myndighed i det omfang, indgåelse af sådan aftale er led i opfyldelse af en i henhold til stk. 1 eller stk. 2 indgået aftale.« Stk. 3 bliver herefter stk. 4.
 2. I § 45, stk. 3, der bliver stk. 4, ændres »stk. 1 og 2« til:  

 »stk.
1-3«. § 2 Loven træder i kraft den 1. januar 1988.
Oprindeligt fremsat lovforslag § 1 I lov om tjenestemænd i staten, folkeskolen og folkekirken, jf.
lovbekendtgørelse nr. 671 af 2. oktober 1986, foretages følgende ændringer:
 1. I § 45 indsættes efter stk. 2 som nyt stykke:
»Stk. 3. Aftale om ansættelsesvilkår, der alene angår tjenestemænd i folkeskolen, kan efter finansministerens nærmere bestemmelse indgås af vedkommende (amts)kommunale myndighed i det omfang, indgåelse af sådan aftale er led i opfyldelse af en i henhold til stk. 1 eller stk. 2 indgået aftale.« Stk. 3 bliver herefter stk. 4.
 2. I § 45, stk. 3, der bliver stk. 4, ændres »stk. 1 og 2« til:  

 »stk.
1-3«. § 2 Loven træder i kraft den 1. januar 1988.
BEMÆRKNINGER TIL LOVFORSLAGET 1. Med lovforslaget tilsigtes ændringer i kompetencereglerne for indgåelse af aftaler om ansættelsesvilkår for tjenestemænd i folkeskolen.
Forslaget fremsættes i tilslutning til resultatet af aftaleforhandlingerne pr. 1. april 1987 med tjenestemændenes centralorganisationer.
2. Løn- og andre ansættelsesvilkår for tjenestemænd i staten, folkeskolen og folkekirken fastsættes ved aftale mellem finansministeren og tjenestemændenes centralorganisationer, jf.
 Tjenestemandslovens § 45, stk. 1.
Når aftale alene angår ansættelsesvilkårene for tjenestemænd under et enkelt ministerium, kan finansministeren efter lovens § 45, stk.
2, dog delegere kompetencen til at indgå aftale til vedkommende minister.
Derimod er der efter gældende tjenestemandslovgivning ikke adgang til at overdrage kompetencen til aftaleindgåelse til de kommunale myndigheder for så vidt angår ansættelsesvilkår for de i de enkelte primærkommuner og amtskommuner ansatte tjenestemænd i folkeskolen.
3. Ved forhandlingerne om aftalefornyelserne pr. 1. april 1987 er der med tjenestemændenes centralorganisationer bl.a. opnået enighed om, at der inden for den samlede ramme for lønforbedringer afsættes beløb til gennemførelse af øget fleksibilitet i lønfastsættelsen.
I denne forbindelse er det for så vidt angår tjenestemænd i folkeskolen forudsat, at der afsættes beløb til decentral anvendelse, således at de enkelte (amts)kommuner får mulighed for ved lokalt aftalte lønordninger at honorere eksempelvis særlig indsats eller varetagelse af specielle arbejdsopgaver.
Det er endvidere forudsat, at grundlaget for de decentrale lønfastsættelser på folkeskoleområdet fastlægges nærmere i en rammeaftale mellem Finansministeriet og Lærernes Centralorganisation, indeholdende bestemmelser om bl.a.
beløbsstørrelse pr. kommune, anvendelsesområde og procedure, herunder hvorledes der skal forholdes i tilfælde, hvor der ikke kan opnås enighed ved de lokale aftaleforhandlinger.
Det bemærkes i denne forbindelse, at tilsvarende rammeaftaler vil kunne blive aktuelle i andre tilfælde, hvor en decentral lønfastsættelse på området findes hensigtsmæssig, eksempelvis ved fastsættelse af betalingsordninger for læreres tilsynsvirksomhed og for forsøgs- og udviklingsarbejde.
Herudover kan nævnes, at det i nogle tilfælde ved indgåelsen af generelle aftaler om ansættelsesvilkår for folkeskoletjenestemænd, eksempelvis om vilkår for afvikling af visse overtimer, har vist sig ønskeligt, at der lokalt blev mulighed for at forhandle og indgå aftale om fravigelse af en generelt gældende ordning i nærmere aftalt omfang.
4. Med den foreslåede bestemmelse søges herefter den fornødne hjemmel for at muliggøre decentralisering af adgangen til at ingå aftaler om lokale lønforhold for tjenestemænd i folkeskolen, således at finansministeren i forbindelse med etableringen af hver enkelt rammeaftale kan bestemme, at beføjelsen til indgåelse af konkrete aftaler overlades til de kommunale myndigheder.
De lokalt indgåede lønaftaler har herved samme status som de lønaftaler, hvori en minister er part.
Dette betyder bl.a., at spørgsmål om fortolkning og overtrædelse af de indgåede aftaler vil henhøre under den i lovens kapitel 12 omhandlede tjenestemandsret.
Gennemførelsen af den foreslåede lovregel om delegation til (amts)kommuner af kompetencen til aftaleindgåelse for tjenestemænd i folkeskolen indebærer, at adgangen til kompetencedelegation tillige kommer til at omfatte det ved (amts)kommunernes skole- og undervisningsvæsen tjenestemandsansatte personale med status svarende til tjenestemænd i folkeskolen - således ungdomsskoleinspektører, ledere og lærere ved prøveforberedende enkeltfagsundervisning m.v. for voksne og ledere og lærere ved den amtskommunale specialundervisning for voksne.
Tilsvarende er tilfældet for rektorer og tjenestemandsansatte lærere ved de amtskommunale og Frederiksberg kommunes gymnasieskoler og studenterkursus m.v.
Denne personalegruppe, der henhører under Akademikernes Centralorganisations forhandlingsområde, er omfattet af tjenestemandslovgivningen og har en retsstilling, som er parallel med den, der gælder for tjenestemandsansatte ledere og lærere i folkeskolen.
Det bemærkes, at det for så vidt angår ikke-tjenestemandsansatte lærergrupper i folkeskolen (timelærere, vakancevikarer og vikarer) og for tilsvarende grupper ved prøveforberedende enkeltfagskurser og ved den amtskommunale specialundervisning for voksne er forudsat, at der administrativt bliver fastsat regler, der åbner adgang for decentral fastsættelse af løn- og ansættelsesvilkårene i samme omfang og efter samme principper, som vilkårene for tjenestemændenes vedkommende vil kunne aftales decentralt.
5. I den rammeaftale, der indgås med vedkommende centralorganisation om pågældende spørgsmål, vil det blive fastlagt, fra hvilket tidspunkt en efter 1. januar 1988 decentralt indgået aftale vil kunne gives virkning, eksempelvis fra starten af skoleåret 1987-88 eller fra begyndelsen af indeværende aftaleperiode den 1. april 1987 i det omfang, hvori de ved aftaleforhandlingerne afsatte beløb til lønforbedringer er forudsat anvendt fra nævnte tidspunkter.
6. Lovforslaget har været forhandlet med de kommunale lønorganer, ligesom det i medfør af Tjenestemandslovens § 48 har været forhandlet med tjenestemændenes centralorganisatoner.
7. Forslaget indebærer en administrativ forenkling som følge af adgangen til indgåelse af endelig aftale om visse lønforhold ved lokale forhandlinger.
Med forslagets gennemførelse er der ikke forbundet merudgifter for staten og kommunerne.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1 I lov om tjenestemænd i staten, folkeskolen og folkekirken, jf.
lovbekendtgørelse nr. 671 af 2. oktober 1986, foretages følgende ændringer:
 1. I § 45 indsættes efter stk. 2 som nyt stykke:
»Stk. 3. Aftale om ansættelsesvilkår, der alene angår tjenestemænd i folkeskolen, kan efter finansministerens nærmere bestemmelse indgås af vedkommende (amts)kommunale myndighed i det omfang, indgåelse af sådan aftale er led i opfyldelse af en i henhold til stk. 1 eller stk. 2 indgået aftale.« Stk. 3 bliver herefter stk. 4.
 2. I § 45, stk. 3, der bliver stk. 4, ændres »stk. 1 og 2« til:  

 »stk.
 1-3«.
Eksisterende formulering af § 45: --/ § 45. Løn- og andre  

 ansættelsesvilkår for tjenestemænd fastsættes ved aftale mellem  

 finansministeren og de i § 49 nævnte centralorganisationer.
Stk. 2. Aftale,  

 der alene angår ansættelsesvilkår for tjenestemænd under et enkelt  

 ministerium, kan dog efter nærmere bestemmelse af finansministeren indgås af  

 vedkommende minister.
Stk. 3. Aftaler efter stk. 1 og 2 kan dog ikke indgås  

 om forhold, der bestemmes ved lov eller i henhold til lov eller angår  

 forvaltningens opgaver, organisation eller personalebehov.
