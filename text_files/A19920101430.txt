 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om investeringsfonds, jf. lovbekendtgørelse nr. 241 af 17. april  

 1990, som senest ændret ved § 4 i lov nr. 887 af 21. december 1991, foretages  

 følgende ændringer:
 1. I § 9, stk. 1, og § 9, stk. 2, 2. pkt., indsættes  

 efter »henlæggelsesåret«: », jf. dog § 9 A«, i § 10,  

 stk. 1, 1. pkt., og § 10 A, stk. 1, indsættes efter  

 »henlæggelsesårene«: », jf. dog § 9 A«, og i § 10 A,  

 stk. 4, indsættes efter »og 3«: », jf. dog § 9 A,».
 2. Efter § 9 indsættes:
 » § 9 A.  Skattepligtige, der i 1992 har et  

 udbyttetab på mindst 30 pct. som nævnt i § 2, stk. 1, nr. 1, i lov om  

 statsgaranti og ydelsestilskud vedrørende høsttabslån til tørkeramte  

 jordbrugere, og som har jordbrug som hovederhverv, jf. § 2, stk. 1, nr. 2, i  

 nævnte lov, kan anvende bestemmelserne i stk. 2-9.
 Stk. 2.  I de tilfælde, hvor  

 investeringsfondshenlæggelser efter § 9, stk. 1 og 2, § 10, stk. 1, og § 10 A  

 skal medregnes i den skattepligtige indkomst, kan henlæggelserne uden tillæg  

 medregnes i den skattepligtige indkomst i det indkomstår, hvori pligten til  

 beskatning af henlæggelserne efter de nævnte bestemmelser indtræder, jf. dog  

 stk. 3. Det er en betingelse, at denne pligt indtræder i perioden fra den 7.  

 oktober 1992 til og med udgangen af indkomståret 1993, jf. dog stk. 3.
 Stk. 3.  Skal en investeringsfondshenlæggelse efter § 9,  

 stk. 2, medregnes i den skattepligtige indkomst, kan henlæggelsen i stedet  

 for beskatning efter stk. 2 uden tillæg medregnes i den skattepligtige  

 indkomst for indkomståret forud for det indkomstår, hvori beløbet hæves,  

 såfremt hævningen sker inden udløbet af fristen for indgivelse af  

 selvangivelse for indkomståret forud for det indkomstår, hvori beløbet hæves.  

 Det er en betingelse, at hævning tidligst sker den 7. oktober 1992 og senest  

 inden udløbet af fristen for indgivelse af selvangivelse for indkomståret  

 1993.
 Stk. 4.  Selv om der afsiges konkursdekret over den  

 skattepligtige i det indkomstår, hvori henlæggelserne efter stk. 2 eller 3  

 skal medregnes i den skattepligtige indkomst, medregnes henlæggelserne i den  

 del af indkomsten, der ikke indgår i konkursindkomsten.
 Stk. 5.  Bestemmelsen i stk. 2 finder ikke anvendelse,  

 såfremt beskatning indtræder på grund af den skattepligtiges død eller  

 konkurs.
 Stk. 6.  Tilkendegivelse af, at beskatning af ikke  

 anvendte henlæggelser ønskes gennemført efter reglerne i stk. 2 og 3, skal  

 være fremsat over for skattemyndighederne inden udløbet af fristen for  

 indgivelse af selvangivelse for det indkomstår, hvor henlæggelsen efter stk.  

 2 og 3 skal medregnes i den skattepligtige indkomst.
 Stk. 7.  Bestemmelserne i stk. 2 og 3 finder anvendelse  

 for henlæggelser, hvor beløb på særlig konto, jf. § 5, er indsat inden den 7.  

 oktober 1992.
Stk. 8.  50 pct. af de indskud på den i § 5 nævnte  

 særlige konto, der modsvarer henlæggelsesbeløbene nævnt i stk. 2 og 3,  

 udbetales til den skattepligtige.
For personer indbetaler pengeinstituttet de  

 resterende 50 pct. til Told- og Skattestyrelsen.
For personer gælder  

 indbetalingen som foreløbig skat efter reglen i kildeskattelovens § 59 for  

 det indkomstår, hvor henlæggelsen efter stk. 2 og 3 skal medregnes i den  

 skattepligtige indkomst.
For selskaber og foreninger m.v. kan de resterende  

 50 pct. udbetales til selskabet, foreningen m.v. i det omfang, beløbet må  

 antages at ville overstige indkomstårets indkomstskat reguleret for  

 eventuelle tillæg og efter fradrag af faktisk betalte acontoskattebeløb  

 reguleret for eventuelle tillæg, såfremt en statsautoriseret eller  

 registreret revisor over for pengeinstituttet har afgivet skriftlig erklæring  

 om beløbets størrelse.
Stk. 9.  Indskudsbeløb på den i § 5 nævnte særlige  

 konto, der efter reglerne i stk. 1-8 endnu ikke er udbetalt til den  

 skattepligtige eller indbetalt til Told- og Skattestyrelsen, sikrer  

 skattekravet efter stk. 2 og 3 og kan ikke hæves, før skatten for det  

 indkomstår, hvor henlæggelsen skal medregnes til den skattepligtige indkomst,  

 er betalt, jf. dog stk. 8. Skatteministeren kan fastsætte nærmere regler om  

 adgangen til at hæve beløb efter stk. 2, 3 og 8.« 3. § 10, stk. 1, 2.-4. pkt., ophæves, og i stedet  

 indsættes som nye punktummer:
»Med ophør af erhvervsvirksomhed sidestilles ophør af den fulde  

 skattepligt efter kildeskattelovens § 1, flytning af skattemæssigt hjemsted  

 til Færøerne, Grønland eller en fremmed stat efter bestemmelserne i en  

 dobbeltbeskatningsaftale eller ophør af den begrænsede skattepligt af  

 erhvervsvirksomhed efter kildeskattelovens § 2, stk. 1, litra d eller e.  

 Dette gælder dog ikke i det omfang, den pågældende fortsat er skattepligtig  

 efter kildeskattelovens §§ 1 eller 2 med hensyn til erhvervsvirksomhed med  

 fast driftssted her i landet.« 4. I § 11, stk. 2, indsættes efter »§ 9, stk.  

 3,»: »§ 9 A,».
§ 2 Tidspunktet for lovens ikrafttræden fastsættes af skatteministeren.
Givet på Amalienborg, den 19. december  

 1992 Under Vor Kongelige Hånd og Segl MARGRETHE R.
