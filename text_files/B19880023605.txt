 I medfør af § 19 i lov nr. 108 af 5. marts 1988 om kystbeskyttelse og i  

 medfør af statens højhedsret over søterritoriet, jf. § 20, stk. 2, i nævnte  

 lov, fastsættes:
 § 1.  Tilladelse i henhold til § 16, stk. 1, i lov om  

 kystbeskyttelse meddeles af Kystinspektoratet.
 § 2.  Tilladelse til anbringelse af kabler og  

 rørledninger meddeles med de i § 3 angivne undtagelser af Kystinspektoratet.
 § 3.  Kystinspektoratet kan ikke meddele tilladelse  

 til anbringelse af:
 § 4.  En af Kystinspektoratet truffet afgørelse kan  

 påklages til Trafikministeriet.
Stk. 2.  En afgørelse kan påklages af den, som har fået  

 afslag på en ansøgning om en tilladelse, eller som har fået en tilladelse,  

 men ønsker de for denne fastsatte vilkår efterprøvet.
En afgørelse kan  

 endvidere påklages af en offentlig myndighed eller en privat, der under  

 sagens behandling over for Kystinspektoratet har fremsat indsigelser eller  

 forslag om vilkår, som Kystinspektoratet ikke har taget hensyn til ved  

 udfærdigelse af en tilladelse.
 Stk. 3.  Klage i henhold til stk. 2, 2. pkt., skal være  

 Trafikministeriet i hænde senest 4 uger efter tilladelsens dato.
 § 5.  Udfærdiger Kystinspektoratet en tilladelse,  

 hvorved en indsigelse eller bemærkning ikke tages til følge, får tilladelsen  

 først gyldighed, når klagefristen i henhold til § 4, stk. 3, er udløbet og  

 påklage ikke sket.
 Stk. 2.  Det skal fremgå af en tilladelse, om  

 bestemmelsen i stk. 1 gælder for den.
 § 6.  Kystinspektoratet skal i hvert enkelt tilfælde  

 gøre vedkommende opmærksom på reglerne i § 4.
 § 7.  Trafikministeriet kan på ethvert tidspunkt  

 bestemme, at en sag skal fremsendes til afgørelse af ministeriet.
 Stk. 2.  Kystinspektoratet kan efter eget skøn undlade  

 at træffe afgørelse i en sag og fremsende den til afgørelse af  

 Trafikministeriet.
 § 8.  Bekendtgørelse nr. 451 af 17. oktober 1980 om  

 anbringelse af høfder og andre kystsikringsanlæg, kabler og rørledninger på  

 søterritoriet ophæves.
 § 9.  Bekendtgørelsen træder i kraft den 1. juli 1988.
