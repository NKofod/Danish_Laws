 I 1998  

 udleverede den praktiserende læge 100 tabletter Metadon á 5 mg hver torsdag  

 og  

 senere 120 tabletter hver torsdag til patienten.
Sundhedsstyrelsen  

 indberettede lægens behandling af patienten til Patientklagenævnet Indberetning  

 af ordination af Metadon i tabletform Nævnet fandt grundlag for at kritisere lægens behandling af  

 patienten i perioden fra den 8. januar 1998 til den 7. september 2000. Nævnet  

 indskærpede desuden overfor lægen at udvise større omhu i sit fremtidige  

 virke.  

 Nævnet lagde vægt på, at det fremgik journalen, at dosis blev øget den 2.  

 marts  

 1999 på anmodning fra patienten.
Det var nævnets opfattelse, at lægen burde  

 have ordineret mikstur og ikke tablet Metadon.
 Nævnet lagde vægt på, at nævnet på samme møde havde fem sager  

 til behandling med samme problematik, hvor der blev udtalt kritik af lægen.
Nævnet fandt endvidere, at lægen havde overtrådt lægelovens §  

 13, stk. 2 ved sin journalføring af behandlingen i perioden fra den 8. januar  

 1998 til den 7. september 2000. Nævnet lagde vægt på at det fremgik af lægens  

 udtalelse til sagen, at han har set patienten månedligt, hvor hun bl.a. blev  

 undersøgt  

 for stikmærker.
Videre fremgik det, at der har været udført enkelte  

 urinundersøgelser.
Nævnet fandt, at de ugentlige kontakter og den månedlige  

 kontrol af stikmærker burde have været journalført.
 Der blev afgivet dissens i sagen.
