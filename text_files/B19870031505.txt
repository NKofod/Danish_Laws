 I medfør af § 15, stk. 1, § 22 og § 23 i lov nr. 228 af 4. juni 1986 om  

 miljø og genteknologi fastsættes følgende bestemmelser om gebyrer for  

 godkendelse, undersøgelser og tilsyn, der udøves i henhold til denne lov.
Gebyr for godkendelse § 1.  Ved indgivelse af ansøgning om godkendelse efter  

 miljø og genteknologilovens §§ 10, 11, 12 og 13 samt i tilfælde, hvor der med  

 hjemmel i lovens § 9, stk. 2, ansøges om særskilt tilladelse til udledning,  

 betales et gebyr.
Stk. 2.  Undtaget fra stk. 1 er Stk. 3.  Gebyret erlægges, uanset om godkendelse kan  

 gives eller ej.
 Stk. 4.  Gebyret udgør 100.000 kroner.
 Stk. 5.  Gebyret omfatter udgifter til sagsbehandling  

 med et tillæg til dækning af administrative omkostninger forbundet med  

 godkendelsen.
 Stk. 6.  Godkendelsesmyndigheden kan bestemme, at en  

 virksomhed kan erlægge et gebyr, der er mindre end det i stk. 4 fastsatte,  

 såfremt virksomheden kan dokumentere et væsentligt sammenfald med hensyn til  

 sagsindhold i forhold til en tidligere ansøgning, for hvilken der allerede er  

 betalt gebyr i henhold til denne bekendtgørelse.
Gebyr for undersøgelser § 2.  Undersøgelser, der gennemføres i forbindelse med  

 ansøgninger om godkendelse, jf. § 1, stk. 1, betales af ansøgeren.
 Stk. 2.  Foretager godkendelsesmyndigheden selv  

 undersøgelser, opkræves de ved undersøgelsen påløbne udgifter efterfølgende  

 hos ansøgeren.
Gebyrer for tilsyn § 3.  Tilsynsmyndigheden, jf. miljø og  

 genteknologilovens § 18, opkræver et gebyr for udøvelse af tilsynet.
 Stk. 2.  Tilsynsgebyret omfatter lønudgifter for  

 tilsynsmedarbejderen i forbindelse med den enkelte tilsynsopgave, samt et  

 tillæg på 80 pct. af denne lønudgift til dækning af de administrative  

 omkostninger forbundet med tilsynet.
 Stk. 3.  Tilsynsgebyret afregnes halvårligt.
 Stk. 4.  Undersøgelser og konsulentbistand i forbindelse  

 med den enkelte tilsynsopgave kan iværksættes efter underretning af  

 virksomheden, og udgifterne hertil afregnes separat ud fra de til den enkelte  

 undersøgelse eller konsulentopgave påløbne udgifter.
Øvrige bestemmelser og ikrafttræden § 4.  Levnedsmiddelstyrelsen kan efter forhandling med  

 de i miljø og genteknologilovens § 7 nævnte parter ændre gebyrstørrelsen, jf.  

 § 1, stk. 4, ligesom beregning og afregning af tilsynsgebyr, jf. § 3, stk. 2  

 og 3 kan ændres.
 § 5.  Betales de i §§ 1-3 nævnte gebyrer ikke  

 rettidigt, påløber rente i overensstemmelse med bestemmelserne i § 5 og § 8 i  

 lov nr. 638 af 21. december 1977 om rente ved forsinket betaling.
 § 6.  Den, der er ansvarlig for virksomhed, der  

 omfattes af denne bekendtgørelse, skal efter anmodning fra godkendelses-  

 eller tilsynsmyndigheden give alle oplysninger, herunder om økonomiske  

 forhold, som har betydning for administrationen af bekendtgørelsen.
§ 7.  Afgørelser efter denne bekendtgørelse er  

 endelige.
Dog kan afgørelser efter § 1, stk. 6, truffet af et amtsråd eller  

 af Hovedstadsrådet indbringes for Levnedsmiddelstyrelsen.
 § 8.  Denne bekendtgørelse træder i kraft den 8. juni  

 1987.
