 Opretholdelse af Veterinærdirektoratets afvisning af at  

 Landbrugsministeriet bærer omkostningerne ved blodprøvning af tre prydhøns.
 Med skrivelse af 21. marts 1990 har De til Landbrugsministeriet fremsendt  

 en redegørelse vedrørende blodprøvning af 3 stk. fjerkræ. Bilagt henvendelsen  

 er fremsendt en regning fra dyrlæge Steve Taarnhøj på et beløb på 307,44 kr.  

 for udtagelse af 3 stk. blodprøver.
 Det fremgår af sagen, at blodprøverne er sendt til Statens Veterinære  

 Serumlaboratorium med henblik på undersøgelse for Salmonelle pullorum  

 (tyfus).
 Det fremgår af henvendelsen, at De ønsker, at Landbrugsministeriet skal  

 betale regningen.
 Landbrugsministeriet har indhentet en udtalelse i sagen hos  

 Veterinærdirektoratet.
 Veterinærdirektoratet har indhentet en udtalelse i sagen hos  

 Veterinærdirektoratet.
Veterinærdirektoratet udtaler, at man, siden infektion med Salmonella  

 pullorum i 1980 blev påvist hos prydhøns og fasaner, har fulgt den praksis at  

 isolere flokke med hønsetyfus, således at avlsdyr og rugeæg ikke kan bringe  

 bakterierne videre til andre flokke.
Dette påbud (kredsdyrlægetilsyn) kan  

 ophæves på 2 måder: slagtning af hele flokken eller slagtning af  

 blodreagenter efterfulgt af rene blodprøver af alle tilbageværende dyr.
Alle  

 udgifter, bortset fra kredsdyrlægetilsynet og laboratorieudgifterne, har  

 altid været det offentlige uvedkommende.
 Ejere af fjerkræ, som er fundet angrebet af hønsetyfus, har således 3  

 muligheder:
1)Slagtning af hele flokken 2)Slagtning af blodreagenter efterfulgt af rene blodprøver af resten 3)Forblive under tilsyn.
 Landbrugsministeriet skal henholde sig Veterinærdirektoratets udtalelse.
 Landbrugsministeriet har ingen mulighed for at betale Deres dyrlægeregning  

 vedrørende de omtalte blodprøver.
 Regningen returneres hermed.
P.
M.
V.
E.
B.
