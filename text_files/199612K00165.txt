Nr LSF 165 Forslag til Lov om ændring af lov om offentlige veje, lov om private  

 fællesveje, lov om grundejerbidrag til offentlige veje samt lov om  

 vintervedligeholdelse og renholdelse af veje(Vejaftalen) Fremsat af trafikministeren (Bjørn Westh) den 6. februar 1997 Vedtaget ved tredjebehandling den 27. maj 1997 Lov nr. 466 af 10/06/1997 § 1 I lov om offentlige veje, jf. lovbekendtgørelse nr. 532 af 20. juni 1994,  

 foretages følgende ændringer:
 1. I § 2 indsættes efter stk. 1 som nye stykker:
 »Stk. 2. Trafikministeren kan bemyndige Vejdirektoratet eller  

 en anden under Trafikministeriet oprettet styrelse til at udøve de  

 beføjelser, der i denne lov er tillagt trafikministeren.
Stk. 3. Trafikministeren kan fastsætte regler om adgangen til at  

 påklage afgørelser, der er truffet i henhold til bemyndigelse efter stk. 2,  

 herunder at afgørelserne ikke skal kunne indbringes for  

 trafikministeren.« Stk. 2-4 bliver herefter stk. 4-6.
 2. I § 4, stk. 1, ændres »Vejbestyrelsers« til:  

 »Amtsråds og kommunalbestyrelsers«.
 3. I § 4 indsættes som stk. 6:
»Stk. 6. Afgørelser, der kan påklages efter stk. 1, kan ikke  

 indbringes for domstolene, før denne klageadgang er udnyttet.
Søgsmål skal  

 være anlagt inden 6 måneder efter, at klagemyndighedens afgørelse er  

 meddelt.« 4. I § 6 indsættes som stk. 3:
»Stk. 3. Trafikministeren kan fastsætte bestemmelser om anvendelse af  

 telematik i vejsektoren samt bestemmelser om indsamling og formidling af  

 oplysninger til trafikanterne af betydning for trafiksikkerheden og  

 trafikafviklingen.« 5. Før § 7 indsættes som overskrift:
 »Vejsektoropgaver i øvrigt«.
 6. § 7 affattes således:
 » § 7. Trafikministeren er ansvarlig for en sammenfattende  

 vej- og trafikplanlægning og for, at der foretages de undersøgelser, som er  

 nødvendige herfor.
 Stk. 2. Trafikministeren kan lade iværksætte tekniske, økonomiske  

 og statistiske undersøgelser, som er af betydning for planlægning, anlæg og  

 vedligeholdelse af hovedlandevejene eller for vejvæsenet som helhed, samt  

 fastsætte regler for amtsråds og kommunalbestyrelsers medvirken ved  

 tilvejebringelse af det nødvendige data- og planlægningsgrundlag.
Stk. 3. Trafikministeren kan oprette databaser, der indeholder  

 oplysninger om det offentlige vejnet.
Trafikministeren fastsætter nærmere  

 retningslinjer for databasernes indhold og om vejbestyrelsernes indberetning  

 af oplysninger om det offentlige vejnet.« 7. § 12 ophæves.
 8. § 14 affattes således:
 » § 14. Det bestemmes ved lov, hvilke offentlige veje der skal  

 være hovedlandeveje, og hvilke nye hovedlandeveje der skal anlægges.  

 Nedlæggelse af offentlige veje som hovedlandeveje sker ligeledes ved lov.
 Stk. 2. Bestemmelse om optagelse og nedlæggelse af hovedlandeveje  

 i forbindelse med mindre vejforlægninger, regulering af vejkryds m.v. kan  

 træffes af Vejdirektoratet.
 Stk. 3. Forinden lovforslag i henhold til stk. 1 fremsættes, og  

 forinden der træffes bestemmelse efter stk. 2, skal der forhandles med de  

 amtskommunale og kommunale myndigheder, i hvis område vejen forløber.
Stk. 4. Når en hovedlandevej overgår til landevej eller  

 kommunevej, fastsættes vilkårene for overgangen i mangel af enighed mellem  

 Vejdirektoratet og den fremtidige vejbestyrelse af trafikministeren.« 9. § 15 ophæves.
 10. I § 22 indsættes som stk. 2:
»Stk. 2. Når en landevej overgår til kommunevej, aftales vilkårene  

 mellem de berørte vejbestyrelser.
Opnås der ikke enighed om vilkårene,  

 afgøres tvisten af trafikministeren.« 11. § 113, stk. 3, affattes således:
»Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 I lov om private fællesveje (privatvejslov), jf. lovbekendtgørelse nr. 625  

 af 21. juli 1993, foretages følgende ændringer:
 1. I § 7 indsættes som stk. 6:
»Stk. 6. Afgørelser, der kan påklages efter stk. 1, kan ikke  

 indbringes for domstolene, før denne klageadgang er udnyttet.
Søgsmål skal  

 være anlagt inden 6 måneder efter, at klagemyndighedens afgørelse er  

 meddelt.« 2. Efter § 9 indsættes i kapitel 2:
 » § 10. Trafikministeren kan bemyndige Vejdirektoratet eller  

 en anden under Trafikministeriet oprettet styrelse til at udøve de  

 beføjelser, der i denne lov er tillagt trafikministeren.
Stk. 2. Trafikministeren kan fastsætte regler om adgangen til at  

 påklage afgørelser, der er truffet i henhold til bemyndigelse efter stk. 1,  

 herunder at afgørelserne ikke skal kunne indbringes for  

 trafikministeren.« 3. § 67, stk. 3, affattes således:
»Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 3 I lov om grundejerbidrag til offentlige veje (vejbidragslov), jf.  

 lovbekendtgørelse nr. 429 af 31. maj 1991, foretages følgende ændringer:
 1. I § 20, stk. 1, ændres »Vejbestyrelsers« til:  

 »Amtsråds og kommunalbestyrelsers«.
 2. I § 20 indsættes som stk. 6:
»Stk. 6. Afgørelser, der kan påklages efter stk. 1, kan ikke  

 indbringes for domstolene, før denne klageadgang er udnyttet.
Søgsmål skal  

 være anlagt inden 6 måneder efter, at klagemyndighedens afgørelse er  

 meddelt.« 3. Efter § 20 indsættes:
» § 20 a.
Trafikministeren kan bemyndige Vejdirektoratet eller  

 en anden under Trafikministeriet oprettet styrelse til at udøve de  

 beføjelser, der i denne lov er tillagt trafikministeren.
Stk. 2. Trafikministeren kan fastsætte regler om adgangen til at  

 påklage afgørelser, der er truffet i henhold til bemyndigelse efter stk. 1,  

 herunder at afgørelserne ikke skal kunne indbringes for  

 trafikministeren.« § 4 I lov om vintervedligeholdelse og renholdelse af veje, jf.  

 lovbekendtgørelse nr. 432 af 31. maj 1991, foretages følgende ændring:
 1. § 20, stk. 3, affattes således:
»Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 5 Stk. 1. Loven træder i kraft den 1. januar 1998.
Stk. 2. Samtidig klassificeres de i bilag 1 til denne lov angivne  

 hovedlandevejsstrækninger som landeveje.
Trafikministeren kan dog bestemme,  

 at delstrækninger, som hidtil er blevet vedligeholdt af en primærkommune i  

 henhold til samarbejdsaftale med trafikministeren, klassificeres som  

 kommuneveje.
 Stk. 3. Trafikministeren bemyndiges til at klassificere 1. etape  

 af Tværvej i Høje Taastrup som landevej, når den er færdiganlagt.
 Stk. 4. Trafikministeren bemyndiges til at optage  

 Frederikssundsvej som hovedlandevej på strækningen fra Ringvej 4 i Ballerup  

 til landevej 141 i Frederikssund.
Bilag 1 Hovedlandeveje der nedklassificeres Frederiksborg amt Oprindeligt fremsat forslag § 1 I lov om offentlige veje, jf. lovbekendtgørelse nr. 532 af 20.
 juni 1994 foretages følgende ændringer:
 1. I § 2 indsættes efter stk. 1, som nye stykker:
 » Stk. 2. Trafikministeren kan bemyndige Vejdirektoratet eller  

 en anden under Trafikministeriet oprettet styrelse til at udøve de  

 beføjelser, der i denne lov er tillagt trafikministeren.
Stk. 3. Trafikministeren kan fastsætte regler om adgangen til at  

 påklage afgørelser, der er truffet i henhold til bemyndigelse efter stk. 1,  

 herunder at afgørelserne ikke skal kunne indbringes for  

 trafikministeren.« Stk. 2-4 bliver herefter stk. 4-6.
 2. I § 4, stk. 1, ændres »Vejbestyrelsers« til:  

 »Amtsråds og kommunalbestyrelsers«.
 3. I § 4 indsættes som stk. 6:
» Stk. 6. Afgørelser, der kan påklages efter stk. 1, kan ikke  

 indbringes for domstolene, før denne klageadgang er udnyttet.
Søgsmål skal  

 være anlagt inden 6 måneder efter, at klagemyndighedens afgørelse er  

 meddelt.« 4. I § 6 indsættes som stk. 3:
» Stk. 3. Trafikministeren kan fastsætte bestemmelser om  

 anvendelse af telematik i vejsektoren samt bestemmelser om indsamling og  

 formidling af oplysninger til trafikanterne af betydning for  

 trafiksikkerheden og trafikafviklingen.« 5. Før § 7 indsættes som overskrift:
»Vejsektoropgaver iøvrigt« 6. § 7 affattes således:
 » § 7. Trafikministeren er ansvarlig for en sammenfattende  

 vej- og trafikplanlægning og for, at der foretages de undersøgelser, som er  

 nødvendige herfor.
 Stk. 2. Trafikministeren kan lade iværksætte tekniske, økonomiske  

 og statistiske undersøgelser, som er af betydning for planlægning, anlæg og  

 vedligeholdelse af hovedlandevejene eller for vejvæsenet som helhed samt  

 fastsætte regler for amtsråds og kommunalbestyrelsers medvirken ved  

 tilvejebringelse af det nødvendige data- og planlægningsgrundlag.
Stk. 3. Trafikministeren kan oprette databaser, der indeholder  

 oplysninger om det offentlige vejnet.
Trafikministeren fastsætter nærmere  

 retningslinier for databasernes indhold og om vejbestyrelsernes indberetning  

 af oplysninger om det offentlige vejnet.« 7. § 12 ophæves 8. § 14 affattes således:
 » § 14. Det bestemmes ved lov, hvilke offentlige veje der skal  

 være hovedlandeveje, og hvilke nye hovedlandeveje der skal anlægges.  

 Nedlæggelse af offentlige veje som hovedlandeveje sker ligeledes ved lov.
 Stk. 2. Bestemmelse om optagelse og nedlæggelse af hovedlandeveje  

 i forbindelse med mindre vejforlægninger, regulering af vejkryds m.v. kan  

 træffes af Vejdirektoratet.
 Stk. 3. Forinden lovforslag i henhold til stk. 1 fremsættes, og  

 forinden der træffes bestemmelse efter stk. 2, skal der forhandles med de  

 amtskommunale og kommunale myndigheder, i hvis område vejen forløber.
Stk. 4. Når en hovedlandevej overgår til landevej eller  

 kommunevej, fastsættes vilkårene for overgangen i mangel af enighed mellem  

 Vejdirektoratet og den fremtidige vejbestyrelse af trafikministeren.« 9. § 15 ophæves.
 10. I § 22 indsættes som stk. 2:
» Stk. 2. Når en landevej overgår til kommunevej aftales  

 vilkårene mellem de berørte vejbestyrelser.
Opnås der ikke enighed om  

 vilkårene, afgøres tvisten af trafikministeren.« 11. § 113 stk. 3, affattes således:
» Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 I lov om private fællesveje (Privatvejslov), jf.  

 lovbekendtgørelse nr. 625 af 21. juli 1993 foretages følgende ændringer:
 1. I § 7 indsættes som stk. 6:
» Stk. 6. Afgørelser, der kan påklages efter stk. 1, kan ikke  

 indbringes for domstolene, før denne klageadgang er udnyttet.
Søgsmål skal  

 være anlagt inden 6 måneder efter, at klagemyndighedens afgørelse er  

 meddelt.« 2. Efter § 9 indsættes i kapitel 2:
 » § 10. Trafikministeren kan bemyndige Vejdirektoratet eller  

 en anden under Trafikministeriet oprettet styrelse til at udøve de  

 beføjelser, der i denne lov er tillagt trafikministeren.
Stk. 2. Trafikministeren kan fastsætte regler om adgangen til at  

 påklage afgørelser, der er truffet i henhold til bemyndigelse efter stk. 1,  

 herunder at afgørelserne ikke skal kunne indbringes for  

 trafikministeren.« 3. § 67 stk. 3, affattes således:
» Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 3 I lov om grundejerbidrag til offentlige veje (Vejbidragslov),  

 jf. lovbekendtgørelse nr. 429 af 31. maj 1991 foretages følgende ændringer:
 1. I § 20, stk. 1, ændres »Vejbestyrelsers« til:  

 »Amtsråds og kommunalbestyrelsers«.
 2. I § 20 indsættes som stk. 6:
» Stk. 6. Afgørelser, der kan påklages efter stk. 1, kan ikke  

 indbringes for domstolene, før denne klageadgang er udnyttet.
Søgsmål skal  

 være anlagt inden 6 måneder efter, at klagemyndighedens afgørelse er  

 meddelt.« 3. Efter § 20 indsættes:
» § 20 a.
Trafikministeren kan bemyndige Vejdirektoratet eller  

 en anden under Trafikministeriet oprettet styrelse til at udøve de  

 beføjelser, der i denne lov er tillagt trafikministeren.
Stk. 2. Ministeren kan fastsætte regler om adgangen til at påklage  

 afgørelser, der er truffet i henhold til bemyndigelse efter stk. 1, herunder  

 at afgørelserne ikke skal kunne indbringes for ministeren.« § 4 I lov om vintervedligeholdelse og renholdelse af veje, jf.  

 lovbekendtgørelse nr. 432 af 31. maj 1991 foretages følgende ændring:
 § 20, stk. 3, affattes således:
» Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 5 Stk. 1. Loven træder i kraft den 1. januar 1998.
Stk. 2. Samtidig klassificeres de i bilag 1 til denne lov angivne  

 hovedlandevejsstrækninger som landeveje.
Trafikministeren kan dog bestemme,  

 at delstrækninger, som hidtil er blevet vedligeholdt af en primærkommune i  

 henhold til samarbejdsaftale med trafikministeren klassificeres som  

 kommuneveje.
 Stk. 3. Trafikministeren bemyndiges til at klassificere 1. etape  

 af Tværvej i Høje Taastrup som landevej, når den er færdiganlagt.
 Stk. 4. Trafikministeren bemyndiges til at optage  

 Frederikssundsvej som hovedlandevej på strækningen fra Ringvej 4 i Ballerup  

 til landevej 141 i Frederikssund.
Bemærkninger til lovforslaget Almindelige bemærkninger 1. Indledning Som led i den samlede aftale mellem regeringen og Amtsrådsforeningen om  

 amternes økonomi for 1997 aftaltes det, at overføre ca. totrediedele af det  

 nuværende hovedlandevejsnet til de samarbejdsparter, der i dag efter aftale  

 forestår disse strækningers daglige drift og vedligeholdelse med virkning fra  

 1. juli 1997. Da nedlæggelse af offentlige veje som hovedlandeveje i henhold  

 til § 14, stk. 1, i lov om offentlige veje skal ske ved lov, er aftalen  

 betinget af gennemførelsen af den nødvendige lovgivning.
Udmøntningen af  

 aftalen har været drøftet i en embedsmandsgruppe under Trafikministeriet med  

 deltagelse fra Amtsrådsforeningen, Vejdirektoratet, Finansministeriet og  

 Indenrigsministeriet.
Med gennemførelsen af aftalen reduceres længden af hovedlandevejsnettet  

 (statsvejnettet) fra de nuværende ca. 4.500 km til ca. 1.600 km.
De  

 strækninger, der ikke længere skal være statsveje, er angivet i bilag 1. Af  

 det som bilag 2 vedhæftede kort fremgår, hvilke veje der fremover er  

 statsveje, og hvilke der nedklassificeres.
Udgangspunktet for aftalen har været, at statsvejnettet fremover kun skal  

 omfatte de helt overordnede veje, som forbinder landsdelene og landets  

 regioner.
I aftalen fastslås, at staten fremover skal have det fulde ansvar  

 for drift og anlæg af disse veje.
Det er således forudsat, at de gældende  

 samarbejdsaftaler mellem trafikministeren og amtsrådene/kommunalbestyrelserne  

 om drift, anlæg og vedligeholdelse af hovedlandevejene, som er indgået i  

 henhold til vejlovens § 15 bringes til ophør.
 Det er i aftalen endvidere forudsat, at statens sektoransvar for det  

 samlede vejnet skal styrkes med henblik på gennem bl.a. forskning, udvikling  

 og regelfastsættelse at sikre en høj trafiksikkerhedsmæssig, miljømæssig og  

 teknologisk standard af hele det danske vejnet.
Som et virkemiddel til fremme af regeringens trafikpolitiske målsætninger  

 er det i aftalen endvidere forudsat, at de særlige midler (puljer), der i de  

 senere år har været afsat til cykelstiformål, trafiksikkerhedsfremmende  

 arbejder, støjbekæmpelse, miljøprioriterede gennemfarter, omfartsveje og  

 telematik opretholdes.
Det er hensigten, at disse midler fremover i  

 samarbejde med de lokale myndigheder skal kunne bruges også til arbejder på  

 de kommunale og de amtskommunale veje.
 Det er fra Amtsrådsforeningens side tilkendegivet, at der ikke som følge  

 af aftalen, vil ske nedklassificeringer af nogle af de nuværende landeveje  

 til kommuneveje.
Uafhængigt af aftalen med Amtsrådsforeningen er det fundet hensigtsmæssigt  

 at foreslå visse enkeltsagsopgaver (klage og tvistighedssager), der hidtil  

 har været varetaget af Trafikministeriets departement, henlagt til en  

 styrelse.
I forbindelse hermed foreslås det, at der indføres en bestemmelse,  

 der giver trafikministeren mulighed for at henlægge opgaver efter vejloven  

 til Vejdirektoratet eller en anden under Trafikministeriet oprettet styrelse  

 til endelig afgørelse.
 2. Statsvejnettets fremtidige drift m.m.
Vejloven inddeler de offentlige veje i tre klasser.
Hovedlandeveje der  

 bestyres af staten, landeveje der bestyres af amterne, og kommuneveje der  

 bestyres af kommunerne.
Den 1. januar 1996 havde hovedlandevejsnettet en længde på ca. 4.500 km  

 heraf ca. 790 km motorveje og ca. 260 km motortrafikveje.
Landevejsnettet  

 havde på samme tidspunkt en længde på ca. 7.000 km fordelt på 14 amter samt  

 Københavns og Frederiksberg Kommuner, og det kommunale vejnet en længde på  

 ca. 59.700 km fordelt på 275 kommuner.
Ansvaret for de offentlige veje,  

 herunder det økonomiske ansvar ligger hos den enkelte vejbestyrelse.
For hovedlandevejene gælder, at administrationen i henhold til vejlovens §  

 2, stk. 2, er henlagt til Vejdirektoratet.
Med hjemmel i lovens § 15 er  

 indgået samarbejdsaftaler mellem trafikministeren og de 14 amtskommuner samt  

 med Københavns Kommune og med 26 primærkommuner, hvorefter disse udfører  

 drifts-, anlægs- og vedligeholdelsesarbejder på hovedlandevejsnettet for  

 statens regning.
Samarbejdsaftalekonstruktionen har baggrund i de ønsker, der var ved  

 vejlovens vedtagelse i 1971 om at bevare de amtskommunale vejvæsener i  

 nogenlunde uændret form.
I tilslutning til de indgåede samarbejdsaftaler er  

 der gennem årene udarbejdet en række meddelelser og cirkulærer til regulering  

 af samarbejdet.
Før 1993 blev drifts- og vedligeholdelsesarbejderne på hovedlandevejene  

 udført i en kombination af offentligt og privat regi.
Samarbejdsparterne  

 (amter og kommuner) havde selv en organisation, som udførte arbejder på såvel  

 hovedlandeveje som landeveje/kommuneveje.
Det var i princippet overladt til  

 den enkelte samarbejdspart at bestemme, om arbejderne skulle udføres af  

 vedkommende samarbejdsparts egen vejafdeling, eller om arbejderne skulle  

 udbydes med henblik på udførelse af private.
For visse typer af drifts- og  

 vedligeholdelsesarbejder samt for hovedparten af anlægsarbejderne gælder, at  

 de i en årrække er blevet udført af private entreprenører efter udbud.
Samarbejdsaftalerne blev i 1990 opsagt af den daværende trafikminister til  

 udløb pr. 31. december 1992 med henblik på overvejelser om ændring af den  

 gældende vejbestyrelsesordning.
Da der ikke kunne opnås politisk enighed om  

 en nyordning på området, blev samarbejdsaftalerne forlænget med virkning fra  

 1. januar 1993. Med henblik på en effektivisering af vejdriften blev det i  

 forbindelse med forlængelsen af samarbejdsaftalerne aftalt med  

 Amtsrådsforeningen og Kommunernes Landsforening, at samtlige drifts- og  

 vedligeholdelsesopgaver skulle udbydes inden udgangen af 1994. Det blev  

 samtidig forudsat, at samarbejdsparterne selv skulle kunne byde på de udbudte  

 opgaver.
I tilslutning hertil blev der i 1994 gennemført en ændring af  

 vejlovens § 10, der giver amter og kommuner mulighed for at afgive tilbud på  

 arbejder, der er udbudt af en anden vejbestyrelse.
Aftalen mellem regeringen og Amtsrådsforeningen om overførsel af en del af  

 hovedlandevejene til amterne forudsætter, at vejlovens nuværende tredeling af  

 vejbestyrelsesansvaret for de offentlige veje fastholdes.
Med lovforslaget  

 søges således alene gennemført en omfordeling af de offentlige veje mellem  

 staten og amterne.
Efter omfordelingen vil statsvejnettet have en længde på  

 ca. 1.600 km, mens amtsvejnettet vil have en længde på ca. 10.000 km fordelt  

 på 14 amter samt Københavns og Frederiksberg Kommuner.
Der har ved aftalens indgåelse været enighed om, at tiden er løbet fra den  

 hidtidige samarbejdsaftalekonstruktion, der indebærer en række uklarheder  

 omkring kompetencefordelingen mellem Vejdirektoratet og samarbejdsparterne.  

 Det er derfor i aftalen fastslået, at staten fremover skal have det fulde  

 ansvar for drift og anlæg af det tilbageværende hovedlandevejsnet.
Som en  

 konsekvens heraf er de gældende samarbejdsaftaler opsagt.
 Vejdirektoratets overtagelse af de funktioner, som samarbejdsparterne  

 hidtil har udført i relation til hovedlandevejene i henhold til de indgåede  

 samarbejdsaftaler, indebærer, at der må etableres en driftsorganisation i  

 Vejdirektoratet, som kan forestå drift og vedligeholdelse m.m. af  

 hovedlandevejsnettet.
Alle drifts- og vedligeholdelsesarbejder på det fremtidige statsvejnet  

 vil, hvor det er praktisk muligt og økonomisk hensigtsmæssigt, blive udbudt i  

 konkurrence.
Det er således ikke hensigten, at der i Vejdirektoratets  

 driftsorganisation skal opbygges en »markenhed« til udførelse af de  

 praktiske opgaver, som knytter sig til driften og vedligeholdelsen af  

 hovedlandevejene.
Amter og kommuner vil på lige fod med private tilbudsgivere  

 kunne afgive tilbud på de udbudte opgaver.
Det er hensigten at etablere en driftsorganisation bestående af en central  

 enhed i Vejdirektoratet i København og tre lokalkontorer.
Placeringen af de  

 tre lokalkontorer er ikke endeligt fastlagt.
 Driftsorganisationen skal bl.a. løse opgaver vedrørende planlægning og  

 prioritering af drift- og vedligeholdelsesopgaver, forberedelse og  

 gennemførelse af udbud, tilstandsvurdering og entreprisestyring, styring af  

 vintertjenesten og sagsbehandling af myndighedsopgaver.
Vintertjenesten vil som andre driftsopgaver på det fremtidige  

 hovedlandevejsnet blive udbudt.
I erkendelse af det særlige behov der er for  

 at sikre en forsvarlig afvikling af trafikken i vinterperioden på både  

 hovedlandeveje og landeveje, er det aftalt, at staten og amterne koordinerer  

 udførelsen af vintertjenesten.
Det er forudsat, at der under respekt af de  

 gældende udbudsregler kan aftales samarbejde mellem Vejdirektoratet og de  

 enkelte amter, herunder at et amt forestår udbud af den samlede  

 vintertjeneste på både hovedlandeveje og landeveje i amtet eller dele heraf.  

 Såfremt der ikke indgås aftale om samarbejde, udføres vintertjenesten af  

 henholdsvis Vejdirektoratet og amterne.
Materiel, der ikke indgår i amternes  

 fremtidige beredskab, kan stilles til rådighed for Vejdirektoratet mod  

 regning eller ved salg til Vejdirektoratet.
Vejdirektoratet kan mod betaling  

 anvende amternes salthaller.
3. Statens sektorfunktion Vejsektoren er på samme måde som andre sektorer underlagt krav om  

 samfundsmæssig effektivitet.
I vejsektoren drejer det sig især om økonomisk,  

 miljømæssig, sikkerhedsmæssig, fremkommelighedsmæssig, teknologisk og  

 funktionel effektivitet.
Staten har det overordnede ansvar for at tilgodese disse effektivitetskrav  

 på tværs af administrative skel.
Bl.a. på baggrund af analyser af behov og  

 problemer vil staten med mellemrum udarbejde forskellige  

 dokumenter/udmeldinger, der redegør for statens politik for vejsektoren som  

 sådan eller for bestemte dele af sektoren.
En illustration heraf er f.eks., at regeringen på miljøområdet bl.a. i  

 »Trafik 2005« har fastlagt en kurs, der skal sikre en miljø- og  

 ressourcemæssig bæredygtig trafikudvikling i fremtiden.
Disse målsætninger er  

 konkretiseret på emissionsområdet, dels i »Trafik 2005« og dels i  

 CO2-handlingsplanen.
Her er fastsat konkrete mål for energiforbrug, CO2, NOx  

 og HC-emissioner samt mål for indsatsen på støjområdet.
Regeringens handlingsplan for trafiksikkerhed, som ventes udsendt i løbet  

 af kort tid, vil indeholde en målsætning om fortsat at nå en reduktion af  

 antal uheld på det samlede vejnet.
Planen fokuserer bl.a. på samarbejdet  

 mellem de mange aktører på trafiksikkerhedsområdet, herunder  

 vejbestyrelserne.
Det er en grundlæggende forudsætning for at formulere en effektiv politik,  

 at den nødvendige information om de forskellige aktiviteter i den samlede  

 sektor centralt er til stede i en brugbar form.
Denne information forudsættes  

 i vid udstrækning tilvejebragt ved hjælp af de enkelte vejbestyrelser.
 Til udfyldelse af sektorrollen har staten hidtil gjort brug af en række  

 instrumenter, hvor især regler og normer, afgørelser i klage- og  

 tvistighedssager, udvikling og forskning, information og rådgivning,  

 uddannelse og efteruddannelse, statens drift af egne veje og anlæg samt  

 økonomisk støtte til andre myndigheders aktiviteter har haft en fremtrædende  

 rolle.
Regeringens aftale med Amtsrådsforeningen præciserer, at der gennem bl.a.  

 forskning, udvikling og regelfastsættelse skal sikres en høj standard for  

 vejnettet på områderne trafiksikkerhed, miljø og teknologi.
Med henblik herpå  

 er det aftalt, at statens sektoransvar skal styrkes.
I konsekvens heraf må  

 også hidtidige samarbejdsflader mellem vejbestyrelserne effektiviseres og  

 udbygges.
Aftalen peger endvidere på, at statens mulighed for fortsat at  

 præge den trafiksikkerhedsmæssige, miljømæssige og teknologiske udvikling på  

 det samlede danske vejnet skal sikres ved, at de særlige midler, der i de  

 senere år har været afsat til cykelstiformål, trafiksikkerhedsfremmende  

 arbejder, støjbekæmpelse, miljøprioriterede gennemfarter, omfartsveje,  

 telematik o.l. opretholdes.
Statens sektoropgaver omfatter som udgangspunkt to hovedgrupper;  

sektormyndighedsopgaver, der udføres i henhold til særlig hjemmel i  

 lovgivningen, og sektorudviklingsopgaver, der skal sikre, at ny viden,  

 metoder og systemer udvikles, formidles og anvendes.
Med baggrund i bl.a.  

 disse sektoropgaver forestår staten en rammeplanlægning for gennemførelse af  

 trafikpolitiske mål.
En generel information om bl.a. tilstand og udvikling i  

 en række vej- og vejtrafikrelevante elementer danner i den forbindelse et  

 nødvendigt grundlag for identifikation og prioritering af indsatsområder.
 Efter bestemmelsen i vejlovens § 6 kan trafikministeren tilvejebringe  

 visse generelle forskrifter og normer, som skal gælde for vejområdet som  

 helhed og angive, om reglerne skal være vejledende eller bindende.  

 Vejregelforslagene udarbejdes i en særlig vejregelorganisationen i et  

 samvirke mellem Trafikministeriet, Vejdirektoratet, de kommunale  

 organisationer og forvaltninger, en række statslige instanser og private  

 firmaer og organisationer.
Vejreglerne omfatter en systematisk oversigt over den bedste viden om vej-  

 og trafiktekniske emner og anvendes af de enkelte vejbestyrelser som  

 håndbøger til planlægning, anlæg og drift af veje.
Vejreglerne skaber således  

 grundlaget for, at der i Danmark findes et vejnet med ensartede  

 karakteristika og en generelt god trafiksikkerhedsmæssig standard.
Enkelte  

 vejregler er udformet som bindende normer.
Den nuværende vejregelorganisation har fungeret godt og forudsættes  

 videreført.
Det vil dog blive overvejet, om der kan ske en effektivisering af  

 det tidsmæssige forløb fra et konstateret behov til en færdig vejregel.
Der  

 vil muligvis i fremtiden kunne blive tale om at fastsætte bindende normer i  

 videre omfang end hidtil, hvor alene regler af trafiksikkerhedsmæssig  

 betydning er gjort bindende.
Den teknologiske udvikling inden for telematikken i vejsektoren ventes i  

 løbet af få år at slå igennem og fordre behov for samordning af forskellige  

 systemer, som af hensyn til trafikanterne og trafikafviklingen skal fungere  

 ensartet overalt.
Det foreslås derfor, at trafikministeren bemyndiges til at  

 fastsætte bestemmelser om anvendelse af telematik i vejsektoren.
Vejdirektoratet varetager i dag en række opgaver, der samlet benævnes  

 trafikantservice.
Trafikantservice omfatter betjening af trafikanter i form  

 af formidling af information om vej- og trafikforhold, service på anlæg langs  

 vejnettet samt service iøvrigt, der retter sig mod trafikanternes behov før,  

 under og efter rejsen.
Vejdirektoratets opgavevaretagelse på  

 trafikantserviceområdet er udviklet inden for den brede ramme, som vejloven  

 etablerer, men er ikke reguleret i nogen enkelt bestemmelse.
Vejdirektoratets  

 trafikantservice retter sig primært mod hovedlandevejsnettet, for hvilket  

 direktoratet er vejbestyrelse.
Det findes hensigtsmæssigt, at væsentlig  

 information til trafikanterne af betydning for trafiksikkerhed og  

 trafikafvikling koordineres på landsplan.
Dette fordrer et samarbejde mellem  

 vejbestyrelserne og øvrige myndigheder om formidling af information om den  

 aktuelle trafikale situation.
Det foreslås derfor, at trafikministeren  

 bemyndiges til at fastsætte bestemmelser om indsamling og formidling af  

 oplysninger til trafikanterne af betydning for trafiksikkerhed og  

 trafikafvikling.
Bestemmelsernes form og indhold forudsættes fastlagt efter  

 drøftelser i vejregelorganisationen og høring af de kommunale organisationer.
Alle vejbestyrelser har brug for data om veje og trafik for at kunne løse  

 vejopgaverne.
Anvendelsen af data kræver systemer og metoder samt præcise  

 datadefinitioner.
For at sikre dette grundlag på en teknisk og økonomisk  

 rationel måde, er der på Vejdirektoratets initiativ skabt en række fælles  

 systemer, fælles datadefinitioner og etableret aftaler om fremskaffelse af  

 data, f.eks. uheldsdata fra Danmarks Statistik og data fra det fælles  

 tællesamarbejde.
 I henhold til vejlovens § 7 kan trafikministeren iværksætte tekniske,  

 økonomiske og statistiske undersøgelser, som er af betydning for planlægning,  

 anlæg og vedligeholdelse af hovedlandevejene eller for vejvæsenet som helhed.  

 Loven indeholder ikke herudover bestemmelser om indsamling og opbevaring af  

 data, der kan beskrive status og udvikling af karakteristika af væsentlig  

 betydning for det samlede vejnet.
I dag fungerer VIS (Vejsektorens Informations System) på de nuværende  

 hovedlandeveje og landeveje.
Det forudsættes, at dette samarbejde mellem  

 Vejdirektoratet og amterne videreføres med den nuværende funktionalitet,  

 således at der for disse veje bliver mulighed for at kunne uddrage løbende  

 opdaterede oplysninger.
For kommunevejene findes der i dag ikke et samlet  

 systematisk overblik.
Det vil være hensigtsmæssigt om et sådant etableres,  

 men hvor omfanget af oplysninger er afpasset efter vejenes trafikale  

 betydning.
Det er fundet hensigtsmæssigt at foreslå § 7 ændret, således at  

 trafikministerens ansvar for en sammenfattende vej- og trafikplanlægning  

 præciseres.
Endvidere foreslås bestemmelser, som skal sikre tilstedeværelsen  

 af det nødvendige datagrundlag.
Krav til oplysninger og undersøgelser, som  

 trafikministeren pålægger amter og kommuner at fremskaffe, samt bestemmelser  

 om anvendelse af telematik i vejsektoren, vil blive fastlagt efter drøftelser  

 i vejregelorganisationen og høring af de kommunale organisationer.
4. Økonomiske og administrative konsekvenser Det er i aftalen mellem regeringen og Amtsrådsforeningen forudsat, at  

 amternes merudgifter ved overtagelsen af en del af statsvejnettet kompenseres  

 efter sædvanlige regler.
Aftalen indeholder desuden en hensigtserklæring om,  

 at parterne vil overveje de byrdefordelingsmæssige konsekvenser af  

 opgaveomlægningen.
 De byrdefordelingsmæssige konsekvenser mellem staten og amterne under et  

 har efter aftale mellem parterne været drøftet i den nedsatte  

 forhandlingsgruppe under Trafikministeriet, mens de byrdefordelingsmæssige  

 konsekvenser mellem amtskommunerne er belyst af Finansieringsudvalget under  

 Indenrigsministeriet.
Ved opgørelsen af kompensationen til amterne er der taget udgangspunkt i  

 de bevillinger, der foreligger på finansloven for 1997. Der er enighed om de  

 overordnede principper, der skal lægges til grund for fordelingen.
På  

 grundlag af disse principper, er aftalt en årlig kompensation til amterne på  

 315 mio. kr.
Af kompensationen vedrører 275 mio. kr. drift, mens 40 mio. kr.  

 vedrører anlæg.
Det er aftalt, at Vejdirektoratet færdiggør påbegyndte anlægsarbejder på  

 den del af hovedlandevejsnettet, der skal overgå til amterne, og at statens  

 udgifter hertil modregnes i amternes anlægskompensation.
Ejendomme og arealer  

 i naturlig tilknytning til det overførte vejnet overgår vederlagsfrit til  

 amterne.
 De på finansloven afsatte rådighedspuljer til cykelstier,  

 trafiksikkerhedsfremmende foranstaltninger, bekæmpelse af trafikstøj og  

 miljøprioriterede gennemfarter opretholdes, men vil fremover blive anvendt  

 som et trafikpolitisk redskab på hele det offentlige vejnet bl.a. til  

 gennemførelse af regeringens trafiksikkerhedspolitiske handlingsplan.
 Overførslen til amterne af den aftalte kompensation vil ske over amternes  

 bloktilskud.
Vejaftalen vil have ret forskellige økonomiske konsekvenser for de enkelte  

 amtskommuner.
Ringkøbing, Ribe, Bornholm, og Viborg Amtskommune får  

 forholdsmæssigt overført det største vejnet.
Aftalen berører ikke Københavns  

 og Frederiksberg Kommuner, og Københavns Amtskommune vil alene blive berørt  

 ved en overførsel af 7 km vej fra amtet til staten.
Kompensationen for vejaftalen ydes efter det sædvanlige  

 kompensationsprincip ved en tilpasning af det amtskommunale statstilskud, som  

 fordeles efter amtskommunernes andel af det samlede beskatningsgrundlag.  

 Dermed vil kompensationen i stort omfang tilfalde de tre enheder - Københavns  

 og Frederiksberg Kommuner og Københavns Amtskommune, som ikke tilføres øget  

 vejnet.
Disse tre enheder får således ca. 60 mio. kr. af den samlede  

 kompensation, uanset at de ikke har merudgifter.
Omvendt får andre  

 amtskommuner en kompensation, der er mindre end de faktiske merudgifter.
På baggrund heraf fremsættes samtidig med dette lovforslag af  

 indenrigsministeren et forslag til ændring af den amtskommunale udligning af  

 forskelle i udgiftsbehov.
Herved vil de byrdefordelingsmæssige forskydninger  

 ved vejaftalen blive mindsket.
Vejdirektoratets overtagelse af det fulde driftsansvar for  

 hovedlandevejene forventes efter en tilpasningsperiode at medføre en  

 forbedret effektivitet i udførelsen af vejbestyrelsesopgaven.
Den økonomiske  

 gevinst herved vil eksempelvis kunne anvendes til styrkelse af vej- og  

 brovedligeholdelsesindsatsen på hovedlandevejsnettet.
Ud over de samlede økonomiske konsekvenser for henholdsvis staten og  

 amterne vil aftalen have økonomiske og administrative konsekvenser internt i  

 Vejdirektoratet.
Som anført under de almindelige bemærkninger er det  

 hensigten at etablere en driftsorganisation i Vejdirektoratet, der skal  

 forestå driften af det fremtidige hovedlandevejsnet.
Driftsorganisationen vil  

 fortrinsvis blive bemandet med personer, der er ansat i Vejdirektoratet i  

 forvejen dvs. ved interne omflytninger.
Det kan dog i begrænset omfang komme  

 på tale at nyansætte personer udefra med særlig driftserfaring.
 I hvilket omfang lov om virksomhedsoverdragelse finder anvendelse i  

 forhold til enkeltpersoner i amtskommunerne eller i Vejdirektoratet, vil  

 blive vurderet konkret.
 Den ændrede opgavesammensætning som følger af det ændrede sektoransvar og  

 henlæggelsen af nye opgaver til Vejdirektoratet samt de anbefalinger, der er  

 indeholdt i den nyligt afsluttede budgetanalyse af Vejdirektoratet, giver i  

 øvrigt anledning til overvejelser om organisationsændringer i  

 Vejdirektoratet, som ikke er afklaret nærmere på nuværende tidspunkt.  

 Eventuelle økonomiske konsekvenser som følge af den indgåede aftale, herunder  

 vedrørende Vejdirektoratets styrkede sektoransvar, vil blive indarbejdet på  

 de årlige bevillingslove, eventuelt aktstykke.
 Forslaget vil kunne få begrænsede økonomiske konsekvenser for indtil 24  

 primærkommuner, jf. bemærkningerne til § 5.
5. Miljø- og erhvervsøkonomiske konsekvenser Forslaget har ikke miljø- eller erhvervsøkonomiske konsekvenser.
6. Forholdet til EU Forslaget indeholder ikke i sig selv EU-retlige aspekter.
I det omfang  

 opgaver i relation til de offentlige veje ikke udføres af vedkommende  

 vejbestyrelse selv, udbydes disse under iagttagelse af EU's udbudsregler.
Bemærkninger til lovforslagets enkelte bestemmelser Til § 1 Til nr. 1 I forbindelse med overvejelserne om ændring af vejlovene som følge af  

 vejaftalen, er det fundet naturligt at overveje, om nogle af de opgaver, der  

 i dag varetages af Trafikministeriets departementet i relation til  

 vejlovgivningen, bør lægges ud.
Hidtil har departementet varetaget behandlingen af en række enkeltsager  

 inden for vejområdet, særlig klage- og tvistighedssager.
Der har imidlertid  

 gennem en årrække været en almindelig tendens til, at behandling af sådanne  

 enkeltsager ikke betragtes som en departemental opgave, og disse opgaver er  

 på en række lovområder lagt ud i en styrelse eller i et særligt klageorgan,  

 således at departementernes ressourcer kan anvendes på opgaver af mere  

 overordnet betydning.
 Inden for vejområdet omfattende lov om offentlige veje, lov om private  

 fællesveje, lov om grundejerbidrag til offentlige veje samt lov om  

 vintervedligeholdelse og renholdelse af veje behandler departementet ca. 200  

 sager om året samt få sager om tvistigheder mellem vejbestyrelser indbyrdes  

 eller mellem vejbestyrelser og ledningsejere.
 Dette antal sager er ikke stort nok til at begrunde, at der oprettes en  

 særlig klageinstans.
Den foreslåede bemyndigelsesbestemmelse skal derfor anvendes til at  

 henlægge klage- og tvistighedssager til Vejdirektoratet.
Sager, hvor  

 Vejdirektoratet som vejbestyrelse er part i sagen eller sager, hvor  

 Vejdirektoratet som vejbestyrelse har en særlig interesse i afgørelsen,  

 henlægges dog ikke til Vejdirektoratet, men behandles fortsat af  

 Trafikministeriet.
Fastlæggelse af hvilke sager, der skal henlægges til  

 Vejdirektoratet, vil ske i en bekendtgørelse efter høring af de kommunale  

 organisationer.
 For at opnå de administrative fordele, der er forbundet med at lægge  

 sagerne ud til en styrelse, er det nødvendigt, at klageadgangen til  

 trafikministeren kan afskæres, således at der ikke kun bliver tale om at  

 indføre et ekstra led i klagevejen.
Til nr. 2 Efter den gældende klageregel kan trafikministeren tage stilling til  

 klager over alle vejbestyrelsers afgørelser, det vil sige både afgørelser  

 truffet af amter og kommuner og afgørelser truffet af Vejdirektoratet som  

 vejbestyrelse for statens veje (hovedlandevejene).
 Klageadgangen er dog uden for ekspropriationsområdet begrænset til at  

 omfatte retlige spørgsmål.
Samtidig fremgår det af lovens § 2, at trafikministeren er øverste  

 forvaltningsmyndighed for hovedlandevejene.
For disse veje har  

 trafikministeren således en dobbeltrolle som både klagemyndighed og øverste  

 forvaltningsmyndighed.
 Dette medfører, at trafikministeren i alle tilfælde og helt uafhængig af  

 klagebestemmelserne og disses begrænsning til retlige spørgsmål kan ændre  

 Vejdirektoratets beslutninger og pålægge Vejdirektoratet at træffe en anden  

 beslutning.
 På denne baggrund er det overflødigt at fastsætte en særlig klageadgang  

 for Vejdirektoratets afgørelser.
 Når behandlingen af klagesagerne henlægges til Vejdirektoratet, jf.  

 bemærkningerne til nr. 1, vil der med den forslåede ændring kun være tale om  

 klager over amters og kommuners afgørelser, mens det stadig er  

 trafikministeren og departementet, der som øverste forvaltningsmyndighed  

 behandler sager om Vejdirektoratets afgørelser vedrørende hovedlandevejene.
Til nr. 3 Forslaget svarer til den gældende bestemmelse i lovens § 65 om  

 ekspropriationer, hvorefter en ekspropriationsbeslutning ikke kan kræves  

 indbragt for domstolene, medmindre den er påklaget til trafikministeren, og  

 om at erstatningsfastsættelsen ikke kan indbringes for domstolene, før den  

 har været prøvet af taksationsmyndighederne.
 Bestemmelsen om, at retssag skal være anlagt senest 6 måneder efter, at  

 klagemyndighedens afgørelse er meddelt, findes også i anden lovgivning bl.a.  

 i planlovens § 62, der ikke kun omfatter ekspropriation, men alle afgørelser  

 efter planloven.
 Formålet med at fastsætte en frist for sagernes indbringelse for  

 domstolene er at sikre en rimelig hurtig afslutning af sagerne.
 En række andre afgørelser end ekspropriationafgørelser regulerer en  

 grundejers mulighed for at disponere over sin ejendom, f. eks. afgørelser om  

 byggelinier og afgørelser om en ejendoms adgang til offentlig vej, og det må  

 anses for at være en uholdbar retstilstand, hvis der efter flere års forløb  

 kan rejses tvivl om, hvorvidt en afgørelse er lovlig.
 Med forslaget udvides ordningen derfor til at gælde alle afgørelser  

 omfattet af lovens klagebestemmelser. Ændringen medfører, at borgerne efter  

 forvaltningslovens § 26 skal vejledes om, at der i loven er fastsat en frist  

 for afgørelsens indbringelse for domstolene.
Til nr. 4 Informationsteknologien i vejsektoren har i takt med  

 informationssamfundets udbredelse gennemgået en hastig udvikling, og er i  

 stigende grad moden til at blive implementeret ud over forsøgsstadiet.  

 Trafiktelematiske løsninger er kendetegnet ved, at vej, køretøj, datasystemer  

 og teletjenester spiller sammen ved hjælp af informationsudveksling.
Det nye  

 i denne sammenhæng er det dynamiske element, hvormed teknologien gør det  

 muligt, at indsamle, bearbejde og formidle realtidsdata om trafikkens forløb.  

 Hovedformålet med anvendelsen af telematik i vejtransporten er at  

 effektivisere trafikafviklingen, øge trafiksikkerheden, mindske trafikkens  

 miljøgener og højne trafikantserviceniveauet.
En hensigtsmæssig udnyttelse af  

 telematik i vejsektoren muliggøres bedst ved en samordning af forskellige  

 systemer, som af hensyn til trafikanterne og trafikafviklingen skal fungere  

 ensartet overalt.
 Den foreslåede bestemmelse, hvorefter trafikministeren kan fastsætte  

 bestemmelser om anvendelse af telematik i vejsektoren kunne f.eks. tænkes  

 anvendt som grundlag for udarbejdelse af:
- tekniske standarder for udstyrskommunikation, herunder mellem  

 trafikcentraler, vejnettet og køretøjer - systemsamordning med andre transportformer, herunder kollektiv trafik,  

 terminaler mv.
- betalingssystemer til brug for opkrævning af vejbenyttelsesafgifter - trafikstyringssystemer - informations- og varslingssystemer - registrerings- og kontrolsystemer Vejdirektoratet og de (amts)kommunale vejbestyrelser varetager i dag en  

 række opgaver med formidling af information til trafikanterne om vej- og  

 trafikforhold, der samlet benævnes trafikantservice.
Det er en forudsætning  

 for korrekt information af trafikanterne, at der på landsplan sker en  

 koordinering mellem vejmyndighederne og andre myndigheder af oplysninger, der  

 kan beskrive den aktuelle trafikale situation.
Den foreslåede bestemmelse indeholder en bemyndigelse til trafikministeren  

 til at fastsætte bestemmelser om indsamling og formidling af oplysninger til  

 trafikanterne af betydning for trafiksikkerhed og trafikafvikling.
Regler  

 fastsat med hjemmel i disse bestemmelser, vil, forinden de udsendes, blive  

 drøftet i vejregelorganisationen og forhandlet med de kommunale  

 organisationer.
Til nr. 5 og 6 Staten har gennem en sammenfattende vej- og trafikplanlægning det  

 overordnede ansvar for at tilgodese de samfundsmæssige effektivitetskrav,  

 vejsektoren er underlagt.
Dette sker bl.a. på baggrund af analyser af behov  

 og problemer, hvilket til stadighed forudsætter en grundlæggende viden om  

 vejsektoren og de forhold, der har indvirkning herpå.
 Den foreslåede bestemmelse i § 7, stk. 1, indebærer en præcisering af den  

 praksis, der har dannet sig, hvorefter trafikministeren udarbejder  

 sammenfattende planer, som eksempelvis Trafik 2005 og den kommende  

 trafiksikkerhedshandlingsplan.
I samarbejde med amterne har Vejdirektoratet skabt en række fælles  

 systemer, der indeholder oplysninger om hovedlandeveje og landeveje som  

 tænkes videreudviklet som led i et styrket sektoransvar.
For at tydeliggøre  

 lovgrundlaget for sådanne informationssystemer og for at sikre  

 tilstedeværelsen af nødvendige data, foreslås indsat bestemmelser om, at  

 trafikministeren kan fastsætte regler for amters og kommuners medvirken ved  

 tilvejebringelsen af data samt oprette databaser, der indeholder oplysninger  

 om hele det offentlige vejnet.
Databasernes nærmere indhold vil blive  

 fastlagt efter drøftelse i vejregelorganisationen og høring af de kommunale  

 organisationer og vil eksempelvis kunne indeholde oplysninger om geografiske  

 data, vejklasse, vejteknisk udformning, udstyr, adgangsforhold,  

 oversigtsforhold, trafikomfang og art, uheld og deres stedfæstelse,  

 belægnings- og vedligeholdelsestilstand.
Til nr. 7 Efter § 12, stk. 1, fastsætter trafikministeren i mangel af mindelig  

 overenskomst de økonomiske vilkår ved en vejs overgang fra en vejbestyrelse  

 til en anden. § 12, stk. 2, fastslår, at når en vej overgår til en lavere  

 vejklasse, kan den nye vejbestyrelse ikke stille krav om vederlag for  

 overtagelsen.
 De to bestemmelser medfører, at en vejbestyrelse kan stille krav om  

 økonomisk kompensation, når en vej opklassificeres til en højere vejklasse,  

 medens der ikke kan stilles et tilsvarende krav, når en vej overgår til en  

 lavere klasse.
 Bestemmelsen i § 12, stk. 1, der hidrører fra vejbestyrelsesloven af 1957,  

 blev videreført i vejloven af 1971, men har stort set ikke siden haft nogen  

 reel betydning.
 Ved nedklassificering af en hovedlandevej til landevej eller kommunevej,  

 træffes der ofte, uanset bestemmelsen i § 12, stk. 2, aftale om økonomisk  

 kompensation i begrænset omfang.
På denne baggrund må bestemmelserne anses for at være forældet. § 12  

 foreslås derfor ophævet og erstattet af nye bestemmelser om vilkårene i  

 forbindelse med nedklassificering af hovedlandeveje og landeveje.
Disse  

 bestemmelser findes det mest hensigtsmæssigt at indsætte i lovens § 14 om  

 optagelse og nedlæggelse af hovedlandeveje og lovens § 22 om optagelse og  

 nedlæggelse af landeveje.
Til nr. 8 Den foreslåede bestemmelses stk. 1, svarer til den gældende bestemmelse.  

 Bestemmelsen fastslår, at optagelse og nyanlæg af offentlige veje som  

 hovedlandeveje samt nedlæggelse af hovedlandeveje skal ske ved lov.
Den nuværende § 14, stk. 2, indeholder en undtagelsesbestemmelse fra stk.  

 1, idet den giver trafikministeren bemyndigelse til at træffe bestemmelse om  

 nedlæggelse af en hovedlandevejsstrækning, der afløses af en ved lov bestemt  

 forlægning af hovedlandevejen.
Anlæg af nye hovedlandeveje sker bortset fra  

 mindre vejforlægninger i henhold til særlig anlægslov.
Anlægsloven indeholder  

 i praksis altid en bemyndigelse for trafikministeren til at nedlægge en eller  

 flere konkret angivne hovedlandevejsstrækninger, som det nye  

 hovedlandevejsanlæg skal afløse.
Den gældende bestemmelse i § 14, stk. 2, har  

 således ikke nogen selvstændig betydning og foreslås derfor ophævet.
 Bestemmelsen i § 14, stk. 3, bliver herefter til § 14, stk. 2, mens stk.  

 4, med en mindre redaktionel ændring som følge af ophævelsen af stk. 2,  

 bliver til stk. 3.
Den foreslåede bestemmelse i § 14, stk. 4, er ny og skal ses i sammenhæng  

 med ophævelsen af § 12 og den foreslåede nye bestemmelse i § 22, stk. 2.  

 Bestemmelsen retter sig mod den situation, at der i forbindelse med at en  

 hovedlandevej overgår til landevej eller kommunevej ikke opnås enighed mellem  

 vejbestyrelserne om vilkårene herfor.
Bestemmelsen kodificerer gældende  

 praksis, hvorefter en sådan uenighed afgøres af trafikministeren.
Der er med  

 bestemmelsen ikke lagt op til ændring af den hidtidige praksis, hvorefter der  

 kun i meget begrænset omfang ydes kompensation til amtskommuner eller  

 kommuner i forbindelse med enkeltstående nedklassificeringer af  

 hovedlandevejsstrækninger til landeveje eller kommuneveje.
Til nr. 9 I henhold til vejlovens § 2, stk. 2, er administrationen af  

 hovedlandevejene henlagt til Vejdirektoratet.
Efter lovens § 15 kan trafikministeren træffe aftale med et amtsråd eller  

 en kommunalbestyrelse om, at driftsforanstaltninger samt projekterings-,  

 anlægs- og vedligeholdelsesarbejder på hovedlandevejene udføres af  

 vedkommende amtsråd eller kommunalbestyrelse for statens regning.
Der er  

 indgået samarbejdsaftaler mellem trafikministeren og de 14 amtskommuner samt  

 med Københavns Kommune og 26 primærkommuner.
Aftalerne har karakter af  

 standardaftaler, der er udarbejdet efter forhandling med de kommunale  

 organisationer.
Der har ved indgåelsen af vejaftalen været enighed om, at tiden er løbet  

 fra den hidtidige samarbejdsaftalekonstruktion, der indebærer en række  

 uklarheder omkring kompetencefordelingen mellem Vejdirektoratet og  

 samarbejdsparterne.
Som en konsekvens af aftalen er de gældende  

 samarbejdsaftaler opsagt.
Bestemmelsen i § 15 foreslås derfor ophævet.  

 Herefter vil vejbestyrelseskompetencen i relation til hovedlandevejene  

 entydigt ligge hos Vejdirektoratet på samme måde som  

 vejbestyrelseskompetencen i relation til landeveje og kommuneveje entydigt  

 ligger hos henholdsvis amter og kommuner.
Med samarbejdsaftalernes bortfald  

 fjernes de barrierer for en hensigtsmæssig varetagelse af indsatsen på  

 hovedlandevejsnettet, som knytter sig til disse aftaler, og som er afdækket i  

 flere rapporter, senest den gennemførte budgetanalyse af Vejdirektoratet.
Til nr. 10 Som nævnt under bemærkningerne til nr. 7, følger det af lovens § 12, stk.  

 2, der nu foreslås ophævet, at når en landevej overgår til kommunevej, kan  

 den nye vejbestyrelse ikke stille krav om vederlag for overtagelsen.
 I forbindelse med vejaftalen har kommunerne udtrykt frygt for, at amternes  

 overtagelse af 3.000 km hovedlandevej vil medføre, at amterne senere og uden  

 økonomisk kompensation vil overdrage en række nuværende landeveje til  

 kommunerne.
 Kommunernes Landsforening og Amtsrådsforeningen i Danmark har for at  

 imødegå denne frygt foreslået, at den gældende bestemmelse ændres, således at  

 det er trafikministeren, der i mangel af enighed mellem vejbestyrelserne,  

 afgør, om der skal ydes økonomisk kompensation.
 Det er herved forudsat, at der som hovedprincip ikke skal ydes økonomisk  

 kompensation, hvis en landevej overgår til kommunevej i forbindelse med anlæg  

 af nye landevejsstrækninger, udvidelse af eksisterende landeveje, eller andre  

 omstændigheder, der medfører, at en hidtidig landevej mister sin funktion som  

 færdselsåre for den regionale trafik.
Imidlertid kan der forekomme situationer, hvor en amtskommune og en  

 kommune er enige om, at det er mest hensigtsmæssigt, at en landevej overgår  

 til kommunevej, selvom den fortsat helt eller delvis har en funktion som  

 regional vejforbindelse.
I disse tilfælde vil det kunne være rimeligt, at  

 amtet yder økonomisk kompensation som følge af, at den fremtidigt bliver  

 fritaget for at afholde udgifterne til vejens vedligeholdelse.
Ligeledes vil  

 der som vilkår for en nedklassificering kunne indgå forhold vedrørende vejens  

 tekniske standard og udstyr.
Hvis der ikke opnås enighed om vilkårene,  

 afgøres spørgsmålet af trafikministeren.
På tilsvarende måde kan der være tilfælde, hvor en vej overgår fra  

 landevej til kommunevej, uden at amtet og kommunen er enige om, hvorvidt  

 vejen fortsat helt eller delvis har en regional betydning, og amtet og  

 kommunen af den grund heller ikke kan blive enige om vilkårene.
Også i disse  

 tilfælde afgøres uenigheden af trafikministeren.
 Som hidtil vil alle tvistigheder mellem en amtskommune og en kommune om  

 vejenes klassificering kunne indbringes for trafikministeren efter den  

 gældende bestemmelse i lovens § 5, stk. 2.
Til nr. 11 Ved lov nr. 474 af 12. juni 1996 om ændring af straffeloven er der fastsat  

 regler om strafansvar for juridiske personer.
Med nævnte lov er der indført nogle generelle bestemmelser om  

 kollektivansvar i straffeloven.
De nye regler omfatter også lovovertrædelser,  

 der begås af staten eller kommunerne.
 Det er ved lovens vedtagelse forudsat, at allerede gældende bestemmelser  

 om hjemmel til selskabsansvar ændres ved førstkommende lejlighed.
 Forslaget imødekommer denne forudsætning.
 Herved udvides vejlovens straffebestemmelser til også at omfatte staten og  

 kommunerne.
Til § 2 Til nr. 1 Ændringen svarer til ændringen i lovforslagets § 1, nr. 3, og der henvises  

 til bemærkningerne til denne bestemmelse.
Hertil kommer, at en række afgørelser efter privatvejslovens bestemmelser  

 ikke kun regulerer forholdet mellem myndighederne og grundejerne, men også  

 forholdet mellem grundejerne indbyrdes, f.eks. ved fordeling af udgifterne  

 til istandsættelse og vedligeholdelse af private fællesveje.
I disse tilfælde  

 taler hensynet til borgernes retssikkerhed for, at borgerne kan gå ud fra, at  

 afgørelsen er endelig, hvis der ikke inden en relativ kort frist er rejst sag  

 ved domstolene.
Til nr. 2 Ændringen svarer til ændringen i lovforslagets § 1, nr. 1, og der henvises  

 til bemærkningerne til denne bestemmelse.
Til nr. 3 Der henvises til bemærkningerne til § 1, nr. 11.
Til § 3 Til nr. 1 Ændringen svarer til ændringen i lovforslagets § 1, nr. 2, og der henvises  

 til bemærkningerne til denne bestemmelse.
Til nr. 2 Ændringen svarer til ændringen i lovforslagets § 1, nr. 3, og der henvises  

 til bemærkningerne til denne bestemmelse.
Til nr. 3 Ændringen svarer til ændringen i lovforslagets § 1, nr. 1, og der henvises  

 til bemærkningerne til denne bestemmelse.
Hertil kommer, at afgørelser efter vejbidragsloven ikke kun regulerer  

 forholdet mellem en vejbestyrelse og en grundejer, men også forholdet mellem  

 grundejerne indbyrdes ved fordeling af udgifterne til et vejarbejde.
I disse  

 tilfælde taler hensynet til borgernes retssikkerhed for, at borgerne kan gå  

 ud fra, at afgørelsen er endelig, hvis der ikke inden en relativ kort frist  

 er rejst sag ved domstolene.
 Til § 4 Der henvises til bemærkningerne til § 1, nr. 11.
 Til § 5 I regeringens aftale med Amtsrådsforeningen er overførslen  

 af en del af statsvejene til amterne forudsat at skulle ske med virkning fra  

 1. juli 1997. Som en konsekvens heraf er de gældende samarbejdsaftaler med  

 amter og kommuner om hovedlandevejene af Trafikministeriet opsagt til udløb  

 den 30. juni 1997. I forbindelse med drøftelserne i den nedsatte  

 embedsmandsgruppe om aftalens nærmere udmøntning er afdækket en række  

 problemer af bl.a. teknisk art, som gør det nødvendigt at udskyde overførslen  

 af vejene til 1. januar 1998. I overensstemmelse hermed foreslås loven at  

 træde i kraft den 1. januar 1998. Efter drøftelse med de kommunale  

 organisationer har Trafikministeriet henstillet til de enkelte  

 samarbejdsparter, at samarbejdsaftalerne videreføres indtil udgangen af 1997.
Bilag 1 indeholder en angivelse af de hovedlandevejsstrækninger, som efter  

 aftalen skal nedklassificeres.
Som udgangspunkt nedklassificeres disse  

 strækninger til landeveje.
Den med amterne aftalte kompensation på 315 mio.  

 kr. årligt er fastsat med dette udgangspunkt.
For i alt ca. 126 km af de  

 strækninger, der foreslås nedklassificeret, gælder, at de er omfattet af  

 samarbejdsaftaler mellem trafikministeren og 24 primærkommuner.
Det er i  

 aftalen mellem regeringen og Amtsrådsforeningen forudsat, at disse  

 hovedlandevejsstrækninger, som amterne ikke hidtil har haft noget at gøre  

 med, eventuelt kan nedklassificeres til kommuneveje.
Det foreslås derfor, at trafikministeren bemyndiges til at klassificere de  

 pågældende strækninger som kommuneveje.
Den enkelte kommune vil få tilbud om  

 at overtage strækningerne.
Eventuelle kompensationsbeløb til kommunerne vil  

 fragå i den samlede årlige kompensation på 315 mio. kr., som er aftalt med  

 Amtsrådsforeningen.
Forhandlingerne med Kommunernes Landsforening om de  

 nærmere vilkår for overtagelse, herunder kompensation, er endnu ikke  

 afsluttet.
Såfremt en kommune ikke ønsker at overtage en tilbudt strækning,  

 vil denne i kraft af hovedreglen i § 5, stk. 2, blive klassificeret som  

 landevej ved lovens ikrafttræden.
§ 2 i lov nr. 441 af 14. juni 1995 om udvidelse af Helsingørmotorvejen og  

 anlæg af 1. etape af Tværvej samt anlæg af omfartsvej Viborg Syd bemyndiger  

 trafikministeren til som motortrafikvej med de fornødne tilslutninger at  

 anlægge 1. etape af Tværvej som hovedlandevej.
I forbindelse med drøftelserne  

 om udmøntningen af vejaftalen har der været enighed om, at vejen bør  

 klassificeres som landevej, men at det vil være mest hensigtsmæssigt, at  

 Vejdirektoratet forestår gennemførelsen af vejanlægget i overensstemmelse med  

 det allerede udarbejdede projektforslag.
Det er samtidig aftalt, at statens  

 udgifter til vejanlægget modregnes i den kompensation, der skal gives til  

 amterne.
Det foreslås derfor, at trafikministeren bemyndiges til at  

 klassificere Tværvej som landevej, når den er færdiganlagt.
 Endvidere foreslås, at ministeren bemyndiges til at optage  

 Frederikssundsvej, som i dag er amtsvej, som hovedlandevej på strækningen fra  

 Ringvej 4 i Ballerup til landevej 141 i Frederikssund.
Bilag 1 Hovedlandeveje der nedklassificeres Frederiksborg amt Bilag KORTBILAG Skriftlig fremsættelse Trafikministeren (Bjørn Westh):
 Hermed tillader jeg mig for Folketinget at fremsætte:
 Forslag til lov om ændring af lov om offentlige veje, lov om private  

 fællesveje, lov om grundejerbidrag til offentlige veje samt lov om  

 vintervedligeholdelse og renholdelse af veje. (Vejaftalen).
(Lovforslag nr.
L 165).
 Lovforslaget indeholder en udmøntning af den aftale regeringen og  

 Amtsrådsforeningen indgik om overførsel af ca. totrediedele, svarende til  

 knap 3.000 km, af statsvejnettet til amterne som led i den samlede aftale om  

 amternes økonomi for 1997.
Endvidere giver lovforslaget bemyndigelse at henlægge behandlingen af  

 visse enkeltsager efter vejlovgivningen, der hidtil har været behandlet i  

 Trafikministeriets departement, til en styrelse.
Endelig stilles forslag om  

 ændrede klagebestemmelser.
 Overførelsen af en del af statsvejene til amterne var oprindeligt forudsat  

 at skulle ske med virkning fra 1. juli 1997, men er på grund af en række  

 tekniske problemer udskudt til 1. januar 1998 efter aftale mellem parterne.  

 Loven foreslås derfor at træde i kraft 1. januar 1998.
Den økonomiske kompensation til amterne i forbindelse med overtagelsen er  

 aftalt til 315 mio. kr. årligt som udbetales via det amtskommunale  

 statstilskud.
Vejaftalen vil have ret forskellige økonomiske konsekvenser for  

 de enkelte amtskommuner.
For at mindske de byrdefordelingsmæssige  

 konsekvenser af aftalen fremsættes samtidig af Indenrigsministeren forslag  

 til ændring af lov om kommunal udligning og generelle tilskud til kommuner og  

 amtskommuner.
Det er forudsat, at Vejdirektoratet færdiggør påbegyndte anlægsarbejder på  

 den del af statsvejnettet, der skal overgå til amterne, og at statens  

 udgifter hertil modregnes i den aftalte kompensation.
Vejaftalen medfører  

 således ingen forsinkelser i færdiggørelsen af igangværende anlægsarbejder på  

 det nuværende statsvejnet.
Lovforslaget giver mulighed for, at en lille del - indtil 126 km - af de  

 veje, der ikke længere skal være statsveje, og som hidtil er blevet  

 vedligeholdt for staten af en række primærkommuner, kan overgå til  

 kommuneveje.
Forhandlingerne med Kommunernes Landsforening om de nærmere  

 vilkår for kommunernes eventuelle overtagelse af de pågældende vejstrækninger  

 herunder kompensation, er endnu ikke afsluttet.
 Jeg vil overfor trafikudvalget redegøre for udfaldet af forhandlingerne.
 Idet jeg i øvrigt henviser til bemærkningerne til forslaget, skal jeg  

 anbefale det til tingets velvillige behandling.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om offentlige veje, jf. lovbekendtgørelse nr. 532 af 20.  

 juni 1994 foretages følgende ændringer:
 1. I § 2 indsættes efter stk. 1, som nye stykker:
 » Stk. 2. Trafikministeren kan bemyndige Vejdirektoratet eller  

 en anden under Trafikministeriet oprettet styrelse til at udøve de  

 beføjelser, der i denne lov er tillagt trafikministeren.
Stk. 3. Trafikministeren kan fastsætte regler om adgangen til at  

 påklage afgørelser, der er truffet i henhold til bemyndigelse efter stk. 1,  

 herunder at afgørelserne ikke skal kunne indbringes for  

 trafikministeren.« Stk. 2-4 bliver herefter stk. 4-6.
 § 2. Trafikministeren er øverste forvaltningsmyndighed for  

 hovedlandevejene og udøver i øvrigt de beføjelser, der er tillagt ham ved  

 denne lov.
Stk. 2. Administrationen af hovedlandevejene henlægges til et  

 vejdirektoratet under Trafikministeriet.
De nærmere regler for  

 Vejdirektoratets virksomhed fastsættes af trafikministeren.
 Stk. 3. Amtsrådene er forvaltningsmyndighed for landevejene og  

 kommunalbestyrelserne for kommunevejene.
 Stk. 4. Ved vejbestyrelse forstås i denne lov de i stk. 2 og 3  

 nævnte myndigheder.
 2. I § 4, stk. 1, ændres »Vejbestyrelsers« til:  

 »Amtsråds og kommunalbestyrelsers«.
 3. I § 4 indsættes som stk. 6:
» Stk. 6. Afgørelser, der kan påklages efter stk. 1, kan ikke  

 indbringes for domstolene, før denne klageadgang er udnyttet.
Søgsmål skal  

 være anlagt inden 6 måneder efter, at klagemyndighedens afgørelse er  

 meddelt.« § 4. Vejbestyrelsers afgørelser vedrørende forhold, der er  

 omfattet af denne lov, kan påklages til trafikministeren for så vidt angår  

 retlige spørgsmål, jf. dog stk. 2.
 Stk. 2. Vejbestyrelsers afgørelser efter § 49 kan påklages til  

 trafikministeren.
Stk. 3. Klagefristen er 4 uger fra den dag, afgørelsen er meddelt  

 den pågældende.
For beslutning, hvorom der er udfærdiget offentlig  

 kundgørelse, regnes klagefristen fra offentliggørelsen.
Når der er særlig  

 grund dertil, kan klagemyndigheden dog efter forud indhentet erklæring fra  

 vejbestyrelsen se bort fra overskridelse af klagefristen.
 Stk. 4. Afgørelser, som kan påklages, skal indeholde oplysning om,  

 til hvilken myndighed klage kan ske, og om fristen for indgivelse af klage.
Stk. 5. Klage over en beslutning fritager ikke klageren for at  

 efterkomme denne.
Klagemyndigheden kan dog bestemme, at klagen skal have  

 opsættende virkning.
 4. I § 6 indsættes som stk. 3:
» Stk. 3. Trafikministeren kan fastsætte bestemmelser om  

 anvendelse af telematik i vejsektoren samt bestemmelser om indsamling og  

 formidling af oplysninger til trafikanterne af betydning for  

 trafiksikkerheden og trafikafviklingen.« § 6. Trafikministeren kan fastsætte almindelige regler og normer  

 for anlæg, vedligeholdelse og drift af de offentlige veje, herunder for  

 vejenes forhold til omgivelserne, for entreprisebetingelser og for sådanne  

 forhold, som i øvrigt er af betydning for vejnettets ensartethed og  

 trafiksikkerhed.
 Stk. 2. Trafikministeren kan fastsætte retningslinier for  

 fordeling af udgifter til vejforanstaltninger i kryds mellem veje under  

 forskellig vejbestyrelse.
 5. Før § 7 indsættes som overskrift:
»Vejsektoropgaver iøvrigt« 6. § 7 affattes således:
 » § 7. Trafikministeren er ansvarlig for en sammenfattende  

 vej- og trafikplanlægning og for, at der foretages de undersøgelser, som er  

 nødvendige herfor.
 Stk. 2. Trafikministeren kan lade iværksætte tekniske, økonomiske  

 og statistiske undersøgelser, som er af betydning for planlægning, anlæg og  

 vedligeholdelse af hovedlandevejene eller for vejvæsenet som helhed samt  

 fastsætte regler for amtsråds og kommunalbestyrelsers medvirken ved  

 tilvejebringelse af det nødvendige data- og planlægningsgrundlag.
Stk. 3. Trafikministeren kan oprette databaser, der indeholder  

 oplysninger om det offentlige vejnet.
Trafikministeren fastsætter nærmere  

 retningslinier for databasernes indhold og om vejbestyrelsernes indberetning  

 af oplysninger om det offentlige vejnet.« § 7. Trafikministeren kan lade iværksætte tekniske, økonomiske og  

 statistiske undersøgelser, som er af betydning for planlægning, anlæg og  

 vedligeholdelse af hovedlandevejene eller for vejvæsenet som helhed.
7. § 12 ophæves § 12. Ved en vejs overgang fra en vejbestyrelse til en anden  

 fastsættes de økonomiske vilkår i mangel af overenskomst af trafikministeren.
 Stk. 2. Når en vej overgår til lavere vejklasse, kan der ikke fra  

 den nye vejbestyrelses side stilles krav om vederlag for overtagelsen.
 8. § 14 affattes således:
 » § 14. Det bestemmes ved lov, hvilke offentlige veje der skal  

 være hovedlandeveje, og hvilke nye hovedlandeveje der skal anlægges.  

 Nedlæggelse af offentlige veje som hovedlandeveje sker ligeledes ved lov.
 Stk. 2. Bestemmelse om optagelse og nedlæggelse af hovedlandeveje  

 i forbindelse med mindre vejforlægninger, regulering af vejkryds m.v. kan  

 træffes af Vejdirektoratet.
 Stk. 3. Forinden lovforslag i henhold til stk. 1, fremsættes, og  

 forinden der træffes bestemmelse efter stk. 2, skal der forhandles med de  

 amtskommunale og kommunale myndigheder, i hvis område vejen forløber.
Stk. 4. Når en hovedlandevej overgår til landevej eller  

 kommunevej, fastsættes vilkårene for overgangen i mangel af enighed mellem  

 Vejdirektoratet og den fremtidige vejbestyrelse af trafikministeren.« § 14. Det bestemmes ved lov, hvilke offentlige veje der skal være  

 hovedlandeveje, og hvilke nye hovedlandeveje der skal anlægges.
Nedlæggelse  

 af offentlige veje som hovedlandeveje sker ligeledes ved lov.
 Stk. 2. Trafikministeren kan dog træffe bestemmelse om nedlæggelse  

 af en hovedlandevejsstrækning, der afløses af en ved lov bestemt forlægning  

 af hovedlandevejen.
 Stk. 3. Bestemmelse om optagelse og nedlæggelse af hovedlandeveje  

 i forbindelse med mindre vejforlægninger, regulering af vejkryds m.v. kan  

 træffes af Vejdirektoratet.
 Stk. 4. Forinden lovforslag i henhold til stk. 1 fremsættes, og  

 forinden der træffes bestemmelse efter stk. 2 og 3, skal der forhandles med  

 de amtskommunale og kommunale myndigheder, i hvis område vejen forløber.
 9. § 15 ophæves.
§ 15. Trafikministeren kan bestemme, at projekterings-, anlægs- og  

 vedligeholdelsesarbejder samt driftsforanstaltninger udføres af  

 Vejdirektoratet, eller træffe aftale med et amtsråd eller en  

 kommunalbestyrelse om, at disse opgaver udføres af vedkommende amtsråd eller  

 kommunalbestyrelse for statens regning.
I så fald skal overslag over  

 udgifterne forud være godkendt af Vejdirektoratet inden for finanslovens  

 bevillingsrammer, og der skal aflægges særskilt regnskab for udgifterne.  

 Ministeren fastsætter almindelige regler om forholdet.
 10. I § 22 indsættes som stk. 2:
» Stk. 2. Når en landevej overgår til kommunevej aftales  

 vilkårene mellem de berørte vejbestyrelser.
Opnås der ikke enighed om  

 vilkårene, afgøres tvisten af trafikministeren.« § 22. Forinden der træffes afgørelse om anlæg af nye landeveje, om  

 nedlæggelse af landeveje eller om større forlægninger af bestående landeveje  

 og større anlægsarbejder, herunder væsentlige ændringer i tværprofilet, skal  

 Vejdirektoratet og de kommunale vejbestyrelser, i hvis område vejen forløber,  

 have lejlighed til at udtale sig.
 11. § 113 stk. 3, affattes således:
» Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 113. - - - Stk. 3. Er overtrædelsen begået af et aktieselskab, andelsselskab  

 eller lignende, kan der pålægges virksomheden som sådan bødeansvar.
 § 2 I lov om private fællesveje (Privatvejslov), jf.  

 lovbekendtgørelse nr. 625 af 21. juli 1993 foretages følgende ændringer:
 1. I § 7 indsættes som stk. 6:
» Stk. 6. Afgørelser, der kan påklages efter stk. 1, kan ikke  

 indbringes for domstolene, før denne klageadgang er udnyttet.
Søgsmål skal  

 være anlagt inden 6 måneder efter, at klagemyndighedens afgørelse er  

 meddelt.« § 7. Kommunalbestyrelsers afgørelser vedrørende forhold, der er  

 omfattet af denne lov, kan påklages til trafikministeren for så vidt angår  

 retlige spørgsmål, jf. dog stk. 2.
 Stk. 2. Kommunalbestyrelsers afgørelser om ekspropriation efter §  

 26 og § 53, stk. 3, kan påklages til trafikministeren.
Stk. 3. Klagefristen er 4 uger fra den dag, afgørelsen er meddelt  

 den pågældende.
For beslutninger, hvorom der er udfærdiget offentlig  

 kundgørelse, regnes klagefristen fra offentliggørelsen.
Når der er særlig  

 grund dertil, kan klagemyndigheden dog efter forud indhentet erklæring fra  

 vejmyndigheden se bort fra overskridelse af klagefristen.
 Stk. 4. Afgørelser, som kan påklages, skal indeholde oplysning om,  

 til hvilken myndighed klage kan ske, og om fristen for indgivelse af klage.
Stk. 5. Klage over en beslutning fritager ikke klageren for at  

 efterkomme denne.
Klagemyndigheden kan dog bestemme, at klagen skal have  

 opsættende virkning.
 2. Efter § 9 indsættes i kapitel 2:
 » § 10. Trafikministeren kan bemyndige Vejdirektoratet eller  

 en anden under Trafikministeriet oprettet styrelse til at udøve de  

 beføjelser, der i denne lov er tillagt trafikministeren.
Stk. 2. Trafikministeren kan fastsætte regler om adgangen til at  

 påklage afgørelser, der er truffet i henhold til bemyndigelse efter stk. 1,  

 herunder at afgørelserne ikke skal kunne indbringes for  

 trafikministeren.« 3. § 67 stk. 3, affattes således:
» Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 67. - - - Stk. 3. Er overtrædelsen begået af et aktieselskab, andelsselskab  

 eller lignende, kan der pålægges virksomheden som sådan bødeansvar.
 § 3 I lov om grundejerbidrag til offentlige veje (Vejbidragslov),  

 jf. lovbekendtgørelse nr. 429 af 31. maj 1991 foretages følgende ændringer:
 1. I § 20, stk. 1, ændres »Vejbestyrelsers« til:  

 »Amtsråds og kommunalbestyrelsers«.
 2. I § 20 indsættes som stk. 6:
» Stk. 6. Afgørelser, der kan påklages efter stk. 1, kan ikke  

 indbringes for domstolene, før denne klageadgang er udnyttet.
Søgsmål skal  

 være anlagt inden 6 måneder efter, at klagemyndighedens afgørelse er  

 meddelt.« § 20. Vejbestyrelsers afgørelser vedrørende forhold, der er  

 omfattet af denne lov, kan påklages til trafikministeren for så vidt angår  

 retlige spørgsmål.
Stk. 2. Klagefristen er 4 uger fra den dag, afgørelsen er meddelt  

 den pågældende.
For beslutninger, hvorom der er udfærdiget offentlig  

 kundgørelse, regnes klagefristen fra offentliggørelsen.
Når der er særlig  

 grund dertil, kan klagemyndigheden dog efter forud indhentet erklæring fra  

 vejbestyrelsen se bort fra overskridelse af klagefristen.
 Stk. 3. Afgørelser, som kan påklages, skal indeholde oplysning om,  

 til hvilken myndighed klage kan ske, og om fristen for indgivelse af klage.
Stk. 4. Klage over en beslutning fritager ikke klageren for at  

 efterkomme denne.
Klagemyndigheden kan dog bestemme, at klagen skal have  

 opsættende virkning.
 Stk. 5. Tvistigheder mellem kommunale myndigheder vedrørende  

 spørgsmål, der omhandles i denne lov, afgøres af trafikministeren.
 3. Efter § 20 indsættes:
» § 20 a.
Trafikministeren kan bemyndige Vejdirektoratet eller  

 en anden under Trafikministeriet oprettet styrelse til at udøve de  

 beføjelser, der i denne lov er tillagt trafikministeren.
Stk. 2. Ministeren kan fastsætte regler om adgangen til at påklage  

 afgørelser, der er truffet i henhold til bemyndigelse efter stk. 1, herunder  

 at afgørelserne ikke skal kunne indbringes for ministeren.« § 4 I lov om vintervedligeholdelse og renholdelse af veje, jf.  

 lovbekendtgørelse nr. 432 af 31. maj 1991 foretages følgende ændring:
 § 20, stk. 3, affattes således:
» Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 20. - - - Stk. 3. Er overtrædelsen begået af et aktieselskab el. lign., kan  

 der pålægges virksomheden som sådan bødeansvar.
 § 5 Stk. 1. Loven træder i kraft den 1. januar 1998.
Stk. 2. Samtidig klassificeres de i bilag 1 til denne lov angivne  

 hovedlandevejsstrækninger som landeveje.
Trafikministeren kan dog bestemme,  

 at delstrækninger, som hidtil er blevet vedligeholdt af en primærkommune i  

 henhold til samarbejdsaftale med trafikministeren klassificeres som  

 kommuneveje.
 Stk. 3. Trafikministeren bemyndiges til at klassificere 1. etape  

 af Tværvej i Høje Taastrup som landevej, når den er færdiganlagt.
 Stk. 4. Trafikministeren bemyndiges til at optage  

 Frederikssundsvej som hovedlandevej på strækningen fra Ringvej 4 i Ballerup  

 til landevej 141 i Frederikssund.
