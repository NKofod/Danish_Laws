 I henhold til §§ 6, 11 A, 12, 18, 18 A, 21 A og 38 i lov om beskatningen  

 af pensionsordninger m.v. bestemmes følgende:
RATEOPSPARING I PENSIONSØJEMED § 1.  Oprettes en rateopsparing i pensionsøjemed uden  

 for et ansættelsesforhold, skal kontohaveren ved kontoens oprettelse træffe  

 aftale med pengeinstituttet om indbetalingsperiodens længde og størrelsen af  

 det årlige indskud.
 § 2.  Oprettes en rateopsparing i pensionsøjemed som  

 led i et ansættelsesforhold, skal der ved kontoens oprettelse træffes aftale  

 mellem arbejdstageren, arbejdsgiveren og pengeinstituttet om  

 indbetalingsperiodens længde og størrelsen af det årlige indskud.
§ 3.  Kontohaverens arbejdsgiver kan indtræde i en  

 aftale om rateopsparing i pensionsøjemed, der er oprettet uden for  

 ansættelsesforholdet.
Indtræder arbejdsgiveren i aftalen, kan indbetalingerne  

 foretages efter reglerne i § 2. Ændres indbetalingerne, skal aftalen påtegnes  

 herom.
§ 4.  Pengeinstitutter m.v., der har indgået aftale om  

 oprettelse af rateopsparing i pensionsøjemed, skal til brug ved beregningen  

 af de tillæg, der kan oprettes til ordningen efter lovens § 11A, stk. 1, nr.  

 2, foretage en opgørelse over ordningens værdi på tidspunktet for  

 kontohaverens fyldte 55. år.
Opgørelsen af ordningens værdi foretages efter  

 reglerne i § 16, stk. 2, og aftalen forsynes med påtegning om denne værdi.
 § 5.  Tidspunktet for påbegyndelse af udbetalingen fra  

 rateopsparingen og udbetalingsperiodens længde skal fastsættes i aftalen om  

 ordningen.
Stk. 2.  Er der oprettet tillæg til ordningen efter  

 lovens § 11A, stk. 1, nr. 2, skal tillægget udbetales på samme tidspunkter,  

 med samme udbetalingsperiode og med samme udbetalingsforløb efter lovens §  

 11A, stk. 2, som den ordning, hvortil tillægget knytter sig.
Tilsvarende  

 gælder for aftaler om forhøjelse af indbetalingerne til en rateopsparing i  

 pensionsøjemed.
§ 6.  Før udbetalingen fra en rateopsparing  

 påbegyndes, skal kontohaveren over for pengeinstituttet afgive erklæring om,  

 hvilket udbetalingsforløb der efter lovens § 11A, stk. 2, vælges for  

 ordningen.
Valget af udbetalingsforløb er bindende for kontohaveren i hele  

 udbetalingsperioden.
 Stk. 2.  Er kontohaveren afgået ved døden, før  

 udbetalingen fra en rateopsparing er påbegyndt, og er der ikke foretaget valg  

 af udbetalingsforløb efter stk. 1, skal den, der ifølge aftalen er  

 begunstiget, afgive erklæring om valg af udbetalingsforløb.
 § 7.  Til brug for beregningen af den årlige rate skal  

 pengeinstituttet m.v. foretage en opgørelse af ordningens værdi pr. 31.  

 december året før det kalenderår, hvori rateudbetalingen skal finde sted.  

 Opgørelsen af ordningens værdi foretages efter reglerne i § 16, stk. 2.
 § 8.  Ved beregningen af den årlige rate følges  

 kalenderåret.
Stk. 2.  Den for et år beregnede rate skal senest  

 udbetales ved kalenderårets udløb.
Hvis udbetalingen af den første årsrate  

 ifølge aftalen skal finde sted efter den 1. januar i kalenderåret, kan  

 kontohaveren vælge enten at få hele den beregnede årsrate udbetalt i den  

 resterende del af kalenderåret eller at lade en forholdsmæssig del af den  

 beregnede rate indestå i ordningen som en del af ordningens værdi.
Den del af  

 den første rate, der kan forblive indestående i ordningen, er det beløb, som  

 forholdsmæssigt kan henføres til perioden fra 1. januar i kalenderåret og til  

 det aftalte tidspunkt for rateudbetalingens påbegyndelse.
 Stk. 3.  Rateudbetalingen ophører, såfremt hele kontoens  

 indestående er udbetalt inden udløbet af den valgte udbetalingsperiode.
 Stk. 4.  Det beregnede årlige ratebeløb afrundes til  

 nærmeste hele kroner.
§ 9.  Er midlerne i en rateopsparing i pensionsøjemed  

 anbragt i værdipapirer, jfr. §§ 12-14, skal kursværdien af de værdipapirer,  

 der udtages af ordningen til betaling af den beregnede årlige rate, ansættes  

 på grundlag af værdien på udtagelsestidspunktet.
Opgørelse af værdien  

 foretages efter § 16, stk. 2. Ved opgørelsen medregnes de vedhængende renter.
 Stk. 2.  Værdipapirer, der udtages af depotet i  

 forbindelse med udbetalingen af den beregnede årlige rate, skal udtages  

 således, at den tilbageværende del af ordningen opfylder anbringelsesreglerne  

 i §§ 12-14.
Stk. 3.  Er der på den i forbindelse med rateordningen  

 oprettede indlånskonto ikke tilstrækkelige kontantbeløb til indeholdelse af  

 A-skat ved udbetalingen fra rateopsparingen, skal pengeinstituttet sælge  

 værdipapirer under ordningen i nødvendigt omfang.
Kontohaveren skal have  

 underretning herom senest 3 uger før det aftalte udbetalingstidspunkt.
Har  

 kontohaveren ikke senest en uge før det aftalte udbetalingstidspunkt meddelt  

 pengeinstituttet, hvilke værdipapirer der skal sælges, træffer  

 pengeinstituttet bestemmelse herom.
Overskydende beløb ved salget indsættes  

 på den til ordningen hørende indlånskonto.
INDBETALING TIL RATEOPSPARING OG OPSPARING  

 I PENSIONSØJEMED § 10.  Til rateopsparing i pensionsøjemed og opsparing  

 i pensionsøjemed, der er oprettet som led i et ansættelsesforhold, kan kun  

 arbejdsgiveren foretage indbetalinger.
Til rateopsparing i pensionsøjemed og  

 opsparing i pensionsøjemed, der er oprettet uden for et ansættelsesforhold,  

 kan arbejdsgiveren ikke foretage indbetalinger.
ANBRINGELSE AF MIDLERNE I EN RATEOPSPARING  

 I PENSIONSØJEMED OG I EN § 11.  Rateopsparing og opsparing i pensionsøjemed  

 skal være anbragt på indlånskonto i en bank, sparekasse eller andelskasse,  

 der virker her i landet, eller på indlånskonto i en kapitalpensionsfond, der  

 er godkendt efter pensionsbeskatningslovens § 11A, stk. 1, nr. 1, eller § 12,  

 stk. 1, nr. 1.
 Stk. 2.  Indskud på rateopsparing og opsparing i  

 pensionsøjemed i en andelskasse, der er omfattet af § 8, stk. 1, nr. 1, i lov  

 nr. 154 af 24. april 1985 om ændring af lov om banker og sparekasser m.fl.  

 love, kan kun foretages, hvis andelskassen er medlem af en sammenslutning som  

 omhandlet i kapitel 4 D i lov om banker og sparekasser, eller hvis  

 andelskassens egenkapital udgør mindst 8 pct. af de samlede gælds- og  

 garantiforpligtelser opgjort efter § 21 i lov om banker og sparekasser, og  

 antallet af andelshavere mindst andrager 50, der hver har indbetalt mindst  

 1.000 kr. af andelskapitalen.
Stk. 3.  De opsparede midler kan anbringes i  

 værdipapirer m.v. efter nedenstående regler.
Reglerne finder også anvendelse  

 ved omplacering af værdipapirerne, efter at udbetaling fra en rateopsparing  

 er påbegyndt.
ANBRINGELSE I VÆRDIPAPIRER § 12.  Anbringelse kan ske i:
 1. Obligationer udstedt af - realkreditinstitutter  

 godkendt efter lov om realkreditinstitutter. - Dansk Landbrugs Realkreditfond  

 eller af - danske finansieringsinstitutter.
 2. Obligationer udstedt eller garanteret af - den  

 danske stat, - anden dansk offentlig myndighed, - De europæiske Fællesskaber,  

 - en fremmed stat eller af - en international organisation.
 De under nr. 1-2 nævnte obligationer skal være optaget til notering på  

 Københavns Fondsbørs eller på et udenlandsk marked, som er omfattet af § 20,  

 stk. 1, nr. 1, i lov om investeringsforeninger.
 § 13.  I alt 50 pct. af opsparingens midler kan  

 anbringes i:
 Stk. 2.  Optages aktier som nævnt i stk. 1, nr. 2, ikke  

 umiddelbart efter tegningsperiodens udløb til notering på Københavns  

 Fondsbørs, skal de afhændes straks.
Stk. 3.  Anbringelse efter stk. 1 kan også ske i  

 tegningsretter og aktieretter til aktier og konvertible obligationer, der er  

 eller med føje kan forventes optaget til notering på Københavns Fondsbørs  

 eller på et udenlandsk marked, som er omfattet af § 20, stk. 1, nr. 1, i lov  

 om investeringsforeninger.
Bliver aktierne eller de konvertible obligationer  

 ikke optaget til notering, skal de afhændes straks.
 Stk. 4.  Ved anbringelse i tegningsretter til aktier  

 eller konvertible obligationer, der ikke hører under ordningen, sker  

 beregningen af den i stk. 1 nævnte grænse på grundlag af den på  

 investeringstidspunktet noterede køberkurs for tegningsretterne og den  

 fastsatte tegningskurs for aktien eller den konvertible obligation.  

 Beregningen sker for aktieretter på grundlag af den på  

 investeringstidspunktet noterede køberkurs.
Stk. 5.  Bestemmelserne i stk. 3 gælder også ved  

 udnyttelse af tegningsretter til aktier eller konvertible obligationer, der  

 hører under ordningen.
For disse tegningsretter kan grænsen i stk. 1  

 overskrides.
Såfremt udnyttelse af tegningsretterne medfører, at grænsen  

 overskrides, kan tegningsretterne dog kun udnyttes, i det omfang midlerne  

 hertil fremskaffes ved salg af en del af tegningsretterne eller af de i stk.  

 1 nævnte værdipapirer.
 Stk. 6.  Er opsparingen led i en pensionsaftale mellem  

 en arbejdsgiver og en arbejdstager, kan anbringelse efter stk. 1-3 dog ikke  

 ske i værdipapirer, der er udstedt af den virksomhed, hvori arbejdstageren er  

 ansat.
 § 14.  Det er en betingelse for anbringelse af  

 midlerne i udenlandske værdipapirer, at anbringelsen sker i overensstemmelse  

 med gældende danske valutabestemmelser.
 ANBRINGELSE I FAST EJENDOM M.V.
§ 15.  Kapitalpensionsfonde kan tillige anbringe de  

 opsparede midler i fast ejendom her i landet, såfremt den aftalte købesum for  

 ejendommen sammenlagt med investeringer efter § 13 ikke overstiger i alt 50  

 pct. af de opsparede midler.
Inden for samme grænse kan midlerne endvidere  

 anbringes i pantebreve med tinglyst pant i fast ejendom her i landet.
 Stk. 2.  Hvis vedtægterne for en kapitalpensionsfond er  

 godkendt før ikrafttrædelsen af denne bekendtgørelse, kan fondens midler  

 fortsat anbringes i overensstemmelse med de godkendte vedtægter, selv om  

 disse indeholder bestemmelse om anbringelse i andre værdipapirer end de i §§  

 12-14 nævnte eller går ud over den i stk. 1 nævnte grænse på 50 pct. af de  

 opsparede midler.
OPGØRELSE AF OPSPARINGENS VÆRDI § 16.  Beregningen af den i § 13, stk. 1, jfr. § 15,  

 stk. 1, nævnte grænse sker på grundlag af værdien af de midler, der hører  

 under opsparingen på det tidspunkt, hvor investering ønskes foretaget.
 Stk. 2.  Opgørelsen af opsparingens værdi sker efter  

 følgende regler:
ANBRINGELSE I DEPOT § 17.  De værdipapirer, hvori opsparingen anbringes,  

 skal opbevares i depot i det pengeinstitut, hvor opsparingens indlånskonto  

 er.
For fondsaktiver, der er registreret i Værdipapircentralen, skal  

 pengeinstituttet være kontoførende institut.
Pengeinstituttet kan vælge at  

 lade udenlandske værdipapirer under opsparingen opbevare i et udenlandsk  

 pengeinstitut.
Sparekasser og andelskasser med en garantikapital eller  

 andelskapital på under 1 mill. kr. kan vælge at opbevare værdipapirerne i  

 depot hos et andet pengeinstitut og lade dette være kontoførende institut.
 Stk. 2.  Depotet må kun indeholde aktiver, der henhører  

 under opsparingen, og alle beviser for, bekræftelser på og fortegnelser over  

 depotets indhold skal være forsynet med påtegning om kontonummeret på  

 opsparingens indlånskonto, og med påtegning om ordningen er en rateopsparing  

 eller opsparing i pensionsøjemed.
FRADRAGSREGLERNE I  

 PENSIONSBESKATNINGSLOVENS § 18, STK. 3-7 § 18.  Skattepligtige, hvis samlede årlige fradrag for  

 kapitalindskud, præmier eller bidrag til en pensionsordning med løbende  

 udbetalinger eller en rateforsikring eller en rateopsparing i pensionsøjemed  

 beregnet efter reglerne i lovens § 18, stk. 3-4, udgør et mindre beløb end  

 25.000 kr., og som vælger at foretage et årligt fradrag på indtil 25.000 kr.  

 (reguleret) efter lovens § 18, stk. 5, skal til brug for indkomstopgørelsen  

 angive, med hvilket beløb fradraget efter lovens § 18, stk. 3-4, ønskes  

 forhøjet.
Dette beløb (opfyldningsbeløbet) kan sammenlagt med fradraget efter  

 lovens § 18, stk. 3-4, højst udgøre et beløb svarende til forfaldne præmier,  

 bidrag og indskud, som ikke tidligere er fratrukket.
Valget af  

 opfyldningsbeløb er bindende for skatteyderen i fradragsperioden, således at  

 kapitalindskud, præmier og bidrag fradrages med lige store årlige beløb i  

 indkomsten for forfaldsåret og hvert af de følgende år, så længe de samlede  

 indskuds- og præmiebeløb er uforandrede.
Har skatteyderen oprettet mere end  

 en forsikring eller en rateopsparing m.v., anses hele opfyldningsbeløbet,  

 hvis der indtræder afgiftspligt for en af ordningerne, for fortrinsvis at  

 være fradraget i de forfaldne indbetalinger på den først tegnede forsikring  

 eller rateopsparing m.v. ved anvendelsen af lovens § 35, stk. 1. I det  

 omfang, forfaldne indbetalinger til den først tegnede forsikring eller  

 rateopsparing m.v. herefter må anses for at være fradraget fuldt ud ved  

 opgørelsen af skatteyderens skattepligtige indkomst, overføres en eventuelt  

 uudnyttet del af opfyldningsbeløbet til den følgende forsikring eller  

 rateopsparing.
Stk. 2.  Skatteydere, der vælger at supplere det årlige  

 fradrag efter lovens § 18, stk. 3-4, med et opfyldningsbeløb efter stk. 5,  

 skal i forbindelse med selvangivelsen for det eller de indkomstår, som  

 fradragsperioden vedrører, udfylde og indsende et skema, der udarbejdes af  

 statsskattedirektoratet.
Hvis en skatteyder ikke sammen med  

 selvangivelsesblanketten har modtaget det nødvendige skema, skal denne selv  

 rekvirere dette ved henvendelse til den pågældende ligningsmyndighed.
Stk. 3.  Indtræder der afgiftspligt efter lovens §§  

 29-31 for hele den pågældende ordning, og har det årlige fradrag beregnet  

 efter reglerne i lovens § 18, stk. 3-4, været mindre end 25.000 kr.  

 (reguleret), skal skatteyderen over for vedkommende forsikringsselskab,  

 pensionskasse eller pengeinstitut m.v. afgive erklæring om, hvorvidt  

 opfyldningsfradraget i lovens § 18, stk. 5, har været benyttet og i  

 bekræftende fald med hvilket beløb.
Skatteyderen skal endvidere oplyse, om  

 der er tegnet en lignende ordning i et andet forsikringsselskab eller  

 pengeinstitut m.v., eller om der er foretaget en forhøjelse af en sådan  

 ordning.
Skatteyderen skal meddele de oplysninger, som i øvrigt måtte være  

 nødvendige for afgiftens beregning, herunder om tidspunktet for oprettelsen  

 af andre ordninger og om opfyldningsfradragets anvendelse.
Skatteyderen kan  

 til brug ved oplysningerne rekvirere en genpart af de fradragsskemaer, der  

 har været benyttet ved skatteligningen, hos ligningsmyndigheden i den eller  

 de kommuner, hvortil der er indgivet selvangivelse i fradragsperioden.
Hvis  

 skatteyderen ikke inden udløbet af den i lovens § 38, stk. 1, fastsatte frist  

 for afgiftens betaling fremkommer med de nødvendige oplysninger, beregnes  

 afgiften af det fulde afgiftspligtige beløb.
 § 19.  Ved indgåelse af aftaler om oprettelse af en  

 forsikring eller en rateopsparing m.v., der omfattes af bestemmelserne i  

 lovens § 18, stk. 3-5, skal forsikringsselskabet, pensionskassen eller  

 pengeinstituttet m.v. gøre ejeren af ordningen opmærksom på fradragsreglerne  

 i lovens § 18, stk. 3-7, herunder oplyse den pågældende om muligheden for at  

 vælge en forhøjelse af årsfradraget inden for 25.000 kr.s grænsen i lovens §  

 18, stk. 5, og om vilkårene for et sådant opfyldningsfradrag, jfr. § 18. De  

 samme oplysninger skal gives, såfremt præmien, bidraget eller indskuddet til  

 en pensionsordning med løbende udbetalinger eller en rateforsikring eller en  

 rateopsparing i pensionsøjemed forhøjes på et tidspunkt, hvor den resterende  

 del af præmie- eller bidragsperioden er mindre end 10 år.
 Stk. 2.  Når der indtræder afgiftspligt efter lovens §§  

 29-31 for hele den pågældende ordning, og den afgiftspligtiges årlige fradrag  

 efter lovens § 18, stk. 3-4, har været mindre end 25.000 kr. (reguleret),  

 skal forsikringsselskabet, pensionskassen eller pengeinstituttet m.v.  

 opfordre den afgiftspligtige til at meddele de i § 18, stk. 3, nævnte  

 oplysninger og på grundlag heraf beregne, om forfaldne præmier og indskud til  

 den pågældende ordning har oversteget den afgiftspligtiges fradrag efter  

 lovens § 18, stk. 3-5, idet eventuelle uafskrevne beløb skal fragå i det  

 afgiftspligtige beløb i henhold til lovens § 35, stk. 1. Modtager  

 forsikringsselskabet eller pengeinstituttet m.v. ikke inden udløbet af  

 fristen for afgiftens betaling, jfr. lovens § 38, stk. 1, de nødvendige  

 oplysninger til brug ved beregningen af dette fradrag, skal afgiften beregnes  

 af det fulde afgiftspligtige beløb.
 § 20.  I tilfælde, hvor der træffes aftale om  

 forhøjelse af præmien, bidraget eller indskuddet til en pensionsordning med  

 løbende udbetalinger eller en rateforsikring eller en rateopsparing i  

 pensionsøjemed på et tidspunkt, hvor den resterende del af præmie- eller  

 bidragsperioden er mindre end 10 år, skal forsikringsselskabet eller  

 pengeinstituttet m.v. give policen påtegning om, at præmie- eller  

 bidragsforhøjelsen omfattes af bestemmelserne i lovens § 18, stk. 4-7.  

 Påtegningen kan ske ved policetillæg.
OPHÆVELSE AF EN PENSIONSORDNING EFTER  

 PENSIONSBESKATNINGSLOVENS § 18 § 21.  Skattepligtige, der efter lovens § 18A, stk. 2,  

 vælger at ophæve en pensionsordning med løbende udbetalinger eller en  

 rateforsikring eller rateopsparing i pensionsøjemed, skal senest samtidig med  

 indgivelse af selvangivelse for det indkomstår, hvor indbetalingerne til  

 ordningen nedsættes eller ophører, jfr. lovens § 18A, stk. 1, tilkendegive  

 over for skattemyndighederne, at pensionsordningen ophæves.
 Stk. 2.  Der kan dog bortses fra fristen efter stk. 1,  

 såfremt særlige omstændigheder taler derfor.
 § 22.  Bliver en pensionsordning med løbende  

 udbetalinger eller en rateforsikring eller rateopsparing i pensionsøjemed  

 ophævet efter lovens § 18A, stk. 2, kan pensions- eller pengeinstituttet på  

 ophævelsestidspunktet udbetale 30 pct. af den indestående pensionskapital.  

 Den indestående pensionskapital er for forsikringer ordningens  

 tilbagekøbsværdi og for rateopsparing i pensionsøjemed ordningens værdi  

 opgjort efter reglerne i § 16, stk. 2.
Stk. 2.  Den endelige udbetaling af pensionsordningen  

 kan først foretages, når der er modtaget meddelelse herom fra  

 statsskattedirektoratet.
Pensions- eller pengeinstituttet skal ved den  

 endelige udbetaling tilbageholde den del af pensionsordningen, som ifølge  

 statsskattedirektoratets meddelelse svarer til skatten.
Skattebeløbet  

 indbetales til statsskattedirektoratet senest 10 ekspeditionsdage efter, at  

 pensions- eller pengeinstituttet har modtaget direktoratets meddelelse.
Er  

 det beregnede skattebeløb større end den indestående pensionskapital,  

 foretager statsskattedirektoratet opkrævningen af det resterende beløb hos  

 den skattepligtige.
TILBAGEBETALING FRA EN KAPITALFORSIKRING OG  

 EN OPSPARING I § 23.  Har ejeren af en kapitalforsikring eller en  

 opsparing i pensionsøjemed, der er oprettet uden for et ansættelsesforhold, i  

 et indkomstår foretaget indbetaling til ordningen inden for den i lovens §  

 16, stk. 1, nævnte beløbsgrænse, og indbetalingen overstiger ejerens  

 personlige indkomst for det pågældende indkomstår, kan ejeren begære det  

 overskydende beløb tilbagebetalt.
Påløbne renter tilbagebetales ikke.
Stk. 2.  Anmodning om tilbagebetaling fremsættes over  

 for vedkommende pensions- eller pengeinstitut.
Beløbet må dog først  

 udbetales, når pensions- eller pengeinstituttet har modtaget et udfyldt skema  

 fra forsikringstageren eller kontohaveren.
Skemaet udarbejdes af  

 statsskattedirektoratet.
 Stk. 3.  Pensions- eller pengeinstituttet skal påse, at  

 samtlige rubrikker på skemaet er udfyldt, når beløbet hæves.
 Stk. 4.  Pensions- eller pengeinstituttet skal senest 4  

 uger efter udbetalingen indsende skemaet til ligningskommissionen i den  

 kommune, hvor kontohaveren eller forsikringstageren har bopæl, i Københavns  

 eller Frederiksberg kommune dog skattedirektoratet.
 § 24.  Reglerne i § 23 finder tilsvarende anvendelse  

 på indbetalinger til en kapitalforsikring eller opsparing i pensionsøjemed,  

 der er oprettet som led i et ansættelsesforhold, i det omfang indbetalingen  

 medregnes ved arbejdstagerens indkomstopgørelse efter lovens § 21, 2. pkt.  

 Tilbagebetalingen er dog betinget af, at arbejdsgiveren har tiltrådt  

 anmodningen.
§ 25.  Har ejeren af en kapitalforsikring eller  

 opsparing i pensionsøjemed i et indkomstår foretaget indbetalinger, der  

 overstiger beløbsgrænsen i lovens § 16, stk. 1, kan det for meget indbetalte  

 beløb søges tilbagebetalt, jfr. lovens § 21A, stk. 3. Ansøgning om  

 tilbagebetaling skal indgives til kommunens skatteforvaltning.
Eventuel  

 tilbagebetaling kan først foretages af vedkommende pensions- eller  

 pengeinstitut, når ligningsmyndighedernes tilladelse forevises.
 Stk. 2.  Tilbagebetaling efter stk. 1 kan betinges af,  

 at det for meget indbetalte beløb medtages ved opgørelsen af den  

 skattepligtige formue fra og med det indkomstår, som tilbagebetalingen  

 vedrører.
AFGIFTEN § 26.  Pengeinstitutter m.v., som før 1. januar 1980  

 har indgået aftale om oprettelse af opsparing i pensionsøjemed, skal til brug  

 ved afgørelsen af, hvilke beløb der til sin tid skal afgiftsberigtiges efter  

 de før 1. januar 1980 gældende regler, foretage en opgørelse over  

 ordningernes værdi pr. 31. december 1979. Til værdien pr. 31. december 1979  

 medregnes indbetalinger og renter, der forfaldt efter 31. december 1979, men  

 vedrører tiden før 1. januar 1980. Udbytte m.v. medregnes kun, hvis det  

 forfaldt før 1. januar 1980. Værdipapirer optages til kursværdien pr. 31.  

 december 1979. Obligationer skal dog optages i opgørelsen til kurs 75,  

 såfremt kursværdien pr. 31. december 1979 var lavere end 75.
 Stk. 2.  Forsikringsselskaber m.v., der før 1. januar  

 1980 har indgået aftale om oprettelse af kapitalforsikring i pensionsøjemed,  

 skal, senest når afgiftspligt indtræder, foretage en opgørelse over  

 forsikringens værdi pr. 31. december 1979. Til værdien pr. 31. december 1979  

 henregnes præmiereserven pr. 31. december 1979 samt bonus vedrørende tiden  

 til og med 31. december 1979.
§ 27.  Såfremt ejeren af en opsparing i pensionsøjemed  

 er fyldt 60 år før den 1. januar 1980 eller før denne dato har opnået en  

 lavere pensionsalder, der er godkendt af ligningsrådet, skal indbetalingerne  

 for 1980 og følgende år indgå på en ny konto.
Den oprindelige konto  

 tilskrives renter m.v. af den del af ordningen, som vedrører indbetalinger  

 før 1. januar 1980, medens renter m.v. vedrørende den nye konto tilskrives  

 denne.
På tilsvarende måde kan der oprettes ny konto, hvis ejeren af en  

 opsparing i pensionsøjemed den 31. december 1979 opfyldte betingelserne for  

 at få kontoen udbetalt som følge af indtruffen invaliditet, jfr. lovens § 25,  

 nr. 2. Ny konto som her nævnt kan oprettes, uden at der indgås ny  

 pensionsaftale mellem parterne.
 Stk. 2.  Forsikringsselskaber m.v., der har indgået  

 aftale om kapitalforsikring i pensionsøjemed for en person, der var fyldt 60  

 år den 1. januar 1980, skal senest ved afgiftspligtens indtræden foretage en  

 tilsvarende fordeling af forsikringens værdi som nævnt i stk. 1.
 § 28.  Indtræder der afgiftspligt efter lovens § 25  

 for en opsparing eller kapitalforsikring i pensionsøjemed, som er oprettet  

 før 1. januar 1972, og har både arbejdsgiveren og arbejdstageren bidraget til  

 ordningen, medfører bestemmelsen i lovens § 26 A, stk. 1, 4. pkt., at  

 pengeinstituttet eller forsikringsselskabet m.v. ved opgørelsen af det beløb,  

 hvoraf der skal betales 40 pct. i afgift, skal bortse fra den del af  

 udbetalingen, der hidrører fra rentetilvækst m.v. efter 31. december 1979  

 vedrørende arbejdstagerens egne indbetalinger før 1. januar 1972. Det samme  

 gælder, hvis der indtræder afgiftspligt efter lovens §§ 28-31 for en  

 kapitalforsikring i pensionsøjemed, der er oprettet før 1. jaunar 1972, jfr.  

 lovens § 33A, 3. pkt.
 Stk. 2.  Indtræder der afgiftspligt efter lovens §§  

 29-31 for en pensionsordning med løbende udbetalinger eller en rateforsikring  

 i pensionsøjemed, der er oprettet før begyndelsen af det indkomstår, der  

 ligger til grund for skatteansættelsen for skatteåret 1955/ 56, medfører  

 bestemmelsen i lovens § 33A, 4. pkt., at forsikringsselskabet, pensionskassen  

 m.v. ved beregningen af det beløb, hvoraf der skal betales 40 pct. afgift,  

 skal bortse fra den del af udbetalingen, der hidrører fra forøgelse af  

 præmiereserve m.v. vedrørende indbetalinger før (normalt) 1. januar 1954.
§ 29.  Hvis der efter lovens §§ 29-31 indtræder  

 afgiftspligt for en pensionsordning med løbende udbetalinger, en  

 rateforsikring i pensionsøjemed eller en indeksordning, efter at  

 udbetalingerne i henhold til kontrakten er begyndt, og ordningen er oprettet  

 før 1. januar 1980, anses de stedfundne udbetalinger for fortrinsvis at  

 hidrøre fra de senest foretagne indbetalinger til ordningen.
Dette gælder  

 både ved opgørelsen af det beløb, hvoraf der skal betales 40 pct. i afgift,  

 og ved opgørelsen af de beløb, hvoraf der skal svares afgift med 35 pct. og  

 25 pct., jfr. lovens §§ 33A og 34.
 Stk. 2.  Er der efter 31. december 1979 indtrådt  

 afgiftspligt efter lovens §§ 28-31 for en ordning, der er oprettet i tiden 1.  

 januar 1972 til 31. december 1979, og vedrører udbetalingen eller  

 dispositionen m.v. kun en del af ordningen, anses denne del for fortrinsvis  

 at hidrøre fra de senest foretagne indbetalinger til ordningen.
 § 30.  Reglerne i §§ 26-29 har virkning, når  

 afgiftspligt er indtrådt den 1. januar 1980 eller senere.
§ 31.  Når der efter reglerne i  

 pensionsbeskatningslovens kapitel 3 er indtrådt afgiftspligt for en ordning,  

 skal det pensions- eller pengeinstitut, hvor ordningen er oprettet, beregne  

 og tilbageholde afgiften.
Denne indbetales inden 3 måneder efter, at  

 pensions- eller pengeinstuttet har fået kendskab til afgiftspligten, til  

 statsskattedirektoratet, regnskabs- og opkrævningsafdelingen, postboks 100,  

 3460 Birkerød.
Stk. 2.  Samtidig med indbetalingen af afgiften skal  

 forsikringsselskabet m.v. indsende en afgiftsanmeldelse til  

 statsskattedirektoratets regnskabs- og opkrævningsafdeling.
Anmeldelsen  

 foretages ved udfyldning af en af statsskattedirektoratet udfærdiget  

 afgiftsblanket.
Stk. 3.  Indberetning efter stk. 2 kan i stedet  

 foretages på edb-medium.
Vilkårene herfor fastsættes af  

 statsskattedirektoratet.
 § 32.  Når der er indtrådt pligt til at  

 afgiftsberigtige en ordning, skal afgiftsblanket udfyldes og indsendes inden  

 udløbet af den i § 31, stk. 1, nævnte frist, selv om afgiftsberegningen i det  

 konkrete tilfælde fører til, at der ikke skal betales afgift.
GODKENDELSE AF PENSIONSFONDE § 33.  Ansøgning om godkendelse af pensionskasser og  

 pensionsfonde efter lovens § 6 indsendes til statsskattedirektoratet.  

 Pensionskassens (fondens) vedtægter vedlægges tilligemed årsregnskab og  

 oplysning om medlemstal.
KAPITALPENSIONSFONDE § 34.  Ansøgning om godkendelse til at modtage indskud  

 på rateopsparing i pensionsøjemed og opsparing i pensionsøjemed efter lovens  

 § 11A, stk. 1, nr. 1, og § 12, stk. 1, nr. 1, indsendes til  

 statsskattedirektoratet.
Der skal vedlægges udkast til fondsvedtægter.
 Stk. 2.  Godkendelse er betinget af, at vedtægterne  

 opfylder bestemmelserne i §§ 35-38.
 § 35.  Fondens formål må alene være fælles forvaltning  

 af midler, der indbetales til medlemmernes rateopsparing i pensionsøjemed  

 eller opsparing i pensionsøjemed.
 Stk. 2.  Har fonden mere end 10 medlemmer, skal den  

 ledes af en bestyrelse, hvor medlemmernes repræsentanter bør have den  

 afgørende indflydelse.
 § 36.  Fonden skal føre en konto for hvert medlem  

 udvisende medlemmets andel af de midler, der forvaltes af fonden.
Stk. 2.  De for det enkelte medlem indbetalte bidrag  

 tilskrives medlemmets konto.
Ved hvert regnskabsårs udløb tilskrives  

 medlemskontiene en efter indeståendet beregnet andel af årets overskud.
 Stk. 3.  For indskud og udbetalinger i løbet af et  

 regnskabsår kan der være fastsat forrentning med en bestemt procentsats til  

 regnskabsårets udløb respektive fra dets begyndelse.
 § 37.  Fondens midler skal være anbragt på  

 indlånskonto i en bank eller sparekasse, der virker her i landet, eller efter  

 reglerne i §§ 12-15.
 § 38.  Fondens regnskab skal revideres af en eller  

 flere regnskabskyndige personer, der er uafhængige af fondens bestyrelse.
Stk. 2.  Årsregnskabet med status skal inden 3 måneder  

 efter regnskabsårets udløb indsendes til amtsskatteinspektoratet på det sted,  

 hvor fonden har hjemsted.
Har fonden hjemsted i Københavns eller  

 Frederiksberg kommune, sendes regnskabet til det pågældende skattedirektorat.
STRAFFEBESTEMMELSE § 39.  Overtrædelse af bestemmelserne i denne  

 bekendtgørelse straffes med bøde.
IKRAFTTRæDELSESBESTEMMELSER § 40.  Denne bekendtgørelse træder i kraft dagen efter  

 bekendtgørelsen i Lovtidende.
 Stk. 2.  § 31, stk. 3, har dog først virkning fra og med  

 den 1. januar 1988.
 Stk. 3.  Bekendtgørelse nr. 303 af 5. juli 1979,  

 bekendtgørelse nr. 469 af 21. november 1979, bekendtgørelse nr. 113 af 27.  

 marts 1980 og §§ 17-23 og 26-35 i bekendtgørelse nr. 39 af 7. februar 1984  

 ophæves.
