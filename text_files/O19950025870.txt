Resumé  


  

 En fagforening klagede på et medlems vegne over at et socialt ankenævn  

 mente, at en kommune i en førtidspensionssag ikke havde opfyldt sin  

 vejledningspligt over for medlemmet.
Fagforeningen havde for medlemmet rettet  

 henvendelse til social- og sundhedsforvaltningen i kommunen for at få en  

 forhåndsvurdering af muligheden for at medlemmet kunne få førtidspension.
I  

 henvendelsen gav fagforeningen oplysninger om medlemmets sygdom og anmodede  

 på  

 denne baggrund kommunen om at undersøge og tage stilling til  

 pensionsspørgsmålet.
Kommunen afslog fagforeningens ønske.
Ombudsmanden udtalte at kommunen efter hans opfattelse ikke havde  

 pligt til at imødekomme fagforeningens ønske om en egentlig forhåndsbesked om  

 medlemmets mulighed for at få førtidspension.
Ombudsmanden lagde herved vægt  

 på  

 at medlemmet - eller fagforeningen på hans vegne - uden videre kunne rejse en  

 egentlig førtidspensionssag og dermed sørge for, at der blev truffet en  

 afgørelse. (J. nr. 1993-1622-040).
Kommunes afvisning af at give forhåndstilsagn om  

 helbredsbetinget førtidspension En fagforening (B) klagede  

 til mig over en afgørelse truffet af en kommune og et socialt ankenævn.
 Sagens omstændigheder var  

 følgende:
Fagforeningen B rettede i  

 skrivelse af 20. januar 1992 henvendelse til social- og sundhedsforvaltningen  

 i en kommune for A.
Foreningen oplyste at A led af blærekræft og fik stomi.
I  

 1991 blev han opereret og fik fjernet den ene nyre.
A havde forgæves forsøgt  

 at  

 arbejde, og foreningen anså det for tvivlsomt om han "kunne bestride et  

 ufaglært arbejde fremover, hvilket gør en rådighedsvurdering i relation til  

 understøttelsen usikker".
 På denne baggrund anmodede  

 foreningen kommunen om at undersøge og tage "stilling til  

 helbredsbetinget  

 førtidspension".
 En medarbejder fra kommunen  

 ringede den 29. januar 1992 tilbage til foreningen, og på baggrund af denne  

 samtale sendte foreningen den 29. januar 1992 kommunen følgende brev:
 "Idet vi bekræftiger  

 (X's) telefonopringning til os den 29.1.1992, skal vi atter udtrykke vores  

 forundring over at I ikke selv vil indkalde (A's) lægelige akter hos egen  

 læge  

 og/eller behandlende hospital samt give ham lægekonsulentens vurdering af  

 hans  

 pensionsmulighed  

  

 før  

  

 sygemelding og  

  

 før  

  

 underskrivelse af  

 pensionsansøgning.
 Hvis (A) sygemelder sig eller  

 underskriver pensionsansøgning vil han ikke kunne vende tilbage til  

 a-kassesystemet.
 Vi forventer en  

 tilbagemelding, før vi eventuelt går videre med sagen og dennes behandling.
Endelig sender vi på  

 opfordring de lægeakter, vi har og præciserer at vi allerede har sendt Dem en  

 meget fyldestgørende arbejdsannamnese." Kommunen svarede i skrivelse  

 af 18. februar 1992 følgende:
 "Ved breve af 20. og 29.  

 januar 1992 har De anmodet kommunen om at vurdere pågældendes muligheder for  

 at  

 få tilkendt helbredsbetinget førtidspension.
I den anledning skal det  

 oplyses, at kommunen principielt ikke kan påtage sig responderende virksomhed  

 i  

 en situation som den foreliggende.
Der kan bl.a. henvises til, at det senere  

 kan blive kommunen, der som myndighed skal træffe afgørelsen i sagen eller  

 skal  

 indstille til afgørelse.
Der skal desuden peges på, at  

 det er de behandlende læger, der bedst kan vurdere prognose og eventuelle  

 yderligere muligheder for behandling.
Det er derfor også de behandlende  

 læger,  

 der i første række kan yde vejledning.
 Endelig skal der peges på, at  

 der også kan bestå revalideringsmæssige muligheder, som det ikke er muligt at  

 vurdere fyldestgørende alene på baggrund af lægelige oplysninger.
Tilsendte lægeoplysninger og  

 arbejdsannamnese returneres hermed." Denne afgørelse påklagede  

 foreningen ved skrivelse af 26. marts 1992 til det sociale ankenævn for  

 amtet.
 I en udtalelse af 12. maj  

 1992 til ankenævnet oplyste kommunen følgende:
 "...
Forvaltningen har opfattet  

 henvendelsen som et ønske om forhåndsstillingtagen til en pensionsansøgning  

 til  

 brug for fagforeningens vejledning af medlemmet.
Forvaltningen har derfor  

 besvaret henvendelsen som det fremgår af brev af 18. feb. 1992.
Forvaltningen har ikke dermed  

 haft til hensigt at afvise rådgivning og vejledning af medlemmet.
En  

 vejledning, der i givet fald måtte tage udgangspunkt i en samlet vurdering af  

 medlemmets situation sammenholdt med lovgivningens muligheder for at støtte  

 borgere, der er blevet handicappet i deres erhverv." Ankenævnet meddelte i  

 skrivelse af 9. juli 1992 følgende afgørelse:
 "Nævnet finder, at  

 kommunen har opfyldt sin vejledningsforpligtelse efter bistandslovens §§ 28  

 og  

 29.
 Nævnet har herved lagt vægt  

 på, at der ikke for kommunen er en forpligtelse til at meddele  

 forhåndstilsagn  

 om eventuel pensionsberettigelse.
 Nævnet finder endvidere  

 anledning til at bemærke, at såfremt en arbejdstager ikke står fuldt til  

 rådighed for arbejdsmarkedet på grund af sygdom, bør den pågældende enten  

 sygemeldes eller indgive pensionsansøgning også uden at kommunen giver et  

 forhåndstilsagn om, at han eventuelt vil være pensionsberettiget.
..." Denne afgørelse har  

 fagforeningen klaget over til mig.
Foreningen henviste bl.a. til følgende:
 "...
 I (A) - og i mange lignende  

 sager - sidder vi i fagforeningen i den situation at vi jfr. en  

 erhvervssygdomssag - en arbejdsulykkessag - sammen med medlemmet kan frygte  

 at  

 deres sygdom eller handicap kan medføre at en rådighedsvurdering i a-kassen  

 vil  

 føre til stop for dagpenge eller skærpede arbejdskrav.
 Vi kan ikke vide det, vi  

 sidder ikke i a-kassen.
På den anden side sidder vi  

 heller ikke i kommunernes social- og sundhedsforvaltning med den aktuelle  

 viden  

 og erfaring for, hvor meget eller lidt, der skal til for at modtage  

 helbredsbetinget pension.
På samme måde, som vi ikke råder over indsigt i den  

 aktuelle kommunes villighed og mulighed for at revalidere folk.
 Desværre har vi imidlertid  

 mange konkrete eksempler på at medlemmer har sygemeldt sig, ikke har fået  

 fornøden rådgivning og vejledning eller reel opfølgning af deres dagpengesag,  

 hvilket har bevirket at de efter 52 ugers sygdom mister sygedagpenge, ikke  

 kan  

 få pension og ikke kan få arbejdsløshedsunderstøttelse.
Vi oplever også i stigende  

 grad at dagpengesagsbehandlere får folk til at underskrive  

 pensionsansøgninger  

  

 før  

  

 , der er indhentet lægelige akter.  

 I disse sager ender det på samme måde, det viser sig at der  

  

 ikke  

  

 er lægelig dokumentation, der kan  

 føre til pension.
Medlemmet kan ikke vende tilbage til understøttelse, fordi  

 der nu efter mange måneders sygdom kræves præstation af et arbejdsforhold.
 Endelig tilbyder kommunerne  

 således ikke revalidering, da det oftest drejer sig om ufaglærte medlemmer i  

 alderen 45-67 med alvorlige fysiske gener og uden anden teoretisk ballast end  

 6-7 års skolegang.
 I langt de fleste tilfælde  

 anbefaler vi derfor disse medlemmer at henvende sig i deres respektive  

 social-  

 og sundhedsforvaltninger - der hvor pensions- og revalideringsekspertisen og  

 kompetencen befinder sig - for at få en vurdering af deres mulighed/chancer.
 For at kommunerne ikke skal  

 have alt for meget besvær, sender vi oftest de lægeakter, vi kender, med.  

 Oplyser lidt om situationen og afventer deres råd.
 I langt de fleste tilfælde  

 tager kommunen en samtale med medlemmet sammenholdt med de foreliggende -  

 evt. indhentede  

 akter - og giver herefter en vejledning.
 Vi finder det derfor fortsat  

 urimeligt at kommunen ikke vil vejlede i disse forespørgselssager og dermed  

 tvinger medlemmer til valg, som måske er uhensigtsmæssige.
..." Såvel kommunen som det  

 sociale ankenævn fastholdt i udtalelserne til mig deres afgørelser.
 I et brev til fagforeningen  

 udtalte jeg følgende:
 "Forvaltningslovens § 7,  

 stk. 1, har følgende indhold:
"  

  

 § 7.  

  

 En forvaltningsmyndighed skal i fornødent omfang yde vejledning  

 og bistand til personer, der retter henvendelse om spørgsmål inden for  

 myndighedens sagsområde." Bistandslovens § 28  

 indeholder følgende bestemmelse:
"  

  

 § 28.  

  

 Kommunalbestyrelsen kan tilbyde enlige og familier vederlagsfri  

 løbende vejledning og rådgivning og er forpligtet til ved opsøgende  

 virksomhed  

 at rette sådant tilbud til enhver, som må antages at trænge hertil.
Målet for  

 vejledningsarbejdet er at hjælpe de pågældende over øjeblikkelige  

 vanskeligheder og på længere sigt sætte dem i stand til at løse opstående  

 problemer ved egen hjælp.
Vejledningen kan ydes alene eller i forbindelse med  

 anden hjælp eller bistand.
Rådgivning og vejledning skal kunne ydes anonymt  

 og  

 som et åbent tilbud til enhver, herunder børn og unge, som alene søger  

 rådgivning og vejledning." Hverken forvaltningslovens §  

 7 eller § 28 i bistandsloven pålægger myndighederne at give egentlig  

 forhåndsbesked, dvs. meddelelse om den forventede afgørelse af en nærmere  

 beskrevet endnu ikke formelt rejst sag.
Om der er pligt til at give  

 forhåndsbesked beror på om den der anmoder herom må anses at have en  

 væsentlig  

 retlig interesse heri.
Samtidig må der lægges vægt på den pågældende sags  

 art,  

 myndighedens placering og funktion samt de oplysninger der er blevet forelagt  

 for den pågældende myndighed.
Det fremgår af foreningens  

 breve i sagen at den ønskede at kommunen indledte en egentlig undersøgelse af  

 (A's) helbredsforhold, og på dette grundlag afgav en udtalelse om hvorvidt  

 han  

 ville være berettiget til førtidspension.
Samtidig understregede foreningen  

 at  

 der ikke var tale om en egentlig ansøgning om førtidspension.
Foreningen  

 anmodede således om en egentlig forhåndsbesked om (A's) mulighed for at få  

 førtidspension.
Efter min opfattelse havde  

 kommunen ikke pligt til at imødekomme ansøgningen.
Jeg har herved lagt vægt  

 på  

 at (A) - eller foreningen på hans vegne - uden videre kunne rejse en egentlig  

 førtidspensionssag og dermed udvirke at der blev truffet en egentlig  

 afgørelse  

 herom.
Da et eventuelt afslag på pension ikke udelukkede at der senere på ny  

 kunne rejses førtidspensionssag, ses der ikke at være betænkeligheder ved at  

 indgive en egentlig ansøgning selv om der skulle herske tvivl om hvorvidt der  

 var tilstrækkeligt grundlag for at ansøgningen blev imødekommet.
Derimod må  

 jeg  

 anse det for betænkeligt hvis kommunen uden en egentlig undersøgelse af (A's)  

 forhold og dermed uden at tilvejebringe oplysning af sagen udtalte sig om  

 hans  

 ret til førtidspension.
 En sådan udtalelse ville  

 hvile på et begrænset grundlag og derfor være indholdsmæssigt set usikker.  

 Desuden måtte udtalelsen formuleres med forbehold over for  

 oplysningsgrundlagets utilstrækkelighed, og dermed ville interessen i at få  

 udtalelsen blive tilsvarende mindre værdifuld som vejledning om  

 retsstillingen.
Endelig finder jeg ikke at  

 den af foreningen beskrevne interesse i en forhåndstilkendegivelse er af en  

 særlig beskyttelsesværdig karakter.
I realiteten ønskede foreningen kommunens  

 stillingtagen til pensionsspørgsmålet til brug for foreningens egen afgørelse  

 af om (A) opfyldte betingelserne for at oppebære arbejdsløshedsdagpenge, dvs.  

 en vurdering der bør foretages uafhængigt af en pensionsvurdering.
