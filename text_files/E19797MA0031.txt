 Der var rejst spørgsmål om, hvorvidt advokaters rejseudlæg for klienter  

 skal medregnes til den afgiftspligtige værdi.
 Det drejer sig om udgifter til transport, ophold og fortæring samt andre  

 udgifter, som er betinget af rejser for klienterne.
 Det var oplyst, at rejseudlæg traditionelt - også af domstolene - anses  

 som udlæg og ikke som en del af advokatens salær, at rejseudlæg debiteres  

 klienten med det faktisk afholdte beløb, og at rejseudlæg efter de for  

 advokater gældende salærtakster derfor ikke tages i betragtning ved  

 beregningen af advokatens salær for den enkelte sag.
 Nævnet traf afgørelse om, at udlæg i forbindelse med rejser vil kunne  

 holdes uden for afgiftsregnskabet på betingelse af, at der ingen avance  

 beregnes af disse udlæg, og at advokaten giver klienten en særlig  

 udlægsopgørelse over disse beløb, samt videregiver de originale fakturaer mv.  

 til klienten til brug ved dennes afgiftsregnskab.
 Afgørelsen er suppleret ved Mn.677. Se også Mn.678.
