 Arbejdsformidlingskontorerne.
 De statsanerkendte arbejdsløshedskasser.
 Et medlem af en anerkendt arbejdsløshedskasse, som bliver ledig, og som  

 vil oppebære understøttelse, skal straks ved ledighedens indtræden henvende  

 sig personligt til et offentligt arbejdsformidlingskontor for at søge  

 arbejde, jfr. reglement af 30. januar 1969 for ledige  

 arbejdsløshedskassemedlemmers kontakt med de offentlige  

 arbejdsformidlingskontorer.
 Undtagelse herfra gælder medlemmer, der på grund af vejrliget enten  

 forbliver på arbejdspladsen og afventer opholdsvejr eller bliver hjemsendt,  

 fordi arbejdsgiveren i henhold til overenskomst eller faglig kutyme beslutter  

 at indstille arbejdet.
 Undtagelse gælder endvidere medlemmer der på grund af materialemangel  

 enten forbliver på arbejdspladsen og afventer materialer eller bliver  

 hjemsendt, fordi arbejdsgiveren i henhold til overenskomst eller faglig  

 kutyme beslutter at indstille arbejdet.
 Fremmøde skal dog finde sted, hvor arbejdet har været standset på grund af  

 vejrlig eller materialemangel i mere end 3 på hinanden følgende arbejdsdage.
Ovenstående betyder, at det er en betingelse for udbetaling af dagpenge,  

 at fremmøde finder sted på senest den 4. ledige dag i en sammenhængende  

 hjemsendelsesperiode, med mindre medlemmet i forvejen er tilmeldt  

 arbejdsformidlingen, jfr. nedenfor.
Det er i denne forbindelse uden  

 betydning, om der de pågældende dage har været tale om hel eller delvis  

 ledighed.
I vejledningen til § 4 i arbejdsdirektoratets bekendtgørelse nr. 646 af  

 21. december 1983, er det nærmere angivet hvorledes dagpengekortet skal  

 udfyldes ved vejrlig.
I situationer hvor ledighed skyldes materialemangel  

 følges samme praksis med den ene forskel, at »V« erstattes med  

 »M«.
 Ved fremmødet på arbejdsformidlingen indtegnes medlemmet som almindelig  

 ledig og arbejdssøgende og skal herefter have fastsat nyt fremmøde med samme  

 intervaller som øvrige arbejdssøgende inden for pågældende faggruppe.
 Der gøres opmærksom på, at AF-cirkl.nr. 319/76 henholdsvis AK-cirkl.nr.  

 92/76 også gælder for et medlem, der er indtegnet som ledig på grund af  

 vejrlig eller materialemangel.
 Et medlem, der bliver ledig som følge af vejrlig eller materialemangel,  

 kan vælge at tilmelde sig arbejdsformidlingen på såvel 1., 2., 3., som 4.  

 ledige dag og skal herefter først give nyt fremmøde på den af  

 arbejdsformidlingen fastsatte dato, uanset om medlemmet i den mellemliggende  

 periode genoptager arbejdet og atter bliver ledig, med mindre medlemmet har  

 frameldt sig arbejdsformidlingen.
Med dette cirkulære ophæves § 1, stk. 2 i arbejdsdirektoratets cirkulære  

 af 30. januar 1969 vedrørende reglement for ledige  

 arbejdsløshedskassemedlemmers kontakt med de offentlige  

 arbejdsformidlingskontorer.
Endvidere ophæves AK.cirkl.nr. 86/71 af 12.  

 august 1971 og direktoratets rundskrivelse af 13. april 1983.
 Cirkulæret træder i kraft den 30 januar 1984.
 P.D.V.
