 I henhold til § 2 og § 3 a i lov om adgangsregulering ved videregående  

 uddannelser, jf. lovbekendtgørelse nr. 742 af 31. oktober 1986, fastsættes:
 Kapitel 1. Adgangsgrundlag (betingelser med hensyn til eksamen m.v.).
 Kapitel 2. Optagelsesområder.
 Kapitel 3. Særlige bestemmelser om optagelse under adgangsbegrænsning.
 Kapitel 4. Fremgangsmåden ved ansøgning og optagelse.
 Kapitel 5. Klage, dispensation m.v.
 Kapitel 6. Ikrafttræden m.v.
Adgangsgrundlag (betingelser med hensyn til  

 eksamen m.v.) § 1.  Ved ergoterapeut- og fysioterapeutskolerne  

 optages ansøgere med mindst 9 måneders godkendt erhvervsarbejde og som har  

 bestået en af følgende eksaminer m.v.:
 1. Studentereksamen (herunder færøsk  

 studentereksamen).
 2. Højere forberedelseseksamen (herunder færøsk og  

 grønlandsk højere forberedelseseksamen).
 3. Højere handelseksamen.
 4. Folkeskolens udvidede afgangsprøve i dansk,  

 regning/matematik, fysik/kemi, engelsk eller tysk eller har tilsvarende  

 uddannelsesbaggrund.
 5. Eksamen m.v. fra et fremmed land, som Danmark har  

 truffet aftale med om gensidig anerkendelse af eksaminer m.v., der er bedømt  

 som sammenlignelige med et dansk adgangsgivende grundlag til uddannelsen, jf.  

 dog § 9.
 6. Udenlandsk eksamen, som Danmark i øvrigt har  

 anerkendt som ligestillet med en dansk adgangsgivende eksamen som nævnt under  

 nr. 1-3.
 Stk. 2.  Erhvervsarbejdet, der er nævnt som  

 adgangsgrundlag i stk. 1, skal opfylde betingelserne i § 5.
 Stk. 3.  Ved optagelse på grundlag af stk. 1, nr. 5 og  

 6, kan ergoterapeut- og fysioterapeutskolerne forlange en prøve i dansk  

 bestået inden optagelsen.
 § 2.  Ergoterapeut- og fysioterapeutskolerne kan ved  

 særlig tilladelse give adgang for ansøgere, som ikke har bestået en af de  

 eksaminer m.v., der er nævnt i § 1, men som skønnes at have de nødvendige  

 forudsætninger for at gennemføre uddannelsen (jf. dog kapitel 3 om optagelse  

 under adgangsbegrænsning).
 Stk. 2.  Tilladelse efter stk. 1 kan betinges af, at  

 ansøgeren før optagelsen - eller inden en vis tid efter - består en eller  

 flere supplerende prøver.
Optagelsesområder § 3.  Undervisningsministeren fastsætter hvert år  

 antallet af optagelsespladser på hver af ergoterapeut- og  

 fysioterapeutskolerne på grundlag af, dels udtalelser fra ergoterapeut- og  

 fysioterapeutskolerne og Det Faglige Landsudvalg for Sundhedsuddannelserne,  

 dels foreliggende arbejdsmarkedsprognoser for langvarigt uddannede.
Stk. 2.  Optagelse til ergoterapeut- og  

 fysioterapeutuddannelsen sker særskilt ved hver skole eller linie for  

 ergoterapeuter og fysioterapeuter.
Ved skoler med begge uddannelser udgør  

 hver af uddannelserne et optagelsesområde.
Særlige bestemmelser om optagelse under  

 adgangsbegrænsning § 4.  Hvis antallet af ansøgere, der kan optages efter  

 kapitel 1, et år overstiger antallet af optagelsespladser, opdeles pladserne  

 i 2 grupper for de ansøgerkategorier, der er nævnt i §§ 5 og 7.  

 Undervisningsministeren fastsætter hvert år gruppernes størrelse.
 Stk. 2.  Hvis antallet af optagelsespladser i gruppe II  

 ikke kan besættes fuldt ud med ansøgere i vedkommende ansøgerkategori,  

 flyttes de overskydende optagelsespladser til gruppe I.
Stk. 3.  Uanset bestemmelserne i stk. 1 og 2 kan  

 ergoterapeutskolerne forlods optage et antal ansøgere fra Færøerne, Grønland  

 og Island efter forhandling med Undervisningsministeriet, Direktoratet for de  

 Videregående Uddannelser.
På samme måde kan fysioterapeutskolerne forlods  

 optage et antal ansøgere fra Færøerne og Grønland.
§ 5.  Optagelsespladserne i gruppe 1 tildeles  

 efter faldende pointtal.
Points tildeles ansøgere med adgangsgrundlag efter §  

 1, stk. 1, nr. 1-3, og 6, som ikke har kandidateksamen eller  

 magisterkonferens fra en højere uddannelsesinstitution, jf. § 7.
 Stk. 2.  Ansøgere tildeles points for eksamenskvotient,  

 jf. stk. 3, og for erhvervsarbejde, jf. stk. 4-8 efter følgende  

 retningslinier:
Eksamenskvotient Points Stk. 3.  Eksamenskvotienten er gennemsnittet af de  

 karakterer, der medregnes ved afgørelsen af, om den adgangsgivende eksamen er  

 bestået.
For at gennemsnittet skal kunne anvendes, må der normalt ikke være  

 overført mere end 3 fag uden karakterer fra anden uddannelse på  

 eksamensbeviset.
Gennemsnittet beregnes med 1 decimal.
Ansøgere med en  

 udenlandsk eksamen tillægges eksamenskvotient efter en vurdering af  

 resultatet ved den adgangsgivende eksamen, jf. § 9.
 Stk. 4.  Erhvervsarbejde efter stk. 2 samt § 1, stk. 1  

 og 2, godkendes således:
a.
Erhvervsarbejde i mindst 30 timer om ugen godkendes med det antal  

 måneder, som erhvervsarbejdet har varet.
b.
Erhvervsarbejde fra 15 til 29 timer om ugen godkendes med halvdelen af  

 det antal måneder, som erhvervsarbejdet har varet under forudsætning af, at  

 der indgår en arbejdsperiode på mindst 12 sammenhængende måneder.
 Timetallet kan beregnes som et gennemsnit over en periode på indtil 4  

 uger.
 Stk. 5.  Erhvervsarbejdet skal i øvrigt opfylde følgende  

 betingelser:
 Stk. 6.  I erhvervsarbejdet kan indgå:
 Stk. 7.  Erhvervsarbejde som led i et formaliseret  

 uddannelsesforløb kan ikke godkendes.
Stk. 8.  Ansøgerne kan ikke få godkendt erhvervsarbejde,  

 som de har haft samtidig med, at de kvalificerede sig til den adgangsgivende  

 eksamen, medmindre de var fyldt 20 år på arbejdstidspunktet.
Dette gælder dog  

 ikke deltagere i aftenstudenterkurser, enkeltfagskurser til højere  

 forberedelseseksamen, handelsskolernes statskontrollerede enkeltfagskurser og  

 lignende.
 § 6.  Hvis flere ansøgere har samme antal points, og  

 de ikke alle kan optages inden for antallet af optagelsespladser i gruppe I,  

 optages en ældre ansøger før en yngre.
 § 7.  Optagelsespladserne i gruppe II tildeles  

 følgende ansøgere:
a.
Ansøgere med de eksaminer, der er nævnt i § 1, stk. 1, nr. 4.
b.
Ansøgere, der har fået særlig tilladelse efter § 2 (dispensater).
c.
Ansøgere ved Fysioterapeutskolen i København, der udover at opfylde de  

 betingelser, der er nævnt i § 1, på tilfredsstillende måde har gennemgået et  

 forkursus afholdt af Statens Institut for Blinde og Svagsynede.
d.
Ansøgere med udenlandsk eksamen m.v. efter § 1, stk. 1, nr. 5.
e.
Ansøgere af den kategori, der er nævnt i § 5, som ikke er optaget  

 gennem gruppe I, og som vil være fyldt 25 år inden den 1. september i det år,  

 hvor optagelse søges, hvis de efter skolens vurdering har kvalificeret sig  

 med aktiviteter udover den adgangsgivende eksamen.
f.
Ansøgere med adgangsgrundlag efter § 1, stk. 1, nr. 1-3, som også har  

 kandidateksamen eller magisterkonferens fra en højere uddannelsesinstitution.
 Om ansøgere, der ikke er danske statsborgere, henvises til § 8.
 Stk. 2.  Om beregningen af og dokumentation for  

 erhvervsarbejde, jf. § 1, stk. 1, henvises til § 5, stk. 4-8.
 Stk. 3.  Hvis antallet af ansøgere, der kan optages  

 efter stk. 1, overstiger antallet af optagelsespladser i gruppe II, optages  

 der blandt ansøgerne efter skolens bestemmelse, dog således, at ansøgere, som  

 er nævnt i stk. 1, litra c, optages først.
 Stk. 4.  Selv om antallet af ansøgere, der kan optages  

 efter stk. 1, ikke overstiger antallet af optagelsespladser i gruppe II,  

 optages de ansøgere, der er nævnt i stk. 1, litra d og f, efter skolens  

 bestemmelser.
 § 8.  Ansøgere, der ikke er danske statsborgere, kan  

 kun optages, hvis de i henhold til traktat har ret til at blive optaget på  

 lige fod med danske statsborgere (visse EF-statsborgere under nærmere  

 betingelser) eller har en særlig tilknytning til Danmark (udover eventuelt  

 ophold for at tage dansk adgangsgivende eksamen), jf. nærmere § 9. De optages  

 sådan:
 1. Gruppe I:
a.
Ansøgere med dansk eksamen m.v. efter § 1, stk. 1, nr. 1-3.
b.
Ansøgere med udenlandsk eksamen efter § 1, stk. 1, nr. 5 og 6, hvis  

 deres lands statsborgere i henhold til traktat er ligestillet med danske.
 Har ansøgerne også kandidateksamen eller magisterkonferens fra en højere  

 uddannelsesinstitution, optages de dog gennem gruppe II.
 2. Gruppe II:
 Øvrige adgangsberettigede ansøgere.
Stk. 2.  Selv om der er ubesatte optagelsespladser i  

 gruppe II, kan der (under adgangsbegrænsning) kun optages et samlet antal  

 ansøgere uden dansk statsborgerskab i grupperne I og II, der ikke overstiger  

 10 pct. af det samlede antal optagelsespladser.
De ansøgere, der er nævnt i  

 stk. 1, nr. 1, litra b (visse EF-statsborgere) og ansøgere, der er omfattet  

 af §§ 7 og 8 i udlændingeloven (flygtninge), medregnes ikke i de 10 pct.
 § 9.  Bedømmelsen af sammenligneligheden af  

 udenlandske eksaminer efter § 1, stk. 1, nr. 5, indplacering af udenlandske  

 eksaminer i kvotientrækkefølgen for danske eksaminer efter § 1, stk. 1, nr.  

 1-4, og vurdering af ikke danske ansøgeres tilknytning til Danmark foretages  

 af et nævn, der er nedsat af institutionerne under den koordinerede  

 tilmelding, jf. bl.a. § 14 i bekendtgørelse om optagelse ved uddannelserne på  

 Københavns, Aarhus og Odense universiteter.
Fremgangsmåden ved ansøgning og optagelse § 10.  Der optages studerende på ergoterapeut- og  

 fysioterapeutskolerne een gang om året.
Direktoratet kan bestemme, at de  

 optagne fordeles på flere studiestarttidspunkter.
Direktoratet fastsætter  

 nærmere regler om denne fordeling.
Stk. 2.  Der foretages en koordinering af tilmeldings-  

 og optagelsesproceduren på ergoterapeut- og fysioterapeutskolerne og andre  

 videregående uddannelsesinstitutioner.
Direktoratet fastsætter særlige regler  

 herom.
Særlige ansøgnings- og svarfrister § 11.  Følgende ansøgere skal inden den 15. marts i  

 det år, hvor optagelse søges, indsende en foreløbig ansøgning til vedkommende  

 skole med redegørelse og dokumentation for deres kvalifikationer:
a.
Ansøgere, der søger om adgang ved særlig tilladelse efter § 2  

 (dispensater).
b.
Ansøgere med udenlandsk eksamen efter § 1, stk. 1, nr. 5 og 6.
c.
Ansøgere, der har dansk adgangsgrundlag efter § 1, stk. 1, nr. 1-4, men  

 som ikke har dansk statsborgerskab eller er ligestillede med danske  

 statsborgere, jf. § 8.
 Stk. 2.  Inden udgangen af maj giver skolerne ansøgerne  

 meddelelse om, enten at de ikke kan optages på det foreliggende grundlag,  

 eller at de anses for kvalificerede (har adgangsgrundlag) til ergoterapeut-  

 og fysioterapeutuddannelsen, men at optagelse afhænger af de særlige regler,  

 der gælder om optagelse, når der er flere ansøgere end optagelsespladser, jf.  

 kapitel 3.
 Forhåndsgodkendelse af erhvervsarbejde m.v.
§ 12.  Ansøgere skal have erhvervsarbejde og eventuelt  

 højskoleophold m.v. godkendt inden ansøgningen om optagelse sendes til  

 skolen.
Anmodning om godkendelse skal indsendes enten til Københavns, Aarhus  

 eller Odense Universitet eller til Aalborg Universitetscenter.
Fristen for  

 ansøgning om forhåndsgodkendelse er 1. juni, men når der foreligger særlige  

 forhold i forbindelse med en overskridelse af fristen, kan  

 godkendelsesinstitutionerne behandle en anmodning om godkendelse efter denne  

 frist.
 Godkendelse gives ved en godkendelsesattest, der også omfatter eventuelt  

 tidligere godkendt erhvervsarbejde og eventuelt højskoleophold m.v.  

 Godkendelsesinstitutionen afgiver svar senest den 22. juni.
Stk. 2.  Erhvervsarbejdet og eventuelt højskoleophold  

 m.v. dokumenteres over for universitetet/centret, jf. § 5, stk. 5, nr. 3, og  

 stk. 6, nr. 3. Eventuelle tidligere udstedte godkendelsesattester vedlægges.  

 Godkendelse for arbejde m.v. i juni måned kan ske på grundlag af en foreløbig  

 dokumentation.
Endelig dokumentation kan kræves fremlagt senere.
 Stk. 3.  Når erhvervsarbejdet og eventuelt  

 højskoleophold m.v. een gang er godkendt, kan godkendelsesattesten anvendes  

 ved ansøgning om optagelse de følgende år ved institutioner under den  

 koordinerede tilmelding.
Almindelig ansøgningsfrist § 13.  Ansøgere skal i det år, hvor optagelse søges,  

 indsende et særligt ansøgningsskema til den skole, der i ansøgningsåret  

 foretager den centraliserede optagelse.
Ansøgningsskemaet skal være skolen i  

 hænde inden den 1. juli kl. 12.00. Ansøgere, der tillige søger optagelse ved  

 andre uddannelsesinstitutioner under den koordinerede tilmelding, skal også  

 indsende et ansøgningsskema til hver af de pågældende  

 uddannelsesinstitutioner.
Der skal på hvert ansøgningsskema angives en  

 prioritering af alle de ønskede institutioner og optagelsesområder m.v.
Det  

 højeste antal optagelsesområder m.v., der kan søges af den enkelte ansøger,  

 skal fremgå af skemaerne.
Stk. 2.  Med ansøgningsskemaet indsendes dels  

 dokumentation for adgangsgrundlaget, (særlig tilladelse efter § 2,  

 eksamensbeviser m.v.), dels et eksemplar af godkendelsesattesten.
Der må kun  

 medsendes een godkendelsesattest, jf. § 12, stk. 1.
Stk. 3.  Dokumentationen for adgangsgrundlaget indsendes  

 i kopi.
Hvis optagelse søges flere steder, skal dokumentationen sendes til  

 alle institutionerne.
Original dokumentation kan kræves forevist af de  

 optagne efter optagelsen.
Stk. 4.  Sammen med ansøgningsskema og dokumentation  

 indsendes et særligt prioriteringsskema til den højst prioriterede  

 uddannelsesinstitution.
Prioriteringsskemaet skal indeholde samme oplysinger  

 om prioritering af de ønskede institutioner og optagelsesområder som  

 ansøgningsskemaet, jf. stk. 1. Prioriteringsskemaet skal indsendes, selv om  

 ansøgeren kun søger optagelse ved een uddannelsesinstitution eller eet  

 optagelsesområde.
 Stk. 5.  Ansøgningsskemaer, prioriteringsskemaer og  

 vejledningsmateriale udleveres af uddannelsesinstitutionerne.
Optagelse til uddannelserne Svarfrist § 14.  Senest den 28. juli giver den skole, der i  

 ansøgningsåret foretager den centrale optagelse, meddelelse til de ansøgere,  

 der optages, herunder på hvilken skole og på hvilket tidspunkt, de skal  

 begynde uddannelsen.
 Stk. 2.  Til de ansøgere, der ikke kan optages ved nogen  

 af de søgte optagelsesområder, sender sekretariatet for den koordinerede  

 tilmelding (Tilmeldingssekretariatet) meddelelse herom.
 Sygeeksamen m.v.
§ 15.  Ansøgere, der skal til sygeeksamen, eller  

 ansøgere, der afslutter eksamen i eksamensterminen ved optagelsen, men som  

 ikke ved ansøgningsfristens udløb, har modtaget deres endelige eksamensbevis  

 skal indsende ansøgnings- og prioriteringsskemaer inden for fristen i § 13,  

 stk. 1, med foreløbigt beregnet eksamenskvotient.
Sådanne ansøgere får ikke  

 svar inden for fristen i § 14, men skal snarest efter sygeeksamen m.v.  

 indsende eksamensbeviset til den eller de søgte institutioner.
Ansøgere  

 optages derefter på det højest prioriterede optagelsesområde m.v., hvor  

 ansøgere med tilsvarende points og alder har kunnet optages.
Sådanne ansøgere  

 kan optages uden for det fastsatte antal optagelsespladser.
Optagelse på ledige pladser § 16.  Optagelsespladser, der er ledige pr. 28. juli,  

 kan søges indtil 15. august uanset ansøgningsfrister.
Skolerne er berettiget  

 til at lukke for yderligere optagelse efter 15. august.
Stk. 2.  Ansøgere optages i den rækkefølge, hvori  

 ansøgningerne modtages.
Dog betragtes alle ansøgninger, der er modtaget  

 senest 8. august, som modtaget samme dag.
 Stk. 3.  Kan alle ansøgere ikke optages, og er  

 ansøgningerne indkommet samme dag, optages en ældre ansøger før en yngre.
 Stk. 4.  Fra 15. august til 1. september kan skolerne  

 optage ansøgere på ledige pladser, hvis det er foreneligt med den planlagte  

 undervisning m.v.
 Stk. 5.  Efter 1. september bør skolerne kun optage  

 ansøgere på ledige pladser, hvis det skønnes, at ansøgeren kan følge  

 undervisningsplanen inden for normale tidsrammer.
 Klage, dispensation m.v.
§ 17.  Klager over en skoles afgørelse i henhold til  

 denne bekendtgørelse indgives til den pågældende skole.
Hvis klagen ikke  

 tages til følge, og klageren fastholder klagen, videresender skolen denne -  

 bilagt en udtalelse - til direktoratet.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
§ 18.  Direktoratet kan dispensere fra  

 bekendtgørelsens bestemmelser, når det findes begrundet i usædvanlige  

 forhold.
Der skal foreligge en indstilling fra vedkommende skole, inden der  

 træffes afgørelse.
 Stk. 2.  Ansøgning om dispensation skal, hvor det er  

 muligt, vedlægges dokumentation for de forhold, der anføres som  

 dispensationsgrund.
 Stk. 3.  Direktoratet kan tillade skolen at dispensere  

 fra bekendtgørelsens bestemmelser inden for nærmere angivne rammer.
 § 19.  Direktoratet kan som led i forsøg fravige  

 bestemmelserne i denne bekendtgørelse.
 § 20.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 Ikrafttræden m.v.
 § 21.  Bekendtgørelsen træder i kraft ved  

 bekendtgørelsen i Lovtidende og har virkning fra sommeroptagelsen 1987.
 Stk. 2.  Bekendtgørelse nr. 253 af 2. juni 1983 om  

 optagelse ved ergoterapeut- og fysioterapeutskolerne ophæves, bortset fra  

 bestemmelserne i § 3, stk. 2 og § 10, stk. 2.
