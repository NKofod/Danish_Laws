§ 1 I bekendtgørelse nr. 1047 af 17. december 1993 om  

 arbejdsmarkedsuddannelsernes opbygning, senest ændret ved bekendtgørelse nr.  

 583 af 6. juli 1995, foretages følgende ændringer:
 1. Efter § 11 indsættes som ny bestemmelse:
» § 11 a.  Særligt tilrettelagt længerevarende  

 arbejdsmarkedsuddannelse for ledige under 25 år er en praktisk tilrettelagt,  

 komptencegivende uddannelse af 18 måneders varighed, der indeholder  

 teknisk-faglige og almene fag.
Uddannelsen har til formål at give ledige  

 mulighed for at tilegne sig kvalifikationer, der kan styrke deres  

 beskæftigelses- og/eller videreuddannelsesmuligheder samt deres personlige  

 udvikling.
 Stk. 2.  Arbejdsmarkedsstyrelsen kan fastsætte de  

 overordnede mål og rammer for uddannelsen samt nærmere retningslinier for  

 uddannelsens tilrettelæggelse, herunder praktikperioder og afholdelse efter  

 indhentet udtalelse fra Udvalget for erhvervsintroducerende uddannelse m.v.
Stk. 3.  I uddannelsen kan indgå uddannelsespraktik.  

 Uddannelsespraktikken foregår på virksomheder.
Det enkelte praktikforløb  

 varer ikke over 3 måneder, og den samlede uddannelsespraktik kan maksimalt  

 udgøre 6 måneder.
 Stk. 4.  I uddannelsen kan indgå almenvoksenuddannelse  

 (AVU) eller tilsvarende anden uddannelse.
 Stk. 5.  Uddannelsens konkrete mål, kompetenceniveau,  

 rammer og indhold samt krav til lærerkvalifikationer fastlægges i  

 uddannelsesplaner inden for et eller flere fagområder og godkendes af  

 Udvalget for Erhvervsintroducerende Uddannelse m.v. efter indhentet udtalelse  

 fra de relevante efteruddannelsesudvalg.
 Stk. 6.  Uddannelsen kan gennemføres på grundlag af  

 foreløbige uddannelsesplaner.
 Stk. 7.  Uddannelsen udvikles og tilrettelægges således,  

 at den giver grundlag for merit eller grundlæggende erhvervskompetence.  

 Afgørelse om merit for de enkelte uddannelsesplaner træffes i henhold til de  

 uddannelsesbekendtgørelser og andre regler, som gælder for de relevante  

 uddannelser.
Stk. 8.  Arbejdsmarkedsstyrelsen kan efter indhentet  

 udtalelse fra Uddannelsesrådet fastsætte nærmere retningslinier om mål,  

 rammer, indhold, opbygning og beskrivelsesform m.v. for uddannelsesplaner  

 efter stk. 5.« 2. Efter § 35 indsættes som ny bestemmelse:
 » § 35 a.  Deltagere, der har gennemført en  

 særligt tilrettelagt længerevarende uddannelse med et tilfredsstillende  

 resultat, får udstedt et samlet bevis samt uddannelsesbeviser efter § 30 for  

 de uddannelsesmoduler, der er kompetencegivende i henhold til lovens § 3, nr.  

 1.
 Stk. 2.  Uddannelsesinstitutionen udsteder  

 uddannelsesbeviserne til deltagerne.
Stk. 3.  Arbejdsmarkedsstyrelsen kan efter indhentet  

 udtalelse fra relevante erhvervsområdeudvalg, Udvalget for  

 erhvervsintroducerende uddannelse m.v. og Uddannelsesrådet, fastsætte nærmere  

 retningslinier om krav til udformningen af uddannelsesbeviser.« § 2 Bekendtgørelsen træder i kraft den 1. april 1996.
