Cirkulære  

 om tillæg for aften- og natarbejde for ansatte inden for CO IIs  

 forhandlingsområde Generelle bemærkninger I forbindelse med overenskomstforhandlingerne i 2005 er  

 det aftalt, at lærere ved erhvervsskolerne med virkning fra 1. oktober 2006  

 er  

 omfattet af aftalen om tillæg for aften- og natarbejde for ansatte inden for  

 CO  

 IIs forhandlingsområde.
Finansministeriet og Statstjenestemændenes  

 Centralorganisation II har som følge heraf revideret aftalens bestemmelse om  

 dækningsområde.
Der er herudover foretaget nogle redaktionelle ændringer.
 Aftale af 24. marts 2006 vedlægges.
 Tillægget i § 2 beregnes som 25 pct. af den enkelte  

 ansattes skalatimeløn på optjeningstidspunktet, dvs. lønnen på det aktuelle  

 (skala)trin i tjenestemændenes lønsystem/den overenskomstmæssige lønskala.
For ansatte på nyt lønsystem beregnes tillægget  

 tilsvarende af basislønnen, inkl. eventuelle faste funktions- og  

 kvalifikationstillæg, henholdsvis intervallønnen.
Herudover indgår tillige  

 personlige tillæg/udligningstillæg, som måtte være ydet i forbindelse med  

 overgangen til det nye lønsystem.
Eventuelle andre tillæg til lønnen samt  

 eget-  

 og arbejdsgiverpensionsbidrag indgår ikke i beregningsgrundlaget.
 Tillægget træder i stedet for tillæg for arbejde i  

 tidsrummet fra kl. 17 til kl. 06 (natpenge) efter aftalen om natpenge mv. for  

 tjenestemænd i staten samt eventuel optjening af betalt frihed for arbejde i  

 aften- og nattimerne.
 Ansatte, der er omfattet af aftalen, har derimod fortsat  

 ret til de øvrige ydelser efter natpengeaftalen, dvs. tillæg for weekender,  

 helligdage mv. samt tillæg for delt og 3-delt tjeneste.
 For ansatte, der er omfattet af kap. 3 i aftalen om  

 arbejdstid for tjenestemænd i staten (særbestemmelser for ansatte med  

 almindelig dagarbejdstid), træder tillægget i arbejdstidsaftalens § 11 dog i  

 stedet for såvel tillægget på 25 pct. som tillægget for weekender, helligdage  

 mv. efter § 2 i aftalen om natpenge mv. for tjenestemænd i staten.
 Cirkulæret træder i kraft den 1. oktober 2006.  

 Finansministeriets cirkulære nr. 54 af 31. marts 2000 (Fhst. nr. 033-00)  

 ophæves.
Finansministeriet, Personalestyrelsen, den  

 24. marts 2006 Dorte Sølling Aftale om tillæg for aften- og natarbejde for  

 ansatte inden for CO II's forhandlingsområde § 1. Dækningsområde Aftalen gælder for tjenestemænd og tjenestemandslignende  

 ansatte omfattet af Statstjenestemændenes Centralorganisation IIs  

 forhandlingsret samt for ansatte omfattet af overenskomster indgået på den  

 ene  

 side af eller efter bemyndigelse fra Finansministeriet og på den anden side  

 af  

 Statstjenestemændenes Centralorganisation II eller organisationer tilsluttet  

 denne centralorganisation.
 Stk. 2.  

  

 Aftalen gælder  

 dog kun for ansatte, der er omfattet af aftalen om natpenge mv. for  

 tjenestemænd  

 i staten.
 Stk. 3.  

  

 Grupper af  

 ansatte kan efter aftale mellem Finansministeriet og CO II eller de af  

 parterne  

 bemyndigede institutioner og organisationer undtages fra ordningen.
§ 2. Tillæg for  

 aften- og natarbejde For arbejde i tidsrummet fra kl. 17 til kl. 06 ydes et  

 tillæg til timelønnen, der udgør 25 pct. af den pågældendes skalatimeløn  

 (ekskl. eventuelle pensionsbidrag).
 Stk. 2.  

  

 Tillægget kan  

 ikke ydes samtidig med overarbejdsbetaling/afspadsering på  

 overenskomstområder,  

 hvor der er hjemmel til større overarbejdstillæg end 50 pct. for nogle eller  

 alle overarbejdstimer.
 Stk. 3.  

  

 Ansatte, der er  

 omfattet af aftalen, kan ikke oppebære natpenge efter aftalen om natpenge mv.  

 for tjenestemænd i staten eller optjene betalt frihed for arbejde i aften- og  

 nattimerne.
§ 3.  

 Lokalaftaler Aftalens bestemmelser kan fraviges eller suppleres ved  

 lokal aftale indgået af de enkelte ministerier eller dem, de bemyndiger  

 hertil,  

 og vedkommende forhandlingsberettigede organisationer eller dem, de  

 bemyndiger  

 hertil.
 Stk. 2.  

  

 Lokalaftaler kan  

 opsiges til bortfald med et varsel på 3 måneder, medmindre andet aftales.  

 Efter  

 udløbet af den lokale aftale gælder bestemmelserne i denne aftale.
 Stk. 3.  

  

 Eksisterende  

 lokalaftaler forbliver i kraft, indtil de fornys eller opsiges til bortfald  

 efter reglerne i den enkelte aftale.
§ 4.  

 Ikrafttræden Aftalen træder i kraft den 1. oktober 2006. Aftale af  

 31. marts 2000 om tillæg for aften- og natarbejde for ansatte inden for CO  

 IIs  

 forhandlingsområde ophæves.
 Stk. 2.  

  

 Aftalen kan  

 opsiges skriftligt med 3 måneders varsel til en 31. marts, dog tidligst den  

 31.  

 marts 2008.
København, den 24. marts 2006 Statstjenestemændenes Centralorganisation II Tommy Agerskov  

 Thomsen Finansministeriet P.M.V.
 E.B.
