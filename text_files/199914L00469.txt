Betænkning afgivet af Kulturudvalget den  

 5. april 2000 Betænkning over Forslag til lov om biblioteksvirksomhed Udvalget har behandlet lovforslaget i nogle møder  

 og har herunder stillet spørgsmål til kulturministeren, som  

 denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
Bibliotekarforbundet, Bibliotekslederforeningen, Bornholms mindre biblioteker, Danmarks Biblioteksforening, Egebjerg Bibliotek m.fl., Foreningen Norden, Gørlev Bibliotek og Vallensbæk Bibliotek m.fl., HK/Kommunal og Roskilde Amts mindre biblioteker.
 Der er af kulturministeren og af et mindretal stillet  

 ændringsforslag, hvorom henvises til de ledsagende  

 bemærkninger.
 Nogle af udvalgets spørgsmål til  

 kulturministeren og dennes svar herpå er optrykt som bilag til  

 betænkningen.
 Herefter indstiller et flertal (Socialdemokratiets,  

 Socialistisk Folkepartis, Centrum-Demokraternes og Det Radikale Venstres  

 medlemmer af udvalget) lovforslaget til vedtagelse med de af  

 kulturministeren stillede ændringsforslag.
Et mindretal inden for flertallet (Socialistisk  

 Folkepartis medlemmer af udvalget) støtter forslaget til lov om  

 biblioteksvirksomhed.
Det er både visionært og fremadrettet og  

 lever op til de nye krav, som informationssamfundet fordrer.  

 Informationskanalerne forandrer sig løbende, og det er  

 grundlæggende for vores demokratiske samfund, at bibliotekerne har et  

 frit tilgængeligt og relevant informationstilbud.
Derfor er det  

 rigtigt, at det i loven stadfæstes, at alle materialetyper skal  

 være ligestillet, således at bibliotekerne ud over bøger  

 også skal have musik og internetadgang.
Kun på den måde kan  

 befolkningen sikres et tidssvarende informations- og kulturtilbud her ved  

 indgangen til det nye årtusinde.
Socialistisk Folkeparti finder det  

 også vigtigt, at folkebibliotekernes kerneydelser fortsat stilles  

 vederlagsfrit til rådighed for befolkningen.
For at sikre bibliotekerne bedre økonomiske  

 vilkår til løsning af de nye opgaver, som loven indeholder, vil  

 det være hensigtsmæssigt at ændre opgavefordelingen mellem  

 staten og kommunerne, således at der sker en statslig overtagelse af  

 kommunernes finansiering af bibliotekskatalogiseringen.
Derfor opfordres  

 ministeren til   med henvisning til svarene på spørgsmål  

 nr. 22 og 49   at arbejde for en sådan løsning.
Samtidig finder  

 Socialistisk Folkeparti det vigtigt, at de øgede midler, der knyttes  

 til loven i alle sammenhænge, anvendes til en reel udvidelse af  

 biblioteksvæsenet, og vil nøje følge udviklingen på  

 området for at sikre dette.
 Et mindretal (Venstres og Det Konservative  

 Folkepartis medlemmer af udvalget) indstiller lovforslaget til  

vedtagelse med de af kulturministeren under nr. 1, 2 og 6-9 og de af  

 mindretallet under nr. 3 og 5 stillede ændringsforslag.
Mindretallet støtter lovforslaget og er enig i  

 intentionerne om at udvide materialeforpligtelsen med de forskellige  

 medietyper ud over bøger og andet trykt materiale.
Lovforslaget  

 udgør en tiltrængt ajourføring af loven, der danner en  

 ramme for udviklingen af et moderne biblioteksvæsen for alle.  

 Mindretallet lægger vægt på, at lovforslaget danner  

 grundlag for et frivilligt samarbejde bibliotekerne imellem, og på, at  

 der ifølge ministerens svar på spørgsmål nr. 36 om  

 de nærmere regler for den mellemkommunale betalingsordning vil blive  

 fastsat minimumsgrænser i tilknytning til ordningen.
Ifølge  

 reglerne vil en långivende kommune i forbindelse med udlån til  

 borgere fra en anden kommune kun kunne opkræve betaling for  

 udlån, der overstiger 7 pct. af den låntagende kommunes samlede  

 udlån, idet minimumsgrænsen dog fastsættes til 10 pct.,  

 såfremt den långivende kommunes bibliotek tillige virker som  

 centralbibliotek, og en låntagende kommune vil kun blive afkrævet  

 betaling fra en långivende kommune, såfremt det mellemkommunale  

 lån andrager mindst 1000 enheder (efter at lånervandringen er  

 blevet opgjort netto de to kommuner imellem). Mindretallet finder det  

 vigtigt, at der i loven lægges vægt på samarbejdselementet,  

 hvilket bl.a. kommer til udtryk ved, at der skal gives et varsel på  

 mindst 18 måneder forud for opkrævningstidspunktet, og ved, at en  

 långivende kommune i forbindelse med afgivelse af varsel skal tilbyde  

 en låntagende kommune forhandling om etablering af samarbejde som  

 alternativ til betalingsordningen.
 Mindretallet ønsker, at Folketinget senest 3  

 år efter lovens ikrafttræden får en redegørelse for  

 indhøstede erfaringer med mellemkommunal betaling og indgåede  

 samarbejder på biblioteksområdet.
 Et andet mindretal (Dansk Folkepartis medlemmer af  

 udvalget) indstiller lovforslaget til forkastelse ved 3. behandling,  

 men vil stemme for de af mindretallet under nr. 3 og 5 stillede  

 ændringsforslag.
Mindretallet er imod en offentlig finansiering af  

 udvidelsen af materialeforpligtelsen og den hermed følgende  

 øgede efterspørgsel.
De øgede udgifter kan bl.a.  

 finansieres ved, at mulighederne for brugerbetaling gøres  

 obligatoriske.
Mindretallet mener i øvrigt, at det forhold, at det  

 øgede statslige tilskud for en væsentlig del indgår i de  

 kommunale bloktilskud, medvirker til at gøre midlernes anvendelse  

 utydelig.
For så vidt angår den mellemkommunale betalingsordning,  

 finder mindretallet ikke, at de små biblioteker i tilstrækkelig  

 grad er sikret mod at skulle afholde uforholdsmæssigt store udgifter.  

 Det er endvidere mindretallets opfattelse, at det kan være  

 problematisk, at der ikke længere stilles krav om, at lederen af et  

 folkebibliotek skal være faguddannet bibliotekar, idet lederen  

 således ikke vil få samme mulighed for at indgå i en faglig  

 dialog med de ansatte.
 Et tredje mindretal (Kristeligt Folkepartis medlem  

 af udvalget) vil redegøre for sin stilling til lovforslaget og de  

 stillede ændringsforslag ved 2. behandling.
Ændringsforslag Af	kulturministeren, tiltrådt af et flertal  

 (udvalget med undtagelse af DF og KRF):
Til § 28 1) I 1. pkt. udgår ordene »eller statsstøttet«.
 2) Efter stk. 1 indsættes som nyt stykke:
» Til § 30 Af	et mindretal (V), tiltrådt af et mindretal (KF  

 og DF):
 3) Stk. 1 affattes således:
» Af	kulturministeren, tiltrådt af et flertal (S, SF,  

 CD og RV):
 4) I stk. 1 udgår ordene »,  

såfremt bestillingen ikke foretages ved fremmøde på  

 biblioteket«.
 Af	et mindretal (V), tiltrådt af et mindretal (KF  

 og DF):
 5) Stk. 3 udgår.
 Af	kulturministeren, tiltrådt af et flertal  

 (udvalget med undtagelse af DF og KRF):
Til § 31 6) Efter stk. 1 indsættes som nye stykker:
» Stk. 3. Kulturministeren fastsætter efter  

 forhandling med de kommunale parter og vedkommende ministre nærmere  

 regler om udelukkelse.
Reglerne kan blandt andet vedrøre  

 retningslinjer for udelukkelse, varsel og udelukkelsesperioden.« Nye paragraffer 7) Efter § 32 indsættes som nye paragraffer:
» Stk. 2. Kulturministeren kan fastsætte  

 nærmere regler om fremgangsmåden i forbindelse med  

 lønindeholdelse.
 Stk. 3. Inddrivelsesmyndigheden kan indhente de  

 oplysninger hos skattemyndighederne og andre offentlige myndigheder, som er  

 nødvendige for at varetage inddrivelsen af de i stk. 1 nævnte  

 beløb, herunder oplysninger om indkomst- og formueforhold.  

 Oplysningerne kan overføres elektronisk.
 § 02. I forskrifter om fremgangsmåden i forbindelse med  

 lønindeholdelse for ubetalte gebyrer efter § 01, stk. 2, kan der  

 fastsættes straf i form af bøde for overtrædelse af  

 bestemmelserne i forskrifterne.
Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.« Til § 34 8) Paragraffen affattes således:
» Stk. 2. Retten til at låne musikbærende  

 materialer og multimedier på andre folkebiblioteker end  

 bopælskommunens bibliotek, jf. § 5, stk. 1, har dog først  

 virkning fra den 1. januar 2003.
Stk. 3. Folkebibliotekernes samt de statslige og  

 statsstøttede bibliotekers opkrævning af gebyrer for  

 overskridelse af lånetiden efter reglerne i §§ 21 og 28 har dog  

 først virkning fra den 1. januar 2001.« Til § 35 9) Efter stk. 1 indsættes som nyt stykke:
» Bemærkninger Til nr. 1 og 2 Kulturministeriet har efter samråd med  

 Finansstyrelsen udformet ændringsforslag til lovforslaget, der vil give  

 såvel folkebibliotekerne som de statslige biblioteker mulighed for at  

 foretage lønindeholdelse og modregning i overskydende skat for gebyrer  

 for overskridelse af lånetiden, jf. ændringsforslag nr. 1, 2 og  

 7.
 Som en konsekvens af ændringsforslagene vil det  

 være nødvendigt at ændre § 28 i lovforslaget,  

 således at der ikke gives hjemmel til lønindeholdelse og  

 modregning i overskydende skat for statsstøttede biblioteker, idet  

 disse biblioteker ikke er en del af en offentlig myndighed.
Til nr. 3 og 5 Baggrunden for ændringsforslagene er et ønske  

 om, at IT udbredes og anvendes mest muligt i dagligdagen, herunder på  

 bibliotekerne.
Samtidig ønskes det understreget, at  

 spørgsmålet om betaling for adgang til bibliotekernes  

 fælles bibliotekskatalog er et kommunalt anliggende.
Beslutningen herom  

 bør derfor i respekt for det kommunale selvstyre træffes af  

 kommunalbestyrelsen.
Til nr. 4 Biblioteksstyrelsen har påpeget, at der ved de  

 tekniske forberedelser til etableringen af internetadgang til bibliotekernes  

 fælles bibliotekskatalog (jf. lovforslagets § 16, stk. 2) har vist sig  

 et problem i tilknytning til undtagelsen for gebyret ved bestilling ved  

 personligt fremmøde på biblioteket.
 Gennemførelse af denne undtagelse vil blive meget  

 vanskelig, fordi den tekniske proces med henblik på at identificere, at  

 en computer befinder sig i et bibliotek i modsætning til hjemme hos  

 brugeren, er særdeles kompliceret.
 Det foreslås derfor, at § 30 ændres,  

 således at alle bestillinger i bibliotekernes fælles  

 bibliotekskatalog bliver omfattet af det påtænkte gebyr.
Til nr. 6 I tilknytning til ændringsforslagene  

 vedrørende lønindeholdelse og indtrædelsesret har  

 Kulturministeriet overvejet muligheden for, at bibliotekerne midlertidigt  

 skal kunne udelukke borgere, der har oparbejdet en restance for gebyret for  

 overskridelse af lånetiden, indtil det skyldige beløb er  

 betalt.
Efter Kulturministeriets vurdering kan det være  

 hensigtsmæssigt at effektuere midlertidig udelukkelse, før  

 bibliotekerne skrider til inddrivelse ved udpantning, lønindeholdelse  

 eller udlæg i brugerens overskydende skat.
Det antages, at såvel  

 brugere som biblioteker vil kunne opfatte udelukkelse som en mindre  

 belastende foranstaltning end udpantning m.v.
 På denne baggrund foreslår Kulturministeriet,  

 at der i lovforslaget indføjes en mulighed for udelukkelse ved  

 gebyrrestancer.
Endvidere foreslår Kulturministeriet, at udelukkelse  

 først effektueres efter et varsel.
Samtidig bør det  

 præciseres, at udelukkelsen er midlertidig og ophører, når  

 det skyldige beløb er betalt.
 Endelig foreslås det, at der i et uddybende  

 regelsæt fastsættes retningslinjer for, hvornår udelukkelse  

 kan finde sted i tilknytning til henholdsvis misligholdelse og skyldige  

 gebyrer for overskridelse af lånetiden.
Til nr. 7 Den foreslåede ændring fastslår, at der  

 gives mulighed for lønindeholdelse for ubetalte gebyrer for  

 inddrivelsesmyndigheden.
For folkebibliotekernes vedkommende er  

 inddrivelsesmyndigheden kommunen, og for de statslige bibliotekers  

 vedkommende er inddrivelsesmyndigheden Finansstyrelsen.
En kommune har indtrædelsesret i forbindelse med  

 gebyrrestancer.
På det statslige område er der mulighed for at  

 foretage almindelig modregning.
 Bestemmelsen skal ses i sammenhæng med  

 udpantningsretten i § 32. Inddrivelsesmyndigheden har dermed valget mellem  

 flere inddrivelsesmidler, for så vidt angår gebyrer for  

 overskridelse af lånetiden.
 Forslaget er i overensstemmelse med de senere års  

 bestræbelser på at effektivisere den offentlige  

 restanceinddrivelse og den øgede opmærksomhed i tilknytning til  

 at sikre tilstedeværelsen af relevante inddrivelsesmidler på de  

 enkelte lovområder.
 Offentlige myndigheders mulighed for  

 lønindeholdelse i tilknytning til borgernes ubetalte restancer  

 fremgår af reglerne om inddrivelse af personlige skatter i  

 kildeskatteloven (lovbekendtgørelse nr. 735 af 10. oktober 1998 om  

 opkrævning af indkomstskat samt kommunal og amtskommunal  

 ejendomsværdiskat for personer m.v.).
Kulturministeriet henleder opmærksomheden på,  

 at der er fastsat et særligt minimumsbeløb for, at der kan  

 foretages lønindeholdelse, som for tiden er kr. 1.000, jf. § 1 i  

 bekendtgørelse nr. 1128 af 18. december 1997 om  

 administrationsgodtgørelse og beløbsgrænse i forbindelse  

 med lønindeholdelse.
Beløbet er fastsat med hjemmel i § 4, stk.  

 3, i lovbekendtgørelse nr. 601 af 19. august 1998 om Det Fælles  

 Lønindeholdelsesregister.
Er der tale om flere mindre  

 gældsposter, som enkeltvis ikke overstiger minimumsgrænsen, er  

 summen afgørende, så længe de administreres af den samme  

 inddrivelsesmyndighed.
Har skyldneren andre restancer til kommunen eller  

 staten, som der også er hjemmel til lønindeholdelse for, vil der  

 derfor være mulighed for en sammenlægning af beløbene,  

 således at man når op over mimimumsgrænsen.
Der er ikke  

 fastsat en minimumsgrænse for indtrædelsesretten.
Den foreslåede ændring har endvidere til  

 hensigt at pålægge indeholdelsespligtige, for eksempel en  

 arbejdsgiver, at overholde administrative bestemmelser om  

 fremgangsmåden ved lønindeholdelse.
Overholder den  

 indeholdelsespligtige ikke forskrifterne, kan den indeholdelsespligtige  

 straffes med bøde.
 De administrative forskrifter vil blive fastsat i  

 samråd med Finansstyrelsen.
Til nr. 8 og 9 Den foreslåede ændring fastslår, at  

 loven træder i kraft den 1. juli 2000.
 I ændringsforslaget er der endvidere taget hensyn  

 til, at bibliotekerne skal have mulighed for at tilrette de lokale  

 bestemmelser og administrative systemer i lyset af de nye regler om  

 opkrævning af gebyrer.
Hanne Andersen (S) fmd.  

  Søren Hansen (S)  Carsten Hansen (S)  

  Peder Sass (S)  Jytte Wittrock (S)  

  Margrete Auken (SF)  Peter Duetoft (CD)  

 Henrik Svane (RV)  Ole Sohn (SF)  

  Ester Larsen (V)  Kim Andersen (V)  

  Kristian Jensen (V)  Jens Rohde (V)  

  Brian Mikkelsen (KF)  Ole Donner (DF) nfmd.   

 Poul Nødgaard (DF)  Tove Videbæk (KRF) Enhedslisten og Frihed 2000 havde ikke medlemmer i  

 udvalget.
Bilag Nogle af udvalgets spørgsmål til  

 kulturministeren og dennes svar herpå Spørgsmål 1, 29 og 36 og svarene herpå  

 er optrykt efter ønske fra Venstre og Det Konservative Folkeparti.
 Spørgsmål 7 og svaret herpå er optrykt  

 efter ønske fra Kristeligt Folkeparti.
 Spørgsmål 22 og 49 og svarene herpå er  

 optrykt efter ønske fra Socialistisk Folkeparti.
 Spørgsmål 1:
Vil ministeren sikre sig, at det i § 22, stk. 2, og i § 23  

 omtalte varsel bliver af mindst 1 til 2 års varighed, så der  

 bliver tid til den politiske behandling af spørgsmålet  

 herunder mulighed for at få etableret samarbejdsaftaler   i den enkelte  

 kommune? Svar:
 Ordningerne i § 22 og i § 23 vedrører kommunernes  

 mulighed for at opkræve betaling hos hinanden for lån, der  

 formidles som led i folkebibliotekernes lånesamarbejde   det vil sige  

 lån fra andet bibliotek, der rekvireres af en bruger fra det lokale  

 folkebibliotek (jf. § 22), og lån, som en bruger ved personligt  

 fremmøde foretager på en fremmed kommunes folkebibliotek   den  

 såkaldte mellemkommunale lånervandring (jf. § 23).
 Ordningerne har det til fælles, at de skal medvirke  

 til at sikre den enkelte kommunes ansvar for biblioteksbetjeningen af egne  

 borgere og fremme samarbejdet mellem kommunerne på  

 biblioteksområdet.
Betaling i folkebibliotekernes lånesamarbejde Ordningen i § 22 er baseret på  

 UBIS-betænkningens (Betænkning 1347, 1997) anbefaling af, at der  

 bør indføres økonomiske styringsmekanismer i  

 folkebibliotekernes lånesamarbejde.
Anbefalingen er baseret på,  

 at bibliotekernes materialekataloger er blevet synlige for alle biblioteker  

 ved anvendelse af informationsteknologi.
Dette tilsiger, at man bør  

 fremme udnyttelsen af bestandene med henblik på at optimere servicen  

 over for lånerne.
Ved at indføre den mulighed, at det  

 rekvirerende folkebibliotek betaler for indlån fra andre biblioteker,  

 sikrer man, at lånesamarbejdet i højere grad bliver  

 selvregulerende.
Man vil endvidere undgå at skulle fastsætte  

 retningslinier for bibliotekernes adfærd i tilknytning til at  

 fremskaffe materialer, som det enkelte bibliotek ikke selv råder over.
 Endelig vil ordningen give de kommuner, hvor borgerne i  

 stort omfang efterspørger materiale fra andre kommuner, en anledning  

 til at overveje spørgsmålet om opbygning af egne samlinger.
 Det bør understreges, at ordningen er en mulighed  

 for bibliotekerne, og at kommuner, der ligger i nærheden af hinanden,  

 kan indgå aftaler om lånesamarbejdet som alternativ til  

 betalingsordningen.
Det bør også understreges, at ordningen kun  

 vedrører lånesamarbejdet mellem folkebibliotekerne.
Den  

 statslige overbygningsfunktion, der varetages af centralbibliotekerne,  

 Statsbiblioteket, Danmarks Blindebibliotek og øvrige statslige og  

 statsstøttede biblioteker, vil efter lovforslaget kunne benyttes af  

 folkebibliotekerne uden betaling.
Betaling for mellemkommunale lånervandringer Ordningen i § 23 er navnlig rettet mod de situationer,  

 hvor borgere fra nabokommuner i meget stort omfang benytter en kommunes  

 folkebibliotek, og hvor folkebiblioteket kan opleve denne benyttelse som en  

 stor belastning.
Der vil typisk være tale om, at borgere fra mindre  

 oplandskommuner benytter et større bibliotek   for eksempel i den  

 kommune, hvor de arbejder eller køber ind.
Den mellemkommunale betalingsordning vil medvirke til at  

 fremme, at kommunerne i større udstrækning kommer til at dele  

 ansvaret for biblioteksbetjeningen på mellemkommunalt og regionalt  

 niveau.
Ordningen vil virke som et signal til kommunerne om, at det er en god  

 idé at drøfte mulighederne for samarbejde med udgangspunkt i  

 lokalbefolkningens benyttelsesmønstre og med henblik på at  

 udnytte kommunernes samlede ressourcer til bibliotekerne på den mest  

 hensigtsmæssige måde.
Regelfastsættelse i bekendtgørelse Som det fremgår af lovforslaget skal der  

 fastsættes uddybende regler i en bekendtgørelse om blandt andet  

 betalingens størrelse og varsel for så vidt angår  

 betalingen mellem folkebibliotekerne for rekvirerede lån (§ 22) og for  

 den mellemkommunale betalingsordning (§ 23).
 I det uddybende regelsæt vil der i samråd med  

 de kommunale parter blive fastsat særskilte regler i tilknytning til de  

 to ordninger.
 Med hensyn til formidling af lån i  

 lånesamarbejdet (§ 22) vil betalingen blive fastsat, så den  

 dækker det långivende biblioteks omkostninger i forbindelse med  

 at formidle lånet (f.eks. administrations- og  

 forsendelsesomkostninger). Varslet vil blive fastsat således, at  

 ordningen kommer til at fungere på en administrativ  

 hensigtsmæssig måde.
Et folkebibliotek vil over for omverdenen kunne oplyse, at  

 det opkræver den pågældende betaling samt bibliotekets  

 opkrævningsterminer.
Biblioteket vil hermed give andre folkebiblioteker  

 en mulighed for at overveje, hvilket bibliotek det skal henvende sig til ved  

 rekvirerede lån, og om det vil være formålstjenligt at  

 indgå aftale med det pågældende bibliotek om  

 lånesamarbejdet.
Med hensyn til fastsættelse af de nærmere  

 regler i tilknytning til den mellemkommunale betalingsordning (§ 23) vil  

 Kulturministeriet efter drøftelse med de kommunale parter lægge  

 afgørende vægt på, at ordningen kommer til at fungere  

 så smidigt som muligt og som løftestang for et udbygget  

 samarbejde mellem folkebibliotekerne.
Reglerne vil derfor blandt andet  

 omfatte en bagatelgrænse for betalingen for den fremmedkommunale  

 biblioteksbenyttelse samt regler om betalingsvarsel mellem kommunerne.  

 Varslet vil blive af 1 til 2 års varighed, således at kommunerne  

 har god tid til at drøfte muligheden for at samarbejde som alternativ  

 til betalingsordningen.
Endelig vil jeg henlede opmærksomheden på  

 kommunernes mulighed for at etablere et biblioteksråd mellem flere  

 kommuner med henblik på samordning af biblioteksvirksomheden.
Det er  

 mit håb, at kommunerne og folkebibliotekerne vil gøre brug af  

 denne mulighed.
 Spørgsmål 7:
Hvordan vil ministeren sikre, at bibliotekerne udelukker,  

 at der gives adgang til porno, herunder børneporno, via Internettet  

 på bibliotekerne? Svar:
 Ved vurderingen af de tiltag, der kan dæmme op for  

 Internetmisbrug på bibliotekerne, bør man efter min mening  

 foretrække løsninger, hvor bibliotekerne dels søger at  

 besværliggøre muligheden for ikke-ønskelig  

 Internetbenyttelse, dels søger at inspirere brugerne til en  

 benyttelse, der er i overensstemmelse med bibliotekernes formål.
Bibliotekerne kan for eksempel tilstræbe at anbringe  

 pc erne i et åbent miljø, hvor andre brugere og bibliotekets  

 personale har sin gang.
I kombination hermed kan bibliotekerne ved skiltning  

 gøre opmærksom på, at ulovlig adfærd på  

 Internettet vil blive politianmeldt.
Enkelte biblioteker har indlagt elektroniske filtre  

 såkaldte »Net Nannies«.
De elektroniske filtre frasorterer specielle  

 Internetadresser eller søgeord.
Ifølge de oplysninger,  

 ministeriet har modtaget, virker disse »Net  

 Nannies« sjældent efter hensigten.  

 Således er der eksempler på, at materiale, der burde blive  

 frasorteret via filteret, ikke bliver det.
Der er også eksempler  

 på, at filtrene frasorterer lødigt materiale, der er i  

 overensstemmelse med bibliotekernes formål.
Som et eksempel herpå  

 kan nævnes, at ordet »sex« betyder køn på engelsk.
Der vil derfor  

 blive frasorteret biblioteksrelevant engelsk materiale om for eksempel  

 kønsforskning, hvis man lader filteret frasortere materiale eller  

 Internetadresser, som indeholder ordet »sex«.
 Så længe der ikke findes holdbare tekniske  

 løsninger, er det ministeriets opfattelse, at de præventive  

 tiltag bør foretrækkes frem for direkte indgreb.
 Med hensyn til øvrige tiltag henledes  

 opmærksomheden på de almindelige bemærkninger til  

 lovforslagets § 1, hvor det bemærkes, at folkebibliotekerne skal udvide  

 deres kendskab til Internet og udvikle deres service, navnlig med henblik  

 på at udnytte nettets muligheder i forhold til uddannelse, formidling  

 af offentlig information samt alment kulturelle formål.
 Biblioteksstyrelsen vil følge udviklingen på  

 området, og såfremt der skønnes behov herfor, vil  

 styrelsen udarbejde vejledende retningslinjer.
 Spørgsmål 22:
Hvad vil ministerens holdning være til et forslag  

 om, at staten overtager bibliotekernes udgifter til katalogiseringsbidrag  

 mod, at bloktilskuddet nedsættes tilsvarende? Svar:
 Opgaverne i tilknytning til de bibliografiske  

 registreringer i Danmark varetages af Dansk BiblioteksCenter A/S, der ejes i  

 fællesskab af staten, Kommunernes Landsforening, Københavns  

 Kommune og Gyldendal A/S.
 Opgaverne omfatter:
 Dansk BiblioteksCenters virksomhed finansieres på  

 følgende måde:
 Data skabes (Nationalbibliografien,  

 bibliotekskatalogiseringen og registrering af forskningsbibliotekernes  

 bestande i DanBibsystemet):
 Adgang sker (via bibliotekernes benyttelse af  

 DanBibsystemet):
 Som det fremgår, skal folkebibliotekernes betaling  

 for bibliotekskatalogiseringen på ca. 30 mio. kr. ses i  

 sammenhæng med den øvrige finansiering af dataskabelsen i  

 bibliotekernes fælles bibliografiske system.
Det er min umiddelbare opfattelse, at en statslig  

 overtagelse af kommunernes finansiering af bibliotekskatalogiseringen vil  

 være et udtryk for en hensigtsmæssig opgavefordeling mellem  

 staten og kommunerne.
Staten vil hermed få det samlede ansvar for  

 skabelsen af bibliografiske data, som er nødvendige for samarbejdet og  

 sammenhængskraften i bibliotekssektoren   og som i øvrigt  

 indgår som led i kulturbevaringen.
En sådan løsning vil  

 naturligvis forudsætte en aftalemæssig ordning med de kommunale  

 parter.
 De statslige biblioteker og folkebibliotekerne vil  

 herefter få adgang til de bibliografiske data mod en betaling, der  

 dækker drift og udvikling af adgangssystemet (DanBib), men altså  

 ikke indholdet.
Jeg henleder i øvrigt opmærksomheden  

 på, at Kulturministeriet og de kommunale parter i øjeblikket  

 drøfter spørgsmålet om folkebibliotekernes  

 medfinansiering af adgangen til DanBibsystemet i lyset af lovforslagets  

 forslag om at give offentligheden adgang til DanBib via Internet.
Baggrunden  

 for drøftelserne er, at den gratis adgang til søgning i det  

 alment tilgængelige DanBibsystem vil medføre en risiko for, at  

 bibliotekerne reducerer antallet af kommandoer i det professionelle  

 system.
Drøftelserne med de kommunale parter har til  

 formål at finde en anden betalingsmodel for folkebibliotekernes  

 benyttelse af DanBibsystemet end den kommandobaserede.
Kulturministeriet har  

 i drøftelserne givet udtryk for, at det var en mulighed, at staten  

 også overtager finansieringen af folkebibliotekernes adgang til  

 DanBibsystemet mod en tilsvarende reduktion af bloktilskuddet, men denne  

 mulighed har ikke umiddelbart kunnet opnå de kommunale parters  

 tilslutning.
Sammenfattende kan det efter min opfattelse være  

 hensigtsmæssigt, hvis staten overtog såvel finansieringen af  

 katalogiseringsbidraget som finansieringen af folkebibliotekernes adgang til  

 DanBibsystemet mod, at bloktilskuddet nedsættes tilsvarende.
En  

 gennemførelse af disse forslag afhænger imidlertid som  

 nævnt af de kommunale parters tilslutning.
 Spørgsmål 29:
 Ministeren bedes oplyse, om det vil være muligt at  

 ændre § 23, således at der lægges vægt på, at  

 kommuner kan indgå samarbejdsaftaler, hvorefter brugere fra de  

 implicerede kommuner kan låne materiale fra hinandens folkebiblioteker,  

 og hvor mulighed for betaling nævnes som et element, der kan  

 indgå i aftalerne, men ikke det eneste.
 Svar:
 Som det er fremgået af mine tidligere svar i  

 tilknytning til den mellemkommunale betalingsordning lægger jeg  

 afgørende vægt på, at ordningen vil tilskynde kommunerne  

 til at samarbejde om biblioteksbetjeningen i de lokalområder, hvor  

 borgere i høj grad søger til en anden kommunes bibliotek.
 For at understrege denne intention er jeg indstillet  

 på   som det også fremgår af mit svar på  

 spørgsmål nr. 23 (L 78 - bilag 27)   at forpligte de kommuner,  

 der i stort omfang betjener borgere fra andre kommuner, til at tilbyde disse  

 kommuner en samarbejdsaftale, før den mellemkommunale betaling kan  

 finde sted.
 En sådan ordning vil kunne indføjes i de  

 uddybende regelsæt, der skal udarbejdes i samarbejde med de kommunale  

 parter efter lovens vedtagelse (jf. lovforslagets § 23, stk. 2). Det vil  

 således ikke være nødvendigt at ændre ordlyden i §  

 23.
 Spørgsmål 36:
Er ministeren indstillet på at fremskynde  

 udarbejdelse af regelsæt for mellemkommunal betaling? Svar:
 Foranlediget af spørgsmålet har  

 Kulturministeriet haft drøftelser med de kommunale parter om de  

 nærmere regler i tilknytning til den mellemkommunale betalingsordning i  

 lovforslagets § 23.
Parterne er enige om, at betalingen skal udregnes på  

 grundlag af det faktiske antal lån, borgerne fra én kommune  

 foretager i en anden kommune.
Der er enighed om, at antallet af lån  

 mellem to kommuner skal opgøres netto, og at det mellemkommunale  

 lån opgøres årligt.
 Der fastsættes en pris på 10 kr. pr.  

 lån, som er et skønsmæssigt fastsat  

 administrationsgebyr.
 Der er enighed om, at et uddybende regelsæt skal  

 indeholde følgende:
Ad 1-2 Minimumsgrænser Der er enighed om, at der fastsættes to  

 minimumsgrænser i tilknytning til ordningen:
Baggrunden for forslaget Minimumsgrænsen på de 7 pct. svarer til den  

 gennemsnitlige mellemkommunale lånervandring på landsplan (jf.  

 mit svar på spørgsmål 14   L 78, bilag 12). Det er  

 således kun kommuner, som har en lånervandring til andre kommuner  

 over landsgennemsnittet, der kan komme i betragtning i tilknytning til  

 ordningen.
Ordningen bliver hermed rettet mod de tilfælde, hvor en  

 kommunes borgere i et væsentligt omfang søger til andre  

 kommuners biblioteker (set i forhold til benyttelsen af bopælskommunens  

 bibliotek).
 For centralbibliotekernes vedkommende er  

 minimumsgrænsen fastsat til 10 pct., idet centralbibliotekerne i  

 større udstrækning end folkebibliotekerne er forpligtet til at  

 stå til rådighed for andre kommuners borgere.
Minimumsgrænsen på de 1000 enheder er fastsat  

 ud fra den betragtning, at en låntagende kommunes lån skal  

 påføre en långivende kommune en vis belastning, før  

 betaling kan finde sted.
Minimumsgrænsen vil betyde, at regningen for  

 de mellemkommunale lån som minimum vil andrage 10.000 kr. (efter at  

 lånervandringen er opgjort netto). Man undgår herved, at der  

 sendes regninger på småbeløb mellem kommunerne.
Ad 3-4 Varslingsregler og tilbud om  

 bibliotekssamarbejde Den mellemkommunale betaling opgøres på  

 grundlag af låneomfanget over en periode fra den 1. januar   31.  

 december og kan først opkræves efter periodens udløb.
Der  

 skal gives et varsel af en varighed på mindst 18 måneder forud  

 for opkrævningstidspunktet.
 Der kan tidligst opkræves betaling den 1. januar  

 2003 for perioden 1. januar   31. december 2002.
 I forbindelse med afgivelse af varsel skal en  

 långivende kommune tilbyde en låntagende kommune forhandling om  

 etablering af samarbejde som alternativ til betalingsordningen.
 Varslingsreglerne har til formål dels at sikre, at  

 en låntagende (og dermed varslet) kommune skal kunne nå at  

 indkalkulere en mellemkommunal betaling i sit budget, og dels at sikre, at de  

 relevante kommuner har god tid til at overveje en samarbejdsløsning  

 som alternativ til den rene betalingsordning.
 Baggrunden for, at der først kan opkræves  

 betaling for perioden 1. januar   31. december 2002, er, at alle kommuner  

 skal have passende tid til dels at foretage en registrering af det lokale  

 omfang af den mellemkommunale lånervirksomhed og dels at drøfte  

 mulighederne for samarbejde.
 Spørgsmål 49:
 I fortsættelse af svaret på  

 spørgsmål 22 bedes ministeren oplyse, om det vil være  

 nødvendigt med et ændringsforslag for at gennemføre  

 forslaget om, at staten overtager finansieringen af katalogiseringsbidraget  

 mod en tilsvarende nedsættelse af bloktilskuddet.
 Svar:
 Som det fremgår af mit svar på  

 spørgsmål nr. 22 (L 78   bilag 18), vil det kræve de  

 kommunale parters tilslutning, at staten overtager finansieringen af  

 katalogiseringsbidraget mod en tilsvarende nedsættelse af  

 bloktilskuddet.
Bibliotekskatalogiseringen er ikke fastsat ved lov, men  

 indgår i en sammenhæng med det såkaldte DanBibsamarbejde,  

 der består af en række aftaler mellem staten, Kommunernes  

 Landsforening samt Københavns og Frederiksberg Kommuner som  

 opdragsgivere i forhold til Dansk BiblioteksCenter A/S vedrørende  

 udførelse af bibliografiske opgaver for biblioteksvæsenet mv.
En  

 ændring af finansieringsgrundlaget for bibliotekskatalogisering vil  

 således kræve en ændring af disse aftaler.
 Opmærksomheden henledes i denne forbindelse på  

 bemærkningerne til lovforslagets § 16, hvor Dansk BiblioteksCenter A/S  

  opgaver i tilknytning til nationalbibliografien, bibliotekskatalogiseringen  

 og den nationale fælles bibliotekskatalog, DanBib, er nærmere  

 omtalt.
