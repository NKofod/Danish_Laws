Betænkning afgivet af Transport-, Bygnings- og Boligudvalget den 23. november 2017 Betænkning over Forslag til lov om ændring af færdselsloven (Ændring af sanktioner for foretagelse af ulovlige konstruktive ændringer i motordrevne køretøjers forureningsbegrænsende udstyr) [af transport-, bygnings- og boligministeren (Ole Birk Olesen)]:
1. Ændringsforslag Der er stillet 7 ændringsforslag til lovforslaget.
Transport-, bygnings- og boligministeren har stillet ændringsforslag nr. 1 og 3-7. Enhedslistens medlemmer af udvalget har stillet ændringsforslag nr. 2.
2. Udvalgsarbejdet Lovforslaget blev fremsat den 4. oktober 2017 og var til 1. behandling den 3. november 2017. Lovforslaget blev efter 1. behandling henvist til behandling i Transport-, Bygnings- og Boligudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og transport-, bygnings- og boligministeren sendte den 19. juli 2017 dette udkast til udvalget, jf. (folketingsåret 2016-17) TRU alm. del  bilag 410. Den 17. oktober 2017 sendte transport-, bygnings- og boligministeren de indkomne høringssvar og et notat herom til udvalget.
Spørgsmål Udvalget har stillet 3 spørgsmål til transport-, bygnings- og boligministeren til skriftlig besvarelse, som denne har besvaret.
3. Indstillinger Et flertal i udvalget (S, DF, EL, ALT, RV og SF) indstiller lovforslaget til vedtagelse med de stillede ændringsforslag.
 Et mindretal i udvalget (V, LA og KF) indstiller lovforslaget til vedtagelse med de af transport-, bygnings- og boligministeren stillede ændringsforslag.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af transport-, bygnings- og boligministeren, tiltrådt af udvalget:
 1) Efter nr. 1 indsættes som nyt nummer:
»01. I § 118, stk. 1, 1. pkt., ændres »stk. 6« til: »stk. 7«.« [Konsekvensændring] Af et mindretal (EL), tiltrådt af et flertal (S, DF, ALT, RV og SF):
 2) I det under nr. 2 foreslåede § 118, stk. 6, ændres »udstyr, der« til: » udstyr, som«.
[Forhøjelse af bødeniveau i gentagelsestilfælde] Af transport-, bygnings- og boligministeren, tiltrådt af udvalget:
 3) Efter nr. 2 indsættes som nye numre:
 »02. I § 118, stk. 6, der bliver stk. 7, ændres »§ 126, stk. 1, nr. 5« til: »§ 126, stk. 1, nr. 4«.
 03. § 118, stk. 8, 3. pkt., der bliver stk. 9, 3. pkt., ophæves, og i stedet indsættes:
»Ved fastsættelsen af bøder for føreres og virksomheders overtrædelse af bestemmelserne om brugen af takografen, diagramark og takografkort, som er omfattet af 2. pkt., skal det indgå som en skærpende omstændighed, i hvilket omfang overtrædelsen er egnet til at forhindre effektiv kontrol med overholdelsen af bestemmelserne, som er omfattet af 2. pkt.
Det skal endvidere indgå som en særlig skærpende omstændighed, om den effektive kontrol med overholdelsen af bestemmelserne, som er omfattet af 2. pkt., er søgt forhindret.«« [Konsekvensændringer] 4) Efter nr. 5 indsættes som nyt nummer:
»04. I § 134, stk. 4, ændres »stk. 7« til: »stk. 8«.« [Konsekvensændring] Ny paragraf 5) Efter § 1 indsættes som ny paragraf:
»§ 01 I lov nr. 697 af 8. juni 2017 om ændring af færdselsloven (Ændring af sanktionerne på køre- og hviletidsområdet m.v.) foretages følgende ændring:
1. § 1, nr, 11 og 12, ophæves.« [Konsekvensændring] Til § 2 6) Efter »1. januar 2018« indsættes: », jf. dog stk. 2«.
[Konsekvensændring] 7) Efter stk. 1 indsættes som nyt stykke:
»Stk. 2. Transport-, bygnings- og boligministeren fastsætter tidspunktet for ikrafttrædelsen af § 1, nr. 02 og 03.« [Konsekvensændring] Bemærkninger Til nr. 1 og 4 De foreslåede ændringer er redaktionelle ændringer af ordensmæssig karakter, der har til formål at foretage konsekvensændringer som følge af lovforslagets § 1, nr. 2.
Til nr. 2 Ændringsforslaget har til formål at skærpe retningslinjerne for udmåling af bøder for henholdsvis ejere og chauffører, der gentagne gange overtræder reglerne.
Social dumping inden for landevejstransporten påfører de danske vognmænd og chauffører unfair konkurrence og er en trussel mod erhvervet som helhed og mod chaufførernes arbejds- og lønforhold i særdeleshed.
Social dumping på landevejen finder sted på mange måder: ulovlig cabotage, snyd med køre- og hviletid og takograf og nu også snyd med de forureningsbegrænsende foranstaltninger, der er koblet på motoren i lastbilerne, som det på det sidste er konstateret ved vejsidekontroller i Norge, Tyskland og Danmark, hvor tungvognspolitiet har konstateret snyd med det forureningsbegrænsende udstyr i 20 pct. af de kontrollerede lastbiler (i Norge var det helt op til 70 pct. i en kontrol! ). Der er næsten udelukkende tale om udenlandske lastbiler  fortrinsvis østeuropæiske.
Enhedslisten mener, at der skal sættes hårdt ind mod alle former for snyd og unfair konkurrence i landevejstransporten, både gennem øget (vejside)kontrol, men også gennem udstedelse af klækkelige bøder til vognmænd og chauffører, som bevidst overtræder reglerne.
Enhedslisten konstaterer også, at en række af de europæiske lande gennemfører kraftigt forhøjede bøder på forskellige områder og indførelse af krav om mindsteløn i kampen mod social dumping inden for landevejstransporten.
Forslagene til bødestørrelser i det foreliggende lovforslag finder Enhedslisten helt utilstrækkelige  især forslaget til bødestørrelser i gentagelsestilfælde er for små.
Hvis en vognmand eller chauffør gentagne gange overtræder reglerne, er der jo tale om overlagt snyd på baggrund af en økonomisk kalkule, der indebærer en »sandsynlighedsberegning« for opdagelse sammenholdt med bødestørrelsen, hvis det sker.
En bødestørrelse på 65.000 kr., hvis man bliver taget for sjette gang! , er således helt utilstrækkelig.
Derfor foreslår Enhedslisten bødestørrelserne kraftigt forhøjet i gentagelsestilfælde i forhold til forslagene i lovforslaget.
 Regeringens lovforslag indeholder forslag om, at bøden til ejere i gentagelsestilfælde forhøjes med henholdsvis 10.000 kr. (ved brug af køretøjer med tilladt totalvægt på 3.500 kg eller derover) og 2.500 kr. (ved brug af køretøjer med tilladt totalvægt under 3.500 kg) for hver overtrædelse, jf. lovforslagets almindelige bemærkninger punkt 2.1.2. For chauffører forhøjes bøden ved gentagelsestilfælde med henholdsvis 5.000 kr. og 1.500 kr. for hver overtrædelse, afhængigt af om der er tale om brug af køretøjer med tilladt totalvægt på over eller under 3.500 kg, jf. lovforslagets almindelige bemærkninger punkt 2.2.2.
Ændringsforslaget indebærer, at bøden til ejere i gentagelsestilfælde forhøjes med henholdsvis 20.000 kr. (ved brug af køretøjer med tilladt totalvægt på 3.500 kg eller derover) og 5.000 kr. (ved brug af køretøjer med tilladt totalvægt under 3.500 kg) for hver overtrædelse.
For chauffører forhøjes bøden ved gentagelsestilfælde med henholdsvis 10.000 kr. og 3.000 kr. for hver overtrædelse, afhængigt af om der er tale om brug af køretøjer med tilladt totalvægt på over eller under 3.500 kg. Ændringsforslaget betyder f.eks., at bødestraffen for en ejer, der for sjette gang overtræder reglerne (ved brug af køretøjer med tilladt totalvægt på 3.500 kg eller derover) hæves fra 65.000 kr. til 115.000 kr.
 De foreslåede retningslinjer for udmåling af bøder til ejeren, jf. lovforslagets almindelige bemærkninger punkt 2.1.2, som justeret efter dette ændringsforslag fremgår herefter af skemaet nedenfor:
 De foreslåede retningslinjer for udmåling af bøder til føreren, jf. lovforslagets almindelige bemærkninger punkt 2.2.2, som justeret efter dette ændringsforslag fremgår herefter af skemaet nedenfor:
Til nr. 3 og 5 De bestemmelser, der foreslås indsat, er en gengivelse af § 1, nr. 11 og 12, i lov om ændring af færdselsloven (Ændring af sanktionerne på køre- og hviletidsområdet m.v.), jf lov nr. 697 af 8. juni 2017. Dog er henvisningerne til § 118, stk. 6 og 8, ændret til stk. 7 og 9. Dette skyldes, at lov nr. 697 af 8. juni 2017 endnu ikke vil være trådt i kraft på tidspunktet for nærværende lovforslags ikrafttræden.
De foreslåede ændringer tager derfor højde for den ændring af styknummereringen, der følger af § 1, nr. 2, i lovforslaget.
Samtidig ophæves § 1, nr. 11 og 12, i lov nr. 697 af 8. juni 2017 (Ændring af sanktionerne på køre- og hviletidsområdet m.v.), jf. ændringsforslag nr. 5.
 Ændringerne er alene redaktionelle ændringer af ordensmæssig karakter og indebærer ikke indholdsmæssige ændringer af § 1, nr. 11 og 12, i lov nr. 697 af 8. juni 2017.
Til nr. 6 Den foreslåede ændring er en redaktionel ændring af ordensmæssig karakter, der skyldes indsættelse af et stk. 2 i bestemmelsen.
Til nr. 7 Der foreslås indsat et stk. 2, hvoraf fremgår, at transport-, bygnings- og boligministeren fastsætter tidspunktet for ikrafttrædelsen af § 1, nr. 02 og 03. Den foreslåede bestemmelse medfører, at bestemmelserne, der med redaktionelle ændringer er en gengivelse af § 1, nr. 11 og 12, i lov nr. 697 af 8. juni 2017, kan sættes i kraft samtidig med de øvrige bestemmelser i lov nr. 697 af 8. juni 2017. Der henvises i øvrigt til bemærkningerne til ændringsforslag nr. 3 til § 1.
Kim Christiansen (DF) nfmd.
Merete Dea Larsen (DF) Claus Kvist Hansen (DF) Mette Hjermind Dencker (DF) Jan Erik Messmann (DF) Henrik Brodersen (DF) Kristian Pihl Lorentzen (V) Hans Andersen (V) Hans Christian Schmidt (V) Jane Heitmann (V) Louise Schack Elholm (V) Britt Bager (V) May-Britt Kattrup (LA) Villum Christensen (LA) Rasmus Jarlov (KF) Christian Rabjerg Madsen (S) Mattias Tesfay (S) Kaare Dybvad (S) Lennart Damsbo-Andersen (S) fmd.
Magnus Heunicke (S) Rasmus Prehn (S) Mette Reissmann (S) Daniel Toft Jakobsen (S) Henning Hyllested (EL) Søren Egge Rasmussen (EL) Nikolaj Amstrup (ALT) Andreas Steenberg (RV) Karsten Hønge (SF) Kirsten Normann Andersen (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
