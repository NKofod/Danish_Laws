 Afgiften for officiel markbesigtigelse i 1988 forventes forhøjet til  

 kr. 175 pr. kontrakt plus kr. 17.50 pr. ha pr. besigtigelse, og afgiften for  

 Statsfrøkontrollens administration af sædekornsordningen forventes at blive  

 kr. 3.50 pr. ha besigtiget af autoriseret kontrollør og kr. 8.00 pr. ha  

 besigtiget af officielle kontrollører samt kr. 40.00 pr. forseglet parti.
 Frøkontrolkommissionens Kontaktudvalg for Sædekorn har for 1988 anbefalet  

 en forhøjelse af afgifterne for officiel markbesigtigelse og for  

 Statsfrøkontrollens administration af sædekornskontrollen til følgende:
Officiel markbesigtigelse Markbesigtelse betales med en grundafgift på kr. 175 pr. kontrakt plus en  

 arealafgift på kr. 17.50 pr. ha pr. besigtigelse.
Administrationsomkostninger Til dækning af Statsfrøkontrollens omkostninger ved administrationen af  

 sædekornsordningen betales kr. 3.50 pr. ha besigtiget af de af  

 Statsfrøkontrollen autoriserede kontrollører og kr. 8.00 pr. ha besigtiget af  

 officielle kontrollører.
Desuden betales en afgift på kr. 40.00 for hvert  

 forseglet parti sædekorn.
Administration af arealer, der skal eller ønskes officielt besigtiget,  

 giver Statsfrøkontrollen større omkostninger end øvrige arealer.
Derfor er  

 afgiften - i modsætning til tidligere år - differentieret, afhængig af, om  

 der har været officiel besigtigelse eller besigtigelse ved autoriseret  

 kontrollør + efterkontrol.
 De foreslåede afgifter skal forelægges Frøkontrolkommissionen og indsendes  

 til Landbrugsministeriet til endelig godkendelse, men af hensyn til branchens  

 planlægning ønsker Statsfrøkontrollen allerede nu at orientere om sagen.
