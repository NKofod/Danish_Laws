Nr LSF 127 Forslag til Lov om ændring af lov om teleterminaludstyr(* 1) Fremsat af forskningsministeren (Frank Jensen) den 18. januar 1995 Vedtaget ved tredjebehandling den 28. marts 1995 Lov nr. 255 af 19/04/1995 § 1 I lov nr. 230 af 8. april 1992 om teleterminaludstyr foretages følgende  

 ændringer:
 1. Lovens titel affattes således:
»Lov om satellitjordstations- og teleterminaludstyr«.
 2. I § 1 og § 2 indsættes efter  

 »teleterminaludstyr«: »og satellitjordstationsudstyr«.
 3. § 2, nr. 3, ophæves.
 Nr. 4 og 5 bliver herefter nr. 3 og 4.
 4. Efter § 5 indsættes:
»§ 5 a.
Forskningsministeren kan fastsætte regler om gebyrer  

 til dækning af omkostninger ved administration af loven og administrative  

 forskrifter udstedt i medfør af denne, herunder kan der fastsættes gebyrer  

 for godkendelse, tilsyn og kontrol.« 5. § 6, stk. 2, affattes således:
»Stk. 2. Er overtrædelsen begået af et selskab, en forening,  

 en selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.« § 2 Loven træder i kraft den 1. maj 1995.
Oprindeligt fremsat forslag § 1 I lov nr. 230 af 8. april 1992 om teleterminaludstyr, foretages følgende  

 ændringer:
 1. Lovens titel affattes således:
»Lov om satellitjordstations- og teleterminaludstyr.«.
 2. I § 1 og § 2 indsættes efter  

 »teleterminaludstyr«: »og satellitjordstationsudstyr.«.
 3. § 2, nr. 3, ophæves.
 Nr. 4 og 5 bliver herefter nr. 3 og 4.
 4. Efter § 5 indsættes:
»§ 5a.
Forskningsministeren kan fastsætte regler om gebyrer  

 til dækning af omkostninger ved administration af loven og administrative  

 forskrifter udstedt i medfør af denne, herunder kan der fastsættes gebyrer  

 for godkendelse, tilsyn og kontrol.«.
 5. § 6, stk. 2, affattes således:
»Stk. 2. Er overtrædelsen begået af et selskab, en forening,  

 en selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, jf. § 60 i lov om kommuners styrelse,  

 kan der pålægges kommunen eller det kommunale fællesskab bødeansvar.«.
§ 2 Loven træder i kraft den 1. maj 1995.
Bemærkninger til lovforslaget Almindelige bemærkninger A.
De gældende regler Teleterminaludstyrsområdet har siden slutningen af 1970'erne undergået en  

 liberaliseringsproces og i midten af 1980'erne blev det besluttet at  

 gennemføre en yderligere liberalisering, således at teleterminaludstyr frit  

 kunne forhandles og installeres under forudsætning af at udstyret opfyldte  

 visse tekniske krav.
I dag er området fuldstændigt liberaliseret.
Med  

 Folketingets vedtagelse af lov nr. 230 af 8. april 1992 om teleterminaludstyr  

 blev Rådets direktiv af 29. april 1991 om indbyrdes tilnærmelse af  

 medlemsstaternes lovgivning om teleterminaludstyr samt gensidig anerkendelse  

 af udstyrets overensstemmelse implementeret.
Loven bemyndiger  

 forskningsministeren til at fastsætte nærmere regler om teleterminaludstyr.
Bemyndigelsen er udnyttet gennem udstedelsen af en bekendtgørelse om  

 teleterminaludstyr jf. bekendtgørelse nr. 737 af 13. august 1994. Det fremgår  

 af denne bekendtgørelse, at teleterminaludstyr kun kan markedsføres, sælges  

 eller udleveres hvis udstyret er godkendt og korrekt mærket.
Der fastsættes  

 endvidere en række krav som teleterminaludstyret skal opfylde.
B.
Baggrunden for lovforslaget Formålet med forslaget er dels at skabe grundlag for gennemførelse her i  

 landet af Rådets direktiv 93/97/EØF af 29. oktober 1993 om supplering af  

 direktiv 91/263/EØF af 29. april 1991 for så vidt angår  

 satellitjordstationsudstyr (i det følgende benævnt  

 »satellitdirektivet«), dels at præcisere den hjemmelsmæssige  

 baggrund for gebyrbetalingen på området.
Direktiv 93/97/EØF er optrykt som  

 bilag til lovforslaget.
Satellitdirektivet omfatter satellitjordstationsudstyr.  

 Satellitjordstationsudstyr er udstyr, som kan anvendes til at sende, sende og  

 modtage eller til kun at modtage radiokommunikationssignaler, som formidles  

 via satellit eller andre rumbaserede systemer.
Satellitjordstationsudstyr,  

 der er bestemt til at blive anvendt som en del af en medlemsstats offentlige  

 telenet (infrastrukturen) er ikke omfattet af direktivet.
 Satellitjordstationsudstyret kan enten være bestemt eller ikke bestemt til  

 jordbaseret tilslutning til det offentlige telenet.
 Ved »jordbaseret tilslutning til det offentlige telenet« forstås  

 en tilslutning til det offentlige telenet, som ikke omfatter noget rumsegment  

 (satellit).
 I Europa-Kommissionens grønbog om en fælles politik for  

 satellitkommunikation i Det Europæiske Fællesskab (Komm. (90) 490) foreslås  

 indførelse af gensidig anerkendelse af typegodkendelser for  

 satellitjordstationsudstyr som en af de vigtige forudsætninger bl.a. for  

 etablering af et EU-marked for satellitjordstationsudstyr.
Ved direktiv 91/263/EØF (i det følgende benævnt  

 »terminaldirektivet«) blev der indført fuld gensidig anerkendelse  

 af typegodkendelser for teleterminaludstyr.
Teleterminaludstyr er udstyr, der  

 er bestemt til at blive tilsluttet det offentlige telenet.
Terminaldirektivet  

 blev implementeret i Danmark ved lov nr. 230 af 8. april 1992 om  

 teleterminaludstyr.
 Satellitjordstationsudstyr kan være teleterminaludstyr, jf. ovenfor,  

 hvorfor det er fundet hensigtsmæssigt at regulere satellitjordstationsudstyr  

 efter reglerne i terminaldirektivet.
Der er imidlertid ikke udtrykkeligt fastsat i terminaldirektivet, at det  

 finder anvendelse på satellitjordstationsudstyr.
Det er derfor i  

 satellitdirektivet fundet påkrævet at fastslå, at de retningslinier, der er  

 fastlagt i terminaldirektivet for teleterminaludstyr, også finder anvendelse  

 på satellitjordstationsudstyr.
 Satellitdirektivet træder i kraft den 1. maj 1995. Medlemsstaterne skal  

 senest samme dato have truffet de nødvendige foranstaltninger til  

 satellitdirektivets gennemførelse.
Lovforslaget indeholder ikke i sig selv bestemmelser om, hvilke krav der  

 skal gælde for satellitjordstationsudstyr.
Dette skyldes, at  

 bemyndigelsesbestemmelserne i lov om teleterminaludstyr, der giver  

 forskningsministeren hjemmel til at fastsætte nærmere regler om  

 teleterminaludstyr, anses for tilstrækkelige.
Med lovforslagets vedtagelse  

 vil bemyndigelsen udover teleterminaludstyr tillige finde anvendelse på  

 satellitjordstationsudstyr.
Der vil således blive opstillet regler for  

 satellitjordstationsudstyr om bl.a. bemyndigede organer, mærkning,  

 dokumentation for opfyldelsen af »de væsentlige krav« ved en  

 godkendelse, om intern produktionskontrol m.m.
Regelsættet om godkendelsessystemet og kravene til udstyret m.m. vil i  

 stor udstrækning være identisk med det gældende regelsæt for  

 teleterminaludstyr, hvorfor der henvises til bemærkningerne til lov om  

 teleterminaludstyr, jf.
Folketingstidende 1992, Tillæg A, spalte 3899 ff.
 Med lovforslaget foretages endvidere en justering og præcisering af gebyr-  

 og straffebestemmelserne jf. nedenfor.
C.
Lovens administrative og økonomiske konsekvenser De administrative og økonomiske konsekvenser vil svare til lov om  

 teleterminaludstyr, hvorfor der henvises til bemærkninger til lov om  

 teleterminaludstyr jf.
Folketingstidende 1992, Tillæg A, spalte 3909.
 Telestyrelsen vil kunne opkræve gebyrer for udgifter forbundet med  

 arbejdet med administrationen af loven, administrative forskrifter samt  

 godkendelse, tilsyn og kontrol, for udstyr der ikke tilsluttes det offentlige  

 telenet.
 I overensstemmelse med hjemlerne i § 2, stk. 5 i lov om visse forhold på  

 telekommunikationsområdet, jf. lovbekendtgørelse nr. 474 af 1. juni 1994, i §  

 6 i lov om offentlig mobilkommunikation, jf. lovbekendtgørelse nr. 473 af 1.  

 juni 1994, eller i § 9 i lov om offentlig personsøgning, jf. lov nr. 371 af  

 18. maj 1994, betaler netoperatørerne Telestyrelsens udgifter i forbindelse  

 med udarbejdelse af administrative forskrifter, det nationale og  

 internationale specifikationsarbejde på telekommunikationsområdet, generelle  

 godkendelsesforhold samt arbejdet i tilknytning til forvaltningsområdet,  

 herunder vedrørende forskellige udviklingsopgaver for udstyr der tilsluttes  

 det offentlige telenet.
 Vedrørende gebyrspørgsmålet i øvrigt henvises til bemærkningerne til  

 lovforslagets nr. 3 og 4.
Erhvervsøkonomiske konsekvenser Lovforslaget har ikke væsentlige erhvervsøkonomiske konsekvenser.
Miljømæssige konsekvenser Lovforslaget har ikke miljømæssige konsekvenser.
D.
Høring Lovforslaget har været sendt til høring i Statsministeriet,  

 Finansministeriet, Justitsministeriet og Erhvervsministeriet.
Endvidere er en  

 række organisationer, der er repræsenteret i Telerådet blevet hørt.
Bemærkninger til lovforslagets enkelte bestemmelser Til § 1 Til nr. 1 Med lovforslaget er det hensigten at de gældende regler i lov om  

 teleterminaludstyr også skal finde anvendelse på satellitjordstationsudstyr.
 Den foreslåede ændring af overskriften er derfor indsat for at skabe  

 nødvendig klarhed over lovens anvendelsesområde.
Til nr. 2 Ad § 1 og § 2 Efter lovforslaget bemyndiges ministeren til at fastsætte nærmere regler  

 for det danske godkendelsessystems opbygning og funktion, for de krav, der  

 fremover skal være opfyldt for satellitjordstationsudstyr, samt for de  

 foranstaltninger, der i øvrigt knytter sig hertil.
Der vil således blive  

 opstillet regler om bl.a. bemyndigede organer, mærkning, dokumentation for  

 opfyldelse af »de væsentlige krav« ved en godkendelse, om intern  

 produktionskontrol m.m.
Der henvises i øvrigt til de almindelige bemærkninger  

 ovenfor.
Til nr. 3 Ved indsættelse af § 5a om forskningsministerens adgang til at fastsætte  

 regler om gebyrer til dækning af omkostninger ved administration af loven og  

 administrative forskrifter udstedt i medfør af denne, herunder for  

 godkendelse, tilsyn og kontrol er det ud fra systematiske hensyn fundet  

 hensigtsmæssigt at ophæve § 2, nr. 3 hvorefter ministeren kan fastsætte  

 regler om betaling i forbindelse med godkendelse, tilsyn og kontrol.
Der er  

 tale om en uændret videreførelse af praksis på området.
Der henvises i øvrigt  

 til bemærkningerne til nr. 4.
Til nr. 4 Bestemmelsen foreslås indsat med henblik på at videreføre den hidtidige  

 gebyrpolitik.
Der er tale om en præcisering af den hjemmelsmæssige baggrund  

 for opkrævning af betaling i forbindelse med godkendelse, tilsyn og kontrol,  

 der er tilvejebragt i lovens § 2, nr. 3.
Af bemærkningerne til § 2, nr. 3 i lov om teleterminaludstyr, jf.  

 Folketingstidende, Tillæg A spalte 3909, fremgår det at der bliver opkrævet  

 betaling for arbejdet med godkendelse, tilsyn og kontrol.
Det er overladt til  

 de involverede organer at opkræve betaling for arbejdet i forbindelse med  

 godkendelse, tilsyn og kontrol.
I dag er Telestyrelsen, Dansk Standard og  

 DELTA Dansk Elektronik, Lys og Akustik bemyndigede organer i henhold til  

 teleterminaldirektivet.
Telestyrelsen tager betaling for omkostninger i  

 forbindelse med egentlig markedskontrol.
Udgifter til markedskontrol, hvor  

 det viser sig, at udstyret opfylder de fastsatte krav, dækkes ved opkrævning  

 af årlige gebyrer hos de selskaber, der driver telenet omfattet af ene- eller  

 særrettigheder.
 Samtidig præciseres at Telestyrelsen i overensstemmelse med hidtidig  

 praksis i gebyrerne indregner udgifter forbundet med de opgaver Telestyrelsen  

 påtager sig i forbindelse med godkendelsesprocedurerne, herunder det  

 internationale arbejde og udarbejdelsen af administrative forskrifter  

 (bekendtgørelser m.v.) for udstyr der ikke tilsluttes det offentlige telenet.  

 Der henvises i øvrigt til afsnit C i de almindelige bemærkninger.
Til nr. 5 Bestemmelsen foreslås indsat med det formål at bringe loven i fuld  

 overensstemmelse med den nyeste praksis med hensyn til udformningen af  

 straffebestemmelser.
Hermed sikres tillige overensstemmelse med tilsvarende  

 bestemmelser i anden lovgivning vedrørende telekommunikationsområdet.
Til § 2 Loven træder i kraft den 1. maj 1995. Satellitdirektivet træder i kraft  

 samme dato.
RÅDETS DIREKTIV 93/97/EØF af 29. oktober 1993 om supplering af direktiv 91/263/EØF for så vidt angår satellitjordstationsudstyr (* 1) Loven indeholder bestemmelser, der gennemfører Rådets direktiv nr.  

 93/97/EØF, EFT 1993 L 290 s.1.
