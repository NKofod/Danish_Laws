Råd og bistand i arbejdsskadesager BAGGRUND:
 Når Arbejdsskadestyrelsen behandler en sag, har den, der er kommet til  

 skade, naturligvis ret til at søge bistand hos en anden, som hun eller han  

 selv vælger.
 Når skadelidte ønsker at inddrage en anden i sagens behandling for at  

 varetage hans interesser, skal han give den anden person fuldmagt.
 KOMMENTAR:
Arbejdsskadestyrelsen har tilrettelagt et fuldmagtsystem, der er baseret  

 på vores erfaringer om, hvad de skadelidte ønsker i forskellige situationer.  

 Der er tale om nogle standardfuldmagter, og formålet er så hurtigt og smidigt  

 som muligt at imødekomme de behov, som vi har konstateret gennem behandling  

 af de mange sager.
Styrelsens edb-system er indrettet på en sådan måde, at vi  

 kan tilrettelægge sagsbehandlingen efter fuldmagtstype.
Skadelidte kan vælge den form for fuldmagt, der indebærer, at den anden  

 person indtræder i sagen som partsrepræsentant.
Det betyder, at den anden  

 person - fuldmagtshaveren - fuldt ud repræsenterer den skadelidte og i et og  

 alt varetager hans interesser under sagens behandling.
Denne form for generel fuldmagt medfører, at Arbejdsskadestyrelsen sender  

 alle breve, inklusive afgørelser, til fuldmagtshaveren.
Samtidig orienterer  

 vi skadelidte ved at sende ham en kopi af breve/afgørelser.
 Advokater har i kraft af deres stilling altid en sådan generel fuldmagt,  

 medmindre de har tilkendegivet andre ønsker.
 En mindre omfattende form for fuldmagt giver en anden - fuldmagtshaveren -  

 ret til at få kopi af alle breve, inklusive afgørelser, som  

 Arbejdsskadestyrelsen sender ud i forbindelse med sagens behandling.
 Denne form for fuldmagt benyttes oftest af fagforeninger, der ønsker at  

 følge sagens gang, fx for senere at rådgive skadelidte om, hvorvidt  

 styrelsens afgørelse skal ankes.
 En anden mindre omfattende form for fuldmagt giver en anden person -  

 fuldmagtshaveren - ret til at få kopi af afgørelsen i en sag.
Denne form for fuldmagt benyttes oftest af den læge, der anmelder sagen,  

 eller af læger, der undersøger skadelidte og afgiver erklæring til  

 Arbejdsskadestyrelsen.
De aftaler med skadelidte, at han giver dem fuldmagt  

 til at få kopi af afgørelsen.
Der kan naturligvis forekomme andre situationer, hvor den, der er kommet  

 til skade, giver en anden fuldmagt til at varetage hans interesser.
Det  

 fore-kommer fx, at en skadelidt giver en anden ret til at få aktindsigt -  

 dvs. ret til på et givet tidspunkt at se sagens akter.
 Det sker også, at en skadelidt giver en anden ret til på hans vegne at  

 anke en afgørelse.
 Arbejdsskadestyrelsen vil naturligvis imødekomme sådanne fuldmagter, der  

 ikke falder ind under ovennævnte 3 typer.
En fuldmagt ophører, hvis skadelidte - fuldmagtsgiver - skriftligt  

 tilbage-kalder fuldmagten, eller hvis fuldmagtshaveren skriftligt meddeler,  

 at fuldmagten er ophørt.
Fuldmagten ophører også, hvis fuldmagtgiveren dør.
Hvis skadelidte udskifter fuldmagten ved at give en tredje person en  

 fuldmagt, bortfalder den første fuldmagt.
Der kan altså kun være een person,  

 der har fuldmagt i sagen.
Dog kan skadelidte give flere personer ret til at  

 få kopi af afgørelsen i sagen.
 Yderligere oplysninger kan fås hos kontorchef Mette Thiesen.
