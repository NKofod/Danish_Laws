 Amtsankenævnet pålagde det sociale udvalg at imødekomme ansøgning om  

 dagplejeplads til 2-årig datter fra keramikerægtepar med selvstændig  

 værksted, der lå i forbindelse med bopælen.
 MEDDELELSE OM AFGØRELSEN:
Keramikerægtepar, der for et par år siden havde etableret sig med  

 selvstændigt værksted i tilslutning til deres bopæl, fik af det sociale  

 udvalg afslag på deres ansøgning om dagplejeplads til 2- årig datter under  

 henvisning til, at ægteparret ikke kunne betragtes som udearbejdende, samt at  

 der ikke forelå oplysninger om, at der for barnet var særlige pædagogiske  

 eller sociale behov for optagelse i den kommunale dagplejeformidling.  

 Socialudvalget henviste til punkt 38 i socialministeriets cirkulære af 29.  

 marts 1976 om institutioner under kommunerne og om visse særlige plejehjem,  

 idet udvalget mente, at denne bestemmelse viser, at børn, hvis forældre ikke  

 er udearbejdende, principielt ikke kan optages i daginstitution eller  

 dagpleje.
Der var således ikke tale om, at man ikke kunne anvise  

 dagplejeplads.
Amtsankenævnet udtalte, at der efter nævnets opfattelse principielt ikke  

 er noget til hinder for, at børn af forældre, der ikke er udearbejdende, kan  

 placeres i kommunal dagpleje.
Der er hverken i bistandsloven eller i  

 fornævnte cirkulære fastsat betingelser om, at forældrene skal være  

 udearbejdende, men der kan blive tale om en vis prioritering, såfremt  

 kommunens kapacitet ikke er tilstrækkelig stor.
 Ankenævnet fandt endvidere, at ægteparrets virksomhed er af en såden  

 karakter, at det må være rimeligt, at ligestille ægteparret med udearbejdende  

 forældre.
 Da det yderligere er praktisk muligt at anvise dagplejeplads, pålagde  

 ankenævnet det sociale udvalg at imødekomme ansøgning om at få den 2-årige  

 datter placeret i dagpleje.
