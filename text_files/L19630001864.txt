 Ved kgl. resolution af 30. maj 1962 har Danmark ratificeret den af Det  

 Europæiske Råds Ministerudvalg i Strasbourg den 20. april 1959 vedtagne  

 konvention om gensidig retshjælp i straffesager.
 Konventionens ordlyd er som følger:
EUROPÆISK KONVENTION OM GENSIDIG RETS- HJÆLP I STRAFFESAGER Præambel Undertegnede regeringer, som er medlemmer af Det Europæiske Råd, er i  

 betragtning af, at Det Europæiske Råd har til formål at tilvejebringe større  

 enhed mellem sine medlemmer, i den overbevisning, at vedtagelsen af fælles regler for gensidig  

 retshjælp i straffesager vil fremme dette formål, i betragtning af, at spørgsmålet om gensidig retshjælp har sammenhæng med  

 spørgsmålet om udlevering, hvorom der allerede er afsluttet en konvention,  

 som blev undertegnet den 13. december 1957, blevet enige om følgende:
Almindelige bestemmelser Artikel 1 1. De kontraherende parter forpligter sig til i  

 overensstemmelse med denne konventions bestemmelser i videst muligt omfang at  

 yde hverandre bistand til retsforfølgning af forbrydelser, som på det  

 tidspunkt, da retshjælpen begæres, falder ind under den begærende stats  

 judicielle myndigheders kompetence.
 2. Denne konvention finder ikke anvendelse med hensyn  

 til fuldbyrdelsen af beslutninger om frihedsberøvelse eller domme eller med  

 hensyn til forbrydelser efter den militære straffelovgivning, som ikke er  

 forbrydelser efter den almindelige straffelovgivning.
Artikel 2 Begæring om retshjælp kan afslås, Retsanmodninger Artikel 3 1. Den anmodede stat skal på den måde, som foreskrives  

 i dens lovgivning, efterkomme retsanmodninger, der vedrører en straffesag, og  

 som fremsættes af den begærende stats judicielle myndigheder med henblik på  

 fremskaffelse af beviser eller udlevering af bevismateriale, akter eller  

 dokumenter.
 2. Såfremt den begærende stat ønsker, at vidner eller  

 sagkyndige skal afgive beedigede forklaringer, skal dette udtrykkeligt  

 tilkendegives i begæringen, og den stat, over for hvilken begæringen  

 fremsættes, skal efterkomme denne, såfremt dens lovgivning ikke er til hinder  

 derfor.
 3. Den stat, over for hvilken begæringen fremsættes,  

 kan oversende bekræftede afskrifter eller bekræftede fotokopier af akter  

 eller dokumenter, medmindre den begærende stat udtrykkeligt anmoder om  

 originaler, i hvilket tilfælde den anmodede stat så vidt muligt skal  

 efterkomme anmodningen.
Artikel 4 På den begærende stats udtrykkelige anmodning skal den stat, over for  

 hvilken anmodningen fremsættes, angive tid og sted for retsanmodningens  

 udførelse.
 Myndigheder og de i sagen interesserede privatpersoner har ret til at være  

 til stede, såfremt den anmodede stat samtykker deri.
Artikel 5 1. En kontraherende part kan ved at afgive en  

 erklæring til Det Europæiske Råds generalsekretær i forbindelse med  

 undertegnelsen af denne konvention eller ved deponeringen af sit  

 ratifikations - eller tiltrædelsesdokument forbeholde sig, at retsanmodninger  

 om ransagning eller beslaglæggelse kun skal efterkommes, når én eller  

 flere af følgende betingelser er opfyldt:
 2. Hvis en kontraherende part afgiver en erklæring i  

 henhold til denne artikels stk. 1, kan enhver anden part påberåbe sig  

 gensidighed.
Artikel 6 1. Den anmodede stat kan udsætte udleveringen af  

 ejendele, akter eller dokumenter, hvis den selv har brug for disse i  

 forbindelse med en verserende straffesag.
 2. Alle ejendele og originale akter eller dokumenter,  

 som er udleveret i anledning af en retsanmodning, skal af den begærende stat  

 snarest muligt tilbageleveres til den anmodede stat, medmindre denne giver  

 afkald på tilbagesendelsen.
Forkyndelse af stævninger og retsafgørelser.
Fremmøde af vidner, sagkyndige og tiltalte personer Artikel 7 1. Den anmodede stat skal lade stævninger og  

 retsafgørelser forkynde, når disse af den begærende stat fremsendes i dette  

 øjemed.
Forkyndelsen kan ske ved, at stævningen eller dokumentet formløst  

 overleveres til vedkommende person.
På den begærende stats udtrykkelige  

 anmodning skal den anmodede stat lade forkyndelsen ske efter den for  

 forkyndelsen af tilsvarende dokumenter i vedkommende stats egen lovgivning  

 foreskrevne fremgangsmåde eller på anden særlig måde, som er forenelig med  

 dens lovgivning.
2. Bevis for forkyndelsen skal afgives ved en af  

 adressaten underskrevet og dateret kvittering for modtagelsen eller ved en af  

 den anmodede stat afgivet erklæring, der angiver, at forkyndelsen er sket,  

 samt forkyndelsens form og tidspunktet for dens foretagelse.
Kvitteringen  

 eller erklæringen skal straks fremsendes til den begærende stat.
På den  

 begærende stats anmodning skal den anmodede stat angive, om forkyndelsen er  

 sket i overensstemmelse med den sidstnævnte stats lovgivning.
Såfremt  

 forkyndelsen ikke kan foretages, skal den anmodede stat straks underrette den  

 begærende stat om grundene hertil.
 3. En kontraherende part kan ved at afgive en  

 erklæring til Det Europæiske Råds generalsekretær i forbindelse med  

 undertegnelsen af denne konvention eller deponeringen af sit ratifikations-  

 eller tiltrædelsesdokument kræve, at stævninger, der skal forkyndes for en  

 tiltalt, som opholder sig på statens territorium, skal overleveres til dens  

 myndigheder inden for en bestemt tid forud for den for fremmødet fastsatte  

 dato.
 Dette tidsrum skal angives i erklæringen og må ikke overstige 50 dage.
 Dette tidsrum skal tages i betragtning, når datoen for fremmødet  

 fastsættes, og når stævningen fremsendes.
Artikel 8 Et vidne eller en sagkyndig, som ikke har givet møde efter en stævning, om  

 hvis forkyndelse der er fremsat begæring, må ikke --- selv om stævningen  

 indeholder angivelse om straf for udeblivelse --- straffes eller undergives  

 nogen tvangsforanstaltning, medmindre han senere frivilligt rejser ind på den  

 begærende stats territorium og dér påny indstævnes på behørig måde.
Artikel 9 Den godtgørelse, herunder opholdsudgifter, som den begærende stat skal  

 betale, og de rejseudgifter, som den skal refundere til et vidne eller en  

 sagkyndig, skal beregnes fra hans bopæl og efter satser, som er af mindst  

 samme størrelse som dem, der er fastsat i reglerne i det land, hvor  

 afhøringen skal foretages.
Artikel 10 1. Såfremt den begærende stat anser det for særlig  

 påkrævet, at et vidne eller en sagkyndig giver personligt møde for dens  

 judicielle myndigheder, skal dette anføres i begæringen om stævningens  

 forkyndelse, og den anmodede stat skal opfordre vidnet eller den sagkyndige  

 til at give møde.
 Den anmodede stat skal underrette den begærende stat om vidnets eller den  

 sagkyndiges svar.
 2. I det i denne artikels stk. 1 omhandlede tilfælde  

 skal begæringen eller stævningen indeholde en omtrentlig angivelse af den  

 godtgørelse, der kan betales, og en angivelse af de rejse- og  

 opholdsudgifter, som kan refunderes.
3. Efter særlig begæring kan den anmodede stat yde  

 vidnet eller den sagkyndige et forskud.
Forskudsbeløbet skal anføres i  

 stævningen og skal refunderes af den begærende part.
Artikel 11 1. Hvis den begærende stat fremsætter anmodning om, at  

 en person, der er undergivet frihedsberøvelse, giver personligt fremmøde som  

 vidne eller med henblik på konfrontation, skal den pågældende midlertidigt  

 overføres til det territorium, hvor afhøringen agtes foretaget, dog på den  

 betingelse, at han tilbageføres inden for en af den anmodede stat fastsat  

 tidsfrist, og under iagttagelse af bestemmelserne i artikel 12 i den  

 udstrækning, disse kan finde anvendelse.
Overførelsen kan nægtes, 2. Med forbehold af bestemmelserne i artikel 2 skal en  

 tredie stat, som er part i denne konvention, i tilfælde, som falder ind under  

 ovenstående stykke, tillade, at en frihedsberøvet person føres gennem dens  

 territorium, når der herom fremsættes anmodning ledsaget af alle fornødne  

 dokumenter fra den begærende stats justitsministerium til justitsministeriet  

 i den stat, gennem hvis territorium den pågældende ønskes overført.
 En kontraherende part kan nægte at tillade, at dens egne statsborgere  

 føres gennem dens territorium.
 3. Den overførte person skal forblive i forvaring på  

 den begærende stats territorium og i givet fald også i den stat, gennem  

 hvilken der er anmodet om overførelse, medmindre den anmodede stat fremsætter  

 begæring om, at han sættes på fri fod.
Artikel 12 1. Et vidne eller en sagkyndig, som efter stævning  

 giver møde for den begærende stats judicielle myndigheder, må, uanset sin  

 nationalitet, ikke inden for den pågældende stats territorium tiltales,  

 fængsles eller underkastes andre indskrænkninger i sin personlige frihed for  

 handlinger eller på grundlag af straffedomme fra tiden før hans afrejse fra  

 den anmodede stats territorium.
 2. En person, der er indstævnet for den begærende  

 stats judicielle myndigheder i anledning af handlinger, for hvilke der er  

 iværksat retsforfølgning imod ham, må, uanset hans nationalitet, ikke  

 tiltales, fængsles eller underkastes andre indskrænkninger i sin personlige  

 frihed for handlinger eller på grundlag af straffedomme fra tiden før hans  

 afrejse fra den anmodede stats territorium, som ikke er anført i stævningen.
 3. Den immunitet, der er hjemlet i denne artikel,  

 ophører, hvis vidnet, den sagkyndige eller den tiltalte, uanset at han inden  

 for et tidsrum af femten sammenhængende dage fra den dato, da hans  

 tilstedeværelse ikke længere var påkrævet af de judicielle myndigheder, har  

 haft mulighed for at forlade landet, alligevel er forblevet i dette, eller  

 hvis han efter at have forladt landet er vendt tilbage.
Strafferegister Artikel 13 1. Den anmodede stat skal fremsende udskrifter af og  

 oplysninger fra strafferegistre, hvorom der til brug for straffesager  

 fremsættes begæring fra en kontraherende part, i samme udstrækning som disse  

 udskrifter og oplysninger kan meddeles til dets egne judicielle myndigheder i  

 tilsvarende sager.
 2. I andre end de i denne artikels stk. 1 omhandlede  

 tilfælde skal anmodningen efterkommes på de betingelser, som gælder efter den  

 anmodede stats lovgivning, andre forskrifter eller praksis.
Fremgangsmåde Artikel 14 1. Begæringer om gensidig retshjælp skal indeholde  

 følgende oplysninger:
 2. De i artikel 3, 4 og 5 omhandlede retsanmodninger  

 skal tillige angive forbrydelsen og indeholde en kortfattet fremstilling af  

 sagens omstændigheder.
Artikel 15 1. De i artikel 3, 4 og 5 omhandlede retsanmodninger  

 samt de i artikel 11 omhandlede begæringer skal af den begærende stats  

 justitsministerium sendes til den anmodede stats justitsministerium og  

 tilbagesendes gennem de samme myndigheder.
2. I hastende sager kan retsanmodninger sendes direkte  

 fra den begærende stats judicielle myndigheder til den anmodede stats  

 judicielle myndigheder.
De skal tillige med de tilhørende dokumenter  

 tilbagesendes gennem de i artiklens stk. 1 nævnte myndigheder.
3. De i artikel 13, stk. 1, omhandlede begæringer kan  

 sendes direkte fra de pågældende judicielle myndigheder til vedkommende  

 myndigheder i den anmodede stat, og svarene kan tilbagesendes direkte af  

 disse myndigheder.
De i artikel 13, stk. 2, omhandlede begæringer skal af den  

 begærende stats justitsministerium sendes til den anmodede stats  

 justitsministerium.
 4. Andre begæringer om gensidig retshjælp end de, der  

 er omhandlet i denne artikels stk. 1 og 3, og særlig begæringer om  

 efterforskning forud for tiltale, kan oversendes direkte mellem de judicielle  

 myndigheder.
 5. I de tilfælde, hvor denne konvention tillader  

 direkte oversendelse, kan denne finde sted gennem den internationale  

 kriminalpolitiorganisation (Interpol).
 6. En kontraherende part kan ved at afgive en  

 erklæring til Det Europæiske Råds generalsekretær i forbindelse med  

 undertegnelsen af denne konvention eller deponeringen af sit ratifikations-  

 eller tiltrædelsesdokument tilkendegive, at nogle eller samtlige begæringer  

 om gensidig retshjælp skal fremsendes på anden måde end den, der er  

 foreskrevet i denne artikel, eller kræve, at der i de i denne artikels stk. 2  

 omhandlede tilfælde samtidig skal fremsendes en kopi af retsanmodningerne til  

 dets justitsministerium.
 7. Bestemmelserne i denne artikel berører ikke  

 bestemmelserne i bilaterale overenskomster eller ordninger, der er gældende  

 mellem de kontraherende parter, og som foreskriver direkte oversendelse af  

 begæringer om gensidig retshjælp mellem vedkommende myndigheder.
Artikel 16 1. Med de i denne artikels stk. 2 omhandlede  

 undtagelser kan der ikke kræves oversættelse af begæringer og tilhørende  

 dokumenter.
2. En kontraherende part kan ved at afgive en  

 erklæring til Det Europæiske Råds generalsekretær i forbindelse med  

 undertegnelsen af denne konvention eller deponeringen af sit ratifikations-  

 eller tiltrædelsesdokument forbeholde sig at kræve, at begæringer og  

 tilhørende dokumenter skal være ledsaget af en oversættelse til statens eget  

 sprog, til et af Det Europæiske Råds officielle sprog eller til et bestemt af  

 disse sprog.
De øvrige kontraherende parter kan påberåbe sig gensidighed.
 3. Denne artikel berører ikke bestemmelser om  

 oversættelse af begæringer eller tilhørende dokumenter, der indeholdes i  

 overenskomster eller ordninger, som er gældende eller bliver indgået mellem  

 to eller flere kontraherende parter.
Artikel 17 Bevismateriale eller dokumenter, som fremsendes i medfør af denne  

 konvention, behøver ikke legaliseres.
Artikel 18 Såfremt den myndighed, der modtager en begæring om retshjælp, ikke er  

 kompetent til at efterkomme begæringen, skal den på eget initiativ oversende  

 begæringen til den kompetente myndighed i landet og underrette den begærende  

 stat herom ved direkte henvendelse, såfremt begæringen er modtaget på denne  

 måde.
Artikel 19 Ethvert afslag på en begæring om retshjælp skal begrundes.
Artikel 20 Bortset fra det i artikel 9 omhandlede tilfælde kan der ikke kræves  

 refusion af udgifter i forbindelse med ydelse af retshjælp, medmindre  

 udgifterne vedrører sagkyndiges medvirken på den anmodede stats territorium  

 eller overførelser efter artikel 11 af personer, som er undergivet  

 frihedsberøvelse.
Begæring om iværksættelse af retsforfølgning Artikel 21 1. En begæring fremsat af en kontraherende part om  

 iværksættelse af retsforfølgning ved en anden parts domstole skal oversendes  

 mellem de pågældende landes justitsministerier, medmindre den anden part  

 benytter sig af den i artikel 15, stk. 6, hjemlede adgang til at kræve anden  

 fremgangsmåde iagttaget.
 2. Den anmodede stat skal underrette den begærende  

 stat om enhver foranstaltning, som er iværksat i anledning af en sådan  

 begæring, og skal fremsende udskrift af den dom, som måtte blive afsagt i  

 sagen.
 3. Bestemmelserne i artikel 16 finder anvendelse med  

 hensyn til begæringer, der fremsættes i medfør af denne artikels stk. 1.
Udveksling af oplysninger om straffedomme Artikel 22 Hver af de kontraherende parter skal underrette enhver anden part om alle  

 straffedomme og påfølgende foranstaltninger, der vedrører sidstnævnte parts  

 statsborgere, og som indføres i strafferegistret.
Justitsministerierne skal  

 oversende sådanne meddelelser til hverandre mindst een gang om året.
Såfremt  

 den pågældende person anses for at være statsborger i to eller flere  

 kontraherende stater, skal hver af disse underrettes, medmindre den  

 pågældende person er statsborger i det land, hvor han blev domfældt.
Afsluttende bestemmelser Artikel 23 1. Enhver kontraherende part kan ved undertegnelsen af  

 denne konvention eller ved deponeringen af sit ratifikations- eller  

 tiltrædelsesdokument tage forbehold med hensyn til en eller flere af  

 konventionens bestemmelser.
2. En kontraherende part, som har taget et forbehold,  

 skal tilbagekalde dette, så snart omstændighederne tillader det.
Sådan  

 tilbagekaldelse sker ved meddelelse til Det Europæiske Råds generalsekretær.
 3. En kontraherende part, som har taget forbehold med  

 hensyn til en bestemmelse i denne konvention, kan ikke i videre udstrækning,  

 end den selv har godkendt bestemmelsen, gøre krav på, at denne bringes i  

 anvendelse af en anden part.
Artikel 24 En kontraherende part kan ved at afgive en erklæring til Det Europæiske  

 Råds generalsekretær i forbindelse med undertegnelsen af denne konvention  

 eller deponeringen af sit ratifikations- eller tiltrædelsesdokument angive,  

 hvilke myndigheder den, for så vidt angår denne konvention, vil betragte som  

 judicielle myndigheder.
Artikel 25 1. Denne konvention finder anvendelse med hensyn til  

 de kontraherende parters moderlande.
 2. For så vidt angår Frankrig skal konventionen  

 tillige finde anvendelse med hensyn til Algier og de oversøiske  

 departementer, og for så vidt angår Italien skal konventionen tillige finde  

 anvendelse med hensyn til Somalilands territorium under italiensk  

 forvaltning.
 3. Den tyske Forbundsrepublik kan udstrække  

 anvendelsen af denne konvention til Land Berlin ved en meddelelse til Det  

 Europæiske Råds generalsekretær.
4. Med hensyn til Kongeriget Nederlandene skal  

 konventionen finde anvendelse på dettes europæiske territorium.
Nederlandene  

 kan udstrække anvendelsen af konventionen til de nederlandske Antiller,  

 Surinam og nederlandsk Ny Guinea ved en meddelelse til Det Europæiske Råds  

 generalsekretær.
 5. Ved direkte overenskomst mellem to eller flere  

 kontraherende parter kan anvendelsen af denne konvention på de i  

 overenskomsten fastsatte vilkår udvides til at omfatte andre af disse staters  

 territorier end dem, der er nævnt i denne artikels stk. 1, 2, 3 og 4,  

 forudsat, at vedkommende part er ansvarlig for territoriets internationale  

 forbindelser.
Artikel 26 1. Med de i artikel 15, stk. 7, og artikel 16, stk. 3,  

 omhandlede undtagelser skal denne konvention for så vidt angår de lande, på  

 hvilke den finder anvendelse, træde i stedet for bestemmelserne i traktater,  

 konventioner eller bilaterale overenskomster om gensidig retshjælp i  

 straffesager mellem to kontraherende parter.
 2. Denne konvention berører dog ikke forpligtelser,  

 som følger af reglerne i andre bilaterale eller multilaterale internationale  

 konventioner, som indeholder eller kommer til at indeholde bestemmelser  

 vedrørende særlige spørgsmål angående gensidig retshjælp på et bestemt  

 område.
 3. De kontraherende parter må indbyrdes kun indgå  

 bilaterale eller multilaterale overenskomster for at supplere denne  

 konventions bestemmelser eller lette anvendelsen af de deri indeholdte  

 principper.
4. Hvis der mellem to eller flere kontraherende parter  

 ydes gensidig retshjælp i straffesager på grundlag af overensstemmende  

 lovgivning eller en særlig ordning, som inden for deres respektive  

 territorier hjemler gensidig gennemførelse af retshjælpsforanstaltninger,  

 står det disse parter frit for at regulere deres indbyrdes forhold på dette  

 område udelukkende i overensstemmelse med en sådan lovgivning eller ordning  

 og uden hensyntagen til denne konventions bestemmelser.
Kontraherende parter,  

 som i medfør af dette stykke udelukker anvendelsen af denne konvention i  

 deres indbyrdes forhold, skal meddele dette til Det Europæiske Råds  

 generalsekretær.
Artikel 27 1. Denne konvention skal være åben for undertegnelse  

 af Det Europæiske Råds medlemmer.
Den skal ratificeres.  

 Ratifikationsdokumenterne skal deponeres hos rådets generalsekretær.
 2. Konventionen træder i kraft 90 dage efter datoen  

 for deponeringen af det tredie ratifikationsdokument.
 3. For så vidt angår en signatarmagt, der senere  

 ratificerer konventionen, træder denne i kraft 90 dage efter datoen for  

 deponeringen af ratifikationsdokumentet.
Artikel 28 1. Det Europæiske Råds ministerkomité kan  

 indbyde enhver stat, som ikke er medlem af rådet, til at tiltræde denne  

 konvention.
Beslutningen om en sådan indbydelse skal godkendes eenstemmigt af  

 de medlemmer af rådet, som har ratificeret konventionen.
 2. Tiltrædelse sker ved deponering af et  

 tiltrædelsesdokument hos rådets generalsekretær og får virkning 90 dage efter  

 deponeringen.
Artikel 29 Enhver kontraherende part kan for sit vedkommende opsige denne konvention  

 ved en meddelelse til Det Europæiske Råds generalsekretær.
Opsigelsen træder  

 i kraft 6 måneder efter den dag, da rådets generalsekretær har modtaget  

 meddelelsen.
Artikel 30 Det Europæiske Råds generalsekretær underretter rådets medlemmer samt  

 regeringen i de stater, som har tiltrådt denne konvention, om:
 Til bekræftelse af ovenstående har undertegnede dertil behørigt  

 bemyndigede underskrevet denne konvention.
Udfærdiget i Strassbourg den 20. april 1959 med engelsk og fransk tekst,  

 som begge har samme gyldighed, i ét eksemplar, som skal opbevares i  

 Det Europæiske Råds arkiv.
Det Europæiske Råds generalsekretær skal fremsende  

 bekræftede genparter til de regeringer, som undertegner eller tiltræder  

 konventionen.
 Danmarks ratifikationsinstrument blev den 13. september 1962 deponeret hos  

 Det Europæiske Råds generalsekretær, og konventionen er herefter i medfør af  

 bestemmelsen i artikel 27, stk. 3 for Danmarks vedkommende trådt i kraft den  

 12. december 1962.
Konventionen er hidtil foruden af Danmark blevet ratificeret af  

 Grækenland, Italien og Norge.
Konventionen er desuden undertegnet af Belgien,  

 Forbundsrepublikken Tyskland, Frankrig, Luxembourg, Sverige, Tyrkiet og  

 Østrig.
 De lande, der har ratificeret konventionen, har taget forbehold eller  

 afgivet erklæringer som følger:
Danmark Forbehold:
 ad artikel 2.
Retshjælp skal kunne afslås, hvis der af de judicielle myndigheder i  

 Danmark eller en trediestat er indledt retsforfølgning imod den sigtede i  

 anledning af den forbrydelse, som har givet anledning til retsforfølgning i  

 den begærende stat.
Retshjælp skal kunne afslås, hvis den sigtede af de  

 judicielle myndigheder i Danmark eller en trediestat ved endelig dom er  

 domfældt eller frifundet for den forbrydelse, som har givet anledning til  

 retsforfølgningen i det begærende land, eller hvis de nævnte myndigheder har  

 besluttet at undlade eller afslutte strafforfølgning med hensyn til samme  

 lovovertrædelse.
 ad artikel 3, stk. 2.
 En begæring om, at en forklaring af et vidne eller en sagkyndig skal  

 bekræftes med ed, skal kunne afslås, såfremt vedkommende danske domstol ikke  

 finder sådan bekræftelse påkrævet.
 ad artikel 7, stk. 1.
 En anmodning om forkyndelse på anden måde end gennem dokumentets formløse  

 overlevering til vedkommende person, skal kunne afslås.
 ad artikel 11, stk. 2.
 Der tages forbehold over for denne bestemmelse i dens helhed.
 ad artikel 13, stk. 1.
 Forpligtelsen til at meddele udskrifter af strafferegistrene i henhold til  

 denne bestemmelse begrænses til straffeoplysninger, som vedrører personer,  

 der er sigtet eller tiltalt.
 ad artikel 13, stk. 2.
 Der tages forbehold over for denne bestemmelse i dens helhed.
 Erklæringer:
 ad artikel 5, stk. 1.
 En anmodning om ransagning eller beslaglæggelse skal kunne afslås, hvis de  

 i art. 5 stk. 1, litra a og c, anførte betingelser ikke er opfyldt.
 ad artikel 7, stk. 3.
 En stævning, der skal forkyndes for en tiltalt, som opholder sig i  

 Danmark, skal overleveres til dansk myndighed mindst 30 dage forinden det  

 tidspunkt, på hvilket den indstævnte skal give møde.
 ad art. 16 stk. 2.
 Anmodninger med bilag fra andre lande end England, Frankrig, Irland,  

 Norge, Sverige, Tyskland og Østrig skal være ledsaget af en oversættelse til  

 dansk eller et af Det Europæiske Råds officielle sprog.
 Det forbeholdes med hensyn til mere omfattende dokumenter i det enkelte  

 tilfælde at kræve oversættelse til dansk eller lade sådan oversættelse  

 foretage for den anmodende stats regning.
 ad artikel 24.
 Begrebet ,judicielle myndigheder bestemmes for Danmarks vedkommende som  

 omfattende domstolene samt anklagemyndigheden, der efter den danske  

 retsplejelov omfatter justitsministeriet, rigsadvokaten, statsadvokaterne,  

 politidirektøren i København og politimestrene.
 ad artikel 26.
 Den mellem Danmark, Norge og Sverige afsluttede protokol af 26. juni 1957  

 om gensidig retshjælp forbliver i kraft.
Grækenland Forbehold:
 Den græske regering tager forbehold overfor artiklerne 4 og 11 i denne  

 konvention, som er i uoverensstemmelse med den græske strafferetsplejelov.
Italien Erklæringer:
 For Italiens vedkommende skal begrebet ,judicielle myndigheder omfatte  

 civile og militære domstole, rigsadvokat, statsadvokater og forhørsdommere  

 samt militære anklagemyndigheder.
 ad artikel 15 stk. 6.
 I de i artikel 15 stk. 2 omhandlede tilfælde skal der samtidig fremsendes  

 en kopi af retsanmodningen til det italienske justitsministerium.
 ad artikel 16 og 21, stk. 3.
 Begæringer om retshjælp samt de til begæringen hørende dokumenter skal  

 være ledsaget af en oversættelse til engelsk eller fransk.
Norge Forbehold:
 ad artikel 2.
Retshjælp skal kunne afslås ad artikel 3, stk. 2.
 Alle begæringer om, at en forklaring af et vidne eller en sagkyndig skal  

 bekræftes med ed, skal kunne afslås, såfremt vedkommende norske domstol ikke  

 finder sådan bekræftelse påkrævet.
 ad artikel 7, stk. 1.
 En anmodning om forkyndelse på anden måde end gennem dokumentets formløse  

 overlevering til vedkommende person skal altid kunne afslås.
 ad artikel 11, stk. 2.
 Den norske regering tager forbehold overfor denne bestemmelse i dens  

 helhed.
 ad artikel 13, stk. 1.
 Forpligtelsen til at meddele udskrifter af og oplysninger om  

 strafferegistre begrænses til straffeoplysninger, som vedrører personer, der  

 er sigtet for overtrædelse af straffeloven.
 ad artikel 13, stk. 2.
 Den norske regering tager forbehold overfor denne bestemmelse i dens  

 helhed.
 Erklæringer:
 ad artikel 5, stk. 1.
 Alle anmodninger om ransagning eller beslaglæggelse skal kunne afslås,  

 hvis de i artikel 5, stk. 1, litra a, b og c anførte betingelser ikke er  

 opfyldt.
 ad artikel 7, stk. 3.
 En stævning, der skal forkyndes for en tiltalt, som opholder sig på norsk  

 territorium, skal overleveres til vedkommende norske myndighed mindst 30 dage  

 før den for fremmøde fastsatte dato.
 ad artikel 16, stk. 2.
 Alle anmodninger og bilag, der er affattet på andre sprog end norsk,  

 dansk, engelsk eller svensk skal være ledsaget af en norsk oversættelse.  

 Ellers forbeholdes der ret til at lade oversættelse til norsk foretage for  

 den begærende stats regning.
 ad artikel 24.
 Begrebet ,judicielle myndigheder bestemmes for Norges vedkommende som  

 omfattende domstolene samt anklagemyndigheden, herunder politimestrene.
 ad artikel 26.
 Den mellem Danmark, Norge og Sverige afsluttede protokol af 26. juni 1957  

 om gensidig retshjælp forbliver i kraft.
 Udenrigsministeriet, den 17. juli 1963.
 Per Hækkerup.
