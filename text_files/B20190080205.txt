Bekendtgørelse om ændring af bekendtgørelse om meddelelse af opholds- og arbejdstilladelse til praktikanter og volontører § 1 I bekendtgørelse nr. 677 af 2. juli 2019 om meddelelse af opholds- og arbejdstilladelse til praktikanter og volontører foretages følgende ændring:
 1. § 10, stk. 3, affattes således:
»Stk. 3. Bekendtgørelsen finder ikke anvendelse for behandlingen af ansøgninger om opholdstilladelse og forlængelse af opholdstilladelse som praktikant indgivet før den 5. juli 2019, når ansøgningerne ikke er færdigbehandlede den 5. juli 2019. For sådanne ansøgninger finder de hidtil gældende regler, jf. bekendtgørelse nr. 585 af 7. maj 2019, anvendelse.« § 2 Stk. 1. Bekendtgørelsen træder i kraft den 14. august 2019.
Stk. 2. Bekendtgørelsen finder ikke anvendelse på udlændinge, der i perioden fra den 5. juli 2019 til den 13. august 2019 har søgt om forlængelse af opholdstilladelse som praktikant.
For disse udlændinge finder bestemmelsen i § 10, stk. 3, i bekendtgørelse nr. 677 af 2. juli 2019 anvendelse.
