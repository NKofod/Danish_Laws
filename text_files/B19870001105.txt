 I medfør af § 25, stk. 3 og § 42, stk. 2 i lov nr. 306 af 4. juni 1986 om  

 saltvandsfiskeri, fastsættes:
 § 1.  Intet fiskeri må finde sted nærmere end 500  

 meter fra udløbet af følgende åer og bække:
 1. Mølle å.
 2. Rud bæk. (Felsbæk).
 3. Åbæk (Stenbjerg Mølle bæk).
 4. Laksemølle bæk.
 Stk. 2.  I tiden fra 2 måneder før den for farvet laks  

 og havørred fastsatte fredningstids begyndelse og til fredningstidens udløb  

 må intet fiskeri finde sted nærmere end 500 meter fra udløbet af følgende  

 bække og vandløb:
 1. Farversmølle bæk.
 2. Skelbæk.
 3. Dyrhave bæk.
 4. Rørmose bæk.
 Stk. 3.  Uanset bestemmelserne i stk. 1 og 2 er det i  

 månederne august, september, oktober og november tilladt at anvende  

 ovenvandsruser, der er bestemt til fangst af blankål, og hvis munding og  

 fangarme vender mod strømmen, og som anmeldes til fiskerikontrollen.
 § 2.  I lige linie ud for de i § 1, stk. 1 og 2 nævnte  

 åer, bække og vandløbs udmundinger skal der være uhindret gennemgang til de  

 fastsatte fredningsbælter på en strækning, der har en bredde af mindst 500  

 meter og en længde af mindst 100 meter.
 § 3.  Ud over de i § 1 nævnte fredningsbælter findes  

 der i Åbenrå fjord (bestemt som vandområdet inden for linien mellem  

 nordspidsen af Varnæs Hoved og Knudshoved) ikke fredningsbælter i henhold til  

 lov om saltvandsfiskeri.
 Stk. 2.  En kortskitse som viser fredningsbælterne er  

 trykt som bilag til bekendtgørelsen.
 § 4.  Overtrædelse af bestemmelserne i denne  

 bekendtgørelses § 1 og § 2 straffes med bøde.
 § 5.  Bekendtgørelsen træder i kraft den 1. fabruar  

 1987.
