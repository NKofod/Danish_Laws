Fremsat den 13. april 2005 af  

 Ole Sohn (SF) og Anne Baastrup (SF) og  

 Villy  

 Søvndal  

 (SF) Forslag til folketingsbeslutning om  

 ret til dagpenge for ledige over 60 år Folketinget opfordrer regeringen til inden den 1. november 2005  

 at fremsætte forslag til ændring af lov om arbejdsløshedsforsikring m.v.  

 således, at et a-kasse-medlem, der er fyldt 60 år, kan få dagpenge  

 i sammenlagt 4 år inden for en periode af 6 år, et a-kasse-medlem, som efter det fyldte 55. år er  

 faldet for arbejdskravet, fastholder retten til at gå på efterløn fra det  

 fyldte 60. år, men ikke tvinges på efterløn når vedkommende fylder 60 år, men  

 bevarer retten til dagpenge i 36 måneder efter det fyldte 60. år, og et a-kasse-medlem, der går på efterløn efter det fyldte  

 63. år, uanset forudgående ledighedsperiode opnår ret til efterløn i hele  

 efterlønsperioden med et beløb, der svarer til medlemmets dagpenge.
Bemærkninger til forslaget I dag kan ledige a-kasse-medlemmer, der er fyldt 60 år, højst få  

 dagpenge i 30 måneder, dog således at der erhverves ret til påbegyndelse af  

 en  

 ny periode, hvis den ledige dokumenterer på ny at have haft beskæftigelse i  

 et  

 omfang svarende til opfyldelse af de såkaldte arbejdskrav i lov om  

 arbejdsløshedsforsikring  

 m.v.. Forslagsstillerne ønsker at ligestille ledige medlemmer af en  

 arbejdsløshedskasse,  

 der er fyldt 60 år, med andre ledige, så de også kan få  

 arbejdsløshedsdagpenge  

 i sammenlagt 4 år inden for en periode på 6 år.
I dag tvinges ledige med ret til efterløn ved det 60. år til at gå på  

 efterløn, straks de fylder 60 år, og, hvis de er faldet for arbejdskravet,  

 efter det fyldte 55. år.
Dette ønsker forslagsstillerne ændret, således at de  

 pågældende fastholder retten til at gå på efterløn fra det fyldte 60. år, men  

 ikke tvinges over på efterløn før det fyldte 63. år.
I dag diskrimineres de ledige med ret til efterløn, der vælger at gå på  

 efterløn efter det fyldte 63. år, såfremt de ikke har ret til mindst 2 års  

 dagpenge ved det fyldte 63. år.
De pågældende fratages retten til efterløn i  

 hele efterlønsperioden med et beløb, der svarer til medlemmets dagpenge.  

 Forslagsstillerne  

 ønsker at give alle med ret til efterløn, som venter med at gå på efterløn  

 til  

 efter det fyldte 63. år, et incitament hertil ved at sikre dem retten til  

 efterløn i hele efterlønsperioden med et beløb, der svarer til medlemmets  

 dagpenge.
Skriftlig fremsættelse Ole Sohn  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ret til dagpenge for ledige over 60 år.
(Beslutningsforslag nr.
B 74).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
