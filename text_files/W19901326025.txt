Tilladelse til udstykning af en landbrugsejendom på 22 ha til to  

 ejendomme på hver ca. 11 ha, hvoraf den ene blev sammenlagt over en  

 trafikeret landevej med ansøgers anden landbrugsejendom, mens den anden blev  

 opretholdt som fritidslandbrug.
Afslag i 1. instans, der fandt, at et  

 fritidslandbrug kun må omfatte indtil 5 ha jord.
I skrivelse af 27. december 1989 har De på vegne af Henning Christiansen  

 påklaget den af Jordbrugsdirektoratet i skrivelse af 12. december 1989 trufne  

 afgørelse, hvorved der meddeltes afslag på ansøgning om udstykning af et  

 areal på 11 ha fra landbrugsejendommen matr. nr. 27 Felsted Ejerlav, Felsted  

 til sammenlægning med landbrugsejendommen matr. nr. 5 m.fl.
Felsted  

 Ejerlav, Felsted.
Deres klient er ejer af landbrugsejendommen matr. nr. 5 m.fl.
Felsted  

 Ejerlav, Felsted, der er af areal 33, 3601 ha.
Landbrugsejendommen matr.  

 nr. 27 Felsted Ejerlav, Felsted er af areal 22,232 ha.
Restejendommen på ca.  

 11,2 ha efter udstykning af matr. nr. 27 agtes bevaret som fritidslandbrug.
 Det fremgår af sagens akter, at jordbrugskommissionen i skrivelse af 7.  

 november 1989 indstiller til Jordbrugsdirektoratet, at den primære ansøgning  

 om sammenlægning ikke tillades på grund af trafikforholdene.
Kommissionen indstiller videre, at den subsidiære ansøgning om erhvervelse  

 af det udstykkede areal som ejendom nr. 2 uden bygninger ikke imødekommes.  

 Jordbrugskommissionens indstilling er begrundet med, at frastykning af  

 bygningsparcellen i henhold til landbrugslovens § 8, stk. 4, alene kan  

 tillades med et jordtilliggende på 2-5 ha.
Kommissionen indstiller derefter,  

 at der meddeles afslag på den subsidiære ansøgning, medmindre ejendommen  

 matr. nr. 27 Felsted Ejerlav nedstykkes til 2-5 ha med bevaring af  

 landbrugspligten.
I skrivelse af 14. november 1989 supplerede De den i skrivelse af 5.  

 september 1989 fremsendte ansøgning.
De fremfører her, at  

 jordbrugskommissionens begrundelse for indstillingen til  

 Jordbrugsdirektoratet er uholdbar.
Det anføres bl.a., at det kan  

 dokumenteres, at trafikintensiteten på landevejen mellem de to ejendomme vil  

 være klart faldende på grund af motorvejstilslutningen ved Kliplev.
De  

 fremhæver endvidere, at der ikke er grundlag for i administrationen af  

 landbrugsovens § 8, stk. 4, at indlægge en arealgrænse på 2-5 ha.
De henviser  

 i den sammenhæng til forarbejderne til landbrugsforslag nr. 217, lov om  

 ændring af lov om landbrugsejendomme, særligt pkt. 15-17, hvorefter  

 restejendommen med bygninger kan fraskilles med »et mindre  

 jordtilliggende med henblik på afhændelse som fritidslandbrug (med  

 landbrugspligt og bopælspligt)», jf. i øvrigt Landbrugsministeriets  

 vejledning nr. 113 af 15. august 1989, pkt. 3.2., afsnit 2. De gør i den  

 anledning gældende, at »et mindre jordtilliggende« må fortolkes i  

 overensstemmelse med landbrugslovens øvrige arealgrænser, herunder især  

 arealgrænsen på 15 ha, hvortil det bemærkes, at det netop er sådanne  

 landbrugsejendomme, der er blevet betegnet som »fritidslandbrug«.
Jordbrugsdirektoratets afgørelse i skrivelse af 12. december 1989 er bl.a.  

 begrundet med, at der fra købers bygning til det erhvervede areal er en  

 strækning på ca. 600 m, der foregår ad landevej 515, der i 1988 havde en  

 årsdøgnstrafik på ca. 2.100 enheder.
Den stedlige jordbrugskommission kunne  

 på denne baggrund ikke anbefale den ansøgte udstykning og sammenlægning.  

 Jordbrugsdirektoratet meddelte i den anledning afslag på det ansøgte under  

 henvisning til landbrugslovens § 13, stk. 2, 1. pkt., jf. lovbekendtgørelse  

 nr. 504 af 17. juli 1989.
 Der blev ligeledes meddelt afslag på den subsidiære ansøgning om  

 erhvervelse af jorden, som ejendom nr. 2 uden bygninger, idet restejendommen  

 med bygninger på ca. 11,2 ha er for stor i henhold til retningslinierne for  

 administrationen af landbrugslovens § 8, stk. 4, jf. pkt. 3.2. i  

 Landbrugsministeriets vejledning nr. 113 af 15. august 1989 om ændringer i  

 landbrugsloven.
I skrivelse af 27. december 1989 anfører De, at Deres klient ikke færdes  

 ad landevej nr. 515 som forudsat i Jordbrugsdirektoratets afgørelse.
Deres  

 klient skal kun kryse vej nr. 515 for at komme til det areal, der ønskes  

 tilkøbt.
Det anføres i den forbindelse, at adgangsvejen herefter er en mindre  

 befærdet bivej/grusvej.
Det anføres videre, at Deres klient har et stort behov for  

 suppleringsjord, idet Lundtoft kommune byudvikler netop i det område,  

 hvor Henning Christiansen har sin landbrugsejendom.
Endelig anføres det,  

 at Henning Christiansens mulighed for at købe jord fra den omhandlede ejendom  

 er den eneste mulige, idet køb fra andre ejendomme ikke vil kunne opfylde  

 kravene til sammenlægning.
I skrivelse af 25. januar 1990 har Jordbrugsdirektoratet udtalt sig påny.  

 Det fremgår af skrivelsen, at klagen har været forelagt formanden for den  

 stedlige jordbrugskommission, P.
Rosager-Hansen.
Kommissionen fastholder  

 indstillingen om afslag, idet også den nævnte adgang forudsætter færdsel på  

 landevejen, nemlig på en strækning af 40-50 m, ligesom det forventede fald i  

 trafikintentiteten fra 2.100 til 1.500 enheder efter åbning af  

 motorvejstilslutning i Kliplev ikke forekommer kommissionen sandsynliggjort.
 Jordbrugsdirektoratet har på den baggrund indstillet, at den trufne  

 afgørelse af 12. december 1989 fastholdes.
 Ved oversendelsesskrivelse af 27. februar 1990 fra Jordbrugsdirektoratet  

 har Landbrugsministeriet modtaget en skrivelse af 19. februar 1990 fra  

 borgmester Martin Buus Madsen, Lundtoft kommune, der udtaler sig til støtte  

 for det ansøgte.
 Jordbrugsdirektoratet har i ovennævnte skrivelse af 27. februar 1990  

 udtalt, at man ikke finder anledning til at ændre indstillingen.
Landbrugsministeriet finder imidlertid grundlag for at ændre den af  

 Jordbrugsdirektoratet trufne afgørelse.
Landbrugsministeriet har bemærket, at  

 trafikken siden den foretagne tælling på grund af den omhandlende  

 motorvejstilslutning ifølge kommuneingeniøren i Lundtoft kommune forventes at  

 falde kraftigt, og at dette især skulle berøre den tunge trafik.  

 Landbrugsministeriet har herudover bemærket, at Henning Christiansen kun skal  

 færdes ad landevejen over en 40-50 m lang strækning mod de af  

 Jordbrugsdirektoratet forudsatte 600 m.
Endelig finder Landbrugsministeriet anledning til at bemærke, at  

 ejendommen også ville kunne være erhvervet som ejendom nr. 2 som anført i  

 Deres skrivelser af henholdsvis 14. november 1989 og 27. december 1989. Der  

 kan i den forbindelse henvises til Landbrugsministeriets cirkulære nr. 38 af  

 8. marts 1990, § 26, stk. 4, nr. 1, 2. led.
Der ses i nærværende sag ikke at  

 være påvist forhold, der taler imod at bevare en restejendom på ca. 11 ha i  

 forbindelse med udstykningen af ejendommen matr. nr. 27 Felsted  

 Ejerlev, Felsted.
 En tilladelse til erhvervelse af ejendommen, som ejendom nr. 2 uden  

 bygninger forudsætter dog tinglysning af deklaration om forbud mod opførelse  

 af bygninger og om afhændelse til en person, der opfylder landbrugslovens  

 regler om supplering eller erhvervelse ved først kommende ejerskifte.  

 Ansøgning herom skal i givet fald stiles til Jordbrugskommissionen  

 for Sønderjyllands amt.
Landbrugsministeriet meddeler herved i medfør af landbrugslvoens § 13  

 tilladelse til udstykning af 11 ha fra landbrugsejendommen matr.  

 nr. 27 Felsted Ejerlav, Felsted til sammenlægning med landbrugsejendommen  

 matr. nr. 5 m.fl.
Felsted Ejerlav, Felsted.
 P.M.V.
 e.b.
