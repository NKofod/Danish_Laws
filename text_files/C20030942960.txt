Vejledning om ISM-certificering i henhold til Koden for  

 Sikker Skibsdrift (ISM-koden), som indeholdt i IMO resolution A. 741(18) Bestemmelserne i selve ISM-koden er holdt i meget  

 generelle vendinger.
Dette er gjort helt bevidst i erkendelse af, at der ikke  

 findes to rederier eller to søfartsadministrationer, der er ens, samt at  

 skibe  

 opererer under vidt forskellige forhold.
Umiddelbart giver ISM-koden således  

 ikke megen vejledning til rederier og søfarende med hensyn til, hvad der mere  

 konkret kræves af indholdet af et ISM-system.
 Samtidig er hele princippet om, at rederier og  

 skibe skal udarbejde og indføre et sikkerheds-styringssystem, der sikrer  

 opfyldelse af alle relevante bestemmelser, standarder og vejledninger om  

 sikkerhed  

 og forebyggelse af forurening i det daglige arbejde, en ny måde for erhvervet  

 at arbejde på i forhold til Søfartsstyrelsen.
 På grundlag af de erfaringer, som  

 Søfartsstyrelsen har gjort, siden principperne om sikkerheds-ledelse blev  

 indført i 1996, har styrelsen udarbejdet denne vejledning for såvel de  

 rederier  

 og skibe, der allerede har etableret et ISM-system, som dem, der er i færd  

 med  

 at indarbejde et system for at opfylde ISM-kodens bestemmelser.
Søfartsstyrelsen anbefaler, at ISM-systemet har  

 en form, der følger ISM-kodens inddeling og systematik.
Dette sikrer, at nye  

 besætningsmedlemmer, der tidligere har været beskæftiget i ISM-certificerede  

 rederier, hurtigere vil være i stand til at identificere ISM-områder, der er  

 relevante for deres daglige arbejde om bord.
 De generelle bestemmelser om ISM-koden er  

 indeholdt i følgende »hovedregelværker«:
 Meddelelser fra Søfartsstyrelsen B, kapitel IX (SOLAS skibe).
 Meddelelser fra Søfartsstyrelsen D, kapitel IX (passagerskibe  

 og højhastighedsfartøjer i indenrigsfart).
 Teknisk forskrift nr. 2 af 29. marts 1999 om administration af  

 Den Europæiske Unions Forordning om sikkerhedsledelse af ro-ro  

 passagerfærger,  

 se Meddelelser fra Søfartsstyrelsen nr. 3/99. ISM-koden er i dansk  

 oversættelse  

 optrykt i Meddelelser fra Søfartsstyrelsen nr. 6/2002.
 Teknisk forskrift nr. 13 af 13. november 2000 om sikker drift  

 af passagerskibe (ISM-koden), der udelukkende anvendes til sejlads i  

 havneområder, på indsøer m.v., se Meddelelser fra Søfartsstyrelsen nr.  

 9/2000.
 Teknisk forskrift nr. 15 af 20. november 2000 om skibe til  

 særlige formål (bevaringsværdige skibe, lystfiskerskibe mv.). Forskriften er  

 udsendt som et separat hæfte af Meddelelser fra Søfartsstyrelsen dateret 1.  

 december 2000.
 Idet Søfartsstyrelsen minder om, at grundstenen i  

 et godt sikkerhedsstyringssystem er, at rederiets ledelse føler sig  

 forpligtiget af systemet, er det håbet, at vejledningen vil være en hjælp for  

 alle, der er beskæftiget på skibe, i rederier eller andre maritime  

 sammenhænge,  

 hvor sikkerhedsledelse bruges som et aktivt værktøj til at opnå en stærk  

 sikkerhedskultur.
 Hvor der i vejledningen er anført  

 »Søfartsstyrelsen«, betyder dette også de af Søfartsstyrelsen anerkendte  

 klassifikationsselskaber.
 Søfartsstyrelsen har i medfør af § 22 i lov om  

 sikkerhed til søs uddelegeret ISM-certificeringen af lastskibe til de  

 anerkendte klassifikationsselskaber.
I vejledningen gennemgås samtlige kapitler i  

 ISM-koden, dog med undtagelse af kapitlerne 14,15 og 16, der udelukkende  

 omhandler midlertidige certifikater.
Kapitlerne i vejledningen refererer til  

 ISM-kodens kapitler.
 Ordforklaring:
SMS: Safety Management System  

 (sikkerhedsstyringssystem) DP: designeret person/systemansvarlig Afslutningsdato: dato for afslutningen af audit  

 på rederi eller skib Udstedelsesdag: dato for afslutningen af audit på  

 rederi eller skib DOC: Document of Compliance /  

 Overensstemmelsesdokument IDOC: Interim Document of Compliance /  

 Midlertidigt overensstemmelsesdokument SMC: Safety Management Certificate / Certifikat  

 for sikker skibsdrift ISMC: Interim Safety Management Certificate /  

 midlertidigt certifikat for sikker skibsdrift APV: Arbejdspladsvurdering, risikovurdering   

 Ref.  

 A II A Regel 5.
 APB: Arbejdspladsbrugsanvisning  Ref.  

 A II A Regel 10.
Kapitel 1  

  

 Generelt Ud over definitionerne i ISM-koden kan det være  

 nødvendigt at konsultere de definitioner, der er foretaget i det  

 »hovedregelværk«, der indfører ISM-koden for den pågældende skibstype.
Målsætningen findes i ISM-kodens kapitel 1.2 og  

 kan bruges af alle rederier og deres skibe.
Indførelse af et  

 sikkerhedsstyringssystem skal støtte og tilskynde til indførelse af en  

 sikkerhedskultur, dvs. den almindelige sikkerhedsmæssige adfærd, alle  

 besætningsgrupper om bord bør udvise.
Koden kan i princippet anvendes til at udarbejde  

 et ISM-system for alle typer og størrelser af skibe.
Denne vejledning  

 udbygger  

 de områder, hvor bl.a. forskelle i rederistørrelse medfører forskelle i de  

 krav, der stilles til indholdet af ISM-manualerne.
I henhold til kapitel 1.4 er det rederiets opgave  

 at udarbejde, indføre og vedligeholde et sikkerhedsstyringssystem.
Der  

 anføres,  

 hvilke områder systemet skal omhandle.
Kapitel 2  

  

 Sikkerheds- og miljøbeskyttelsespolitik Politikkerne skal være kortfattede, men klare og  

 forståelige.
For at tilkendegive over for rederiets ansatte, at  

 rederiledelsen  

 står bag ISM-systemet, skal politikkerne være underskrevet af skibsrederen  

 eller den administrerende direktør.
 Det er rederiets ansvar, at de skrevne politikker  

 forstås og følges af alle ansatte i det daglige arbejde.
Politikkerne bør som minimum indeholde  

 bestemmelser om sikkerhed og arbejdsmiljø, alkohol og ansættelsespolitik.
Det  

 kan også være relevant at formulere en politik vedrørende f.eks. forbud mod  

 narkotika og forholdet til pressen.
Kapitel 3  

  

 Rederiansvar og myndighed Foruden Søfartsstyrelsen skal  

 alle ISM-relevante medarbejdere vide, hvem der er reder for skibet og dermed  

 hovedansvarlig for dets sikre drift.
Rederen er forpligtet til at meddele  

 Søfartsstyrelsen hver gang, der sker ændringer i »rederforholdet«.
For  

 personligt ejede selskaber eller skibe skal rederens navn være påført  

 ISM-certifikaterne.
Alt personale i rederiet, der arbejder inden for  

 ISM-systemet, skal have en stillingsbeskrivelse.
Rederiets organisatoriske  

 opbygning skal afspejles i et organisationsdiagram, hvoraf også personale- og  

 driftenheders placering skal fremgå.
Alle forbindelser mellem de forskellige  

 afdelinger i rederiet skal fremgå af diagrammet.
Også den designerede persons  

 ISM-funktion skal tydeligt fremgå af diagrammet, som skal angive, at den  

 designerede person har direkte adgang til rederiets øverste ledelse.
Det kan  

 eksempelvis være vanskeligt at stillingsbeskrive alt cateringpersonale i et  

 passagerskib, men en generel beskrivelse for gruppen skal udarbejdes.
Rederiet skal beskrive, hvordan de nødvendige  

 ressourcer til ISM-arbejdet tilvejebringes.
Der tænkes her især på designeret  

 persons muligheder for at igangsætte ISM-arbejde, der nødvendiggøres af  

 meldinger fra skibe eller landorganisationen om f.eks. sikkerhedsmæssige  

 forhold, der ikke lever op til de gældende bestemmelser på området.
I en  

 sådan  

 situation er det rederiets pligt at fremskaffe de nødvendige ressourcer.
Kapitel 4  

  

 Designeret person (systemansvarlig) I henhold til ISM-koden skal DP være ansat i  

 landorganisationen.
Personen kan dog i mindre rederier være sejlende.
I  

 rederier uden »landbaserede rederifunktioner« er det ofte vanskeligt at  

 udpege  

 en person, der forsvarligt kan varetage opgaven, idet der nemt kan opstå  

 interessekonflikter, når reder, ejer og skibsfører er én og samme person.  

 Rederiet skal så vidt muligt bestræbe sig på at udnævne en anden person end  

 rederen som designeret person.
Der er mulighed for, at flere rederier/skibe kan  

 være fælles om at udpege en for parterne acceptabel person, der så varetager  

 de  

 samlede pligter som designeret person.
Dette skaber sjældent problemer for  

 skibe med næsten samme driftsform.
Det er vigtigt, at SMS foreskriver en  

 afløser for den designerede person, og at der skrives en stillingsbeskrivelse  

 også for denne.
Den designerede person bør have en maritim baggrund, hvorved  

 der opnås gensidig tillid og faglig forståelse med skibene.
Uden denne tillid  

 mister designeret person et væsentligt element i forbindelse med ISM-kodens  

 dynamik og vedligehold.
DP bør have kendskab til kvalitetsstyring og bør  

 derfor  

 have deltaget i en efteruddannelse, hvor emnet gennemgås, og kandidaten  

 testes  

 for egnethed.
Kapitel 5  

  

 Skibsførerens ansvar og myndighed Rederiet skal definere skibsførerens ansvar med  

 hensyn til gennemførelse af ISM-systemet om bord, og skibsføreren skal  

 medvirke til, at den nødvendige ISM-motivation er til stede.
 Rederiet skal samarbejde med skibsførerne om  

 ISM-systemets udarbejdelse, indførelse og vedligehold.
 Skibsmøder (personalemøder), der har ISM-forhold  

 på dagsordenen, kan være medvirkende til forståelse af nødvendige  

 SMS-procedurer,  

 der skal gennemføres for at få systemet til at fungere efter hensigten.
 Skibsføreren er skibets leder og rederiets  

 repræsentant og skal som sådan have et grundigt kendskab til ISM-systemet.
 Skibsførerens  

 pligter skal klart beskrives i SMS og omfatter bl.a.:
Håndhævelse af rederiets sikkerheds- og miljøbeskyttelsespolik  

 samt andre politikker, rederiet måtte have, herunder Ansvar for skibets sikre drift Motivere besætningen til at overholde de vedtagne politikker Udstede hensigtsmæssige ordrer og instruktioner på en klar og  

 tydelig måde Verificere, at fastsatte krav bliver overholdt Årligt gennemgå SMS og rapportere dets eventuelle mangler til  

 ledelsen i land (rederiet bør udarbejde en formular til dette brug).
 Føre skibet i overensstemmelse med gældende love og holde sig  

 ajour med disse.
Det er vigtigt, at rederiet klart definerer  

 skibsførerens ansvar og mulighed til at reagere og handle frit i en kritisk  

 situation.
Dette opfyldes ved, at rederiet indfører en erklæring i SMS derom.  

 Der er erfaring for, at en rederunderskrevet erklæring formindsker risikoen  

 for  

 misforståelser, især under PSC kontroller i fremmede havne.
Kapitel 6  

  

 Ressourcer og personel Det er rederiets og skibsførerens pligt at sikre,  

 at alle nyansattes kvalifikationer opfylder gældende bestemmelser derom.
Rederiet skal sikre, at skibsføreren er kvalificeret er fuldt fortrolig med rederiets SMS modtager den nødvendige støtte til varetagelse af sine opgaver.
 Rederiet skal endvidere sikre, at skibet er  

 bemandet med kvalificeret, certificeret og fra et sundhedsmæssigt synspunkt  

 egnede søfarende i overensstemmelse med internationale og nationale krav.
Når søfarende forhyres gennem fremmede  

 bemandingsagenturer, må rederiet sikre, at også disse søfarende opfylder  

 danske  

 bestemmelser.
Dette kræver, at rederiet mindst én gang om året, eventuelt med  

 hjælp fra anden myndighed eller bemyndiget organisation, auditerer  

 agenturerne.
Der skal udfærdiges rapporter derfor, som forelægges  

 Søfartsstyrelsen til gennemsyn ved auditering.
Søfartsstyrelsen kan selv  

 foranledige, at udenlandske bemandingsagenturer auditeres, såfremt rederiet  

 ikke selv har gennemført intern auditering.
Ved myndighedsauditering kontrolleres de ansattes  

 kvalifikationer.
Rederiet skal derfor sikre, at der om bord er nødvendig  

 dokumentation  

 til rådighed (originale beviser for besætningens kvalifikationer, herunder  

 sønæringsbeviser).
 Såfremt der findes et rederikontor i land, skal  

 der forefindes en kopi af de ansattes certifikater (beviser) her.
 Alle søfarende på skibe med en bruttotonnage på  

 20 og derover skal være i besiddelse af et gyldigt sunhedsbevis (Blå Bog) (se  

 bekendtgørelse nr. 903 af 28. september 2000 om lægeundersøgelse af søfarende  

 og fiskere). For skibe under denne tonnage kræver Søfartsstyrelsen, at  

 rederen  

 kan dokumentere, at alle ansatte er egnede til tjeneste set ud fra et  

 sundhedsmæssigt aspekt.
Rederiet skal etablere procedurer, der sikrer, at  

 nymønstrede eller personer, der overføres til nye opgaver vedrørende  

 sikkerhed  

 og miljøbeskyttelse, bliver gjort fortrolige med deres opgaver.
Det skal  

 herunder sikres, at nye besætningsmedlemmer gives den nødvendige instruktion  

 før afgang såsom »Kend dit Skib« (se bekendtgørelse nr. 773 af 7. oktober  

 1997  

 om instruktion af nymønstrede søfarende).
Det er rederiets og skibsførerens ansvar, at  

 besætningen opnår tilstrækkeligt kendskab til relevante regler gældende for  

 skibet.
I mange rederier bruges en formular, hvorpå alle besætningsmedlemmer  

 bekræfter, at de har forstået relevante dele af SMS og kender rederiets  

 politikker på alle sikkerhedsmæssige områder.
Formularen kan øge de ansattes  

 ansvarsfølelse  

 og bevidsthed om egne sikkerhedsforhold.
Rederiet skal løbende vurdere nødvendige  

 uddannelsesbehov om bord.
SMS skal indeholde en procedure, der konkret  

 beskriver, hvordan rederiet vil opfylde dette krav.
I mange rederier bruges  

 medarbejderudviklingssamtaler til dette formål.
Rederiet skal sikre, at der er skabt grundlag  

 for, at besætningen er i stand til at kommunikere effektivt under udførelse  

 af  

 deres opgaver.
I passagerskibe med flersprogede besætninger skal der til  

 kommunikation i forbindelse med sikkerhed fastsættes et fælles arbejdssprog  

 om  

 bord.
Dette skal angives i skibsdagbogen og i ISM-systemet.
I øvrige  

 situationer, herunder dagligt arbejde samt om bord i lastskibe, kræves et  

 eller  

 flere fælles arbejdssprog.
 Rederiet skal etablere procedurer, gennem hvilke  

 skibets besætning modtager relevant information om SMS på arbejdssprog, som  

 forstås af alle.
I skibe, hvor der er flere nationaliteter, og der  

 derfor bruges flere sprog, skal rederiet sikre, at alle med et  

 sikkerhedsmæssigt  

 ansvar kan læse og forstå de skrevne procedurer.
Rederiet eller skibsføreren  

 skal ved ansættelse af personale sikre, at kommunikation på et fælles  

 arbejdssprog er mulig.
Ansatte, der ikke kan kommunikere på arbejdssproget,  

 må  

 ikke have opgaver, der giver dem ansvar over for ansatte eller passagerer.
Kapitel 7  

  

 Udarbejdelse af planer for  

  

 operationer om bord Skønt dette er et af ISM-kodens korteste  

 kapitler, er det et af de mest omfattende i ISM-systemet, idet alle  

 operationer, der er væsentlige for sikkerhed, arbejdsmiljø og forebyggelse af  

 forurening om bord, skal beskrives her.
Beskrivelserne skal forefindes som  

 enten procedurer, instruktioner, skemaer eller evt. vejledninger.
Af vigtige og nødvendige beskrivelser kan nævnes:  

 bro- og maskinprocedurer i forbindelse med ankomst og afgang.
Der vil i denne  

 forbindelse være brug for checklister, der underskrives af de personer, der  

 har  

 ansvar for, at kontrollerne udføres.
I forbindelse med miljøbeskyttelse er  

 det  

 vigtigt, at alle operationer ved bunkring, bortskaffelse af affald og  

 spildolie  

 beskrives.
Der bør ligeledes findes en beskrivelse af  

 rederiets generelle procedurer for sikring af sikkerhed og sundhed om bord i  

 skibet.
Følgende procedurer bør udarbejdes:
 Procedure for organisering af sikkerhedsarbejdet om bord (§16  

 uddannelse, dagsorden til møder i sikkerhedsudvalget, diverse checklister for  

 sikkerhed og sundhed om bord).
 Procedure for indkøb af tekniske hjælpemidler (maskiner og  

 udstyr), personlige værnemidler, kemiske stoffer og materialer.
 Procedure til sikring af forskriftsmæssig sundhedstjeneste om  

 bord (sygdomsbehandleruddannelse, ajourføring af medicinkisten med Radio  

 Medical mv.).
 Procedure for APV arbejdet om bord.
 Procedure for udarbejdelse af arbejdspladsbrugsanvisninger  

 (APB) ved brug af kemiske stoffer/materialer.
Rederier, der er ansvarlige for drift af  

 tankskibe, der transporterer kemiske stoffer, der, jf.
Meddelelser A kapitel  

 II  

 A, anses for farlige, bør endvidere udarbejde en procedure for  

 forebyggelsesarbejdet med henblik på, at arbejdstager ikke udsættes for  

 koncentrationer af produkter, der overstiger grænse-værdien.
Operationer i forbindelse med lastning, losning  

 og evt. transport af farligt gods skal beskrives.
For passagerskibe er  

 procedurer for passagerregistreringer nødvendige.
Disse registreringer skal  

 findes både på land og på skibet (se Søfartsstyrelsens tekniske forskrift nr.  

 8  

 af 15. december 1998).
Ovenstående eksempler på indholdet af kapitel 7 i  

 SMS er langt fra dækkende, hvor-for personer, der er ansvarlige for  

 udarbejdelsen  

 af procedurer (DP), nøje bør overveje, hvilke arbejdsopgaver der skal  

 medtages  

 i SMS.
Det skal tilføjes, at instruktioner, der forklarer brugen af diverse  

 udrustning om bord, ikke nødvendigvis behøves kopieret i SMS.
En procedure,  

 der  

 refererer til sådanne instruktioner, vil være tilstrækkelig.
 Ved udarbejdelsen af procedurer er det vigtigt,  

 at det angives, hvor ansvaret for procedurens efterlevelse er placeret.  

 Såfremt  

 det er nødvendigt at referere til en konkret stilling, bør dette ikke ske med  

 reference  

 til pågældendes navn, men snarere til vedkommendes stillingsbetegnelse.
Rederen bør udarbejde en oplægningsprocedure, for  

 at skibet kan være oplagt med et gyldigt SMC.
Oplagte skibe uden besætning  

 kan  

 ikke auditeres.
Oplægningsproceduren bør om muligt nævne  

 oplægningsperioden.
Almindeligvis bør man, hvis en oplægningsperiode  

 overskrider 12 måneder, begynde forfra med 1. gangs audit, når skibet igen  

 skal  

 i drift.
Såfremt en termin for mellemliggende audit  

 overskrides i oplægningsperioden uden afholdelse af auditeringen, bortfalder  

 gyldigheden af SMC.
Når skibet atter skal i drift, udstedes et ISMC gældende,  

 indtil der er udført auditering.
 Der anvendes en »blidere« tolkning for mindre  

 skibe, som grundet driftsformen rutinemæssigt lægges op for vinteren,  

 eksempelvis lystfiskerskibe og mindre passagerskibe.
 Certifikatets gyldighedsperiode er stadig den  

 oprindelige udstedelsesdag plus højest 5 år.
 Gyldighedsperioden kan ikke forlænges med  

 oplægningsperioden.
 Reaktiveres det oplagte skib med en helt ny  

 besætning uden erfaring i det pågældende skib, inddrages SMC, og  

 auditeringsprocessen skal begynde forfra med et 1. gangs audit.
 Såfremt et rederi oplægger sit eneste skib, og  

 SMC inddrages, medfører dette, at DOC ligeledes inddrages.
Kapitel 8  

  

 Nødberedskab Rederiet er ansvarlig for, at ISM-systemet  

 indeholder procedurer, der dækker (identificerer, beskriver og reagerer på)  

 mulige nødsituationer om bord, såsom f.eks. mand-over-bord, grundstødning,  

 brand, forurening, kollision, evakuering m.m.
Rederiet skal etablere øvelses- og  

 træningsprogrammer for at være forberedt på mulige nødsituationer.  

 Øvelsesprogrammer skal som minimum udarbejdes for båd-, brand- og  

 evakueringsøvelser.
Desuden bør der afholdes andre former for relevante  

 øvelser, f.eks. olieforureningsøvelser og helikopterevakuering.
Alle øvelser  

 skal evalueres og registreres enten i Tilsynsbogen eller på lister, der er  

 oprettet til formålet i SMS.
Det er tilladt at bruge elektronisk  

 registrering.  

 Udskrifter kan opbevares i Bilagsmappen (tillæg til Tilsynsbogen) udleveret  

 af  

 Søfartsstyrelsen.
SMS skal indeholde procedurer, som sikrer, at  

 også rederiets landorganisation til enhver tid kan reagere på ulykker og  

 nødsituationer, som berører dets skibe.
Der skal derfor til enhver tid, når  

 rederiet har skibe på havet, være et nødberedskab i land.
Det er tillige et  

 krav, at rederiets landorganisation mindst én gang om året simulerer en  

 hændelse på et af skibene, der bevirker, at landorganisationens beredskab  

 afprøves.
Ved den årlige rederiauditering kræves der dokumentation for, at  

 der  

 har været simuleret en årlig øvelse.
Mobiltelefon kan indgå i rederiets  

 nødberedskab, men opmærksomheden henledes på, at der kan opstå udfald på  

 nettet.
Så længe skibet er i drift, skal rederiets  

 nødberedskab umiddelbart kunne aktiveres.
Det er vigtigt, at rederiets  

 beredskab er på plads.
Dette betyder i praksis, at skibet altid skal kunne  

 kontakte rederiet og derved få professionel assistance i en kritisk  

 situation.
 For mindre rederier eller rederier uden  

 landbaserede funktioner er der mulighed for at benytte f.eks. faglige  

 sammenslutninger, der varetager medlemmernes interesser på dette område.
Kapitel 9  

  

 Rapporter og analyser af afvigelser,  

  

    

 ulykker og farlige situationer SMS  


  

 skal  

 indeholde procedurer, som sikrer, at afvigelser, ulykker og farlige  

 situationer  

 rapporteres til rederiet.
Dette kan gøres ved, at SMS indeholder et skema,  

 der  

 umiddelbart kan anvendes til rapportering.
Det er vigtigt, at dette skema er  

 enkelt og derved problemfrit at udfylde.
ISM-koden inddrager alle i besætningen, og derfor  

 er et enkelt system en væsentlig betingelse for, at systemet kan fungere i  

 praksis.
Alle skal have mulighed for at rapportere til designeret person  

 (systemansvarlig). DP skal hurtigt reagere på alle henvendelser i  

 overensstemmelse med den enkelte henvendelses karakter.
Rederiet skal udarbejde procedurer, der sikrer,  

 at alle henvendelser underkastes en vurdering og om nødvendigt en  

 korrigerende  

 handling.
Det er designeret persons ansvar, at de nævnte procedurer  

 udarbejdes  

 og bruges i den daglige drift.
Kapitel 10  

  

 Vedligehold af skib og udstyr ISM-koden kræver, at vedligeholdet i skibet er  

 beskrevet.
De fleste rederier bruger planlagt vedligehold, idet andet ofte er  

 vanskeligt at administrere i det daglige.
SMS skal indeholde beskrivelser, der sikrer, at  

 skib og udrustning vedligeholdes, og ansvaret for vedligeholdet skal  

 dokumenteres i systemet.
I mindre rederier styres vedligeholdet ved  

 sikkerhedschecklister og ved årlige værftsophold.
Ansvaret for udførte opgaver skal altid kunne  

 placeres.
Det er derfor vigtigt, at alle sikkerhedschecklister forsynes med  

 initialer for de personer, der er ansvarlige for vedligeholdet.
 Som eksempel på sikkerhedscheck i små skibe kan  

 nævnes kabyssens gasapparat, som automatisk skal slukke i tilfælde af  

 ukontrolleret udslip (auto-luk-system). Det skal regelmæssigt kontrolleres,  

 at  

 dette system fungerer korrekt, hvilket skal fremgå af nævnte  

 sikkerhedscheckliste med initialer for den, der udfører kontrollen.
 Et andet eksempel er maskinens vandstandsalarm.  

 En regelmæssig afprøvning er meget nødvendig, da skibe er forlist på grund af  

 manglende opmærksomhed over for vandindtrængen i maskinrummet.
Eksempler fra større skibe kan være kontrol af  

 maskinrummets vandtætte døre, vandstandsalarmer, nødbrandpumpe,  

 nødgeneratorer  

 og CO  

  

 2  

  

 -anlæg m.v.
En regelmæssig afprøvning af disse installationer  

 er nødvendig, da alvorlige havarier er forekommet grundet funktionssvigt, der  

 kunne have været undgået ved rettidig kontrol.
Rederiet har pligt til at sikre, at skibet afholder de krævede syn.
Skibet bør derfor have en  

 certifikatmappe med en oversigt over terminerne for skibets certifikater;  

 kopi  

 deraf bør forefindes på rederiet; at det fremgår af SMS, at afvigelser, der rapporteres til  

 rederiet, så vidt muligt skal indeholde årsag til afvigelsen; at der rettidigt foretages korrigerende handling på  

 rapporterede afvigelser; at det kan dokumenteres, at korrigerende handling er foretaget.
 Rederiets SMS skal indeholde en liste over udstyr  

  kritisk udstyr  og tekniske systemer, som i tilfælde af  

 funktionssvigt kan  

 udgøre en risiko for skib, passagerer, besætning eller miljøet.
 SMS skal beskrive, hvilke forholdsregler der kan  

 tages for at modvirke sådanne funktionssvigt.
Vedligehold styres i overvejende grad ved hjælp  

 af checklister.
Disse checklister skal benyttes ved afprøvninger af skibets  

 udrustning og tekniske systemer.
Det er vigtigt, at skibet opbevarer gamle  

 checklister i en periode.
Dette kontrolleres ved auditering.
Det bør fremgå  

 af  

 SMS, hvor længe checklister og dokumenter skal arkiveres.
For klassede skibe indgår klassesyn i  

 beskrivelsen.
Det er dog tilstrækkeligt at referere til klassens bestemmelser  

 herom.
Kapitel 11  

  

 Dokumentation Rederiet har pligt til at sikre, at SMS til  

 enhver tid er opdateret.
Dette kræver et dokumentstyringssystem, som skal  

 være  

 beskrevet i SMS, kapitel 11.
ISM-dokumentationen skal være kontrolleret og  

 styret.
Dette betyder, at alle dokumenter skal være forsynet med et »hoved«,  

 hvoraf de nødvendige oplysninger for dokumentets opdatering og historie skal  

 fremgå.
 I praksis forsynes »hovedet« med versionsnummer,  

 erstatter version, dato for udstedelsen, hvem der har udarbejdet, hvem der  

 har  

 godkendt, og hvad dokumentet omhandler (se nedenstående eksempel).
Kapitel:  

  

 Eksempelvis  

 Rederiansvar og Myndighed Emne:  

  

 Rederiets  

 selskabsstruktur  Organisationsdiagram Udstedelsesdato  


  

 18 01 2002 Versionsnummer  


  

 2 Udarbejdet af  


  

 LM Dokumentnummer  


  

 3.1.0 Skib  


  

 M/S MÅGEN Erstatter version nr.  


  

 1 Godkendt af  


  

 HS Side  


  

 2 af 8 Det er vigtigt, at forældede dokumenter straks  

 fjernes, og at designeret person (systemansvarlig) sikrer sig, at nye  

 dokumenter indsættes i SMS-mapper i rederiet og modtages på skibene.
DP kan  

 gøre dette ved at uddelegere arbejdet med udskiftningen til nøglepersoner om  

 bord og i land.
Det er nødvendigt at have en revisionslog (evt. i  

 skemaform) til dokumentstyring.
Denne skal føres hver gang af den, der  

 udskifter dokumenter i SMS (se nedenstående eksempel).
Dokumentnavn Dato for udskiftning Initialer for den, der udskifter dokumenter i SMS Kun DP bør opbevare »historiske« dokumenter.  

 Disse kan være nødvendige for en efterfølgende auditering.
 I større rederier udarbejdes almindeligvis to  

 originale SMS-manualer, én rederimanual og én skibsmanual.
 Der skal under alle omstændigheder i dette  

 kapitel være en oversigt over antallet af styrede manualer i systemet; det  

 skal  

 desuden være angivet, hvem der har ansvar for opdatering af manualer.
 I mindre rederier er én udgave af SMS  

 sædvanligvis tilstrækkelig, idet man heri beskriver såvel rederi som skib.  

 Skibenes besætninger orienteres om rederiets opbygning, der skal illustreres  

 i  

 manualen ved et blokdiagram.
Skibsbiblioteket skal beskrives ved en kort liste  

 i dette kapitel.
Ansvaret for opdatering af indholdet i skibsbiblioteket skal  

 beskrives i SMS.
Kapitel 12  

  

 Rederiets verifikation, gennemgang  

  

 og evaluering Rederiet skal afholde interne audits (gennemgang  

 af SMS/interview med relevant personale).
Det interne audit skal kunne dokumenteres ved en  

 skriftlig rapport, der som minimum indeholder oplysning om hvem, der er auditeret, hvilke kapitler, der er auditeret, resultatet af auditeringen (vurdering af besætningens kendskab  

 til SMS samt evt. afvigelsesrapporter), dato for auditeringen, underskrift fra den, som har foretaget auditeringen.
Internt audit skal afholdes mindst én gang hvert  

 år.
Dette er en af betingelserne for systemets vedligehold og en fortolkning  

 af  

 ISM-kodens pkt. 12.1. Der foretages endvidere eksterne audits ved  

 Søfartsstyrelsen af skib og rederi.
For hovedparten af lastskibe udføres  

 eksterne audits dog af de anerkendte klassifikationsselskaber.
En af  

 betingelserne for, at en sådan auditering kan udføres tilfredsstillende, er,  

 at  

 der foreligger en skriftlig intern auditrapport, der tillige skal være til  

 brug  

 for rederiledelsens årlige evaluering af ISM-systemet.
 Det årlige interne audit er også medvirkende til  

 at holde motivationen hos personalet vedlige.
Rederiet skal årligt evaluere effektiviteten af  

 og, når nødvendigt, gennemgå SMS.
Der skal findes procedurer i SMS, som  

 beskriver dette.
Resultatet af rederiets årlige evaluering skal  

 kunne dokumenteres.
Der forventes ikke megen dokumentation i forbindelse med  

 auditering af dette område for de mindre rederier; der skal dog foreligge en  

 rapport, som skal være tilgængelig ved Søfartsstyrelsens auditering.
I mindre rederier foregår rederiets evaluering  

 for det meste i forbindelse med den hyppige kontakt, der sædvanligvis er  

 mellem  

 rederi og skib.
Skibsføreren skal herunder medvirke aktivt til en effektiv  

 rapportering fra skib til rederi.
Audits og eventuelle korrigerende handlinger skal  

 udføres i overensstemmelse med nedskrevne procedurer.
Der skal snarest muligt  

 tages stilling til alle forslag, observationer, hændelser og begivenheder,  

 der  

 medvirker til ændringer i systemet.
I modsat fald ophører besætningens  

 motivation til at ændre tingenes tilstand.
Alle forslag behøver ikke at  

 medføre  

 ændringer; men det er vigtigt, at alle får svar på stillede forslag.
Et  

 simpelt  

 system, hvor forslag kan stilles skriftligt, bør være etableret i rederiet,  

 herunder angivelse af svarfrist.
 Personel, der udfører interne audits, skal have  

 maritimt kendskab og i princippet være uafhængige af de områder, der  

 auditeres,  

 medmindre dette er umuligt på grund af rederiets størrelse og opbygning.
Designeret person er ansvarlig for, at der  

 gennemføres interne auditeringer, og kan selv deltage i processen eller  

 udpege  

 personale (auditører) til opgaven.
Auditørerne skal have instruktion i  

 auditerings-teknikken og i den efterfølgende rapportering.
I mindre rederier, hvor der kun er få ansatte,  

 skal DP også benytte auditører med maritimt kendskab.
Internt audit kan evt.  

 gennemføres af personer fra andre skibe i området.
Denne praksis benyttes i  

 havne, hvor flere erhvervsfartøjer med lystfiskere er beskæftiget.
Internt  

 audit, udført af to personer, der dagligt sejler sammen, har kun begrænset  

 værdi.
 Resultatet af de afholdte audits skal bringes til  

 kendskab for det personel, som har ansvaret for det auditerede område.
Det er vigtigt, at de personer, der er blevet  

 auditeret, får information om resultatet af interne såvel som eksterne  

 auditeringer.
Det er ligeledes nødvendigt at informere øverste ledelse  

 (bestyrelser, kommunalbestyrelser, byråd og alle andre, der er direkte  

 medansvarlige for skibets drift) om auditrapporters indhold.
 Personer, som er ansvarlige for det auditerede  

 område, skal i rette tid foretage korrigerende handlinger vedrørende fundne  

 mangler eller afvigelser.
Såfremt der i forbindelse med en auditering  

 udfærdiges korrektionsrapporter, kræves det, at afvigelserne korrigeres inden  

 for et fastsat tidsinterval.
For at kontrollere, om korrektionerne  

 gennemføres  

 i tide, kræver Søfartsstyrelsen, at rederiet kvitterer på  

 korrektionsrapporten  

 og indsender en kopi til styrelsen, der så beslutter, om der skal gennemføres  

 en opfølgende auditering.
For audits udført af klassifikationsselskaberne  

 benyttes det pågældende selskabs procedurer.
Ved næste auditering må det forventes, at det  

 kontrolleres, om korrektionerne er tilfredsstillende gennemført.
Ved grove  

 afvigelser følger Søfartsstyrelsen omhyggeligt korrigeringsprocessen, og  

 først  

 efter tilfredsstillende verificering »frigives« skib eller rederi.
 Et eksempel på en grov afvigelse kan være  

 manglende reaktion på et simuleret nødopkald til rederiet fra et skib i  

 drift.  

 Den korrigerende handling skal i en sådan situation være en opstramning af  

 proceduren på en sådan måde, at Søfartsstyrelsen er sikker på, at gentagelse  

 under normale omstændigheder ikke vil forekomme.
Kapitel 13  

  

 Certificering, verifikation og kontrol Der kan udstedes følgende ISM-certifikater:
Overensstemmelsesdokument / Document of Compliance (DOC) til  

 landorganisationen (rederiet) Certifikat for sikker skibsdrift / Safety Management  

 Certificate (SMC) til skibet Midlertidige certifikater /interim (IDOC  ISMC), se reference  

 til ISM, kapitel 14, 15 og 16 .
 Såfremt et skib drives af et rederi med egentlig  

 landorganisation, skal der udstedes et Overensstemmelsesdokument / Document  

 of  

 Compliance (DOC) for rederiet og et Certifikat for sikker  


  

 skibsdrift  

  

 /  

  

 Safety  

 Management Certificate (SMC) for skibet.
Rederiets DOC skal være relevant for de  

 skibstyper, som rederiet er ISM-ansvarlig for.
Principielt kan der udstedes  

 et  

 DOC for hver enkelt skibstype, men Søfartsstyrelsen udsteder almindeligvis  

 kun  

 ét DOC, der dækker alle rederiets skibstyper.
Der udstedes kun DOC til rederier, der opererer  

 skibe omfattet af krav om ISM-certificering.
Dette betyder, at et rederi ikke  

 kan få udstedt et DOC, medmindre rederiet driver et skib, som det er  

 ISM-ansvarlig for.
 Skibet skal altid have kopi af rederiets gyldige  

 DOC samt det originale SMC i certifikatmappen.
 Når rederiets ISM-ansvar for drift af et skib  

 ophører, skal de ISM-relaterede certifikater, der er udstedt af  

 Søfartsstyrelsen, returneres.
 Gyldigheden for et DOC er højst 5 år, regnet fra  

 afslutningsdato for første auditering af rederiet.
 Gyldigheden for et SMC er højst 5 år, regnet fra  

 afslutningsdato for første auditering af skibet.
 Betingelser for gyldigheden er, at der afholdes  

 de lovpligtige mellemliggende auditeringer.
DOC:  

 	  

    

 årlig auditering SMC:  

 	  

    

 1 mellemliggende auditering i 5-års perioden.
Et rederis DOC skal auditeres hver 12. måned (+/-  

 3 måneder). Hvert 5. år gennemføres en fornyelsesauditering, der har samme  

 varighed og omfang som førstegangsauditeringen.
Fornyelsesauditering skal  

 være  

 gennemført inden udløb af certifikatet.
Et skibs SMC skal auditeres hver 30. måned (+/- 6  

 måneder). Hvert 5. år gennemføres en fornyelsesauditering, der har samme  

 varighed og omfang som førstegangsauditeringen.
Fornyelsesesauditeringen skal  

 være gennemført inden udløb af certifikatet.
Et skibs SMC (et nationalt certifikat) skal  

 auditeres hver 30. måned (+/- 6 måneder). Hvert 5. år gennemføres en  

 fornyelsesauditering, der har samme varighed og omfang som  

 førstegangsauditeringen.
Fornyelsesauditeringen skal være gennemført inden  

 udløb af certifikatet.
 Ovenstående bestemmelser begrænser ikke retten  

 til at foretage hyppigere auditeringer, såfremt der indtræffer situationer,  

 der  

 skønnes at kræve dette.
 For ro-ro passagerskibe gælder, at den  

 mellemliggende auditering skal være afsluttet inden udløb af 30. måned  

 (teknisk  

 forskrift nr. 2 af 29. marts 1999, artikel 5, stk. 4).
I lighed med lovpligtige syn, påhviler det  

 rederen at kontakte Søfartsstyrelsen/klassifikationsselskabet for at aftale  

 tid til auditering.
Henvendelse skal foretages i god tid.
 Under auditeringen skal rederiet sørge for, at  

 der er tilstrækkelig besætning til rådighed, således at nøglepersoner om bord  

 kan frigøres til auditering.
Inden en auditering kan gennemføres af  

 Søfartsstyrelsen, skal rederiet have indsendt en eller evt. to opdaterede  

 SMS-manualer.
Manualerne skal indsendes til styrelsen senest 14 dage, før  

 auditering påbegyndes.
SMS-manual i elektronisk version kan accepteres  

 under forudsætning af, at »papirmanualer« også er til rådighed under  

 auditeringen.
Dette krav fastholdes, så længe lovgivningen med hensyn til  

 underskrifter ikke er på plads.
Kapitlerne 14, 15 og 16 ISM-kodens afsluttende 3 kapitler (14, 15 og 16)  

 omhandler myndighedernes administration i forbindelse med udstedelse af  

 midlertidige certifikater og certifikaternes udformning, hvorfor der ikke  

 skrives detaljeret vejledning hér.
 Midlertidige certifikater/interim (IDOC  ISMC).
 For nystartede rederier eller for rederier, der  

 starter sejlads med en ny skibstype, kan der udstedes midlertidige  

 ISM-certifikater.
Gyldighedsperioden for et ISMC er normalt 6  

 måneder.
Ekstraordinære forhold kan dog begrunde en forlængelse til 12  

 måneder.  

 Sådanne forhold kan være, at rederiet af en eller anden årsag stadig opererer  

 under et IDOC, idet der ikke må udstedes fuldgyldigt SMC, før rederiet har  

 fået  

 udstedt fuldgyldigt DOC.
Gyldigheden for et IDOC er normalt 6 måneder.
Det  

 kan dog under særlige omstændigheder forlænges til 12 måneder.
Det kræves, at rederiet dokumenterer forståelse  

 for ISM-kodens krav, inden der udstedes IDOC.
Denne dokumentation foregår i  

 praksis ved, at rederiet dokumenterer, at som minimum ISM-kodens kapitler 3,  

 6  

 og 8 er opfyldt.
Der kan desuden blive tale om at anmode rederiet om  

 yderligere  

 materiale samt at interviewe nøglepersoner, før der udstedes midlertidige  

 certifikater.
 Vejledning nr. 1 af 25. januar 2001 om  

 ISM-certificering i henhold til Koden for Sikker Skibsdrift (ISM-koden), som  

 indeholdt i IMO resolution A.741(18), ophæves.
