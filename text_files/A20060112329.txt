Bekendtgørelse af lov om private bidrag til politiske  

 partier og offentliggørelse af politiske partiers regnskaber Herved bekendtgøres lov nr. 404 af 13. juni 1990 om private  

 bidrag til politiske partier og offentliggørelse af politiske partiers  

 regnskaber med de ændringer, der følger af lov nr. 394 af 14. juni 1995 og  

 lov  

 nr. 464 af 7. juni 2001.
Privat bidrag til politiske partier § 1.  

  

 Arbejdsgiverforeninger,  

 fagforeninger og andre faglige sammenslutninger, der har til hovedformål at  

 varetage de økonomiske interesser for den erhvervsgruppe, som medlemmerne  

 hører  

 til, skal tilsikre, at bidrag til politiske partier eller partipolitiske  

 formål  

 i øvrigt opkrævet over medlemskontingentet er frivilligt for det enkelte  

 medlem.
 § 2.  

  

 Medlemmer, der ønsker at blive  

 fritaget for at betale bidrag til politiske partier eller partipolitiske  

 formål  

 i øvrigt over medlemskontingentet, skal afgive en skriftlig erklæring herom.
Stk. 2.  

  

 Foreningen skal en gang hvert år  

 tilsende medlemmerne en blanket, der indeholder teksten til en sådan  

 erklæring.  

 Denne forpligtelse kan opfyldes ved, at blanketten trykkes i et medlemsblad  

 eller lignende publikation.
Erklæringen skal have følgende tekst: »Jeg ønsker  

 at være fritaget for at betale bidrag til politiske partier eller  

 partipolitiske  

 formål i øvrigt over medlemskontingentet.« En kopi af blanketten indsendes  

 til  

 justitsministeren tillige med dokumentation for, at blanketten er tilsendt  

 foreningens medlemmer.
Stk. 3.  

  

 Erklæringen skal indsendes til  

 foreningens revisor.
Dette skal fremgå af den i stk. 2 nævnte blanket.  

 Erklæringer, som medlemmerne indsender til foreningen, skal straks  

 videresendes  

 til foreningens revisor.
Justitsministeren kan fastsætte nærmere regler om  

 blankettens udformning og om revisors behandling af de modtagne erklæringer.
 Stk. 4.  

  

 Der må ikke ske uberettiget  

 videregivelse af oplysninger om, hvem der er fritaget for betaling af bidrag  

 eller har anmodet herom.
Politiske partiers regnskaber § 3.  

  

 Partier, der har været opstillet  

 til det senest afholdte valg til Folketinget eller Europa-Parlamentet, skal  

 aflægge regnskab over partiets landsorganisations indtægter og udgifter.  

 Regnskabet  

 skal indeholde oplysninger om følgende indtægtstyper:
 1)  

 	  

 Offentlig  

 partistøtte.
 2)  

 	  

 Kontingentindtægter.
 3)  

 	  

 Yderligere private  

 tilskud fra private personer.
 4)  

 	  

 Renteindtægter.
 5)  

 	  

 Tilskud fra  

 internationale organisationer, kollektive private sammenslutninger, faglige  

 organisationer, erhvervsorganisationer, erhvervsvirksomheder, fonde og  

 foreninger.
 Stk. 2.  

  

 Såfremt et  

 parti i regnskabsåret, jfr. § 4, stk. 1, fra samme private  

 tilskudsyder har modtaget et eller flere tilskud, der tilsammen overstiger  

 20.000 kr., skal tilskudsyderens navn og adresse fremgå af regnskabet.  

 Regnskabet skal endvidere indeholde oplysning om den samlede størrelse af  

 eventuelle  

 anonyme tilskud og oplysning om størrelsen af hvert enkelt anonymt tilskud på  

 mere end 20.000 kr.
 Stk. 3.  

  

 Regnskabet  

 skal indeholde oplysning om balance og egenkapital.
 § 4.  

  

 Regnskabet aflægges årligt for  

 perioden 1. januar til 31. december.
 Stk. 2.  

  

 Regnskabet skal underskrives af  

 partiets ledelse og indeholde en erklæring om, at partiet ikke har haft andre  

 indtægter end anført i regnskabet.
 § 5.  

  

 Partiets ledelse indsender senest  

 12 måneder efter regnskabsårets afslutning en bekræftet kopi af regnskabet  

 til  

 Folketinget, der fremlægger regnskabet til gennemsyn for offentligheden.
 Straffebestemmelser, ikrafttræden m.v.
 § 6.  

  

 Overtrædelse af § 2, stk. 4,  

 straffes med bøde.
 Stk. 2.  

  

 Der kan  

 pålægges foreninger (juridiske personer) strafansvar efter reglerne i  

 straffelovens 5. kapitel.
 Stk. 3.  

  

 I forskrifter, der udfærdiges  

 efter loven, kan der fastsættes straf af bøde for overtrædelse af  

 bestemmelser  

 i forskrifterne.
 § 6 a.  

  

 Den, der afgiver urigtige  

 eller mangelfulde oplysninger efter § 3,  

 straffes med bøde eller fængsel indtil 4 måneder.
 Stk. 2.  

  

 På samme  

 måde straffes den, der afgiver urigtige erklæring efter § 4,  

 stk. 2.
 Stk. 3.  

  

 Der kan pålægges  

 partiorganisationer (juridiske personer) strafansvar efter reglerne i  

 straffelovens  

 5. kapitel.
 § 7.  

  

 Loven træder i kraft den 1.  

 januar 1991.
 § 8.  

  

 Loven gælder ikke for Færøerne og  

 Grønland.
 Lov nr. 394 af 14. juni 1995 (Åbne partiregnskaber  

 m.v.)  

1)  

  indeholder  

 følgende ikrafttrædelsesbestemmelse:
§ 2 Stk. 1.  

  

 Loven  

 træder i kraft ved bekendtgørelsen i Lovtidende.  

2) Stk. 2.  

  

 Bestemmelsen i § 1, nr. 2, har første gang virkning for regnskaber, der  

 aflægges for regnskabsåret 1996.
 Lov nr. 464 af 7. juni 2001 (Straf for urigtige  

 oplysninger i partiregnskaber)  

3)  

  indeholder følgende  

 ikrafttrædelsesbestemmelse:
§ 2 Stk. 1.  

  

 Loven  

 træder i kraft den 1. juli 2001.
 Stk. 2.  

  

 Loven har  

 virkning for regnskaber, som indsendes til Folketinget efter lovens  

 ikrafttræden.
Justitsministeriet, den 24. oktober  

 2006 Lene Espersen /Jørgen Steen Sørensen 1)  

 Lovændringen  

 vedrører § 2, stk. 2, 4. pkt., og § 3, stk. 2 og 3.
 2)  

 Loven er  

 kundgjort i Lovtidende den 14. juni 1995.
 3)  

 Lovændringen  

 vedrører § 6, stk. 2, og § 6 a.
