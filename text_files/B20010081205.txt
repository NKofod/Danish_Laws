Bekendtgørelse om støtte til hør og hamp til fremstilling af  

 fibre I medfør af § 1, stk. 1 og 2, § 4, §5a, § 24 og § 27 i lov  

 om administration af Det Europæiske Fællesskabs forordninger om  

 markedsordninger for landbrugsvarer m.v., jf. lovbekendtgørelse nr. 818 af 3.  

 november 1999, fastsættes:
 § 1.  

  

 Denne bekendtgørelse vedrører støtte til hør og hamp til fremstilling af  

 fibre  

 i henhold til Det Europæiske Fællesskabs forordninger herom.
 § 2.  

  

 Direktoratet for FødevareErhverv træffer afgørelse om ydelse af støtte til  

 hør  

 og hamp til fremstilling af fibre.
 Stk. 2.  

  

 Indsendelse  

 af  

    

 ansøgninger, kontrakter, tilsagn,  

 sikkerhedsstillelsesdokumenter, erklæringer og meddelelser i henhold til Det  

 Europæiske Fællesskabs forordninger skal ske til Direktoratet for  

 FødevareErhverv,  

 Kampmannsgade 3, 1780 København V.
 Stk. 3.  

  

 De i stk. 2  

 nævnte ansøgninger, kontrakter, tilsagn, sikkerhedsstillelsesdokumenter,  

 erklæringer og meddelelser skal indgives på særlige blanketter, der fås ved  

 henvendelse til Direktoratet for FødevareErhverv.
 § 3.  

  

 Det  

 er en betingelse for ydelse af støtte, at ansøgeren angiver en konto i et  

 pengeinstitut, hvortil støtten kan overføres.
§ 4.  

  

 »Tilknyttede forarbejdningsvirksomheder  

 «  

 skal overfor Direktoratet for  

 FødevareErhverv fremlægge dokumentation for salget af støtteberettigede  

 fibre.  

 Denne dokumentation skal bestå i kopier af salgsfakturaer for hør- og  

 hampefibre samt en attestation fra den godkendte, første  

 forarbejdningsvirksomhed, der har forarbejdet stråene.
Attestationen skal  

 indeholde oplysninger om mængderne og typerne af de fremstillede fibre.
§ 5.  

  

 Støtteberettigede korte hørfibre og hampefibre må ikke indeholde mere end 7,5  

 pct. urenheder og skæver.
For produktionsårene 2001/02-2003/04 kan  

 Direktoratet  

 for FødevareErhverv dog efter ansøgning fra forarbejdningsvirksomheden og  

 under  

 hensyn til de traditionelle afsætningsmuligheder beslutte også at yde støtte  

 til korte hørfibre med op til 15 pct. urenheder og skæver.
 Stk. 2.  

  

 Direktoratet for  

 FødevareErhverv fastsætter metode til prøvetagning samt analyse for urenheder  

 og skæver.
 Stk. 3.  

  

 Ansøgning efter  

 stk.1 skal være modtaget i Direktoratet for FødevareErhverv senest den 1.  

 juli  

 i produktionsåret, for produktionsåret 2001/2002 dog senest den 1. november  

 2001.
 § 6.  

  

 Kontrollen med de omfattede strå og fibre, processerne vedrørende  

 forarbejdningen heraf m.v. foretages af Plantedirektoratet.
 Stk. 2.  

  

 Det påhviler  

 forarbejdningsvirksomheder at yde den nødvendige bistand ved kontroleftersyn,  

 bl.a. ved forevisning af de omfattede bygninger, lagre og anlæg, hvor strå og  

 fibre opbevares eller forarbejdes, samt forevisning af forretningsbøger og  

 regnskabsmateriale m.v.
 § 7.  

  

    

 Overtrædelse af  

    

 § 6, stk. 2, straffes med bøde medmindre  

 højere straf er forskyldt efter kapitel 5 i lov om administration af Det  

 Europæiske  

 Fællesskabs forordninger om markedsordninger for landbrugsvarer.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

    

 5. kapitel.
 § 8.  

  

 Bekendtgørelsen træder i kraft den 26. september 2001.
 Stk. 2.  

  

 Samtidigt  

 ophæves bekendtgørelse nr. 511 af 21. juni 1999 om støtte til produktion af  

 spindhør og hamp.
