 I medfør af §§ 1, stk. 3, 13, 15 og 17, stk. 3 i lov nr. 119 af 3. maj  

 1961 om gifte og sundhedsfarlige stoffer, §§ 7, 45, stk. 3 og 83, stk. 2, i  

 lov nr. 372 af 13. juni 1973 om miljøbeskyttelse, § 49, stk. 1 i lov nr. 310  

 af 6. juni 1973 om levnedsmidler m. m., §§ 38, stk. 3 og 40 i brandloven,  

 jfr. lovbekendtgørelse nr. 641 af 29. december 1976 samt efter forhandling  

 med arbejdsministeren, handelsministeren og justitsministeren fastsættes:
§ 1 I bekendtgørelse nr. 349 af 16. juni 1977 om anvendelse af gifte og  

 sundhedsfarlige stoffer til specielt angivne formål som ændret ved  

 bekendtgørelse nr. 224 af 22. maj 1979 foretages følgende ændringer:
 1. I bekendtgørelsens overskrift ændres: »gifte  

 og sundhedsfarlige stoffer« til »farlige stoffer«.
 2. § 1, stk. 1 affattes således:
 »Denne bekendtgørelse omfatter stoffer, der i medfør af  

 miljøministeriets bekendtgørelse nr. 348 af 16. juni 1977 om klassificering,  

 emballering og mærkning af farlige stoffer er klassificerede som giftige  

 (»T«), sundhedsskadelige (»Xn«), ætsende (»C«)  

 eller lokalirriterende (»Xi«). Endvidere omfatter § 15a stoffer,  

 der i medfør af førnævnte bekendtgørelse er klassificerede som eksplosive  

 (»E«), let antændelige (»F«), antændelige eller som i  

 øvrigt har et flammepunkt på under 55 grader C.
 3. Efter § 1 indsættes:
»§ 1a.
Produkter, der ifølge denne bekendtgørelse skal forsynes med  

 særlige angivelser, skal i øvrigt mærkes i overensstemmelse med  

 mærkningsbestemmelserne i miljøministeriets bekendtgørelse nr. 350 af 16.  

 juni 1977 om udlevering og opbevaring af gifte og sundhedsfarlige  

 stoffer.« 4. § 2 affattes således:
 »§ 2.  Glasurer og dekorationsfarver til brug ved  

 ikke-erhvervsmæssig fremstilling af keramiske genstande, emaillerede  

 genstande samt glasvarer, der er bestemt til eller må antages at kunne finde  

 anvendelse i forbindelse med levnedsmidler, som f. eks. thepotter, kopper,  

 krus, krukker, kander, fade, tallerkener og skåle, må ikke indeholde mere end  

 0,1 pct. bly eller 0,002 pct. cadmium beregnet som metallets vægtandel af  

 glasuren eller dekorationsfarven.
Stk. 2.  Glasurer og dekorationsfarver, som indeholder  

 mere bly og cadmium end nævnt i stk. 1, skal på emballagen forsynes med  

 følgende påskrift: »Indeholder bly/cadmium.
Må ikke anvendes ved  

 ikke-erhvervsmæssig fremstilling af keramiske og emaillerede genstande samt  

 glasvarer, der er bestemt til eller må antages at kunne finde anvendelse i  

 forbindelse med levnedsmidler«.' 5. Overskriften til § 12 ændres til:
»Farver, lime og klæbestoffer« 6. Efter § 12 indsættes:
 »§ 12 a.  Produkter, der skal anvendes som  

 maling, lak eller lignende, må ikke indeholde mere end 0,0001 pct. kviksølv  

 eller kviksølvholdige forbindelser med undtagelse af mercurisulfid  

 (cinnober).
§ 12 b.  Lime og klæbestoffer, der fremstilles på  

 cyanoacrylatbasis, skal på emballagen være forsynet med en etiket med  

 følgende tekst: »Cyanoacrylat.
Farligt.
Klæber til huden og øjnene på få  

 sekunder.
Opbevares utilgængeligt for børn«.' 7. § 14 a affattes således:
»Flammehæmmere i tekstiler § 14 a.  Tekstiler, der er bestemt til at komme i  

 berøring med huden, som f. eks. beklædningsgenstande og linned må ikke  

 indeholde tris (2,3 dibromopropyl) phosphat (TRIS).« 8. Efter § 14 a indsættes:
»Formaldehyd i spånplader § 14 b.  Spånplader, hvori der indgår lim, der  

 afspalter formaldehyd, må kun anvendes i møbler, inventar og lignende,  

 såfremt de ved afprøvning i klimakammer højst afgiver så meget formaldehyd,  

 at ligevægtskoncentrationen ikke overstiger 0,15 mg/m3 luft.
Stk. 2.  Foreligger der ikke dokumentation for, at det i  

 stk. 1 anførte krav er opfyldt, må der kun anvendes plader, hvis indhold af  

 fri formaldehyd ikke overstiger 25 mg/100 g tørstof af pladen.
Disse plader  

 skal desuden undergives en behandling, som er godkendt af boligministeriet,  

 jfr. kapitel 4.6, stk. 2, i bygningsreglementet af 15. januar 1977 (tillæg  

 11).« 9. Efter § 15 indsættes:
»Dekorationsgenstande § 15 a.  Flydende stoffer, der har et flammepunkt på  

 under 55 grader C eller er optaget på giftlovens liste over farlige stoffer,  

 jfr. miljøministeriets bekendtgørelse nr. 348 af 16. juni 1977 om  

 klassificering, emballering og mærkning af farlige stoffer, bortset fra dem,  

 der er klassificeret som lokalirriterende eller brandnærende, må ikke  

 anvendes i dekorationsgenstande, der skal frembringe lys- og farveeffekter  

 ved hjælp af forskellige faser.« 10. § 16 affattes således:
 »§ 16.  Miljøstyrelsen kan tillade, at reglerne i  

 bekendtgørelsen fraviges bortset fra § 3.
Stk. 2.  Statens levnedsmiddelinstitut kan tillade, at  

 bekendtgørelsens § 3 fraviges.« 11. § 17 affattes således:
»Miljøstyrelsens og statens levnedsmiddelinstituts afgørelser truffet  

 i henhold til bekendtgørelsen kan påklages til miljøministeren.
Klagefristen  

 er 4 uger fra den dag, afgørelsen er meddelt den pågældende.« 12. § 18, stk. 1 affattes således:
»Overtrædelse af bekendtgørelsens §§ 2-15 a straffes med bøde.« § 2 Stk. 1.  Bekendtgørelsen træder i kraft den 1. juni  

 1980.
 Stk. 2.  Varer, der er fremstillet ved bekendtgørelsens  

 ikrafttræden, og som ikke opfylder de heri stillede krav, må, såfremt de  

 opfylder de hidtil stillede krav, omsættes indtil den 1. december 1980.
 Stk. 3.  Bestemmelsen i stk. 2 gælder ikke for varer  

 omfattet af § 1, litra 7 og 9.
 Stk. 4.  Afgørelser efter de hidtil gældende regler  

 bevarer deres gyldighed, indtil der i medfør af denne bekendtgørelse træffes  

 ny afgørelse.
