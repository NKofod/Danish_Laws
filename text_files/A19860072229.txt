 Herved bekendtgøres lov nr. 122 af 15. april 1964 om,  

 hvilket lands retsregler der skal anvendes på løsørekøb af international  

 karakter med den ændring, der følger af lov nr. 188 af 9. maj 1984, § 3.
 § 1.  Denne lov finder anvendelse på løsørekøb af  

 international karakter.
Stk. 2.  Loven gælder dog ikke a. køb af registreret skib eller luftfartøj.
 b. køb af værdipapirer.
 c. salg som led i en tvangsfuldbyrdelse eller i øvrigt ved rettens  

 foranstaltning.
 d. forbrugerkøb, jfr. købelovens § 4 a.
 Stk. 3.  Med køb ligestilles aftale om levering af  

 løsøregenstande, som først skal tilvirkes, hvis de nødvendige materialer skal  

 ydes af den, der skal levere genstanden.
 § 2.  Loven finder ikke anvendelse på spørgsmål om  

 parternes evne til at indgå retshandler, aftalens form eller købets  

 retsvirkninger for andre end parterne.
§ 3.  Køber og sælger kan vedtage, at købet skal være  

 undergivet et bestemt lands retsregler.
Vedtagelsen skal ske ved udtrykkelig  

 bestemmelse eller utvetydigt fremgå af aftalen.
Andre spørgsmål om, hvorvidt  

 parterne gyldigt har vedtaget anvendelse af et bestemt lands retsregler,  

 bedømmes efter dette lands regler.
 § 4.  Har parterne ikke i overensstemmelse med  

 bestemmelserne i § 3 vedtaget anvendelse af et bestemt lands regler, gælder  

 reglerne i det land, hvor sælgeren havde bopæl, da han modtog bestillingen.  

 Modtages bestillingen ved et sælgeren tilhørende forretningssted, gælder  

 reglerne i det land, hvor forretningsstedet er beliggende.
 Stk. 2.  Reglerne i det land, hvor køberen har bopæl,  

 eller hvor det forretningssted, hvorfra bestillingen er afgivet, er  

 beliggende, finder dog anvendelse, såfremt sælgeren eller hans repræsentant  

 har modtaget bestillingen i dette land.
 Stk. 3.  For køb på børs eller auktion gælder reglerne i  

 det land, hvor børsen eller auktionen afholdes.
 § 5.  Om fremgangsmåden ved undersøgelse af  

 salgsgenstanden, frister for undersøgelsen og meddelelser vedrørende denne  

 samt om forholdsregler, der skal træffes, hvis genstanden afvises, gælder  

 reglerne i det land, hvor undersøgelsen skal foretages, medmindre andet  

 udtrykkeligt er aftalt.
 § 6.  En udenlandsk retsregel finder ikke anvendelse,  

 såfremt den er uforenelig med grundlæggende danske retsprincipper.
 § 7.  Tidspunktet for lovens ikrafttræden bestemmes af  

 justitsministeren. (* 1).
---------- I lov nr. 188 af 9. maj 1984 fastsættes i § 4, at den ændring, som angår §  

 1, stk. 2, litra d, træder i kraft den 1. juli 1984 og finder anvendelse på  

 køb, som er indgået efter lovens ikrafttræden.
 Lov nr. 188 af 9. maj 1984 indeholder endvidere følgende bestemmelse:
 § 5.  Loven gælder ikke for Færøerne og Grønland, men  

 kan ved kgl. anordning sættes i kraft for disse landsdele med de afvigelser,  

 som de særlige færøske og grønlandske forhold tilsiger.
JUSTITSMINISTERIET, DEN 24. OKTOBER 1986 ERIK NINN-HANSEN /Ingrid Gormsen (* 1) Loven trådte i kraft den 1. september 1964, jfr. bekendtgørelse nr.  

 225 af 3. juli 1964.
