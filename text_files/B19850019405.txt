(Valutabekendtgørelsen) I henhold til lov nr. 372 af 23. december 1964 om valutaforhold m.v. som  

 ændret senest ved lov nr. 285 af 6. juni 1984, jfr. kgl. anordning nr. 149 af  

 5. maj 1967 om ikraftsættelse i Grønland af lov om valutaforhold m.v. samt §  

 2 i lov nr. 121 af 30. marts 1940 bestemmes herved følgende:
Almindelige bestemmelser Bekendtgørelsens område § 1.  Omsætning af fremmed valuta, betalinger til  

 eller fra udlandet eller for udenlandsk regning, ind- og udførsel af  

 værdipapirer, fremmed valuta og danske penge, løbende transaktioner og  

 kapitaltransaktioner mellem valutaindlændinge og valutaudlændinge samt  

 særligt anførte dispositioner over kapitalmellemværender med udlandet kan kun  

 foretages i overensstemmelse med reglerne i denne bekendtgørelse.
 Stk. 2.  Bestemmelser, der foreskriver, at dispositioner  

 af de i stk. 1 anførte arter ikke må foretages, eller at sådanne  

 dispositioner skal foretages, finder ikke anvendelse på enkeltstående  

 dispositioner til en værdi af 40.000 kr. og derunder, medmindre det ifølge  

 samtlige omstændigheder må antages, at disse er led i en samlet disposition,  

 der overstiger 40.000 kr.
§ 2.  Personer uanset statsborgerforhold, firmaer  

 eller juridiske personer er valutaindlændinge Stk. 2.  Personer uanset statsborgerforhold, firmaer  

 eller juridiske personer er valutaudlændinge Stk. 3.  Udenlandske statsborgere, firmaer eller  

 juridiske personer, der opholder sig eller driver virksomhed i Grønland i  

 henhold til overenskomst af 27. april 1951 om forsvaret af Grønland eller i  

 direkte tilknytning hertil, er uanset bestemmelserne i stk. 1 og stk. 2  

 valutaudlændinge.
 Valutahandel m.v.
 § 3.  Danmarks Nationalbank kan meddele  

 Postgirokontoret, banker, sparekasser, fondsbørsvekselerere og andre  

 autorisation som valutahandlere.
 Stk. 2.  Danmarks Nationalbank kan meddele  

 Postgirokontoret, banker, sparekasser, fondsbørsvekselerere, andelskasser og  

 andre autorisation som kronekontoførere.
 Stk. 3.  Danmarks Nationalbank fastsætter de nærmere  

 forskrifter for de autoriserede valutahandleres og de autoriserede  

 kronekontoføreres virksomhed.
 Stk. 4.  Danmarks Nationalbank kan til andre end  

 autoriserede valutahandlere meddele særskilt tilladelse til handel med  

 fremmed valuta i checks, pengesedler og skillemønt.
 § 4.  Valutaindlændinge må ikke uden tilladelse fra  

 Danmarks Nationalbank købe fremmed valuta hos eller sælge fremmed valuta til  

 andre end autoriserede valutahandlere eller Danmarks Nationalbank, medmindre  

 købet eller salget sker i henhold til § 3, stk. 4, eller foretages i udlandet  

 som led i en omlægning fra en valuta til en anden, herunder danske kroner.
 Stk. 2.  Overdragelse af fremmed valuta på anden måde  

 end ved køb og salg må ikke foretages uden tilladelse fra Danmarks  

 Nationalbank.
 Stk. 3.  Medmindre Danmarks Nationalbank har tilladt  

 andet, må fordringer mellem valutaindlændinge ikke betales i fremmed valuta  

 og må ikke have betalingssted i udlandet.
 § 5.  Noteringen af valutakurser foretages af Danmarks  

 Nationalbank.
Stk. 2.  Ved noteringen fastsættes middelkurser.
De  

 autoriserede valutahandleres salg til og køb fra kunder af fremmed valuta til  

 samtidig levering skal ske på grundlag af de noterede kurser.
Danmarks  

 Nationalbank kan fastsætte maksimum for de tillæg og fradrag, som  

 valutahandlerne må anvende ved disse forretninger.
 Stk. 3.  Uanset bestemmelserne i stk. 2 kan salg og køb  

 ske til den kurs, der opnås enighed om, hvis en kunde anmoder om, at de  

 noterede kurser ikke lægges til grund for overdragelsen.
 Stk. 4.  Hvis kursen for en fremmed valuta ikke er  

 noteret, kan valutaen overdrages til den kurs, der opnås enighed om.
 Stk. 5.  Danmarks Nationalbank kan fastsætte sælger- og  

 køberkurser, der er bindende for handel med fremmed valuta.
 § 6.  Danmarks Nationalbank kan fastsætte regler for  

 valutaindlændinges og valutaudlændinges indgåelse af  

 valutaterminsforretninger med autoriserede valutahandlere.
 Stk. 2.  Samtidig med køb eller salg af valuta på termin  

 hos en autoriseret valutahandler skal der afgives en erklæring til Danmarks  

 Nationalbank om grundlaget for terminsforretningen m.v.
Betalinger til valutaudlændinge § 7.  Valutaindlændinge må, medmindre Danmarks  

 Nationalbank tillader andet, kun foretage betaling til valutaudlændinge i  

 fremmed valuta eller danske kroner i forbindelse med transaktioner, der  

 foretages i overensstemmelse med afsnit II.
 Stk. 2.  Betaling skal foretages gennem en autoriseret  

 valutahandler eller Danmarks Nationalbank.
 Stk. 3.  Samtidig med betalingen skal valutaindlændingen  

 afgive en anmeldelse om betalingsformålet m.v.
 Stk. 4.  Valutaindlændinge må kun købe fremmed valuta  

 til brug for betalinger i henhold til stk. 1, og købet skal foretages inden  

 for nærmere af Danmarks Nationalbank fastsatte frister.
 Stk. 5.  Bortfalder betalingsformålet, skal den indkøbte  

 valuta umiddelbart derefter tilbydes en autoriseret valutahandler eller  

 Danmarks Nationalbank til købs.
 Stk. 6.  Udligning af gæld til valutaudlændinge ved  

 modregning samt betalinger til valutaudlændinge ved anvendelse af  

 tilgodehavender i udlandet må kun foretages efter reglerne i § 11.
 § 8.  Uanset bestemmelserne i § 7 må danske kroner  

 betales af valutaindlændinge til valutaudlændinge her i landet, såfremt  

 betalingen sker til dækning af valutaudlændingens rejse- og opholdsudgifter  

 og i øvrigt kunne være foretaget efter afsnit II som lån, gave eller andet,  

 herunder som vederlag for tjenesteydelser her i landet.
 Stk. 2.  Valutaindlændinge må betale til  

 valutaudlændinges konti hos autoriserede kronekontoførere efter nærmere  

 bestemmelser, der fastsættes af Danmarks Nationalbank i medfør af § 3, stk.  

 3.
 § 9.  Såfremt betaling til valutaudlændinge ikke  

 foretages i henhold til §§ 7 eller 8, eller fordringer ikke afvikles efter §  

 11, skal likvide beløb, der tilfalder valutaudlændinge fra valutaindlændinge,  

 uden unødigt ophold indbetales til en konto for valutaudlændingen hos en  

 autoriseret valutahandler, medmindre Danmarks Nationalbank tillader andet.
 Stk. 2.  Samtidig med indbetalingen skal der afgives en  

 anmeldelse om betalingsformålet m.v.
 Stk. 3.  Beløb, der indbetales efter reglerne i stk. 1,  

 må kun stilles til valutaudlændingens disposition, hvis betalingen sker i  

 forbindelse med transaktioner, der foretages i overensstemmelse med afsnit  

 II.
 Stk. 4.  I det omfang emigranters likvide midler her i  

 landet ikke må overføres til udlandet i medfør af § 43, stk. 1, skal midlerne  

 indbetales til en kronekonto hos en autoriseret valutahandler eller en  

 autoriseret kronekontofører.
 Betalinger fra valutaudlændinge m.v.
§ 10.  Valutaindlændinges tilgodehavender hos  

 valutaudlændinge skal søges indkasseret til forfaldstid.
Påkrav skal  

 fremsættes, hvis fordringen kun forfalder ved påkrav.
Indkasserede beløb skal  

 uden unødigt ophold hjemføres her til landet, medmindre Danmarks Nationalbank  

 tillader andet.
 § 11.  En valutaindlændings tilgodehavende hos og gæld  

 til samme valutaudlænding kan udlignes ved modregning på foranledning af  

 valutaindlændingen eller valutaudlændingen, når tilgodehavender og gæld er  

 opstået i forbindelse med transaktioner, der er foretaget i overensstemmelse  

 med afsnit II.
 Stk. 2.  En valutaindlændings tilgodehavender hos  

 valutaudlændinge må i øvrigt kun anvendes til betaling af gæld til  

 valutaudlændinge i forbindelse med indkasseringen eller i overensstemmelse  

 med § 39, når tilgodehavendet og gælden er opstået i forbindelse med  

 transaktioner, der er foretaget i overensstemmelse med afsnit II.
Stk. 3.  Når modregning eller betaling er gennemført i  

 henhold til stk. 1 og 2, skal valutaindlændingen uden unødigt ophold anmelde  

 til Danmarks Nationalbank, hvilke tilgodehavender og hvilken gæld, der er  

 bragt til ophør.
Danmarks Nationalbank kan tillade, at anmeldelser afgives i  

 form af regelmæssige indberetninger.
 § 12.  Valutaindlændinge, der hjemfører fremmed valuta  

 efter § 10 eller på anden måde erhverver fremmed valuta, skal uden unødigt  

 ophold tilbyde valutaen til en autoriseret valutahandler eller Danmarks  

 Nationalbank til købs, medmindre Danmarks Nationalbank tillader andet.
 Stk. 2.  Tilbudspligten er ikke opfyldt ved tilbud om  

 salg af fremmed valuta på det i § 5, stk. 3, anførte grundlag, medmindre  

 valutaen indenfor den i stk. 1 fastsatte frist er overdraget eller i stedet  

 er tilbudt en autoriseret valutahandler på det i § 5, stk. 2, anførte  

 grundlag.
Stk. 3.  Indenfor den i stk. 1 fastsatte frist kan  

 valutaen i stedet indsættes på en konto hos en autoriseret valutahandler  

 eller Danmarks Nationalbank.
Indsatte beløb kan overflyttes til andre  

 autoriserede valutahandlere og omlægges til en anden fremmed valuta.
Senest 3  

 måneder efter indsættelsen på den oprindelige konto skal valutaen være  

 anvendt til betaling i forbindelse med transaktioner, der foretages i  

 overensstemmelse med afsnit II, eller være tilbudt en autoriseret  

 valutahandler eller Danmarks Nationalbank til købs.
Stk. 4.  En autoriseret valutahandler, der ikke  

 overtager tilbudt fremmed valuta, skal indberette herom til Danmarks  

 Nationalbank, medmindre valutaen er tilbudt i henhold til § 5, stk. 3, uden  

 at enighed om kursen er opnået.
Danmarks Nationalbank træffer afgørelse om,  

 hvorledes der kan disponeres over den tilbudte valuta.
 § 13.  Valutaindlændinge skal gennem en autoriseret  

 valutahandler afgive en anmeldelse om betalingsformålet m.v. samtidig med, at  

 fremmed valuta tilbydes eller indsættes på konto efter bestemmelserne i § 12  

 eller uden unødigt ophold ved modtagelse af beløb i danske kroner fra  

 valutaudlændinge.
 Stk. 2.  Hvis en betaling sker i forbindelse med  

 transaktioner, der ikke foretages i overensstemmelse med afsnit II, kan  

 Danmarks Nationalbank fastsætte nærmere bestemmelser for beløbets indsættelse  

 på spærret konto for valutaindlændingen hos en autoriseret valutahandler.
 Stk. 3.  Anmeldelsespligten efter stk. 1 gælder ikke for  

 danske kroner i sedler og skillemønt, der modtages fra valutaudlændinge her i  

 landet som betaling for transaktioner, der foretages i overensstemmelse med  

 afsnit II.
Betalinger mellem valutaindlændinge på valutaudlændinges vegne § 14.  Danske kroner må ikke betales til eller  

 modtages fra andre valutaindlændinge end autoriserede valutahandlere på  

 valutaudlændinges vegne uden tilladelse fra Danmarks Nationalbank, medmindre  

 andet er fastsat i stk. 2-3.
Stk. 2.  En valutaindlænding, der har kendskab til, at  

 betalingsformålet er i overensstemmelse med afsnit II, kan på en  

 valutaudlændings vegne Stk. 3.  Valutaindlændinge må betale til og modtage  

 betaling fra valutaudlændinges kronekonti hos autoriserede kronekontoførere  

 efter nærmere bestemmelser, der fastsættes af Danmarks Nationalbank i medfør  

 af § 3, stk. 3.
Ind- og udførsel af pengesedler og  

 skillemønt § 15.  Fremmed valuta i pengesedler og skillemønt kan  

 indføres og udføres uden tilladelse.
 Stk. 2.  Danske pengesedler og skillemønt kan indføres  

 uden tilladelse.
Stk. 3.  Gangbare danske pengesedler og skillemønt må  

 ikke udføres uden tilladelse fra Danmarks Nationalbank.
En valutaudlænding må  

 dog ved udrejse her fra landet medbringe et beløb på indtil 50.000 danske  

 kroner eller det større beløb, som valutaudlændingen dokumenterer at have  

 indført ved indrejsen i danske kroner og fremmed valuta.
Transaktioner Løbende transaktioner § 16.  Bestemmelserne i dette kapitel finder  

 anvendelse på løbende transaktioner af sædvanlig forretningsmæssig karakter  

 mellem valutaindlændinge og valutaudlændinge.
 Stk. 2.  Løbende transaktioner omfatter etablering og  

 afvikling af forpligtelser opstået i forbindelse med omsætning af varer og  

 tjenesteydelser, dog kan afvikling af betalingsforpligtelserne være omfattet  

 af §§ 23-25, forpligtelser til betaling af rente, udbytte og lignende i  

 forbindelse med kapitaltransaktioner, der er foretaget i overensstemmelse med  

 kapitel 8, forpligtelser i henhold til forsikringsaftaler, afholdelse af  

 sædvanlige rejseudgifter og lignende, offentligt fastsatte underholdsbidrag  

 m.v., procesomkostninger, driftsudgifter til diplomatiske repræsentationer  

 m.v.
 Stk. 3.  Danmarks Nationalbank fastsætter den nærmere  

 afgrænsning af løbende transaktioner og afgør i tvivlstilfælde, om en  

 transaktion er omfattet af bestemmelserne i dette kapitel eller af  

 bestemmelserne i kapitel 8 om kapitaltransaktioner.
 § 17.  Løbende transaktioner kan med de begrænsninger,  

 der er anført i stk. 2-4, foretages uden tilladelse.
 Stk. 2.  Fremmed valuta, der af valutaindlændinge er  

 købt til brug under rejser i udlandet, må kun anvendes til dækning af  

 sædvanlige rejse- og opholdsudgifter samt til køb af varer til  

 ikke-erhvervsmæssigt forbrug.
 Stk. 3.  Befragtning af udenlandske skibe på indtil 500  

 brt. til godstransporter i indenrigsfart må ikke foretages uden tilladelse  

 fra Industriministeriets Licenskontor, medmindre forsendelsen ikke overstiger  

 30 tons efter vægt eller 30 kubikmeter efter rumfang, eller forsendelsen sker  

 fra, til eller mellem grønlandske anløbspladser.
 Stk. 4.  Valutaindlændinge må ikke tegne direkte livs-  

 og pensionsforsikringer i udlandet uden tilladelse fra Danmarks Nationalbank.
Kapitaltransaktioner § 18.  Bestemmelserne i dette kapitel finder  

 anvendelse på kapitaltransaktioner mellem valutaindlændinge og  

 valutaudlændinge.
 Stk. 2.  Kapitaltransaktioner omfatter alle andre  

 transaktioner mellem valutaindlændinge og valutaudlændinge end de af kapitel  

 7 omfattede løbende transaktioner.
Stk. 3.  Bestemmelserne i dette kapitel gælder ikke for Stk. 4.  For ind- og udførsel af varer uden vederlag  

 eller på vilkår, der ikke er af sædvanlig forretningsmæssig karakter, gælder  

 de bestemmelser, der er fastsat i de til enhver tid gældende bekendtgørelser  

 om ind- og udførsel.
Direkte investeringer § 19.  Bestemmelserne i §§ 20-22 om direkte  

 investeringer omfatter følgende dispositioner, hvorved adgang til at udøve  

 væsentlig indflydelse på ledelsen af en erhvervsvirksomhed opnås, opretholdes  

 eller udbygges med henblik på varig økonomisk forbindelse med virksomheden:
§ 20.  Valutaudlændinge kan foretage direkte  

 investeringer her i landet uden tilladelse fra industriministeriet, medmindre Stk. 2.  Foretages investeringen i henhold til  

 overenskomst af 27. april 1951 om forsvaret af Grønland eller i direkte  

 tilknytning hertil, kræves uanset bestemmelserne i stk. 1 ikke tilladelse fra  

 industriministeriet.
 Stk. 3.  Danmarks Nationalbank kan fastsætte nærmere  

 regler om berigtigelsen af direkte investeringer, der kan foretages uden  

 tilladelse efter stk. 1.
 Stk. 4.  I forbindelse med en investering, der kan  

 foretages uden tilladelse i medfør af stk. 1 og 2, skal der gennem en  

 autoriseret valutahandler afgives en erklæring til Danmarks Nationalbank om  

 investeringens art, størrelse, berigtigelse m.v.
§ 21.  Valutaindlændinge kan foretage direkte  

 investeringer i udlandet uden tilladelse fra Danmarks Nationalbank, medmindre Stk. 2.  Danmarks Nationalbank kan fastsætte nærmere  

 regler om berigtigelse af direkte investeringer, der kan foretages uden  

 tilladelse efter stk. 1.
 § 22.  Formueværdier, der repræsenterer en direkte  

 investering, som er foretaget i henhold til § 20 eller § 21, kan overdrages  

 mellem valutaindlændinge og valutaudlændinge uden tilladelse fra Danmarks  

 Nationalbank, medmindre overdragelsen sker på vilkår (herunder kreditvilkår),  

 der ikke er af sædvanlig forretningsmæssig karakter.
Kommercielle kreditter og forudbetalinger § 23.  Bestemmelserne i § 24 om kommercielle kreditter  

 mellem valutaindlændinge og valutaudlændinge omfatter leverandørkreditter  

 samt lån fra valutaudlændinge eller fra autoriserede valutahandlere, når  

 lånet etableres i umiddelbar tilknytning til omsætning af varer og  

 tjenesteydelser og udelukkende tjener til finansiering heraf.
 § 24.  Ved valutaindlændinges køb af varer og  

 tjenesteydelser fra valutaudlændinge må kommercielle kreditter kun modtages  

 fra og ydes til valutaudlændinge uden tilladelse fra Danmarks Nationalbank,  

 såfremt kreditten er sædvanlig for det pågældende forretningsområde, og  

 løbetiden regnet fra varens indførsel - ved transithandel varens levering -  

 eller tjenestens ydelse ikke overstiger 5 år.
 Stk. 2.  Ved valutaindlændinges salg af varer og  

 tjenesteydelser til valutaudlændinge må kommercielle kreditter kun ydes til  

 og modtages fra valutaudlændinge uden tilladelse fra Danmarks Nationalbank,  

 såfremt kreditten er sædvanlig for det pågældende forretningsområde, og  

 løbetiden regnet fra varens udførsel - ved transithandel varens levering  

 eller tjenestens ydelse ikke overstiger 5 år.
 Stk. 3.  En kommerciel kredit, der er optaget i  

 udlandet, kan afløses af en anden kredit svarende til restgælden på den  

 indfriede kredit under forudsætning af, at kreditternes samlede løbetid ikke  

 overstiger de i stk. 1 eller stk. 2 fastsatte grænser.
 Stk. 4.  Ved omsætning af varer og tjenesteydelser  

 mellem valutaindlændinge indbyrdes eller mellem valutaudlændinge indbyrdes må  

 kommercielle kreditter ikke modtages fra henholdsvis ydes til  

 valutaudlændinge uden tilladelse fra Danmarks Nationalbank.
Stk. 5.  Tilbagebetaling af kommercielle kreditter kan  

 modtages fra valutaudlændinge.
Tilbagebetaling til valutaudlændinge må  

 tidligst foretages 30 dage før det oprindeligt aftalte eller det for  

 forretningsområdet sædvanligt seneste tilbagebetalingstidspunkt, medmindre  

 Danmarks Nationalbank tillader andet, eller tilbagebetalingen sker til  

 leverandøren og er sædvanlig for det pågældende forretningsområde for  

 opnåelse af kontantrabatter eller lignende.
 § 25.  Forudbetalinger i forbindelse med omsætning af  

 varer og tjenesteydelser kan kun modtages fra valutaudlændinge uden  

 tilladelse fra Danmarks Nationalbank, når forudbetalingen er sædvanlig for  

 det pågældende forretningsområde.
Stk. 2.  Forudbetalinger, der er sædvanlige for det  

 pågældende forretningsområde, kan ydes til valutaudlændinge i indtil 1 år før  

 varens forventede indførsel - ved transithandel varens forventede levering -  

 eller tjenestens forventede ydelse, dog i indtil 5 år for kapitalgoder til en  

 købesum på 1 mill. kr. og derover.
På et tidligere tidspunkt må forudbetaling  

 ikke ydes uden tilladelse fra Danmarks Nationalbank.
Finanslån § 26.  Bestemmelserne i §§ 27-28 om finanslån mellem  

 valutaindlændinge og valutaudlændinge omfatter kreditter og lån, der ikke er  

 omfattet af bestemmelserne om kommercielle kreditter og forudbetalinger,  

 bestemmelserne om konti m.v. eller af reglerne om kapitaltransaktioner af  

 personlig karakter.
 § 27.  Finanslån må ikke optages hos valutaudlændinge  

 uden tilladelse fra Danmarks Nationalbank, medmindre andet er fastsat i stk.  

 2-3.
 Stk. 2.  Finanslån kan optages i udlandet i henhold til  

 nærmere bestemmelser, der fastsættes af Danmarks Nationalbank om optagelse,  

 anvendelse og afvikling under forudsætning af, at optagne lån har en løbetid  

 på mindst 1 år, og at lån optages af moms- eller SE-registrerede  

 erhvervsvirksomheder med undtagelse af fondsbørsvekselerere, banker,  

 sparekasser, andelskasser, realkreditinstitutter, kreditinstitutter oprettet,  

 eller hvis oprettelse er godkendt i henhold til særlig lov samt  

 kreditinstitutter omfattet af lov nr. 178 af 14. maj 1980 om visse  

 kreditinstitutter.
Stk. 3.  Restgælden på et finanslån kan afløses af et  

 nyt finanslån med uændrede afdragsvilkår.
Ved afløsning af et finanslån  

 optaget efter stk. 2 kan afdragsperioden dog forlænges, forudsat at  

 forlængelsen for lånet eller de enkelte afdrag andrager mindst 1 år.
 § 28.  Finanslån må ikke ydes til valutaudlændinge  

 uden tilladelse fra Danmarks Nationalbank, medmindre andet er fastsat i stk.  

 2.
 Stk. 2.  Valutaindlændinge, der ejer midler, som  

 repræsenterer direkte investeringer i udenlandske erhvervsvirksomheder, kan  

 samlet yde lån på indtil 2 mill. kr. pr. kalenderår til hver virksomhed.
Emission m.v. af værdipapirer § 29.  Værdipapirer, der udstedes af valutaindlændinge  

 (danske værdipapirer), må ikke udbydes til tegning eller salg i udlandet af  

 udstederen eller et af denne bemyndiget konsortium uden tilladelse fra  

 Danmarks Nationalbank.
 Stk. 2.  Valutaudlændinge må ikke tegne danske  

 værdipapirer her i landet uden tilladelse fra Danmarks Nationalbank.
 Stk. 3.  Uanset bestemmelserne i stk. 1 og stk. 2 kan  

 følgende danske værdipapirer udbydes til tegning eller salg i udlandet og  

 tegnes her i landet af valutaudlændinge: obligationer, udstedt i forbindelse  

 med låntagning i medfør af § 27, stk. 2, aktier og anpartsbeviser,  

 certifikater herfor, tegningsretsbeviser samt certifikater udstedt af  

 investeringsforeninger.
 § 30.  Værdipapirer, der udstedes af valutaudlændinge  

 (udenlandske værdipapirer), må ikke udbydes til tegning eller salg her i  

 landet af udstederen eller et af denne bemyndiget konsortium uden tilladelse  

 fra Danmarks Nationalbank.
 Stk. 2.  Valutaindlændinge må ikke tegne udenlandske  

 værdipapirer i udlandet uden tilladelse fra Danmarks Nationalbank, medmindre  

 tegningen foretages i henhold til en forholdsmæssigt fastsat tegningsret på  

 aktier, som valutaindlændingen ejer.
 § 31.  Bestemmelserne i §§ 29-30 omfatter ikke  

 erhvervelse af værdipapirer, når erhvervelsen indebærer en direkte  

 investering.
Omsætning af børspapirer § 32.  Til børspapirer henregnes værdipapirer, der er  

 genstand for reguleret børshandel, og hvis kurser systematisk offentliggøres  

 gennem officielle børsorganer (officielt noterede) eller andre ved børsen  

 virkende organer (ikke officielt noterede).
 § 33.  Bestemmelserne i §§ 34-35 omfatter kun  

 overdragelse af børspapirer som passiv kapitalanbringelse for erhververen mod  

 betaling ved værdipapirets levering (forretningens afvikling), medmindre  

 Danmarks Nationalbank tillader andet.
 Stk. 2.  Overdragelse af børspapirer ved emission eller  

 af børspapirer, der er pengemarkedspapirer, kan kun foretages efter  

 bestemmelserne i henholdsvis §§ 29-30 og § 36.
 § 34.  Børspapirer, der er udstedt af  

 valutaindlændinge (danske børspapirer), kan overdrages mellem  

 valutaindlændinge og valutaudlændinge uden tilladelse fra Danmarks  

 Nationalbank.
 Stk. 2.  Danske obligationer, der lyder på fremmed mønt,  

 danske kroner sammen med fremmed mønt, guld eller internationalt regulerede  

 regningsenheder eller er forsynet med kursgaranti i de anførte værdier, skal  

 ved erhvervelse fra valutaudlændinge eller andre valutaindlændinge deponeres  

 hos en autoriseret valutahandler.
 § 35.  Børspapirer, der er udstedt af valutaudlændinge  

 (udenlandske børspapirer), må ikke erhverves fra valutaudlændinge uden  

 tilladelse fra Danmarks Nationalbank, medmindre erhvervelsen sker i henhold  

 til stk. 2-3.
Stk. 2.  Udenlandske børsnoterede obligationer kan  

 overdrages mellem valutaudlændinge og valutaindlændinge uden tilladelse fra  

 Danmarks Nationalbank, når obligationerne har en oprindelig løbetid på over 2  

 år.
Obligationer erhvervet af valutaindlændinge skal deponeres hos en  

 autoriseret valutahandler.
 Stk. 3.  Udenlandske børsnoterede aktier, certifikater  

 herfor, tegningsretsbeviser samt certifikater og lignende udstedt af  

 investeringsforeninger eller andre tilsvarende kapitalanlægsvirksomheder kan  

 overdrages mellem valutaudlændinge og valutaindlændinge uden tilladelse fra  

 Danmarks Nationalbank.
Omsætning af andre værdipapirer § 36.  Med de undtagelser, der er anført i stk. 2,  

 kræves tilladelse fra Danmarks Nationalbank til overdragelse mellem  

 valutaindlændinge og valutaudlændinge af andre værdipapirer end børspapirer  

 (herunder aktier, anpartsbeviser, tegningsretsbeviser, andelsbeviser,  

 certifikater og lignende udstedt af investeringsforeninger eller andre  

 tilsvarende kapitalanlægsvirksomheder, obligationer, pantebreve m.v. samt  

 skatkammerveksler, statsgældsbeviser, indlånsbeviser og andre  

 pengemarkedspapirer, jfr. herved § 33, stk. 2).
Stk. 2.  Danske aktier og anpartsbeviser samt pantebreve  

 i fast ejendom kan overdrages mellem valutaudlændinge og valutaindlændinge  

 uden tilladelse fra Danmarks Nationalbank.
Ved overdragelse til  

 valutaudlændinge af pantebreve skal restløbetiden være på mindst 5 år.
 Stk. 3.  Bestemmelserne i stk. 1-2 omfatter ikke  

 overdragelse af værdipapirer, når overdragelsen for erhververen repræsenterer  

 en direkte investering eller er omfattet af bestemmelserne i §§ 29-30.
 Stk. 4.  Bestemmelsen i stk. 2 omfatter kun overdragelse  

 mod betaling ved værdipapirets levering (forretningens afvikling), medmindre  

 Danmarks Nationalbank tillader andet.
Ind- og udførsel af børspapirer og andre værdipapirer § 37.  Værdipapirer må ikke indføres eller udføres  

 uden tilladelse fra Danmarks Nationalbank, medmindre ind- eller udførslen  

 sker gennem en autoriseret valutahandler i overensstemmelse med nærmere  

 bestemmelser, der fastsættes af Danmarks Nationalbank.
 Stk. 2.  Værdipapirer må ikke udleveres til  

 valutaudlændinge her i landet uden tilladelse fra Danmarks Nationalbank.
 Konti m.v.
 § 38.  Valutaindlændinge må ikke modtage beløb som  

 indlån eller deponering fra valutaudlændinge uden tilladelse fra Danmarks  

 Nationalbank.
Stk. 2.  Udbetalinger fra valutaudlændinges konti hos  

 autoriserede valutahandlere til valutaindlændinge kan kun foretages til  

 dækning af transaktioner, der er tilladt efter de øvrige bestemmelser i  

 afsnit II.
Udbetaling fra valutaudlændinges konti hos autoriserede  

 kronekontoførere til valutaindlændinge kan kun ske efter bestemmelser, der  

 fastsættes af Danmarks Nationalbank.
 § 39.  Valutaindlændinge må ikke have beløb  

 indestående som indlån eller deponering i udlandet uden tilladelse fra  

 Danmarks Nationalbank, medmindre indlån foretages i henhold til stk. 2.
 Stk. 2.  Valutaindlændinge kan oprette konti hos  

 udenlandske pengeinstitutter til opsamling af tilgodehavender i udlandet.  

 Indestående på sådanne konti skal senest 30 dage efter indsættelsen være  

 hjemført eller anvendt efter reglerne i § 11.
Kapitaltransaktioner af personlig karakter § 40.  Kapitaltransaktioner af ikke-erhvervsmæssig  

 karakter mellem valutaindlændinge og valutaudlændinge må ikke foretages uden  

 tilladelse fra Danmarks Nationalbank, medmindre andet er fastsat i §§ 41-43.
§ 41.  Valutaindlændinge, der arver valutaudlændinge,  

 kan modtage arveudlæg i såvel kontante midler som i formueværdier, der efter  

 de øvrige bestemmelser i dette kapitel ikke kunne være erhvervet uden  

 tilladelse.
Tilsvarende regler gælder for valutaudlændinge, der arver  

 valutaindlændinge.
 Stk. 2.  Lån mellem valutaindlændinge og  

 valutaudlændinge, der er i familie, kan modtages, ydes og tilbagebetales, når  

 de samlede lån til hver person ikke overstiger 500.000 kr. pr. kalenderår.
 Stk. 3.  Under forudsætning af, at tilladelse ikke  

 kræves efter de øvrige bestemmelser i dette kapitel, kan gaver,  

 understøttelser, arveforskud og legater modtages fra valutaudlændinge og kan  

 endvidere, når modtageren og giveren er i familie, ydes til valutaudlændinge.
 § 42.  Valutaudlændinge kan ved køb af fast ejendom  

 her i landet til ikke-erhvervsmæssig brug i overensstemmelse med lovgivningen  

 om erhvervelse af fast ejendom samt i forbindelse med bygge- og  

 forbedringsarbejder herpå foretage betalinger til udredning af købesum og  

 udgifter til valutaindlændinge.
 Stk. 2.  Valutaindlændinge kan efter nærmere  

 bestemmelser, der fastsættes af Danmarks Nationalbank, købe fast ejendom i  

 udlandet til ikke-erhvervsmæssig brug.
Stk. 3.  I forbindelse med køb i henhold til stk. 1 og  

 stk. 2 kan udskydelse af købesummens betaling og overtagelse af bestående lån  

 aftales.
Tilsvarende gælder ved afhændelse af fast ejendom til  

 ikke-erhvervsmæssig brug.
§ 43.  Valutaindlændinge, der med henblik på varigt at  

 tage ophold i udlandet fraflytter landet, kan ved afgivelse af en erklæring  

 herom overføre indtil 100.000 kr. til udlandet.
Resterende midler her i  

 landet kan overføres til udlandet et år efter udrejsetidspunktet eller på et  

 tidligere tidspunkt, såfremt den pågældende erklærer at være udvandret og  

 samtidig gennem en autoriseret valutahandler indsender dokumentation til  

 Danmarks Nationalbank for at have taget fast bopæl i et andet land med  

 godkendelse fra landets myndigheder.
 Stk. 2.  Valutaudlændinge, der tager ophold her i  

 landet, kan opfylde forpligtelser, der før dette tispunkt er indgået med  

 valutaudlændinge, selv om forpligtelserne efter de øvrige bestemmelser i  

 afsnit II ikke kunne være indgået uden tilladelse.
 Stk. 3.  Uanset valutaindlændinges hjemførselspligt  

 efter § 10 kan udenlandske statsborgere i indtil 7 år efter at have taget  

 ophold her i landet have likvide tilgodehavender på tilsammen 200.000 kr. hos  

 valutaudlændinge.
 Stk. 4.  Udenlandske statsborgere kan efter at have  

 taget ophold her i landet foretage transaktioner, der efter de øvrige  

 bestemmelser i afsnit II ikke kunne være foretaget uden tilladelse, når  

 betalinger til valutaudlændinge i forbindelse med transaktionerne foretages  

 ved anvendelse af tilgodehavender i udlandet, jfr. stk. 3.
Sikkerhedsstillelse og kreditorforfølgning § 44.  Valutaindlændinge kan i forbindelse med  

 transaktioner, der foretages mellem valutaindlændinge og valutaudlændinge i  

 overensstemmelse med de øvrige bestemmelser i afsnit II, bortset fra § 45,  

 stille sikkerhed for Stk. 2.  I andre tilfælde kan valutaindlændinge uden  

 tilladelse fra Danmarks Nationalbank kun stille sikkerhed over for  

 valutaudlændinge for opfyldelse af forpligtelser, der påhviler en udenlandsk  

 erhvervsvirksomhed, hvori en valutaindlænding ejer midler, der repræsenterer  

 en direkte investering.
 § 45.  Valutaudlændinge kan stille sikkerhed over for  

 valutaindlændinge for valutaudlændinges eller valutaindlændinges  

 forpligtelser.
§ 46.  Sikkerhedsstillelse må ikke medføre betaling  

 mellem valutaindlændinge og valutaudlændinge, medmindre den forpligtelse, som  

 sikkerheden er stillet for (hovedforpligtelsen), er misligholdt og har  

 medført, at sikkerhedsforpligtelsen er blevet aktuel.
Dog må sikkerhed  

 etableres ved betaling efter reglerne om deponering i §§ 38 og 39.
Andre kapitaltransaktioner § 47.  Andre kapitaltransaktioner mellem  

 valutaindlændinge og valutaudlændinge end de arter, der er omfattet af de  

 øvrige bestemmelser i dette kapitel, må ikke foretages uden tilladelse fra  

 Danmarks Nationalbank.
Særlige bestemmelser for Danmarks  

 Nationalbank m.v. samt straffe- og Særlige bestemmelser for Danmarks  

 Nationalbank m.v.
 § 48.  Når det er foreskrevet i bekendtgørelsen, at  

 Danmarks Nationalbank fastsætter eller kan fastsætte nærmere bestemmelser,  

 skal sådanne bestemmelser optages i samlingen af Danmarks Nationalbanks  

 valutabestemmelser.
Stk. 2.  Når det er foreskrevet i bekendtgørelsen, at en  

 disposition ikke må foretages uden tilladelse fra Danmarks Nationalbank, kan  

 sådanne tilladelser gives som generelle tilladelser, der udsendes til de  

 autoriserede valutahandlere, de autoriserede kronekontoførere eller til  

 enkelte erhverv.
Sådanne generelle tilladelser optages i samlingen af  

 Danmarks Nationalbanks valutabestemmelser.
 § 49.  I det omfang bestemmelser i kongelige  

 anordninger, der er eller måtte blive givet i henhold til lov nr. 156 af 10.  

 maj 1967 om visse forholdsregler i henhold til De Forenede Nationers pagt,  

 vedrører bekendtgørelsens område, optages bestemmelserne samt eventuelle  

 nærmere forskrifter i samlingen af Danmarks Nationalbanks valutabestemmelser.
 § 50.  Såfremt der indgås overenskomst med et andet  

 land eller en international organisation om betalingssamkvemmet mellem  

 Danmark og andre lande, kan Danmarks Nationalbank træffe de nærmere aftaler  

 med landet eller organisationen om gennemførelse af overenskomsten og kan  

 føre den fornødne kontrol med overenskomstens overholdelse.
 Stk. 2.  Danmarks Nationalbank kan fastsætte nærmere  

 regler om gennemførelsen af sådanne aftaler.
 § 51.  Samlingen af Danmarks Nationalbanks  

 valutabestemmelser skal forefindes hos de autoriserede valutahandlere og skal  

 være tilgængelig for offentligheden.
 § 52.  Danmarks Nationalbank, industriministeriet og  

 Industriministeriets Licenskontor kan kræve alle oplysninger, der findes  

 nødvendige for kontrollen med overholdelse af bekendtgørelsen og de i medfør  

 af denne udfærdigede nærmere bestemmelser.
 Stk. 2.  Det kan fastsættes, at sådanne oplysninger skal  

 afgives på særlige formularer.
 § 53.  For Færøernes vedkommende kan de beføjelser,  

 der er tillagt Danmarks Nationalbank i bekendtgørelsen, delegeres til  

 Valutacentralen på Færøerne.
Straffebestemmelser § 54.  Overtrædelse af § 4, § 5, stk. 2 og stk. 5, §  

 7, stk. 1-2 samt stk. 4-6, § 9, stk. 1 og stk. 4, § 10, § 11, stk. 1-2, § 12,  

 stk. 1 og stk. 3, § 14, stk. 1, § 15, stk. 3, § 17, stk. 2-4, § 20, stk. 1, §  

 21, stk. 1, § 22, §§ 24-25, § 27, stk. 1, § 28, stk. 1, § 29, stk. 1, § 30, §  

 34, stk. 2, § 35, stk. 1, § 36, stk. 1, § 37, § 38, stk. 1, § 39, stk. 1, §  

 40, § 44, stk. 2, §§ 46-47 samt bestemmelser, der fastsættes i henhold til §  

 6, stk. 1, § 20, stk. 3, § 21, stk. 2, § 27, stk. 2, § 42, stk. 2 og § 50,  

 stk. 2, straffes med bøde, hæfte eller fængsel i indtil 2 år.
 Stk. 2.  Med samme straf anses den, der ved  

 kontraktafslutning med en valutaudlænding om gennemførelse af transaktioner i  

 strid med § 20, stk. 1, § 29, stk. 2, § 30, stk. 1 og § 46 medvirker til, at  

 valutaudlændingen overtræder de anførte bestemmelser.
 Stk. 3.  Begås de i stk. 1 og 2 nævnte overtrædelser af  

 uagtsomhed, kan der alene fastsættes straf af bøde.
 Stk. 4.  Den, der undlader at afgive anmeldelse i  

 henhold til § 7, stk. 3, § 9, stk. 2, § 11, stk. 3, § 13, stk. 1, erklæring i  

 henhold til § 6, stk. 2, § 20, stk. 4, og § 43, stk. 1, eller oplysninger,  

 der afkræves i henhold til § 52, stk. 1, eller som afgiver urigtige eller  

 vildledende anmeldelser, erklæringer eller oplysninger i henhold til de  

 anførte bestemmelser, straffes med bøde, medmindre strengere straf er  

 forskyldt efter den øvrige lovgivning.
Ikrafttrædelsesbestemmelser § 55.  Denne bekendtgørelse træder i kraft den 1. juni  

 1985.
 Stk. 2.  Samtidig ophæves bekendtgørelse nr. 148 af 18.  

 marts 1981 som ændret ved bekendtgørelse nr. 133 af 26. marts 1982,  

 bekendtgørelse nr. 133 af 8. april 1983 og bekendtgørelse nr. 578 af 7.  

 december 1983.
 Stk. 3.  De tilladelser, der er givet i medfør af  

 ophævede bekendtgørelser, forbliver i kraft.
