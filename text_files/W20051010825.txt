Klage  

 over manglende undersøgelser og behandling i forbindelse med stærke  

 mavesmerter Nævnet fandt ikke grundlag for kritik af reservelægen,  

 idet patientens mave ved undersøgelse var blød med ømhed i maveregionen lige  

 under brystbenet, men ellers ikke øm.
Patienten havde ikke haft blod i  

 afføring  

 eller opkast.
Videre havde patienten effekt af syreneutraliserende medicin.
Nævnet oplyste hertil, at mavesårssygdommen giver  

 smerter højt i bugen mellem ribbensbuerne (epigastriet), og at der meget ofte  

 samtidig ses mørk afføring (melæna/blodtilblanding) som følge af blod i  

 tarmkanalen,  

 der kommer ud med afføringen.
Ofte kan patienterne tillige have opkastning  

 med  

 blodtilblanding, som får et kaffegrumslignende udseende, fordi  

 blodet har  

 været i kontakt med mad/mavesyre gennem nogen timer.
 Videre oplyste nævnet, at der ved akut hul  

 (perforation) på mavesækken eller tolvfingertarmen som følge af  

 mavesårssygdom  

 kan optræde akutte symptomer i bugen, således at bugvæggen er meget fast  

 eller  

 hård (defénse), ligesom der kan komme en lammelse af tarmperistaltikken, når  

 mavens indhold kommer ud i bughulen, hvorved der ikke kan høres tarmlyde.  

 Patienten kan endeligt få lavt blodtryk og høj puls (chok).
