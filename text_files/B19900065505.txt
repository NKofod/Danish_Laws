 I henhold til Sundhedsministeriets bekendtgørelse nr. 509 af 3. juli 1990,  

 § 4, stk. 1, om speciallæger har Sundhedsstyrelsen efter indstilling fra det  

 i lov om udøvelse af lægegerning nr. 426 af 19. august 1976 § 4, stk. 2,  

 nævnte Specialistnævn fastsat følgende bestemmelser om uddannelse af  

 speciallæger:
Uddannelsen § 1.  Den praktisk-kliniske uddannelse skal finde sted  

 ved ansættelse på sygehusafdelinger, i speciallægepraksis eller på anden  

 institution med lægeligt eller lægevidenskabeligt arbejdsområde.
 Stk. 2.  Under ansættelsen følger lægen et af  

 Sundhedsstyrelsen godkendt uddannelsesprogram.
 Stk. 3.  Efter indstilling fra Specialistnævnet kan  

 Sundhedsstyrelsen stille krav om, at lægen skal dokumentere, at bestemte  

 uddannelsesaktiviteter er gennemgået.
 Stk. 4.  Uddannelsen skal som hovedregel gennemføres i  

 en bestemt rækkefølge og i øvrigt som anført under det enkelte speciale, jf.  

 bilag 1: Bestemmelser om uddannelse til speciallæge for de enkelte grund- og  

 grenspecialer.
 Stk. 5.  Ansættelse i undervisningsstilling, jf. stk. 6,  

 pkt. 2, kan først finde sted, efter at lægen har opnået tilladelse til  

 selvstændigt virke som læge.
 Stk. 6.  I den praktisk-kliniske uddannelse skal  

 som hovedregel indgå følgende dele:
 Stk. 7.  Den uddannelse, der er beskrevet under stk. 6,  

 punkt 1-3 skal finde sted ved ansættelse på mindst 2 afdelinger inden for  

 specialet; mindst 12 måneder af uddannelsen skal ske ved andre afdelinger end  

 den, hvor den øvrige del af uddannelsen har fundet sted.
 Stk. 8.  I uddannelsen skal desuden indgå et  

 teoretisk uddannelsesprogram, godkendt af Sundhedsstyrelsen efter  

 indstilling fra Specialistnævnet.
Stk. 9.  Uddannelsen i et grundspeciale skal være  

 afsluttet senest 8 år efter påbegyndt ansættelse i undervisningsstilling i  

 specialet.
En speciallægeuddannelse i et grenspeciale, som ikke er baseret på  

 tidligere anerkendelse i det tilhørende grundspeciale, skal være afsluttet  

 senest 11 år efter påbegyndt ansættelse i undervisningsstilling i specialet.  

 Efter indstilling fra Specialistnævnet kan ovennævnte tidsfrister i særlige  

 tilfælde forlænges.
Ansættelse § 2.  Ansættelse skal normalt ske som  

 heltidsansættelse efter opslag på afdelinger, speciallægepraksis eller andre  

 institutioner, der af Sundhedsstyrelsen er godkendt hertil, jf. § 3.
Stk. 2.  Ansættelse på deltid eller skiftevis på fuldtid  

 og deltid kan undtagelsesvis godkendes efter forudgående vurdering, såfremt  

 særlige personlige forhold foreligger.
Deltidsansættelse skal sædvanligvis  

 udgøre mindst halvdelen af arbejdstiden i fuldtidsansættelse og indebære  

 deltagelse i samtlige typer af lægelige aktiviteter, som ville forekomme ved  

 en fuldtidsansættelse.
Uddannelsestiden forlænges forholdsmæssigt, således at  

 den samlede uddannelsestid svarer til den, der kræves i fuldtidsansættelse.
Stk. 3.  Ansættelser af mindre end 6 måneders varighed  

 kan ikke medregnes i de i § 1, stk. 6, punkt 2 og 3 anførte dele af  

 uddannelsen.
I den øvrige uddannelse godkendes ansættelse af mindst 3  

 måneders varighed.
 Stk. 4.  Ved fravær - bortset fra ferie i henhold til  

 ferieloven - svarende til mere end 10 pct. af den fastsatte varighed for en  

 given del af den kliniske uddannelse forlænges uddannelsestiden tilsvarende.  

 For så vidt angår den teoretiske uddannelse godkendes højst 10 pct. fravær af  

 det samlede kursusprogram og højst 10 pct. af hvert af de obligatoriske  

 teoretiske kurser.
 Stk. 5.  Ansættelse som uddannelsesamanuensis i  

 speciallægepraksis efter gennemført undervisningsstilling kan af  

 Sundhedsstyrelsen efter indstilling fra Specialistnævnet godkendes som en del  

 af uddannelsen.
 Stk. 6.  Videnskabelig ansættelse kan af  

 Sundhedsstyrelsen efter indstilling fra Specialistnævnet godkendes som del af  

 uddannelsen efter nærmere retningslinjer som angivet under de enkelte  

 specialer i bilag 1.
Stk. 7.  Ansættelse i udlandet kan af Sundhedsstyrelsen  

 efter indstilling fra Specialistnævnet helt eller delvist godkendes som del  

 af uddannelsen, såfremt det godtgøres, at den pågældende uddannelse mindst  

 svarer til den tilsvarende danske.
Der kan ansøges om forhåndsgodkendelse af  

 ansættelse i udlandet.
Klassifikation af uddannelsesstillinger § 3.  Efter indstilling fra Specialistnævnet og under  

 hensyntagen til behovet for uddannelse af speciallæger godkender  

 Sundhedsstyrelsen de stillinger ved sygehusafdelinger, i speciallægepraksis  

 og ved andre institutioner, hvor ansættelse kan indgå i uddannelsen til  

 speciallæge.
Sundhedsstyrelsen bestemmer ligeledes, hvorledes stillingen  

 klassificeres i uddannelsesforløbet.
Stk. 2.  Kriterier for klassifikation af  

 uddannelsesstillinger m.m. fastsættes af Sundhedsstyrelsen efter indstilling  

 fra Specialistnævnet.
Klassifikationen sker på grundlag af specialernes  

 målbeskrivelser og det foreliggende uddannelsesprogram for den pågældende  

 stilling samt oplysninger om bl.a. afdelingens funktionsområde, størrelse og  

 arbejdstilrettelæggelse.
Stk. 3.  Sundhedsstyrelsen udsender en  

 klassifikationsliste over godkendte uddannelsesstillinger.  

 Klassifikationslisten revideres een gang årligt.
Den klassifikation, der var  

 gældende på ansættelsestidspunktet, har normalt gyldighed for hele  

 ansættelsesperioden.
Dispensation § 4.  Sundhedsstyrelsen kan dispensere fra  

 uddannelsesbestemmelserne.
 Stk. 2.  Dispensation kan kun gives efter indstilling  

 fra Specialistnævnet.
Ikrafttrædelse og overgangsbestemmelser § 5.  Bekendtgørelsen træder i kraft 1. januar 1991.
 Stk. 2.  Sundhedsstyrelsens bekendtgørelse nr. 496 af  

 30. juni 1987 om uddannelse af speciallæger ophæves.
 Stk. 3.  Læger, der før den 1. januar 1983 har påbegyndt  

 kursusstilling eller tilsvarende uddannelse, kan i ganske særlige tilfælde  

 efter Sundhedsstyrelsens godkendelse anvende Sundhedsstyrelsens bestemmelser  

 af 27. februar 1974, såfremt ansøgning indsendes før 1. januar 1993.
 Stk. 4.  Læger, der før 1. august 1987 har påbegyndt  

 ansættelse i undervisningsstilling, kan gennemføre uddannelsen i henhold til  

 Sundhedsstyrelsens bekendtgørelse nr. 631 af 15. september 1982 om uddannelse  

 af speciallæger.
 Stk. 5.  Læger, der efter 1. august 1987 og før 1.  

 januar 1991 har påbegyndt ansættelse i undervisningsstilling, kan gennemføre  

 uddannelsen i henhold til Sundhedsstyrelsens bekendtgørelse nr. 496 af 30.  

 juni 1987 om uddannelse af speciallæger.
 Stk. 6.  Læger, der før 1. januar 1991, har påbegyndt  

 ansættelse i en efter de hidtidige regler uddannelseskvalificerende stilling,  

 hvor ansættelsesperioden udløber efter 1. januar 1991, kan få ansættelse i  

 stillingen til ansættelsesperiodens udløb godkendt efter den klassifikation,  

 som var gældende for stillingen i 1990.
Sundhedsstyrelsen, den 18. september  

 1990 Palle Juul-Jensen / Mogens Kjærgård Hansen Bilag 1 Bestemmelser om uddannelse til speciallæge for de enkelte grund- og  

 grenspecialer Af faglige og uddannelsesmæssige grunde skelnes mellem grund- og  

 grenspecialer, således at uddannelsen i grenspecialer består af de første led  

 af uddannelsen i grundspecialet samt en længerevarende ansættelse som 1.  

 reservelæge.
 Nedenfor er angivet de i Sundhedsministeriets bekendtgørelse nr. 509 af 3.  

 juli 1990 omtalte grund- og grenspecialer (sidstnævnte angivet ved bogstav);  

 specialet samfundsmedicin er obligatorisk linjedelt (angivet ved bogstav):
 1. Anæstesiologi.
 2. Børnepsykiatri.
 3. Dermato-venerologi (hud- og kønssygdomme).
 4. Diagnostisk radiologi (røntgenundersøgelse).
 5. Gynækologi og obstetrik (kvindesygdomme og  

 fødselshjælp).
 6. Intern medicin (medicinske sygdomme).
a.
Geriatri (alderdommens sygdomme).
b.
Hepatologi (leversygdomme).
c.
Hæmatologi (blodsygdomme).
d.
Infektionsmedicin.
e.
Kardiologi (medicinske hjerte- og kredsløbssygdomme).
f.
Medicinsk allergologi (medicinske overfølsomhedssygdomme).
g.
Medicinsk endokrinologi (medicinske hormonsygdomme).
h.
Medicinsk gastroenterologi (medicinske mave-tarmsygdomme).
i.
Medicinske lungesygdomme.
j.
Nefrologi (medicinske nyresygdomme).
k.
Reumatologi (gigtsygdomme).
 7. Kirurgi (kirurgiske sygdomme).
a.
Karkirurgi (kirurgiske blodkarsygdomme).
b.
Kirurgisk gastroenterologi (kirurgiske mave-tarmsygdomme).
c.
Plastikkirurgi.
d.
Thoraxkirurgi (brysthulens kirurgiske sygdomme).
e.
Urologi (urinvejenes kirurgiske sygdomme).
 8. Klinisk fysiologi og nuklearmedicin.
 9. Klinisk immunologi.
 10. Klinisk kemi.
 11. Klinisk mikrobiologi.
 12. Neurokirurgi (kirurgiske nervesygdomme).
 13. Neuromedicin (medicinske nervesygdomme).
a.
Klinisk neurofysiologi.
 14. Oftalmologi (øjensygdomme).
 15. Onkologi (kræftsygdomme).
 16. Ortopædisk kirurgi.
 17. Oto-rhino-laryngologi (øre-næse-halssygdomme).
 18. Patologisk anatomi (vævs- og celleundersøgelser).
 19. Psykiatri.
 20. Pædiatri (børnesygdomme).
21. Samfundsmedicin a.
Samfundsmedicin/administrativ medicin.
b.
Samfundsmedicin/arbejdsmedicin.
c.
Samfundsmedicin/socialmedicin.
Det bemærkes herudover, at der udarbejdes en liste over de  

 uddannelsesstillinger, som Sundhedsstyrelsen har godkendt  

 (klassifikationslisten). Uddannelsesbestemmelserne og klassifikationslisten  

 bør altid sammenholdes.
Når der således i det efterfølgende omtales  

 ansættelse ved en afdeling, gælder kun ansættelse i godkendt  

 uddannelsesstilling ved den pågældende afdeling.
 De nærmere uddannelsesregler er som følger:
1. Anæstesiologi Samlet uddannelsesvarighed: 5 år.
Anæstesiologi I alt 60 måneder, heraf 12 måneders introduktionsuddannelse ved anæstesiologisk afdeling, 24 måneders ansættelse i undervisningsstilling, 18 måneders ansættelse som 1. reservelæge ved anæstesiologisk afdeling.
 6 måneders ansættelse ved anæstesiologisk afdeling kan erstattes af 6  

 måneders ansættelse ved kardiologisk, lungemedicinsk, nefrologisk eller  

 thoraxkirurgisk afdeling eller 6 måneders ansættelse ved klinisk fysiologisk  

 og nuklearmedicinsk afdeling, der har respirationsfysiologi eller  

 kredsløbsfysiologi som arbejdsområde.
 Ansættelse som klinisk assistent ved anæstesiologisk afdeling eller  

 ansættelse i tilsvarende forskningsstilling godkendes også.
 Uddannelsen skal omfatte ansættelse ved 2 anæstesiologiske afdelinger.
2. Børnepsykiatri Samlet uddannelsesvarighed: 51/2 år.
Børnepsykiatri I alt 42 måneder.
12 måneders introduktionsuddannelse ved børnepsykiatrisk afdeling, 12 måneders ansættelse i undervisningsstilling, 18 måneders ansættelse som 1. reservelæge ved børnepsykiatrisk afdeling.
 Uddannelsen skal omfatte ansættelse ved 2 børnepsykiatriske afdelinger.
 I uddannelsen skal indgå et uddannelsesprogram i samtaleteknik.
Psykiatri I alt 12 måneder.
Pædiatri I alt 12 måneder.
 6 måneder kan erstattes af 6 måneders ansættelse ved neuromedicinsk  

 afdeling.
3. Dermato-venerologi Samlet uddannelsesvarighed: 5 år.
Dermato-venerologi I alt 48 måneder.
12 måneders introduktionsuddannelse ved dermato-venerologisk afdeling, 18 måneders ansættelse i undervisningsstilling, 18 måneders ansættelse som 1. reservelæge ved dermato-venerologisk  

 afdeling.
 Uddannelsen skal omfatte ansættelse ved 2 dermato-venerologiske  

 afdelinger.
 Mindst 24 måneder af den samlede uddannelse skal finde sted ved afdeling  

 med venerologisk arbejdsområde.
Intern medicin I alt 12 måneder.
 6 måneder kan erstattes af 6 måneders ansættelse ved pædiatrisk afdeling.
4. Diagnostisk radiologi Samlet uddannelsesvarighed: 5 år.
Diagnostisk radiologi I alt 54 måneder.
12 måneders introduktionsuddannelse ved diagnostisk radiologisk afdeling, 24 måneders ansættelse i undervisningsstilling, 18 måneders ansættelse som 1. reservelæge ved diagnostisk radiologisk  

 afdeling.
 Uddannelsen skal omfatte ansættelse ved 2 diagnostisk radiologiske  

 afdelinger.
Kirurgisk uddannelse I alt 6 måneder.
 Ansættelsen kan finde sted ved kirurgiske afdelinger, kirurgisk  

 grenspecialiserede afdelinger (undtagen plastikkirurgiske afdelinger) samt  

 ortopædkirurgiske afdelinger.
5. Gynækologi og obstetrik Samlet uddannelsesvarighed: 51/2 år.
Gynækologi og obstetrik I alt 48 måneder.
12 måneders introduktionsuddannelse ved gynækologisk og obstetrisk  

 afdeling, 18 måneders ansættelse i undervisningsstilling, 18 måneders ansættelse som 1. reservelæge ved gynækologisk og obstetrisk  

 afdeling.
 Uddannelsen skal omfatte ansættelse ved 2 gynækologisk og obstetriske  

 afdelinger.
Kirurgi I alt 18 måneder.
 18 måneders ansættelse ved kirurgisk afdeling.
9 måneders ansættelse ved kirurgisk gastroenterologisk afdeling godkendes.  

 9 måneders ansættelse ved urologisk afdeling godkendes også.
Den kirurgiske  

 uddannelse skal finde sted forud for ansættelse i undervisningsstilling og  

 ved højst 2 afdelinger.
6. Intern medicin Samlet uddannelsesvarighed: 5 år.
 Den fælles uddannelse til intern medicin og medicinske  

 grenspecialer I alt 36 måneder.
12 måneders introduktionsuddannelse ved intern medicinsk afdeling; 6  

 måneder kan foregå ved grenspecialiseret afdeling, såfremt den intern  

 medicinske ansættelse i turnusuddannelsen har fundet sted ved afdeling med et  

 bredt alment intern medicinsk arbejdsområde, 24 måneders ansættelse i undervisningsstilling omfattende ansættelse ved 2  

 eller 3 medicinsk grenspecialiserede afdelinger.
Mindst 12 måneder skal finde  

 sted ved afdeling, der tillige har alment intern medicinsk arbejdsområde.
Intern medicin I alt 18 måneder.
 18 måneders ansættelse som 1. reservelæge ved intern medicinsk afdeling.  

 Denne ansættelse kan erstattes af 12 måneders ansættelse ved almen intern  

 medicinsk afdeling og 12 måneders ansættelse ved medicinsk grenspecialiseret  

 afdeling, eller af 2 gange 12 måneders ansættelse ved grenspecialiserede  

 afdelinger med hver sit medicinske grenspeciale; det er en forudsætning, at  

 mindst en af afdelingerne tillige har en bred almen intern medicinsk  

 funktion.
Supplerende uddannelse I alt 6 måneder.
Denne uddannelse kan finde sted enten ved ansættelse ved klinisk  

 fysiologisk og nuklearmedicinsk, klinisk immunologisk, klinisk kemisk eller  

 klinisk mikrobiologisk afdeling, ved ansættelse i forskningsstilling ved  

 tilsvarende afdelinger eller teoretisk institution eller ved ansættelse som  

 klinisk assistent ved klinisk afdeling.
Desuden kan anden ansættelse, hvor  

 tilsvarende uddannelse kan dokumenteres at have fundet sted, godkendes.
6 a.
Geriatri Samlet uddannelsesvarighed: 61/2 år.
 Den fælles uddannelse til intern medicin og medicinske  

 grenspecialer I alt 36 måneder.
12 måneders introduktionsuddannelse (se intern medicin), 24 måneders ansættelse i undervisningsstilling (se intern medicin).
Geriatri I alt 30 måneder, heraf 24 måneders ansættelse som 1. reservelæge ved geriatrisk afdeling.
 6 måneders ansættelse ved geriatrisk afdeling kan erstattes af 6 måneders  

 ansættelse ved neuromedicinsk eller gerontopsykiatrisk afdeling.
Reumatologi I alt 6 måneder.
 Uddannelsen skal finde sted ved reumatologisk afdeling med  

 rehabiliteringsfunktion.
Supplerende uddannelse I alt 6 måneder.
 Uddannelsen skal finde sted som anført under intern medicin.
6 b.
Hepatologi Samlet uddannelsesvarighed: 61/2 år.
 Den fælles uddannelse til intern medicin og medicinske  

 grenspecialer I alt 36 måneder.
12 måneders introduktionsuddannelse (se intern medicin), 24 måneders ansættelse i undervisningsstilling (se intern medicin).
Hepatologi I alt 36 måneder, heraf 30 måneders ansættelse som 1. reservelæge ved hepatologisk afdeling.
 12 måneder kan erstattes af 12 måneders ansættelse som 1. reservelæge ved  

 medicinsk gastroenterologisk afdeling.
 6 måneders ansættelse ved hepatologisk afdeling kan erstattes af 6  

 måneders ansættelse ved afdeling klassificeret i diagnostisk radiologi,  

 kirurgisk gastroenterologi eller patologisk anatomi med relevant hepatologisk  

 funktion.
Supplerende uddannelse I alt 6 måneder.
 Uddannelsen skal finde sted som anført under intern medicin.
6 c.
Hæmatologi Samlet uddannelsesvarighed: 61/2 år.
 Den fælles uddannelse til intern medicin og medicinske  

 grenspecialer I alt 36 måneder.
12 måneders introduktionsuddannelse (se intern medicin), 24 måneders ansættelse i undervisningsstilling (se intern medicin).
Hæmatologi I alt 36 måneder, heraf 30 måneders ansættelse som 1. reservelæge ved hæmatologisk afdeling.
 6 måneders ansættelse ved hæmatologisk afdeling kan erstattes af 6  

 måneders ansættelse ved laboratorium med hæmatologisk arbejdsområde.
Laboratorieuddannelse I alt 6 måneder.
 Uddannelsen skal finde sted ved ansættelse ved laboratorium eller afdeling  

 med hæmatologisk funktion; ansættelse som klinisk assistent eller i  

 tilsvarende videnskabelig stilling med dokumenteret hæmatologisk forskning  

 godkendes.
6 d.
Infektionsmedicin Samlet uddannelsesvarighed: 7 år.
 Den fælles uddannelse til intern medicin og medicinske  

 grenspecialer I alt 36 måneder.
12 måneders introduktionsuddannelse (se intern medicin), 24 måneders ansættelse i undervisningsstilling (se intern medicin).
Infektionsmedicin I alt 36 måneder, heraf 24 måneders ansættelse som 1. reservelæge ved infektionsmedicinsk  

 (epidemisk) afdeling.
 12 måneders ansættelse ved et i troperne beliggende sygehus, hvor  

 patienter med infektionssygdomme undersøges og behandles, kan erstatte 6  

 måneders ansættelse ved infektionsmedicinsk afdeling og 6 måneders ansættelse  

 ved dermato-venerologisk eller pædiatrisk afdeling (se efterfølgende).
 Alternativt kan 6 måneders ansættelse ved infektionsmedicinsk afdeling  

 erstattes af 6 måneders ansættelse ved lungemedicinsk, medicinsk  

 allergologisk, neuromedicinsk eller oto-rhino-laryngologisk afdeling.
Dermato-venerologi og pædiatri I alt 6 måneder.
 6 måneders ansættelse ved enten dermato-venerologisk afdeling eller  

 pædiatrisk afdeling godkendes.
Laboratorieuddannelse I alt 9 måneder.
 Uddannelsen skal finde sted ved klinisk mikrobiologisk afdeling.
 I den samlede uddannelse indgår et af Sundhedsstyrelsen godkendt kursus i  

 tropemedicin.
6 e.
Kardiologi Samlet uddannelsesvarighed: 7 år.
 Den fælles uddannelse til intern medicin og medicinske  

 grenspecialer I alt 36 måneder.
12 måneders introduktionsuddannelse (se intern medicin), 24 måneders ansættelse i undervisningsstilling (se intern medicin).
Kardiologi I alt 36 måneder, heraf 30 måneders ansættelse som 1. reservelæge ved kardiologisk afdeling.
 6 måneders ansættelse ved kardiologisk afdeling kan erstattes af 6  

 måneders ansættelse ved thoraxkirurgisk afdeling med hjertekirurgisk  

 funktion.
Laboratorieuddannelse I alt 12 måneder.
 12 måneders ansættelse ved kardiologisk laboratorium.
6 f.
Medicinsk allergologi Samlet uddannelsesvarighed: 61/2 år.
 Den fælles uddannelse til intern medicin og medicinske  

 grenspecialer I alt 36 måneder.
12 måneders introduktionsuddannelse (se intern medicin), 24 måneders ansættelse i undervisningsstilling (se intern medicin).
Medicinsk allergologi I alt 30 måneder, heraf 24 måneders ansættelse som 1. reservelæge ved medicinsk allergologisk  

 afdeling.
 6 måneders ansættelse ved medicinsk allergologisk afdeling kan erstattes  

 af 6 måneders ansættelse ved dermato-venerologisk, infektionsmedicinsk,  

 lungemedicinsk, pædiatrisk eller oto-rhino-laryngologisk afdeling.
Laboratorieuddannelse I alt 12 måneder.
 Uddannelsen skal finde sted ved laboratorium eller afdeling med  

 allergologisk eller immunologisk funktion; ansættelse i videnskabelig  

 stilling med dokumenteret allergologisk eller immunologisk forskning  

 godkendes.
6 g.
Medicinsk endokrinologi Samlet uddannelsesvarighed: 61/2 år.
 Den fælles uddannelse til intern medicin og medicinske  

 grenspecialer I alt 36 måneder.
12 måneders introduktionsuddannelse (se intern medicin), 24 måneders ansættelse i undervisningsstilling (se intern medicin).
Medicinsk endokrinologi I alt 30 måneder.
 30 måneders ansættelse som 1. reservelæge ved medicinsk endokrinologisk  

 afdeling.
Laboratorieuddannelse I alt 12 måneder.
 Uddannelsen skal finde sted ved ansættelse ved laboratorium eller afdeling  

 med endokrinologisk funktion; ansættelse som klinisk assistent eller i  

 tilsvarende videnskabelig stilling med dokumenteret endokrinologisk forskning  

 godkendes.
6 h.
Medicinsk gastroenterologi Samlet uddannelsesvarighed: 61/2 år.
 Den fælles uddannelse til intern medicin og medicinske  

 grenspecialer I alt 36 måneder.
12 måneders introduktionsuddannelse (se intern medicin), 24 måneders ansættelse i undervisningsstilling (se intern medicin).
Medicinsk gastroenterologi I alt 36 måneder, heraf 30 måneders ansættelse som 1. reservelæge ved medicinsk gastroenterologisk  

 afdeling.
 12 måneder kan erstattes af 12 måneders ansættelse som 1. reservelæge ved  

 hepatologisk afdeling.
 6 måneders ansættelse ved medicinsk gastroenterologisk afdeling kan  

 erstattes af 6 måneders ansættelse ved kirurgisk gastroenterologisk afdeling.
 Dokumentation for endoskopisk funktion indgår i den samlede vurdering af  

 uddannelsen.
Laboratorieuddannelse I alt 6 måneder.
 Uddannelsen skal finde sted ved ansættelse ved laboratorium eller afdeling  

 med gastroenterologisk funktion; ansættelse som klinisk assistent eller i  

 tilsvarende videnskabelig stilling med dokumenteret gastroenterologisk  

 forskning godkendes.
6 i.
Medicinske lungesygdomme Samlet uddannelsesvarighed: 61/2 år.
 Den fælles uddannelse til intern medicin og medicinske  

 grenspecialer I alt 36 måneder.
12 måneders introduktionsuddannelse (se intern medicin), 24 måneders ansættelse i undervisningsstilling (se intern medicin).
Lungemedicin I alt 36 måneder, heraf 30 måneders ansættelse som 1. reservelæge ved lungemedicinsk afdeling.
 6 måneders ansættelse ved lungemedicinsk afdeling kan erstattes af 6  

 måneders ansættelse ved anæstesiologisk, kardiologisk, klinisk fysiologisk og  

 nuklearmedicinsk, medicinsk allergologisk eller thoraxkirurgisk afdeling.
Supplerende uddannelse I alt 6 måneder.
 Uddannelsen skal finde sted som anført under intern medicin.
6 j.
Nefrologi Samlet uddannelsesvarighed: 7 år.
 Den fælles uddannelse til intern medicin og medicinske  

 grenspecialer I alt 36 måneder.
12 måneders introduktionsuddannelse (se intern medicin), 24 måneders ansættelse i undervisningsstilling (se intern medicin).
Nefrologi I alt 36 måneder, heraf 30 måneders ansættelse som 1. reservelæge ved nefrologisk afdeling; mindst  

 12 måneder af 1. reservelægeansættelsen skal være ved afdeling, som har  

 nyretransplantation som arbejdsområde.
 Dokumentation for erfaring i nyrebiopsi og dialyse indgår i den samlede  

 vurdering af uddannelsen.
Urologi I alt 6 måneder.
Supplerende uddannelse I alt 6 måneder.
 Uddannelsen skal finde sted som anført under intern medicin.
6 k.
Reumatologi Samlet uddannelsesvarighed: 61/2 år.
 Den fælles uddannelse til intern medicin og medicinske  

 grenspecialer I alt 36 måneder.
12 måneders introduktionsuddannelse (se intern medicin), 24 måneders ansættelse i undervisningsstilling (se intern medicin).
Reumatologi I alt 36 måneder, heraf 30 måneders ansættelse som 1. reservelæge ved reumatologisk afdeling.
 6 måneders ansættelse ved reumatologisk afdeling kan erstattes af 6  

 måneders ansættelse ved infektionsmedicinsk, neuromedicinsk eller  

 ortopædkirurgisk afdeling, eller ved grenspecialiseret laboratorium (se  

 laboratorieuddannelse).
Laboratorieuddannelse I alt 6 måneder.
Uddannelsen skal finde sted ved ansættelse ved laboratorium med funktion  

 inden for det reumatologiske fagområde.
Ansættelse som klinisk assistent  

 eller i tilsvarende videnskabelig stilling med dokumenteret reumatologisk  

 forskning godkendes.
7. Kirurgi Samlet uddannelsesvarighed: 61/4 år.
Den fælles uddannelse til kirurgi og kirurgiske grenspecialer I alt 51 måneder.
 24 måneders introduktionsuddannelse omfattende mindst 12 måneders  

 ansættelse ved kirurgisk afdeling og mindst 6 måneders ansættelse ved  

 ortopædkirurgisk afdeling. 6 måneder kan finde sted ved kirurgisk  

 grenspecialiseret afdeling.
 27 måneders ansættelse i undervisningsstilling omfattende 9 måneders  

 kirurgisk gastroenterologi, 9 måneders thorax/karkirurgi og 9 måneders  

 urologi.
 Herudover kan undervisningsstillingen have følgende alternative  

 sammensætning, der kan danne grundlag for uddannelse i kirurgiske  

 grenspecialer og med passende supplering i kirurgi.
 Alternativ I: 9 måneders karkirurgi, 9 måneders kirurgisk  

 gastroenterologi og 9 måneders urologi.
 Denne undervisningsstilling kan uden supplering danne grundlag for  

 uddannelse i karkirurgi, kirurgisk gastroenterologi og urologi.
 Ved supplering med 9 måneders thoraxkirurgi kan dette alternativ også  

 danne grundlag for uddannelse i kirurgi, plastikkirurgi og thoraxkirurgi.
 Alternativ II: 9 måneders karkirurgi, 9 måneders kirurgisk  

 gastroenterologi og 9 måneders thoraxkirurgi.
 Denne undervisningsstilling kan uden supplering danne grundlag for  

 uddannelse i karkirurgi, kirurgisk gastroenterologi og thoraxkirurgi.
 Ved supplering med 9 måneders urologi kan dette alternativ også danne  

 grundlag for uddannelse i kirurgi, plastikkirurgi og urologi.
 Alternativ III: 9 måneders kirurgisk gastroenterologi, 9 måneders  

 plastikkirurgi og 9 måneders urologi.
 Denne undervisningsstilling kan uden supplering danne grundlag for  

 uddannelse i plastikkirurgi og urologi.
 Ved supplering med 9 måneders thorax/karkirurgi kan dette alternativ også  

 danne grundlag for uddannelse i kirurgi, karkirurgi, kirurgisk  

 gastroenterologi og thoraxkirurgi.
Kirurgi I alt 24 måneder.
 24 måneders ansættelse som 1. reservelæge ved kirurgisk afdeling. 9  

 måneder kan erstattes af 9 måneders ansættelse som 1. reservelæge ved  

 kirurgisk gastroenterologisk eller urologisk afdeling.
 Den samlede 1. reservelægeansættelse kan erstattes af sammenlagt 30  

 måneders ansættelse som 1. reservelæge ved een kirurgisk gastroenterologisk  

 afdeling og een urologisk afdeling; ansættelserne skal være af mindst 12  

 måneders varighed.
 Dokumentation for operativ uddannelse (operationsliste) indgår i den  

 samlede vurdering af uddannelsen.
7 a.
Karkirurgi Samlet uddannelsesvarighed: 71/4 år.
Den fælles uddannelse til kirurgi og kirurgiske grenspecialer I alt 51 måneder.
24 måneders introduktionsuddannelse (se kirurgi), 27 måneders ansættelse i undervisningsstilling (se kirurgi).
Karkirurgi I alt 36 måneder.
 36 måneders ansættelse som 1. reservelæge ved karkirurgisk afdeling.
 6 måneder kan erstattes af 6 måneders ansættelse ved klinisk fysiologisk  

 og nuklearmedicinsk afdeling, der har kredsløbsfysiologi som arbejdsområde.
 Uddannelsen skal omfatte ansættelse ved 2 karkirurgiske afdelinger.
 Dokumentation for operativ uddannelse (operationsliste) indgår i den  

 samlede vurdering af uddannelsen.
7 b.
Kirurgisk gastroenterologi Samlet uddannelsesvarighed: 71/4 år.
Den fælles uddannelse til kirurgi og kirurgiske grenspecialer I alt 51 måneder.
24 måneders introduktionsuddannelse (se kirurgi), 27 måneders ansættelse i undervisningsstilling (se kirurgi).
Kirurgisk gastroenterologi I alt 36 måneder.
 36 måneders ansættelse som 1. reservelæge ved kirurgisk gastroenterologisk  

 afdeling.
 6 måneder kan erstattes af 6 måneders ansættelse ved medicinsk  

 gastroenterologisk afdeling.
 Uddannelsen skal omfatte ansættelse ved 2 kirurgisk gastroenterologiske  

 afdelinger.
 Dokumentation for endoskopisk og operativ uddannelse (operationsliste)  

 indgår i den samlede vurdering af uddannelsen.
7 c.
Plastikkirurgi Samlet uddannelsesvarighed: 71/4 år.
Den fælles uddannelse til kirurgi og kirurgiske grenspecialer I alt 51 måneder.
24 måneders introduktionsuddannelse (se kirurgi), 27 måneders ansættelse i undervisningsstilling (se kirurgi). Denne del af  

 uddannelsen kan erstattes af undervisningsstilling i ortopædisk kirurgi.
Plastikkirurgi I alt 36 måneder, heraf 30 måneders ansættelse som 1. reservelæge ved plastikkirurgisk afdeling.
 Uddannelsen skal omfatte ansættelse ved 2 plastikkirurgiske afdelinger.
 Dokumentation for operativ uddannelse (operationsliste) indgår i den  

 samlede vurdering af uddannelsen.
7 d.
Thoraxkirurgi Samlet uddannelsesvarighed: 71/4 år.
Den fælles uddannelse til kirurgi og kirurgiske grenspecialer I alt 51 måneder.
24 måneders introduktionsuddannelse (se kirurgi), 27 måneders ansættelse i undervisningsstilling (se kirurgi).
Thoraxkirurgi I alt 30 måneder.
 30 måneders ansættelse som 1. reservelæge ved thoraxkirurgisk afdeling.
 Uddannelsen skal omfatte ansættelse ved 2 thoraxkirurgiske afdelinger.
 Dokumentation for operativ uddannelse (operationsliste) indgår i den  

 samlede vurdering af uddannelsen.
Laboratorieuddannelse I alt 6 måneder.
 Uddannelsen skal finde sted ved kardiologisk laboratorium eller klinisk  

 fysiologisk og nuklearmedicinsk laboratorium, der har respirationsfysiologi  

 som arbejdsområde.
7 e.
Urologi Samlet uddannelsesvarighed: 71/4 år.
Den fælles uddannelse til kirurgi og kirurgiske grenspecialer I alt 51 måneder.
24 måneders introduktionsuddannelse (se kirurgi), 27 måneders ansættelse i undervisningsstilling (se kirurgi).
Urologi I alt 30 måneder.
 30 måneders ansættelse som 1. reservelæge ved urologisk afdeling.
 Uddannelsen skal omfatte ansættelse ved 2 urologiske afdelinger.
 Dokumentation for endoskopisk og operativ uddannelse (operationsliste)  

 indgår i den samlede vurdering af uddannelsen.
Nefrologi I alt 6 måneder.
 Uddannelsen skal finde sted ved afdeling, der har nyretransplantation som  

 arbejdsområde, med mindre dette er indeholdt i den urologiske uddannelse.
8. Klinisk fysiologi og nuklearmedicin Samlet uddannelsesvarighed: 51/2 år.
Klinisk fysiologi og nuklearmedicin I alt 54 måneder.
 12 måneders introduktionsuddannelse ved klinisk fysiologisk og  

 nuklearmedicinsk afdeling.
 6 måneder kan erstattes af 6 måneders ansættelse ved diagnostisk  

 radiologisk, klinisk kemisk eller ultralyddiagnostisk afdeling, ligesom  

 ansættelse som klinisk assistent ved klinisk fysiologisk og nuklearmedicinsk  

 afdeling eller i tilsvarende forskningsstilling godkendes.
24 måneders ansættelse i undervisningsstilling, 18 måneders ansættelse som 1. reservelæge ved klinisk fysiologisk og  

 nuklearmedicinsk afdeling.
 Uddannelsen skal omfatte ansættelse ved klinisk fysiologisk og  

 nuklearmedicinsk afdeling på 2 sygehuse.
Klinisk uddannelse I alt 12 måneder.
 Uddannelsen kan finde sted ved anæstesiologisk, gynækologisk og  

 obstetrisk, intern medicinsk, kirurgisk, onkologisk, ortopædkirurgisk eller  

 pædiatrisk afdeling.
9. Klinisk immunologi Samlet uddannelsesvarighed: 51/2 år.
Klinisk immunologi I alt 54 måneder.
 12 måneders introduktionsuddannelse ved klinisk immunologisk afdeling.
 6 måneder kan erstattes af 6 måneders ansættelse ved klinisk kemisk eller  

 klinisk mikrobiologisk afdeling eller i forskningsstilling med immunologisk  

 eller hæmatologisk funktion.
24 måneders ansættelse i undervisningsstilling omfattende 12 måneders  

 blodtypeserologi og blodbankvirksomhed samt 12 måneders vævstypeserologi, 18 måneders ansættelse som 1. reservelæge ved klinisk immunologisk  

 afdeling.
 Uddannelsen skal omfatte ansættelse ved 2 klinisk immunologiske  

 afdelinger.
Klinisk uddannelse I alt 12 måneder.
 6 måneder skal finde sted ved medicinsk eller pædiatrisk afdeling med  

 funktion inden for allergologi, infektionsmedicin, hæmatologi, immunologi,  

 nefrologi (dialyse og transplantation) eller reumatologi.
 6 måneder kan finde sted ved gynækologisk og obstetrisk, intern medicinsk,  

 kirurgisk, kirurgisk gastroenterologisk, thoraxkirurgisk, urologisk eller  

 pædiatrisk afdeling.
10. Klinisk kemi Samlet uddannelsesvarighed: 51/2 år.
Klinisk kemi I alt 54 måneder.
 12 måneders introduktionsuddannelse ved klinisk kemisk afdeling.
 6 måneder kan erstattes af 6 måneders ansættelse ved klinisk fysiologisk  

 og nuklearmedicinsk, klinisk immunologisk eller klinisk mikrobiologisk  

 afdeling, ligesom ansættelse som klinisk assistent ved klinisk kemisk  

 afdeling eller i tilsvarende forskningsstilling godkendes.
24 måneders ansættelse i undervisningsstilling, 18 måneders ansættelse som 1. reservelæge ved klinisk kemisk afdeling.
 Uddannelsen skal omfatte ansættelse ved klinisk kemisk afdeling på 2  

 sygehuse.
Klinisk uddannelse I alt 12 måneder.
 Uddannelsen kan finde sted ved anæstesiologisk, gynækologisk og  

 obstetrisk, intern medicinsk, kirurgisk, onkologisk, ortopædkirurgisk eller  

 pædiatrisk afdeling.
11. Klinisk mikrobiologi Samlet uddannelsesvarighed: 5 1/2 år.
Klinisk mikrobiologi I alt 54 måneder.
 12 måneders introduktionsuddannelse ved klinisk mikrobiologisk afdeling.
 6 måneder kan erstattes af 6 måneders ansættelse ved klinisk immunologisk,  

 klinisk kemisk eller patologisk anatomisk afdeling eller i forskningsstilling  

 med klinisk mikrobiologisk relevant funktion.
24 måneders ansættelse i undervisningsstilling, 18 måneders ansættelse som 1. reservelæge ved klinisk mikrobiologisk  

 afdeling.
 Uddannelsen skal omfatte ansættelse ved 2 klinisk mikrobiologiske  

 afdelinger.
Klinisk uddannelse I alt 12 måneder.
 6 måneders ansættelse skal finde sted ved infektionsmedicinsk (epidemisk)  

 afdeling.
 6 måneders ansættelse skal finde sted ved anden klinisk afdeling før  

 ansættelse i undervisningsstilling.
12. Neurokirurgi Samlet uddannelsesvarighed: 6 år.
Neurokirurgi og neuromedicin I alt 66 måneder.
12 måneders introduktionsuddannelse ved neurokirurgisk afdeling, 24 måneders ansættelse i undervisningsstilling omfattende 12 måneders  

 neurokirurgi og 12 måneders neuromedicin, 30 måneders ansættelse som 1. reservelæge ved neurokirurgisk afdeling.
 Den samlede neurokirurgiske uddannelse skal omfatte ansættelse ved 2  

 neurokirurgiske afdelinger.
 Dokumentation for operativ uddannelse (operationsliste) indgår i den  

 samlede vurdering af uddannelsen.
Kirurgi I alt 6 måneder.
13. Neuromedicin Samlet uddannelsesvarighed: 51/2 år.
Den fælles neurologiske uddannelse I alt 36 måneder.
12 måneders introduktionsuddannelse ved neuromedicinsk afdeling, 24 måneders ansættelse i undervisningsstilling omfattende 12 måneders  

 neuromedicin, 6 måneders neurokirurgi og 6 måneders klinisk neurofysiologi.
Neuromedicin I alt 18 måneder.
 18 måneders ansættelse som 1. reservelæge ved neuromedicinsk afdeling.
 Den samlede neuromedicinske uddannelse skal omfatte ansættelse ved 2  

 neuromedicinske afdelinger.
Intern medicin og pædiatri I alt 6 måneder.
Psykiatri I alt 6 måneder.
13 a.
Klinisk neurofysiologi Samlet uddannelsesvarighed: 61/2 år.
Den fælles neurologiske uddannelse I alt 36 måneder.
12 måneders introduktionsuddannelse (se neuromedicin), 24 måneders ansættelse i undervisningsstilling (se neuromedicin).
Klinisk neurofysiologi I alt 42 måneder, heraf 30 måneders ansættelse som 1. reservelæge ved klinisk neurofysiologisk  

 afdeling.
 12 måneder kan erstattes af 12 måneders ansættelse i forskningsstilling.  

 Hertil godkendes ansættelse ved universitetsinstitut for fysiologi eller  

 neurofysiologi eller ansættelse ved klinisk fysiologisk og nuklearmedicinsk  

 afdeling med relevant neurofysiologisk funktion.
 Den samlede neurofysiologiske uddannelse skal omfatte ansættelse ved 2  

 klinisk neurofysiologiske afdelinger.
14. Oftalmologi Samlet uddannelsesvarighed: 41/2 år.
Oftalmologi I alt 48 måneder, heraf 12 måneders introduktionsuddannelse ved oftalmologisk afdeling, 12 måneders ansættelse i undervisningsstilling, 18 måneders ansættelse som 1. reservelæge ved oftalmologisk afdeling.
 6 måneders ansættelse ved oftalmologisk afdeling kan erstattes af 6  

 måneders ansættelse i forskningsstilling med dokumenteret relevant  

 forskningsaktivitet.
 Uddannelsen skal omfatte ansættelse ved 2 oftalmologiske afdelinger.
Neurologi I alt 6 måneder.
 6 måneders ansættelse ved neuromedicinsk eller neurokirurgisk afdeling.
 Den neurologiske uddannelse skal finde sted efter  

 introduktionsuddannelsen.
15. Onkologi Samlet uddannelsesvarighed: 51/2 år.
Onkologi I alt 48 måneder.
12 måneders introduktionsuddannelse ved onkologisk afdeling, 18 måneders ansættelse i undervisningsstilling, 18 måneders ansættelse som 1. reservelæge ved onkologisk afdeling.
 Uddannelsen skal omfatte ansættelse ved 2 onkologiske afdelinger, og  

 dokumentation for en passende intern rotation mellem disse afdelingers  

 grupper eller søjler skal foreligge.
Intern medicin I alt 12 måneder.
Supplerende onkologisk uddannelse I alt 6 måneder.
 Denne uddannelse kan finde sted enten ved hæmatologisk, kirurgisk,  

 kirurgisk grenspecialiseret, gynækologisk og obstetrisk,  

 oto-rhino-laryngologisk eller patologisk anatomisk afdeling under  

 forudsætning af, at afdelingens arbejdsområde omfatter onkologisk funktion.  

 Ansættelse som klinisk assistent ved onkologisk afdeling eller ansættelse i  

 tilsvarende forskningsstilling godkendes også.
16. Ortopædisk kirurgi Samlet uddannelsesvarighed: 6 år.
Ortopædisk kirurgi og kirurgi I alt 66 måneder.
24 måneders introduktionsuddannelse omfattende 12 måneders ansættelse ved  

 kirurgisk afdeling og 12 måneders ansættelse ved ortopædkirurgisk afdeling, 24 måneders ansættelse i undervisningsstilling omfattende 18 måneders  

 ortopædkirurgi og 6 måneders thoraxkirurgi. (Se dog nedenfor under  

 neurokirurgi), 18 måneders ansættelse som 1. reservelæge ved ortopædkirurgisk afdeling.
 Uddannelsen skal omfatte ansættelse ved 2 ortopædkirurgiske afdelinger.
 Dokumentation for operativ uddannelse (operationsliste) indgår i den  

 samlede vurdering af uddannelsen.
Neurokirurgi I alt 6 måneder.
 Ansættelse ved neurokirurgisk afdeling indgår som en del af  

 undervisningsstillingen, der således bliver på i alt 30 måneder.
17. Oto-rhino-laryngologi Samlet uddannelsesvarighed: 5 år.
Oto-rhino-laryngologi I alt 48 måneder.
12 måneders introduktionsuddannelse ved oto-rhino-laryngologisk afdeling, 12 måneders ansættelse i undervisningsstilling, 6 måneders ansættelse ved audiologisk klinik, 18 måneders ansættelse som 1. reservelæge ved oto-rhino-laryngologisk  

 afdeling.
 Uddannelsen skal omfatte ansættelse ved 2 oto-rhino-laryngologiske  

 afdelinger.
Kirurgisk uddannelse I alt 12 måneder.
 Ansættelsen skal finde sted ved to af følgende afdelinger: kirurgisk,  

 kæbekirurgisk, plastikkirurgisk, neurokirurgisk eller thoraxkirurgisk  

 afdeling.
 Den kirurgiske uddannelse skal finde sted forud for ansættelse i  

 undervisningsstilling.
18. Patologisk anatomi Samlet uddannelsesvarighed: 51/2 år.
Patologisk anatomi I alt 54 måneder.
12 måneders introduktionsuddannelse ved patologisk anatomisk afdeling, 24 måneders ansættelse i undervisningsstilling, 18 måneders ansættelse som 1. reservelæge ved patologisk anatomisk  

 afdeling.
 Uddannelsen skal omfatte ansættelse ved patologisk anatomisk afdeling på 2  

 sygehuse.
Klinisk uddannelse I alt 12 måneder.
Den kliniske uddannelse kan finde sted ved alle kliniske afdelinger  

 undtagen psykiatriske og børnepsykiatriske afdelinger.
Desuden kan 6 måneders  

 ansættelse finde sted ved diagnostisk radiologisk, klinisk fysiologisk og  

 nuklearmedicinsk, klinisk immunologisk, klinisk kemisk, klinisk  

 mikrobiologisk eller klinisk neurofysiologisk afdeling.
19. Psykiatri Samlet uddannelsesvarighed: 51/2 år.
Psykiatri I alt 54 måneder.
12 måneders introduktionsuddannelse ved psykiatrisk afdeling, 24 måneders ansættelse i undervisningsstilling, 18 måneders ansættelse som 1. reservelæge ved psykiatrisk afdeling.
 Uddannelsen skal omfatte ansættelse ved psykiatrisk afdeling på 2  

 sygehuse.
 I uddannelsen skal indgå et uddannelsesprogram i samtaleteknik.
Neurologi I alt 12 måneder.
 12 måneders ansættelse ved neuromedicinsk afdeling.
 6 måneders ansættelse ved neuromedicinsk afdeling kan erstattes af 6  

 måneders ansættelse ved neurokirurgisk afdeling.
20. Pædiatri Samlet uddannelsesvarighed: 41/2 år.
Pædiatri I alt 54 måneder, heraf 12 måneders introduktionsuddannelse ved pædiatrisk afdeling, 12 måneders ansættelse i undervisningsstilling, 18 måneders ansættelse som 1. reservelæge ved pædiatrisk afdeling.
 6 måneders ansættelse ved pædiatrisk afdeling kan erstattes af 6 måneders  

 ansættelse ved børnekirurgisk eller intern medicinsk afdeling, herunder  

 medicinsk grenspecialiseret afdeling (undtagen geriatrisk afdeling) samt ved  

 neuromedicinsk afdeling.
 6 måneders ansættelse ved pædiatrisk afdeling kan derudover erstattes af 6  

 måneders ansættelse ved børnepsykiatrisk afdeling.
 Uddannelsen skal omfatte ansættelse ved pædiatrisk afdeling på 2 sygehuse.
21. Samfundsmedicin Specialet samfundsmedicin har obligatorisk linjedeling i 21a.
Samfundsmedicin/administrativ medicin, 21b.
Samfundsmedicin/arbejdsmedicin, 21c.
Samfundsmedicin/socialmedicin.
Uddannelsen omfatter 18 måneders klinisk uddannelse og 36 måneders  

 samfundsmedicinsk uddannelse.
Hovedparten af uddannelsen er fælles for de tre  

 linjer.
21a.
Samfundsmedicin/administrativ medicin Samlet uddannelsesvarighed: 4 1/2 år.
Klinisk uddannelse I alt 18 måneder.
 Uddannelsen skal finde sted i 2 eller 3 fag inden for specialerne  

 børnepsykiatri, dermato-venerologi, gynækologi og obstetrik, intern medicin,  

 medicinske grenspecialer, kirurgi, kirurgiske grenspecialer, neurokirurgi,  

 neuromedicin, oftalmologi, onkologi, ortopædisk kirurgi,  

 oto-rhino-laryngologi, psykiatri og pædiatri samt almen medicin.
 Højst 6 måneder af uddannelsen kan foregå ved grenspecialiserede  

 afdelinger.
 6 måneders ansættelse skal finde sted i almen praksis, såfremt en sådan  

 ansættelse ikke har fundet sted, inden lægen har fået tilladelse til  

 selvstændigt virke som læge.
Samfundsmedicin I alt 36 måneder.
12 måneders teoretisk videnskabelig uddannelse, 12 måneders generel administrativ uddannelse, 12 måneders ansættelse som embedslægeassistent.
21b.
Samfundsmedicin/arbejdsmedicin Samlet uddannelsesvarighed: 4 1/2 år.
Klinisk uddannelse I alt 18 måneder.
 Uddannelsen skal finde sted i 2 eller 3 fag inden for specialerne  

 dermato-venerologi, intern medicin, medicinske grenspecialer, neurokirurgi,  

 neuromedicin og psykiatri samt almen medicin.
 6 måneders ansættelse skal finde sted ved intern medicinsk eller medicinsk  

 grenspecialiseret afdeling.
Samfundsmedicin I alt 36 måneder.
12 måneders teoretisk videnskabelig uddannelse, 12 måneders generel administrativ uddannelse, 12 måneders ansættelse ved arbejdsmedicinsk klinik eller arbejdsmedicinsk  

 ambulatorium.
21c.
Samfundsmedicin/socialmedicin Samlet uddannelsesvarighed: 4 1/2 år.
Klinisk uddannelse I alt 18 måneder.
 Uddannelsen skal finde sted i 2 eller 3 fag inden for specialerne  

 børnepsykiatri, dermato-venerologi, gynækologi og obstetrik, intern medicin,  

 medicinske grenspecialer, kirurgi, kirurgiske grenspecialer, neurokirurgi,  

 neuromedicin, oftalmologi, onkologi, ortopædisk kirurgi,  

 oto-rhino-laryngologi, psykiatri og pædiatri samt almen medicin.
 Højst 6 måneder af uddannelsen kan foregå ved grenspecialiserede  

 afdelinger.
 6 måneders ansættelse skal finde sted ved børnepsykiatrisk, psykiatrisk  

 eller pædiatrisk afdeling.
 6 måneders ansættelse skal finde sted i almen praksis, såfremt en sådan  

 ansættelse ikke har fundet sted, inden lægen har fået tilladelse til  

 selvstændigt virke som læge.
Samfundsmedicin I alt 36 måneder.
12 måneders teoretisk videnskabelig uddannelse, 24 måneders ansættelse ved kommunal eller amtskommunal sociallægelig  

 afdeling. 6 måneder heraf kan erstattes af 6 måneders ansættelse ved  

 revalideringsinstitution, alkoholbehandlingsinstitution eller  

 kriminalforsorgen.
