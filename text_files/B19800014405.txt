 I medfør af den mig ved § 2 i lov nr. 141 af 31. marts 1960 om Københavns  

 Frihavn tillagte bemyndigelse meddeler jeg herved Københavns Frihavns- og  

 Stevedoreselskab A/S fra den 1. juli 1979 at regne koncession til i  

 overensstemmelse med nævnte lovs § 3, 1. stk., i Københavns Frihavn at udøve  

 frihavnsvirksomhed.
 Virksomheden omfatter opførelse og drift af pakhuse, skure samt andre  

 bygninger, opstilling og drift af kraner og andet laste- og lossemateriale,  

 anlæg og drift af jernbanespor og befæstelse m. v. af kajgader og pladser til  

 godsoplægning og transport samt udførelse af alt arbejde med hensyn til  

 losning og lastning om bord og i land, derunder alt arbejde i forbindelse med  

 ind- og udlevering til og fra selskabets pakhuse og pladser.
 Frihavnens område betragtes med hensyn til told og afgifter som udland.
 Varer, der fra frihavnen indføres til toldområdet, omfattes af de gældende  

 told- og afgiftslove.
 Personligt brug eller forbrug i frihavnen af uberigtigede varer, bortset  

 fra tilladt forbrug af proviant i skibe - samt køb, modtagelse, salg eller  

 levering af sådanne varer til personligt brug eller forbrug i frihavnen er  

 forbudt.
 Koncessionen gives på de nedenstående vilkår, der er tiltrådt af  

 Københavns Havnebestyrelse:
§ 1.  Københavns Frihavn, der udgør og stedse skal  

 udgøre en del af Københavns Havn, består af det af ministeren for offentlige  

 arbejder efter forhandling med ministeren for skatter og afgifter og  

 Københavns havnebestyrelse fastsatte område beliggende nord for Nordre  

 Toldbod, således som det nærmere er angivet på den nærværende koncession  

 vedhæftede plan.
Efter derom fra Københavns havnebestyrelse med tilslutning  

 af Københavns Frihavns- og Stevedoreselskab A/S fremkommen indstilling kan  

 dette område af ministeren for offentlige arbejder efter forhandling med  

 ministeren for skatter og afgifter udvides og indskrænkes i det omfang, som  

 hensynet til frihavnens drift måtte gøre det hensigtsmæssigt.
§ 2.  Frihavnsområdet skal holdes indhegnet med et af  

 toldvæsenet godkendt gitter.
Spørgsmålet om ændringer ved gitteret afgøres  

 endeligt af ministeren for skatter og afgifter efter forhandling med  

 ministeren for offentlige arbejder.
 Toldbevogtningen af frihavnen - såvel til lands som til vands - sker ved  

 foranstaltning af toldvæsenet, der kan foreskrive de herfor samt for den  

 toldmæssige regulering af trafikken til og fra frihavnen fornødne regler.
 § 3.  Frihavnens bolværker og landarealer,  

 toldgitteret, toldvagthusene, indhegningen af vejen til Nordre Toldbod og de  

 i henhold til overenskomst mellem Københavns Havn og Københavns Frihavns- og  

 Stevedoreselskab A/S fastlagte kaj-, vej- og sporanlæg samt kloakanlæg  

 tilhører Københavns Havn.
Tilvejebringelse af nye bolværker og landarealer samt uddybning af  

 bassiner, som Københavns Havn og frihavnsselskabet finder påkrævet, sker -  

 hvad enten det drejer sig om anlæg inden for frihavnens nuværende område  

 eller inden for et område, hvormed frihavnen bliver udvidet i henhold til § 1  

 - ved havnevæsenets foranstaltning.
Ejendomsretten til disse anlæg og arealer  

 tilfalder havnevæsenet, medens spørgsmålet om udgifternes afholdelse afgøres  

 ved forhandlinger Københavns Havn og frihavnsselskabet imellem.
Det påhviler frihavnsselskabet på egen bekostning at tilvejebringe de  

 fornødne pakhuse og skure samt administrationsbygninger og andre bygninger,  

 herunder eventuelle nye, af selskabet ønskede toldvagthuse, spor - derunder  

 tilslutning til statsbanesporene - som er nødvendige for pakhusdriften, de  

 for samme formål nødvendige særlige veje samt befæstelsen af de for  

 godsoplægning bestemte pladser.
Endvidere tilvejebringer frihavnsselskabet  

 elektriske ledninger, vandledninger og øvrige ledninger samt kraner og andre  

 maskiner til frihavnens betjening.
Disse pakhuse, skure, andre bygninger og  

 spor m. v. tilhører frihavnsselskabet.
Bolværker og vanddybder vedligeholdes af Københavns Havn og de dermed  

 forbundne udgifter refunderes af frihavnsselskabet.
De øvrige i denne  

 paragraf omhandlede anlæg skal vedligeholdes af frihavnsselskabet på dettes  

 bekostning, bortset fra sådanne kloakledninger med tilhørende  

 overfaldsledninger, der ejes af og vedligeholdes af Københavns Kommune.
 De i nærværende paragraf ovenfor i stk. 3 og 4 fastsatte bestemmelser om  

 frihavnsselskabets tilvejebringelse og vedligeholdelse af anlæg og  

 installationer i Frihavnen og om selskabets ejendomsret til de nævnte anlæg  

 og installationer kan efter godkendelse af ministeriet for offentlige  

 arbejder fraviges ved en aftale mellem Københavns Frihavns- og  

 Stevedoreselskab A/S og Københavns havnevæsen, således at de omhandlede  

 forpligtelser og rettigheder helt eller delvist overføres til Københavns  

 Havnevæsen.
§ 4.  Mellemværendet mellem statsbanerne og  

 frihavnsselskabet i anledning af tilslutningen af frihavnens spor til  

 statsbanespor ved frihavnens grænse og på frihavnens territorium er ordnet  

 ved en mellem De Danske Statsbaner og Københavns Frihavns-Aktieselskab  

 afsluttet og af ministeriet for offentlige arbejder under 23. august 1930  

 stadfæstet særlig overenskomst med senere tillæg af 11. april 1932. I  

 anledning af nærværende koncessionsmeddelelse er Københavns Frihavns- og  

 Stevedoreselskab A/S indtrådt som berettiget og forpligtet i henhold til den  

 nævnte overenskomst i stedet for Københavns Frihavns-Aktieselskab.
I tilfælde  

 af ændringer i dette mellemværende bliver der ligeledes at afslutte en særlig  

 overenskomst, som stadfæstes af ministeren for offentlige arbejder.
 Betalingen for benyttelsen af statsbanernes rullende materiel på  

 frihavnens spor fastsættes af ministeren for offentlige arbejder.
 De arealer af frihavnen, der i henhold til § 7 i lov nr. 44 af 31/3 1891  

 om anlæg af en frihavn ved København m. m. er afgivet til statsbanerne til  

 færgeanlæg, herunder sporforbindelser m. m. tilhører statsbanerne, og  

 statsbanerne udøver med hensyn til disse arealer samme råden som hidtil,  

 ligesom driften af de pågældende anlæg påhviler statsbanerne alene.
§ 5.  Københavns Frihavns- og Stevedoreselskab A/S,  

 der er stiftet den 4/5 1979, har en aktiekapital på kr. 5.825.000,-, der  

 tilhører Københavns Havnevæsen.
Frihavnsselskabet skal stedse have hjemsted i  

 København.
Ministeren for offentlige arbejder er berettiget til at udnævne 2  

 medlemmer af selskabets bestyrelse.
 Selskabets aktier skal stedse tilhøre Københavns Havnevæsen.
 Selskabets vedtægter såvel som senere ændringer i disse, herunder  

 ændringer af aktiekapitalens størrelse, skal kun have gyldighed, når de er  

 stadfæstet af ministeren for offentlige arbejder.
 § 6.  Koncessionen på frihavnsvirksomheden gives for  

 et tidsrum af 40 år fra den 1. juli 1979 at regne, således at koncessionen  

 løber videre for yderligere 40 år, såfremt ministeren for offentlige arbejder  

 eller selskabet ikke senest 5 år før en sådan periodes udløb opsiger  

 koncessionen til ophør.
Selskabet er forpligtet til at drive frihavnen indtil koncessionsperiodens  

 udløb, ligesom selskabet er forpligtet til at drive den på den til  

 frihavnsformålet svarende måde.
Driften sker i overensstemmelse med et  

 driftsreglement, der efter indstilling fra frihavnsselskabet udfærdiges af  

 ministeren for offentlige arbejder efter forhandling med ministeren for  

 skatter og afgifter samt Københavns Havnebestyrelse.
Ministeren for  

 offentlige arbejder godkender derhos efter indstilling fra selskabet og efter  

 forhandling med Københavns Havnebestyrelse afgifter og øvrige lejevilkår for  

 leje af pakhuse eller dele af pakhuse og takster i øvrigt for benyttelse af  

 pakhuse og losseredskaber m. v. samt for arbejds- og transportydelser i  

 frihavnen.
De af ministeriet approberede takster må kun fraviges med  

 ministerens samtykke.
 § 7.  Enhver er berettiget til mod erlæggelse af de  

 fastsatte afgifter og under iagttagelse af de gældende reglementer at benytte  

 frihavnen.
Frihavnsselskabet skal tilstede, at varer, der henligger i frihavnen på  

 lejede pladser eller i lejede rum uden at være optaget på selskabets lagre,  

 bearbejdes af dem, der har rådighed over varerne eller af repræsentanter for  

 disse.
Har bearbejdningen karakter af industrivirksomhed, må tilladelse  

 hertil dog indhentes fra ministeren for offentlige arbejder, jfr. nedenfor  

 under § 8. De forannævnte bestemmelser finder tillige anvendelse på  

 Københavns Havnevæsen i det omfang den omhandlede udlejning måtte blive  

 foretaget af Havnevæsenet.
 § 8.  Til etablering af detailudsalg og af  

 industrivirksomheder af enhver art på frihavnens område kræves tilladelse fra  

 ministeren for offentlige arbejder, der forhandler herom med ministeren for  

 skatter og afgifter, ligesom sådan tilladelse kræves til udlejning af lokaler  

 og pladser i frihavnen til formål, der må anses for frihavnen udvedkommende.
De toldvæsenet påhvilende forretninger i frihavnen - herunder bevogtningen  

 af frihavnsområdet til lands og til vands - varetages uden bekostning for  

 selskabet, dog således, at der for toldforretninger, der rekvireres af  

 private eller af selskabet til udførelse uden for toldvæsenets  

 ekspeditionstid, må betales vederlag efter de for toldvæsenet almindeligt  

 gældende bestemmelser.
Toldvagtshusene ved havneindløbene og ved de af  

 selskabet oprettede toldporte samt lokaler i de på frihavnens område  

 etablerede brovægte m. v. stilles vederlagsfrit til toldvæsenets rådighed,  

 jfr. § 3.
De for toldvæsenet i øvrigt nødvendige bygninger og lokaler opføres af  

 selskabet og holdes af dette i forsvarlig stand i hele driftstiden, dog at  

 den normale indre vedligeholdelse påhviler toldvæsenet; deres antal,  

 størrelse og indretning fastsættes af toldvæsenet efter forhandling med  

 selskabet.
For de nuværende og fremtidige bygninger og lokaler af nævnte art  

 svarer toldvæsenet en årlig afgift, der fastsættes efter kostprisprincippet.  

 I tilfælde af uoverensstemmelser mellem toldvæsenet og frihavnsselskabet om  

 fastsættelse eller regulering af afgiften afgøres sagen af ministeren for  

 offentlige arbejder efter forhandling med ministeren for skatter og afgifter.
 § 9.  Den leje, der skal svares til selskabet af andre  

 statsinstitutioner, der erholder lokaler til rådighed på frihavnsterritoriet,  

 fastsættes af ministeren for offentlige arbejder.
 § 10.  Reglementet for ordens overholdelse m. m. i  

 Københavns Havn gælder også for frihavnens område, og Københavns havnepoliti  

 har i dette område den det ifølge bemeldte reglement tilkommende myndighed.
§ 11.  Fartøjs- og vareafgifter m. m. i Københavns  

 Frihavn opkræves efter de af ministeren for offentlige arbejder approberede  

 takstbestemmelser for Københavns Havn.
Provenuet af de nævnte afgifter  

 fordeles mellem Københavns Havnevæsen og Københavns Frihavns- og  

 Stevedoreselskab A/S efter nærmere aftale mellem de to selskaber.
§ 12.  Selskabet forelægger Københavns Havnebestyrelse  

 inden hvert års 1. december et budget over driftsindtægter og driftsudgifter  

 for det kommende år til approbation.
Der træffes aftale mellem  

 havnebestyrelse og frihavnsbestyrelse om, i hvilket omfang budgettet kan  

 fraviges.
§ 13.  Selskabets bestyrelse træffer de fornødne  

 bestemmelser vedrørende regnskabsføringen.
Regnskabsaflæggelse og anvendelse  

 af overskud sker i øvrigt i henhold til aktieselskabslovens bestemmelser  

 herom.
Det årlige regnskab, der aflægges inden udløbet af 6 mdr. efter  

 regnskabsårets slutning, revideres af to revisorer, een valgt af ministeren  

 for offentlige arbejder og een af selskabets generalforsamling.
Den sidste  

 skal være statsautoriseret.
Revisorerne skal underkaste regnskabet såvel en  

 kritisk revision som en talrevision.
Ministeren fastsætter honoraret for den af ham valgte revisor.
Revisorerne  

 har ret til til enhver tid at revidere selskabets bøger, at foretage  

 kasseeftersyn samt at forlange oplysninger om driften.
Regnskabet skal  

 godkendes af Københavns Havnebestyrelse.
Antagelse og afskedigelse af de for driften fornødne funktionærer  

 foretages af bestyrelsen eller i henhold til bemyndigelse fra denne.
Dog skal  

 valget af selskabets administrerende direktør godkendes af ministeren for  

 offentlige arbejder.
Alle tjenstlige instrukser gives af bestyrelsen eller i  

 henhold til bemyndigelse fra denne.
Havnedirektøren for Københavns Havnevæsen  

 er kommitteret for Københavns Havnebestyrelse i frihavnsselskabets  

 bestyrelse.
 § 14.  Ministeren for offentlige arbejder kan af  

 selskabets bestyrelse begære enhver oplysning vedrørende frihavnsdriften.
 § 15.  Selskabets optagelse af lån og udlejning af  

 arealer på længere åremål end 15 år samt afhændelse og pantsætning af faste  

 ejendomme kræver godkendelse af ministeren for offentlige arbejder.
 § 16.  Alle tegninger til de bygninger og  

 indretninger, der tilvejebringes af selskabet, skal godkendes af Københavns  

 Havnevæsen, der ligeledes fører tilsyn med, at de pågældende arbejder udføres  

 som planlagt.
 § 17.  De grunde og bygninger på frihavnsområdet, som  

 tilhører Københavns Frihavns- og Stevedoreselskab A/S eller Københavns  

 Havnevæsen, såvel som offentlige institutioners bygninger og anlæg i  

 frihavnen, er fritaget for skatter af enhver art.
Der indrømmes stempelfritagelse for de obligationslån, som med ministerens  

 godkendelse optages af frihavnsselskabet.
Stempelfritagelsen omfatter også  

 transporter på de af selskabet udstedte obligationer.
De aktiebreve, der  

 udstedes af selskabet, kan udfærdiges og transporteres uden brug af stempel,  

 og de kontrakter, selskabet afslutter med hensyn til anlægsarbejer, er  

 ligeledes stempelfri.
Det samme gælder aftaler, der indgås mellem selskabet  

 og Københavns Havnevæsen.
 Spørgsmålet om omfanget af fritagelsen for stempelafgift i henhold til  

 stk. 2 afgøres endeligt af ministeren for skatter og afgifter efter  

 forhandling med ministeren for offentlige arbejder.
 § 18.  Så længe koncessionsperioden varer, kan der  

 ikke gives koncession på anlæg og drift af en frihavn inden for  

 hovedstadskommunernes område til nogen anden.
Frihavnsselskabet kan ikke uden samtykke fra ministeren for offentlige  

 arbejder og Københavns Havnebestyrelse tillade andre inden for frihavnens  

 område at udføre nogen del af de under frihavnsvirksomheden faldende opgaver,  

 således som de er beskrevet ved indledningen til nærværende koncession.
I det  

 omfang Københavns Havnevæsen har overtaget pladser og bygninger m. v., der er  

 beliggende indenfor frihavnens område, er Københavns Havnevæsen dog  

 berettiget til efter aftale med frihavnsselskabet at foretage udlejning af de  

 nævnte anlæg under iagttagelse af de for frihavnsselskabets  

 udlejningsvirksomhed gældende regler og bestemmelser.
 § 19.  Såfremt selskabet væsentligt misligholder de  

 foran omhandlede forpligtelser, kan ministeren for offentlige arbejder  

 erklære nærværende koncession helt eller delvis forbrudt.
 § 20.  Samtidig med nærværende bekendtgørelses  

 ikrafttræden ophæves bekendtgørelse nr. 209 af 12/5 1960 af koncession for  

 Københavns Frihavns-Aktieselskab til i Københavns Frihavn at udøve  

 frihavnsvirksomhed, og den til Københavns Frihavns-Aktieselskab i medfør  

 heraf meddelte koncession bortfalder.
 § 21.  Med hensyn til koncessionens fortolkning skal  

 selskabet være undergivet kendelse fra ministeren for offentlige arbejder.
