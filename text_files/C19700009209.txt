(Til politimestre, embedslæger,  

 brandmyndigheder, redningskorps m.fl.) I 1965 oprettedes der, jfr. sundhedsstyrelsens cirkulære nr. 31 af 4.  

 marts 1965, ved strålehygiejnisklaboratorium (adr.
Frederikssundsvej 378,  

 2700 Brønshøj) en vagtordning, således at det via laboratoriets telefonnummer  

 (01) 94 37 73 var muligt hele døgnet at komme i kontakt med strålehygiejnisk  

 sagkyndige, dog således at der kunne forløbe 1-2 timer, inden man fik  

 forbindelse med den vagthavende.
Vagtordningen har i det sidste år forsøgsvis fungeret således, at det hele  

 døgnet har været muligt straks at få kontakt med den vagthavende.
Dette  

 etableres nu som en fast ordning.
Ved opkald til nummeret 94 37 73 vil blive opgivet, til hvilket  

 telefonnummer henvendelse kan ske, for eksempel ved, at en automatisk  

 telefonsvarer oplyser, at den vagthavende kan træffes på sit private  

 telefonnummer eller på laboratoriets biltelefon nr. 1600 (Biltelefonen kaldes  

 over 0020) Alle meddelelser om uheld med radioaktive stoffer og andre strålingskilder  

 skal gives til sundhedsstyrelsens strålehygiejniske laboratorium snarest  

 muligt efter uheldet, jfr. indenrigs- og boligministeriets bekendtgørelse nr.  

 192 af 15. Juni 1955 om sikkerhedsforanstaltninger ved brug m.v. af  

 radioaktive stoffer.
Radioaktive stoffer under transport skal altid på  

 emballagen være forsynet med påskrift om, at forsendelsen er radioaktiv.  

 Foreligger der mistanke om, at der er sket skade på den radioaktive kilde  

 under et uheld, bør der foretages afspærringer, indtil nærmere instrukser har  

 kunnet indhentes fra den vagthavende på strålehygiejnisk laboratorium.
 Opmærksomheden henledes på den af justitsministeriets brandtekniske  

 konsulent vedrørende radioaktive stoffer udsendte vejledning vedrørende  

 radioaktive stoffer på brandsteder (marts 1966).
 Sundhedsstyrelsen, den 15. April 1970.
 P.D.V.
E.
Juel Henningen.
 / Øhlenschlæger.
