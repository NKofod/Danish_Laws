Bilag 1 Bekendtgørelse om klage over a-kassernes afgørelser I medfør af § 98, stk. 1, i lov om arbejdsløshedsforsikring m.v., jf. lovbekendtgørelse nr. 574 af 27. maj 2010 som ændret ved lov nr. 600 af 14. juni 2011, fastsættes efter forhandling med Beskæftigelsesrådet:
 Personkreds m.v.
 § 1. Den person, som en a-kasses afgørelse vedrører, kan klage til Arbejdsskadestyrelsen eller til Pensionsstyrelsen over afgørelsen efter lov om arbejdsløshedsforsikring m.v.
Klagemyndighed § 2. Såvel Arbejdsskadestyrelsen som Pensionsstyrelsen kan træffe afgørelse om klager over afgørelser, som a-kasserne træffer efter lov om arbejdsløshedsforsikring m.v.
Stk. 2. Afgørelse i klagesager træffes af Arbejdsskadestyrelsen.
Afgørelse i de klagesager, der fremgår af bilag 1, træffes dog af Pensionsstyrelsen.
Stk. 3. Klager i sager, der hører under Arbejdsskadestyrelsen, skal af a-kassen sendes til Arbejdsskadestyrelsen.
Klager i sager, der hører under Pensionsstyrelsen, skal af a-kassen sendes til Pensionsstyrelsen.
Klage over en a-kasses afgørelse § 3. A-kassens afgørelser træffes af hovedledelsen eller af en afdeling.
Klage over en a-kasses afgørelse skal sendes til hovedledelsen.
 Stk. 2. Det skal fremgå af a-kassens afgørelse, at afgørelsen kan indbringes for Arbejdsskadestyrelsen henholdsvis Pensionsstyrelsen inden 4 uger efter, at klageren har fået meddelelse om afgørelsen, jf. dog stk. 5.
 Stk. 3. Hvis hovedledelsen fuldt ud giver klageren medhold, underrettes klageren skriftligt herom.
 Stk. 4. Hvis hovedledelsen ikke giver klageren medhold, sendes klagen inden 4 uger efter modtagelsen til styrelsen, jf. dog stk. 5. Klagen skal oversendes til styrelsen, uanset at medlemmet har klaget for sent.
Stk. 5. Hvis hovedledelsen giver klageren delvist medhold, skal hovedledelsen træffe afgørelse i sagen.
Det samme gælder, hvis hovedledelsen mener, at afgørelsen skal skærpes til ugunst for klageren.
Klagen og den nye afgørelse skal straks sendes til styrelsen.
 Stk. 6. Hovedledelsen skal sammen med klagen og evt. ny afgørelse, jf. stk. 5, sende sine bemærkninger til sagen, samt det materiale, der er nødvendigt for sagens behandling.
Stk. 7. Hovedledelsen skal skriftligt underrette klageren om, at klagen og evt. ny afgørelse, jf. stk. 5, er sendt til styrelsen.
Hovedledelsen skal samtidig orientere klageren om de bemærkninger til sagen og det materiale, som hovedledelsen har sendt med.
 Stk. 8. Klagen m.v. sendes til styrelsen via den sikre internetforbindelse, jf. reglerne i bekendtgørelse om sikker elektronisk og telefonisk kommunikation mv. i arbejdsløshedsforsikringen.
 § 4. En klage til Arbejdsskadestyrelsen eller Pensionsstyrelsen har ikke opsættende virkning, medmindre styrelsen i særlige tilfælde giver tilladelse til det.
Afgørelser efter øvrige love § 5. Bekendtgørelsen finder også anvendelse på a-kassernes afgørelser i henhold til reglerne i anden lovgivning, hvori der er henvist til klagebestemmelserne i lov om arbejdsløshedsforsikring mv.
 Ikrafttrædelse m.v.
§ 6. Bekendtgørelsen træder i kraft den 1. juli 20111) Stk. 2. Samtidigt ophæves bekendtgørelse nr. 908 af 1. september 2004 om klage over arbejdsløshedskassernes afgørelser.
Arbejdsskadestyrelsen, den 6. juni 2011 Anne Lind Madsen / Jørgen Kappel Bilag 1 Klagesager, hvor afgørelsen træffes af Pensionsstyrelsen Pensionsstyrelsen træffer afgørelse i sager i følgende tilfælde:
Afgørelser, der er truffet som led i Pensionsstyrelsens tilsyn, Afgørelser, der alene vedrører a-kassernes sagsbehandling, eller hvor dette spørgsmål indgår som en del af en afgørelse i en tilsynssag.
 Afgørelser, der alene vedrører partshøring, eller hvor dette spørgsmål indgår som en del af en afgørelse i en tilsynssag.
 Afgørelser, hvori indgår a-kassernes opkrævning af tilbagebetalingskrav, renter og genoptagelse i en a-kasse.
 Afgørelser, hvori indgår tilbagebetaling og evt. sanktion for svig, uagtsomhed eller forsøg.
 Afgørelser, der vedrører EØS-dagpenge, medregning af anciennitet fra andre EØS-lande for ret til arbejdsløshedsdagpenge samt grænsearbejderes ret til arbejdsløshedsdagpenge.
 Afgørelser, der vedrører a-kassens vejledningspligt, og hvor dette spørgsmål indgår som en del af en afgørelse om en eller flere af de ovennævnte problemstillinger.
 1) Der udarbejdes en vejledning til bekendtgørelsen.
