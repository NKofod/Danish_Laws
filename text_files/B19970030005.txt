§ 1 I miljø- og energiministerens bekendtgørelse nr. 124 af 27. februar 1989  

 om emballage til øl og læskedrikke, som ændret ved bekendtgørelse nr. 540 af  

 9. juli 1991, foretages følgende ændring:
 1. § 1, stk. 1, affattes således:
» Stk. 1.  Denne bekendtgørelse omfatter emballage  

 til kulsyreholdige mineralvand m.v. af hvilke, der efter § 1 i lov om afgift  

 af mineralvand m.v., jf. lovbekendtgørelse nr. 673 af 13. juli 1994 svares  

 afgift, emballage til kulsyreholdige mineralvand, som er usødet og ikke  

 aromatiseret samt emballage til øl.« 2. Efter § 1, stk. 2, indsættes som nyt stk. 3:
»Stk. 3.  Ved kulsyreholdigt mineralvand m.v.  

 forståes mineralvand m.v. med tilsat eller anprist indhold af  

 carbondioxid.« 3. § 5 affattes således:
 » § 5.  Miljø- og energiministeren er  

 klageinstans for afgørelser truffet af Miljøstyrelsen i medfør af  

 bekendtgørelsens §§ 2 og 3.
Stk. 2.  Klage til miljø- og energiministeren indgives  

 af den, til hvem afgørelsen er rettet.
Klagefristen er 4 uger fra den dag,  

 afgørelsen er meddelt den pågældende.« § 2 Stk. 1.  Bekendtgørelsen træder i kraft den 10. maj  

 1997.
 Stk. 2.  Ved bekendtgørelsens ikrafttræden ophæves  

 bekendtgørelse nr. 583 af 24. juni 1996 om ændring af bekendtgørelse om  

 emballage til øl og læskedrikke.
Miljø- og Energiministeriet, den 30.  

 april 1997 Svend Auken / Niels Juul Jensen (* 1) Bekendtgørelsen indeholder bestemmelser, der gennemfører  

 Europa-Parlamentets & Rådets direktiv nr. 94/62/EF af 20. december 1994  

 om emballage og emballageaffald.
