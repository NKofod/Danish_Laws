GODKENDELSESBETINGELSER 0.1 Gældende forskrifter Bygningsreglementet 1977.
 DIF's norm vedrørende afløbsinstallationer, 1974.
 DIF's forskrifter vedrørende vandinstallationer.
0.2 Gyldighedsområde Nærværende betingelser omfatter klosetskåle med tilhørende vandlåse, hvor  

 udskylning sker med vand fra cisterne eller skylleventil således, at fækalier  

 transporteres gennem vandlåsen til en afløbsledning.
 Betingelserne omfatter ikke vandklosetter med mekanisk lukkeanordning.
1.0 Funktion Vandklosetter skal være udformet således, at en enkelt skylning kan skylle  

 skålen og vandlåsen ren uden generende støj og uden vandsprøjt ud over  

 klosetskålens rand, og således at vandlukkehøjden i vandlåsen efter endt  

 skylning er mindst 50 mm.
Skylningen skal endvidere være tilstrækkelig til at  

 føre skålens indhold ind i afløbsledningen, uden af fækalier aflejres eller  

 sætter sig fast, men uden at den nødvendige skyllevandstrøm giver anledning  

 til unødvendig store trykvariationer i afløbsinstallationen.
1.1 Udførelse Vandklosetter skal være konstrueret og udført med en sådan bestandighed  

 overfor normalt forekommende påvirkninger af mekanisk, kemisk og termisk art,  

 at en tilfredsstillende funktion og hygiejne kan påregnes i et rimeligt  

 udskiftningsinterval.
Klosettets overflader skal på alle tilgængelige steder og i vandlåsens  

 indre være glatte og bestandige over for påvirkninger af spildevand og  

 almindeligt anvendte rengøringsmidler.
Klosetskåle af sanitetsporcelæn skal  

 være glaseret på alle synlige steder.
Klosetter skal være udført således, at opstilling og evt. samling kan  

 udføres uden brug af specialværktøj og således, at der ved opstilling på gulv  

 eller ophængning på væg kan etableres en sikker og stabil forbindelse.
For  

 klosetter, der fastgøres til gulv ved hjælp af skruer, anses, at en sikker og  

 stabil opstilling kan etableres med mindst 3 skruer, når klosettet er udført  

 med en kredsrund støtteflade, og der ved skruehullerne er en  

 »godstykkelse« på mindst 9 mm.
 Klosetskålens udløbstud skal have en udvendig diameter i overensstemmelse  

 med CEN-normerne på 102 +/- 5mm (* 1) og en cylindrisk længde på min. 40 mm.
 Klosetskålen skal over det normale vandspejl mindst kunne rumme den  

 maksimale skyllevandmængde.
Klosetskålen kan være sammenbygget med en anden installationsgenstand (fx.  

 en cisterne) og godkendes da sammen med denne.
Godkendelsen gives dog normalt  

 kun, når den pågældende installationsgenstand tillige er godkendt efter de  

 for installationsgenstanden gældende godkendelses- og prøvningsbetingelser.
2.0 Definitioner Under udarbejdelse.
3.0 Prøvning Vandklosetter afprøves i henhold til nedenstående prøvningsbetingelser på  

 et af boligministeriets va-godkendelsesudvalg anerkendt laboratorium eller  

 prøvningsinstitution.
Den udarbejdede prøveattest eller prøverapport må ved  

 ansøgningen om godkendelse normalt højst være 1 år gammel.  

 Prøvningsresultatet indgår i en samlet vurdering af klosettets egnethed til  

 godkendelse.
4.0 Kontrol Indehaveren af godkendelsen er forpligtet til at levere klosetskåle og  

 eventuelle tilhørende installationsgenstande, der er i overensstemmelse med  

 de komponenter, der er afprøvet som grundlag for godkendelsen.
Væsentlige ændringer af fremstillingsmetode eller udgangsmateriale skal  

 omgående meddeles boligministeriets va-godkendelsesudvalg, som derefter  

 meddeler, om der skal udføres supplerende afprøvninger.
Viser den eksterne  

 fremstillingskontrol, at komponenterne ikke er i overensstemmelse med de  

 godkendte komponenter, kan godkendelsen tilbagekaldes.
 Kontrollen omfatter en intern fremstillingskontrol af den løbende  

 produktion samt en ekstern fremstillingskontrol udført af en af  

 boligministeriets va-godkendelsesudvalg anerkendt prøvningsinstitution.
4.1 Intern fremstillingskontrol (produktionskontrol) For klosetskåle af sanitetsporcelæn skal producenten 1 gang ugentlig for  

 hver ovn udføre prøvning af vandabsorptionsevnen i overensstemmelse med  

 prøvning VA/DK nr. 2.
 Der skal dagligt føres kontrol med mål og tolerancer på klosetskålene.
Afprøvningerne protokolføres.
Protokollerne skal være tilgængelige for  

 kontrolinstitutionen.
4.2 Ekstern fremstillingskontrol (kvalitetskontrol) Prøvningsinstitutionen udfører normalt 1 gang i godkendelsesperioden  

 kvalitetskontrol ved afprøvning af 1 stk. klosetskål i overensstemmelse med  

 prøvningerne VA/DK nr. 1, 3, 4 og 5.
 Prøvningsinstitutionen udarbejder prøverapport, som uanset  

 prøvningsresultatet tilsendes boligministeriets va-godkendelsesudvalg og  

 producenten.
 Kontrol med fabrikkens interne produktionskontrol udføres efter nærmere  

 aftale med godkendelsesudvalget.
 Kontrol og kontrolafprøvninger udføres for godkendelsesindehaverens  

 regning.
5.0 Mærkning Klosetskåle og eventuelle cisterner skal på et let synligt sted være  

 forsynet med et uforgængeligt fabrikantmærke, der muliggør identifikation  

 efter monteringen.
Med godkendelsen får ansøgeren tilladelse til at forsyne  

 klosetskålen med godkendelsesudvalgets mærke.
6.0 Gebyr For udstedelse af godkendelse betaler ansøgeren et gebyr, som fastsættes  

 af boligministeriet.
Gebyr for prøvning betales særskilt til den pågældende  

 prøvningsinstitution.
PRØVNINGSBETINGELSER FOR VANDKLOSETTER 7.0 Alment Prøvningerne udføres normalt på et antal af 4 vandklosetter, der udtages  

 af et repræsentativt udsnit af den pågældende produktion.
Udtagelsen sker  

 efter nærmere aftale.
 Det ene af prøveemnerne anvendes til nedenstående prøvning af materiale  

 (prøvning nr. 2), medens de øvrige prøvninger udføres på 1 eller 3  

 prøveemner, som angivet under de efterstående prøvninger mærket VA/DK nr. 1  

 til 6, se også nedenstående tabel 1.
 Sammen med prøveemnerne fremsendes til prøvningsinstitutionen oplysninger  

 i form af tegninger, konstruktions- og materialbeskrivelse, montagevejledning  

 m.v.
 Tabel 1. Oversigt over omfanget af nødvendige afprøvninger for  

 typegodkendelse af vandklosetter med tilhørende vandlåse.
Prøvning VA/DK nr. 1 - Udførelse 1.1 Dimensioner Prøveemnernes overensstemmelse med beskrivelse, tegninger, eventuelle  

 standards samt målkrav og krav til udførelse i foranstående  

 godkendelsesbetingelser kontrolleres.
 Klosetskålens rumindhold kontrolleres ved måling eller beregning.
 Geometrisk vandlukkehøjde bestemmes ved måling.
1.2 Overfladebeskaffenhed Alle klosetskålens synlige overflader og alle vandberørte overflader  

 besigtiges.
 For sanitetsporcelån besigtiges overfladen i overensstemmelse med reglerne  

 i svensk standard SIS 822002 eller norsk standard NS 1509 eller efter de  

 regler, som er udarbejdet af Federation Europeenne des Ceramistes Sanitairs,  

 FECS.
 Overfladerne skal være jævne og glatte og uden synlige porer, ridser,  

 revner, knaster, blærer, huller eller andre fejl.
Prøvning VA/DK nr. 2 - Materiale Klosetskåle af sanitetsporcelån prøves efter svensk standard SIS 822002  

 eller norsk standard NS 1508 eller efter de regler, som er udarbejdet af  

 Federation Europeenne des Ceramistes sanitairs, FECS.
 Prøvningsbetingelser for klosetskåle af andet materiale er under  

 udarbejdelse.
Prøvning VA/DK nr. 3 - Bæreevne Væghængte klosetskåle Væghængte klosetskåle monteres i en stabil opstilling med de af  

 fabrikanten medleverede fastgørelsesanordninger.
 Opstillingen skal bestå af en tilstrækkelig stor, mindst 10 mm tyk, plan  

 stålplade.
 Der lægges en 0,1 x 0,1 m træbjælke over klosetskålens midte parallelt med  

 væggen.
 Træbjælken belastes en time med 400 kp over klosetskålens midte.
 Beskadigelse af klosetskålen og fastgørelsesanordningerne må ikke  

 forekomme.
Prøvning nr.
VA/DK nr. 4 - Skylleevne 4.0 Prøveopstilling Sammenhørende klosetskåle og skylleindretninger prøves altid sammen.  

 Separate klosetskåle prøves med en standardcisterne i en opstilling som vist  

 på fig. 1 i efterfølgende bilag 1.
Klosetter beregnet til montage på gulv opstilles på et plant og vandret  

 underlag.
Klosetter beregnet for vægmontage ophænges på en plan og lodret  

 væg, således at et waterpas placeret parallelt med væggen hvilende på  

 klosettets siddeflade er i vage.
 Alle klosetter prøves med udstrømning fra udløbstuden direkte til et åbent  

 kar.
Klosettets skylleindretning sluttes til et vandforsyningssystem, hvor et  

 konstant vandtryk kan opretholdes i den tid, det tager at udføre en  

 skylleoperation.
Trykket måles foran skylleindretningens vandtilgang i en  

 afstand, der svarer til 10 x d, hvor d er den indvendige diameter i  

 vandtilgangen, og i en højde, der svarer til vandtilgangens højde.
Skyllevandmængde Forinden prøvning af klosettets udskylningsevne indstilles  

 skyllevandmængden ved et vandtryk på 200 kPa.
 Ved skyllvandmængden forstås den totale vandmængde, der registreres  

 forbrugt, fra en skylleoperation starter, til en ny kan begyndes.
 For seperate klosetskåle udføres prøvning med en skyllevandmængde på 9 l.
 For sammenhørende klosetskåle og skylleindretninger udføres prøvning med  

 den af fabrikanten angivne skyllevandmængde, der dog skal være mindst 6 l og  

 højst 9 l, og den skal for kombinationsklosetter svare til vandstandsmærket i  

 cisternen.
4.1 Skyllevandstrøm ved klosetudløb Klosetskål med tilhørende skylleindretninger eller standard cisterne  

 monteres.
 Ved hjælp af målekar og vandtrykmåleudstyr fx. som vist på fig. 2 i bilag  

 1, registreres vandstrømmen fra klosettets udløb i afhængighed af tiden.
 Prøvningen udføres 3 gange for hver skål.
 Krav: Skyllevandstrømmen ved klosettets udløb må ikke i tidsintervaller  

 af mere end 1,5 sekunders varighed være større end 2,0 l/s.
4.2. Renskylleevne Klosetskålens indvendige overflade fra vandspejl til vulst fugtes og  

 overstryges med tørt savsmuld, 15-20 g.
Ved skylning med den aktuelle  

 skylleindretning afgøres, om skålens indvendige overflader skylles helt rene  

 med den aktuelle vandmængde.
Hver prøve udføres 5 gange.
 Krav: Ved mindst 4 af de 5 prøver skal al savsmuld over vandlåsen være  

 skyllet bort i en sådan grad, at man kan konstatere, at alle indvendige  

 overflader bliver vandberørte.
4.3 Udskiftning af vandlåsens vandindhold Der fremstilles en opløsning bestående af ca. 1 g anilinblåt i 1 liter  

 vand. 50 ml af denne opløsning blandes i vandet i klosetskålen, og  

 skylleindretningens udløsermekanisme aktiveres.
 Efter afsluttet udskylning observeres, om der forekommer synlige spor af  

 farvestoffet i klosetskålens vandlås.
 Prøven udføres 1 gang for hver skål.
 Krav: Der må ikke forekomme synlige spor af farvestoffet i vandlåsen.
4.4 Udskylning af faste partikler 4.4.1 Prøvning med svampe Ved prøvningerne anvendes natursvampe (hestesvampe) af ensartet kvalitet  

 og med huller, der ikke er større end ca. 8 mm.
Af natursvampene fremstilles  

 cylindriske prøveemner med diameter 30 mm og længde 100 mm.
Prøveemnerne  

 fremstilles ved gennemlokning af vandmættede natursvampe med et lokkebor, der  

 under rotation føres gennem svampen.
Ved skylleprøven anvendes 4 stk. prøveemner, som opbevares neddykkede i  

 vand og ved prøvningen tages op enkeltvis.
Placeringen i klosetskålen sker  

 ved, at man lader 1 prøveemne ad gangen falde fra et niveau, der svarer til  

 klosettets siddeflade.
Når 4. prøveemne på denne måde er placeret i  

 klosetskålen, aktiveres skylleindretningens udløseranordning, og en  

 skylleoperation igangsættes.
Efter afsluttet udskylning observeres, hvor mange af de 4 svampe, der er  

 tilbage i skålen.
Prøvningen og observationen gentages i alt 5 gange for hver  

 skål.
 Krav: Se nedenfor.
4.4.2 Prøvning med kugler Ved prøvningen anvendes kugler med 2 forskellige densiteter, nemlig 850  

 kg/kubikmeter og 1050 kg/kubikmeter.
Kuglerne er udført med en skal af  

 kunststof og med en ydre diameter på 0,018 m.
Densiteten er opnået ved  

 fyldning af kuglernes hulrum med en væske, hvis densitet på forhånd er  

 fastlagt.
Ved skylleprøven anvendes 30 stk. kugler med densiteten 850 kg/kubikmeter  

 og 10 kugler med densiteten 1050 kg/kubikmeter.
Alle kuglerne placeres i  

 klosetskålen, og klosettets skylleindretning aktiveres til udskylning.
Når  

 udskylningen er afsluttet, observeres hvor mange kugler med densiteten 850  

 kg/kubikmeter, der er tilbage i klosetskålen.
Antallet af udskyllede kugler  

 med densitet 1050 kg/kubikmeter registreres ikke.
 Prøvningen og observationen gentages i alt 5 gange for hver skål.
 Krav: Se nedenfor.
4.4.3 Prøvning med papir For at eliminere de tilfældige udsving i afprøvningsresulaterne som er en  

 følge af forskelle i toiletpapirkvaliteten udføres prøvninger med 3  

 forskellige papirkvaliteter, som angivet nedenstående.
Absorptionsevnen  

 bestemmes ved hjælp af den såkaldte Basket-metode (* 2).
Papirtype I Enkelt-papir, bladstørrelse ca. 105 x 150 kvadratmillimeter og en masse  

 pr. fladeenhed på ca. 30 g/m2. Absorptionstiden efter Basket-metoden skal  

 være ca. 170 sekunder.
Tilladelig afvigelse på absorptionstid og vægt pr.  

 fladeenhed er +/-5 .
Papirtype II Dobbelt-papir med bladstørrelse ca. 105 x 150 kvadratmillimeter og en  

 masse pr. fladeenhed på ca. 42 g/m2. Absorptionstiden skal være ca. 70  

 sekunder.
Tilladelige afvigelser som for papirtype I.
Papirtype III Dobbelt-papir med bladstørrelse ca. 105 x 150 kvadratmillimeter og en  

 masse pr. fladeenhed på ca. 42 g/m2. Absorptionstiden skal være ca. 25  

 sekunder.
Tilladelige afvigelser som for papirtype I.
På vandoverfladen placeres inden for 60 sekunder 12 stk. let  

 sammenkrøllede toiletpapirblade af type I.
Et blad papir ad gangen afrives  

 fra en rulle, sammenkrølles i en hånd og placeres i klosetskålen ved fald fra  

 et niveau, der svarer til klosetets siddeflade.
 Efter placering af det 12. blad papir ventes i 15 sekunder, hvorefter  

 skylleindretningens udløsermekanisme aktiveres til udskylning.
Efter afsluttet udskylning observeres, hvor mange af de i klosetskålen  

 placerede blade, der er udskyllet.
Prøven og observationen gentages for hver  

 skål i alt 5 gange med hver af papirtyperne I, II og III.
 Krav: Se nedenfor.
Krav til udskylninsevne Bedømmelse af et klosets evne til at udskylle faste partikler baseres på  

 resulaterne af prøvningerne 4.4.1, 4.4.2 og 4.4.3. Hver af prøverne udføres  

 for hver kloset 5 gange, og resultaterne registreres f.eks. i et skema som  

 vist i bilag C.
Vurderingen af klosettets udskylningsevne sker ved hjælp af  

 følgende pointsystem.
Svampemetoden (4.4.1) 4 svampe udskylles af klosettet: 100 point 3, 2, 1 eller 0 svampe udskylles af klosettet: 0 point Kuglemetoden (4.4.2) 30 kugler med densitet 850 kg/kubikmeter udskylles af klosettet: 100 point n kugler med densitet 850 kg/kubikmeter udskylles af klosettet: n x 3,33 point Papirmetoden (4.4.3) 12 blade toiletpapir udskylles af klosettet 100 point 11-0 blade papir udskylles af klosettet 0 point Resultaterne af prøvningerne og de beregnede point indføres i skemaerne på  

 bilag 2.
For den enkelte prøvning er minimumpointtallet 300 (ved kuglemetoden 350)  

 svarende til, at en given prøve skal bestås 3 ud af 5 gange.
Hvis ikke det  

 fastlagte minimum opnås, kan videre prøvning indstilles.
For alle  

 skylleprøverne (svampemetoden, kuglemetoden og papirmetoden med papirtype I,  

 II og III) er minimumpointtallet 1850 point.
 Minimumpointtallene skal opnås for alle 3 klosetter.
Fig. 1. Prøveopstilling for vandklosetter uden selvstændig  

 skylleindretning.
Skylleindretningen indreguleres således, at  

 skyllevandstrømmen ved skyllerørets udløb uden tilslutning af klosetskål er  

 2,0 +0,1 -0 1/s.
 Fig. 2. Måleopstilling for registrering af vandstrømmen fra klosetudløb i  

 afhængighed af tiden.
4.4.4 Kontrol af vandlukkehøjde Efter hver skylning under prøvningerne 4.1, 4.2, 4.3, 4.4.1, 4.4.2 og  

 4.4.3 kontrolleres vandlukkehøjden, der skal være mindst 50 mm.
4.4.5 Kontrol af oversprøjt Skyllevandet må ikke ved nogen af forsøgene under prøvningerne 4.1, 4.2,  

 4.3, 4.4.1, 4.4.2 og 4.4.3 sprøjte ud over klosetskålens rand.
For klosetskåle tilsluttet standardcisterne udføres 5 ekstra skylleforsøg  

 uden prøveemner, men med en skyllevandstrøm fra cisterne på 2,5 l/s, se  

 godkendelses- og prøvningsbetingelser for cisterner.
Ved disse forsøg må der  

 heller ikke forekomme sprøjt ud over klosetskålens rand.
prøvning VA/DK nr. 5 - Vandlåsens resistens mod overtryk Klosetskålens vandlås fyldes med vand, hvorefter den på udløbssiden  

 påføres et undertryk på 0,4 kN/kvadratmeter (40 mm VS). Vandet, der herved  

 evakueres fra låsen, bortledes, således at tilbagestrømning til vandlåsen  

 ikke kan finde sted, når undertrykket fjernes.
Efter at undertrykket er fjernet, reduceres vandspejlets højde med 8 mm.  

 På udløbssiden påføres vandlåsen så stort et overtryk, at luftgennemgang  

 netop opstår.
Det påførte overtryk registreres.
 Krav: Vandlåsens resistens mod overtryk er tilstrækkelig, hvis det  

 registrerede overtryk er >= 0,4 kN/kvadratmeter (40 mm VS).
 (* 1) I en overgangsperiode tolereres, at klosetterne er udført med en  

 udløbstud med udvendig diameter 105 +/- 5 mm.
 (* 2) Metoden er nærmere beskrevet i en rapport om »Klosetters  

 udskylningsevne«, som er udarbejdet af Statens Byggeforskningsinstitut i  

 Danmark i 1975.
