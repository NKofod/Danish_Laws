Bekendtgørelse om VækstFondens  

 virke I medfør af § 2, stk. 5, § 2, stk. 9 og § 4 i lov om  

 VækstFonden, jf. lovbekendtgørelse nr. 672 af 11. juli 2000, som  

 ændret ved § 2 i lov nr. 1286 af 20. december 2000 og lov nr. 105 af  

 13. februar 2001 fastsættes:
Fondens oprettelse og formål § 1. VækstFonden er en offentlig  

 erhvervsfremmeinstitution, der har til formål at fremme innovation og  

 fornyelse i erhvervslivet for derigennem at opnå et større  

 samfundsøkonomisk afkast.
 Stk. 2. VækstFonden kan yde medfinansiering  

 til:
 Stk. 3. VækstFonden kan endvidere tage initiativer,  

 som kan understøtte fondens muligheder for at fremme udviklingen af et  

 velfungerende marked for finansiering af innovation og fornyelse.
Udviklingsaktiviteter § 2. Medfinansiering af udviklingsaktiviteter kan  

 på forskellige vilkår ydes til:
 1)	Virksomheder der er omfattet af Europa-Kommissionens definition af  

 små og mellemstore virksomheder.
 2)	Spin-off virksomheder.
 3)	Andre virksomheder der ikke er omfattet af Europa-Kommissionens  

 definition af små og mellemstore virksomheder.
Stk. 2. Ved små og mellemstore virksomheder  

 forstås virksomheder, der er omfattet af Europa-Kommissionens  

 henstilling af 3. april 1996. Små og mellemstore virksomheder (SMV) er  

 virksomheder, der har under 250 ansatte og enten en årlig  

 omsætning på ikke over 40 mio. euro eller en årlig samlet  

 balance på ikke over 27 mio. euro.
Endvidere skal virksomhederne  

 opfylde følgende uafhængighedskriterium: En enkelt virksomhed  

 eller flere virksomheder i fællesskab, der ikke opfylder kriterierne  

 for en SMV, må ikke besidde 25 pct. eller derover af kapitalen eller  

 stemmerettighederne.
Denne tærskel kan overskrides i følgende to  

 tilfælde:
 1)	Hvis virksomheden ejes af offentlige investeringsselskaber,  

 ventureselskaber eller institutionelle investorer, forudsat at de hverken  

 kontrollerer virksomheden individuelt eller i fællesskab.
 2)	Hvis kapitalen er spredt på en sådan måde, at det  

 ikke er muligt at afgøre, hvem der ejer den, og virksomheden  

 erklærer, at den med rette kan antage, at en enkelt virksomhed eller  

 flere virksomheder i fællesskab, der ikke opfylder definitionen  

 på en SMV, ikke ejer 25 pct. eller derover af den.
 Stk. 3. Ved spin-off virksomheder forstås nyere og  

 mindre virksomheder, hvor virksomheder der ikke er omfattet af den EU-retlige  

 definition af små og mellemstore virksomheder, hver for sig maksimalt  

 ejer 25 pct. af egenkapitalen.
§ 3. Medfinansiering kan ydes til perspektivrige  

 og risikobetonede aktiviteter, som har en nyhedsværdi.
Det skal  

 indgå i fondens vurdering af en aktivitet, om den kan forventes at  

 resultere i en effekt ud over de rent privatøkonomiske fordele for den  

 virksomhed, der udfører aktiviteten.
 § 4. Medfinansiering af  

 markedsudviklingsaktiviteter kan ydes til små og mellemstore  

 virksomheders introduktion på nye geografiske markeder.  

 Medfinansieringen kan ydes til opbygning af international erfaring og  

 ekspertise i virksomhederne.
§ 5. Det er en forudsætning for  

 medfinansiering af udviklingsaktiviteter, at den ansøgende virksomhed  

 har foretaget en vurdering af projektets miljømæssige og etiske  

 konsekvenser.
Det skal indgå som et positivt element i vurderingen af  

 ansøgningerne, hvis ansøger kan dokumentere, at der er tale om  

 udvikling af et mere miljøvenligt produkt eller produktionsproces,  

 eller der er tale om et økologisk alternativ.
 Stk. 2. Det er endvidere en forudsætning for  

 medfinansiering, at den ansøgende virksomhed kan dokumentere  

 ledelsesmæssig kompetence til at føre et projekt ud i livet,  

 samt at der foreligger en veldokumenteret og sammenhængende  

 udviklingsplan, som bl.a. sandsynliggør, at aktiviteten kan  

 gennemføres og vil være rentabelt inden for den betragtede  

 periode.
Stk. 3. Medfinansiering kan ydes til aktiviteter med et  

 langt eller mellemlangt sigte, som ikke uden fondens medvirken ville kunne  

 forventes gennemført, eller som vil blive væsentligt fremskyndet  

 som følge af fondens medfinansiering.
VækstFondens stillingtagen  

 til ansøgningerne om medfinansiering skal ske uafhængigt af, om  

 den virksomhed, der søger medfinansiering, helt eller delvist ejes af  

 et udviklingsselskab, som VækstFonden har medfinansieret.
 Stk. 4. Medfinansiering kan ydes såvel til  

 enkeltvirksomheders aktiviteter som til samarbejdsprojekter mellem flere  

 virksomheder, herunder til virksomheders udgifter i forbindelse med  

 udviklingskontrakter mellem virksomheder og offentlige myndigheder eller  

 institutioner og til kompetenceudvikling i tilknytning til et  

 udviklingsprojekt.
 Stk. 5. Medfinansiering kan ikke ydes til aktiviteter der  

 falder ind under EKSF-traktaten (Det Europæiske Kul- og  

 Stålfællesskab) samt skibsbygningsindustrien, transportsektoren,  

 landbrug og fiskeri, med mindre der foreligger en godkendelse hertil fra  

 Europa-Kommissionen.
 § 6. VækstFonden kan anvende et eller flere  

 af følgende finansieringsinstrumenter til medfinansiering af små  

 og mellemstore virksomheder:
1)	Tilskud 2)	lån med forskellige former for  

 tilbagebetalingsvilkår, 3)	kapitalindskud, herunder tegning af aktier, og 4)	garantier.
 Stk. 2. Forprojekter, hvor det undersøges om der  

 kan udarbejdes et realistisk projekt, kan medfinansieres med op til 50 pct.  

 af projektomkostningerne.
Stk. 3. Medfinansiering i form af lån kan  

 udgøre maximalt 45 pct. af projektomkostningerne.
Lån forrentes  

 generelt på et niveau svarende til markedsrenten.
Lånet skal som  

 minimum tilbagebetales i tilfælde af kommerciel succes eller, hvis  

 virksomheden ønsker at beholde rettighederne til projektet.
Stk. 4. Medfinansiering i form af kapitalindskud kan  

 foretages på almindelige markedsvilkår eller ved  

 VækstFondens tegning af ejerandele til en højere kurs end  

 markedskursen.
Markedskursen er den kurs, andre private investorer betaler.  

 Såfremt der ikke eksisterer en markedskurs, foretages en uvildig  

 vurdering.
VækstFonden kan altid tegne ejerandele til en lavere kurs,  

 end den der fastsættes ved uvildig vurdering.
 Stk. 5. Medfinansiering af spin-off virksomheder, jf. §  

 2, stk. 2, nr. 2 skal som udgangspunkt foretages i form af kapitalindskud  

 på markedsvilkår.
 Stk. 6. Medfinansiering af andre virksomheder, der ikke  

 er omfattet af Europa-Kommissionens definition af små og mellemstore  

 virksomheder, jf. § 2, stk. 1, nr. 3, kan udelukkende ske i form af  

 kapitalindskud på markedsvilkår.
 Stk. 7. VækstFondens medfinansiering i form af  

 kapitalindskud skal ske efter følgende kriterier:
 1)	Ejerskabet er midlertidigt og passivt.
 2)	Ved afhændelse af VækstFondens aktier har øvrige  

 aktionærer forkøbsret til aktierne til markedspris, ligesom  

 tidspunktet for en mulig afhændelse af aktierne aftales med de  

 øvrige aktionærer.
3)	På tidspunktet for tegning må VækstFonden  

 højest besidde aktier svarende til 25 pct. af den samlede  

 aktiebeholdning i en enkelt virksomhed.
VækstFonden kan dog i  

 forbindelse med udnyttelse af aktieoptioner i en kort periode eje mere end 25  

 pct. af den samlede aktiebeholdning.
4)	VækstFonden kan ikke selv udnytte den stemmeret, der er  

 knyttet til aktiepositionerne, men skal påse, at stemmeretten  

 overdrages til og varetages af medinvestorer, hvis dømmekraft fonden  

 har tillid til.
Alternativt kan fonden i særlige situationer  

 vælge at afstå fra at benytte stemmeretten.
§ 7. VækstFonden kan indgå aftaler om  

 overtagelse og videreførelse af et projekt, hvortil der er ydet  

 medfinansiering.
VækstFonden kan sælge rettighederne til  

 projekter, som fonden har overtaget.
§ 8. VækstFonden fastsætter de  

 nærmere vilkår for medfinansieringen, herunder dokumentationskrav  

 og afgrænsning af medfinansieringsgrundlaget.
VækstFonden kan  

 fastsætte en nedre beløbsgrænse for medfinansieringens  

 størrelse.
§ 9. Fonden skal i forbindelse med medfinansiering  

 kunne henvise virksomhederne til kvalificeret og uafhængige  

 ledelsesmæssig rådgivning.
Rådgivningen skal også  

 kunne omfatte de udfordringer, som erhvervslivet, såvel nationalt som  

 internationalt - vil blive stillet over for i de kommende år på  

 miljøområdet og på det etiske område.
 Stk. 2. Virksomhedernes udgifter til denne  

 ledelsesrådgivning kan indgå i medfinansieringsgrundlaget.
Udviklingsselskaber § 10. VækstFonden kan medfinansiere  

 udviklingsselskaber, der tilfører kapital og kompetence til:
1)	Små og mellemstore virksomheder, jf. § 2, stk. 2, 2)	spin-off virksomheder, jf. § 2, stk. 3.
§ 11. Medfinansiering kan ydes til perspektivrige  

 og risikobetonede aktiviteter, som fremmer innovation og fornyelse.
Ved  

 vurderingen af perspektivet skal det indgå, om fondens medfinansiering  

 af et udviklingsselskab kan forventes at bidrage til opbygningen af nye  

 kompetencer på venturemarkedet og resultere i en effekt ud over de rent  

 privatøkonomiske fordele for de virksomheder, som udviklingsselskabet  

 tilfører kapital og kompetence.
§ 12. Det er en forudsætning for  

 medfinansiering af udviklingsselskaber, at disse har udarbejdet en  

 redegørelse for, hvordan der vil blive foretaget  

 miljømæssige og etiske vurderinger af investeringsaktiviteternes  

 konsekvenser.
Det skal indgå som et positivt element i vurderingen af  

 ansøgningerne, hvis udviklingsselskaberne i deres investeringspolitik  

 vil tage hensyn til, om en investering kan medvirke til udviklingen af et  

 mere miljøvenligt produkt eller produktionsproces, eller der er tale  

 om et økologisk alternativ.
 § 13. Medfinansiering kan ydes til aktiviteter,  

 som ikke uden fondens medvirken ville kunne forventes gennemført,  

 eller som vil blive væsentligt fremskyndet som følge af fondens  

 medfinansiering.
 Stk. 2. Udviklingsselskaberne skal drives af  

 operatører, som kan dokumentere kompetence vedr. små og  

 mellemstore virksomheder og spin-off virksomheder.
 Stk. 3. Udviklingsselskaberne kan ikke tilføre  

 kapital til aktiviteter, der falder ind under EKSF-traktaten (Det  

 Europæiske Kul- og Stålfællesskab) samt  

 skibsbygningsindustrien, transportsektoren, landbrug og fiskeri, med mindre  

 der foreligger en godkendelse hertil fra Europa-Kommissionen.
 § 14. VækstFonden kan anvende et eller flere  

 af følgende finansieringsinstrumenter til medfinansiering af  

 udviklingsselskaber:
1)	Tilskud 2)	lån med forskellige former for  

 tilbagebetalingsvilkår, 3)	kapitalindskud, herunder tegning af aktier, og 4)	garantier.
Stk. 2. Medfinansiering kan foretages på  

 almindelige markedsvilkår eller på vilkår, hvor  

 VækstFonden forventer et lavere afkast end private investorer forventer  

 under normale vilkår.
Medfinansiering af udviklingsselskaber, der  

 foretager investeringer i spin-off virksomheder, kan alene foretages på  

 almindelige markedsvilkår.
Stk. 3. Medfinansiering som ikke foretages på  

 almindelige markedsvilkår kan alene foretages efter et offentligt  

 udbud.
Dette udbud publiceres i EU-Tidende.
 Stk. 4. Medfinansiering i form af kapitalindskud kan  

 maksimalt udgøre 2/3 af den tegnede kapital.
Stk. 5. Medfinansiering i form af garantier kan ydes til  

 udviklingsselskaber der garanterer for op til 50 pct. af tabene i de  

 virksomheder, der investeres i.
VækstFonden kan fastsætte et  

 årligt gebyr til dækning af fondens administrationsomkostninger,  

 som udviklingsselskaber skal betale for at være omfattet af garantier  

 fra VækstFonden.
Endvidere kan VækstFonden fastsætte en  

 årlig garantipræmie under hensyn til den risiko, der er forbundet  

 med garantien set i forhold til det samfundsmæssige perspektiv.
 § 15. VækstFonden kan udøve aktivt  

 ejerskab i forhold til udviklingsselskaberne.
Lånegarantier § 16. Medfinansiering af pengeinstitutters  

 udlån til udviklingsaktiviteter kan ydes i form af garantier for  

 udlån til mindre virksomheder.
Ved mindre virksomheder forstås  

 virksomheder med op til ca. 100 ansatte og enten en årlig  

 omsætning på ikke over 40 mio. euro eller en årlig samlet  

 balance på ikke over 27 mio. euro.
Endvidere skal virksomhederne  

 opfylde følgende uafhængighedskriterium: En enkelt virksomhed  

 eller flere virksomheder i fællesskab, der ikke opfylder kriterierne  

 for små og mellemstore virksomheder, jf. § 2, stk. 2, må ikke  

 besidde 25 pct. eller derover af kapitalen eller stemmerettighederne.
Denne  

 tærskel kan overskrides i følgende to tilfælde:
 1)	Hvis virksomheden ejes af offentlige investeringsselskaber,  

 ventureselskaber eller institutionelle investorer, forudsat at de hverken  

 kontrollerer virksomheden individuelt eller i fællesskab.
 2)	Hvis kapitalen er spredt på en sådan måde, at det  

 ikke er muligt at afgøre, hvem der ejer den, og virksomheden  

 erklærer, at den med rette kan antage, at en enkelt virksomhed eller  

 flere virksomheder i fællesskab, der ikke opfylder definitionen  

 på en SMV, jf. § 2, stk. 2, ikke ejer 25 pct. eller derover af  

 den.
Stk. 2. Medfinansiering kan ydes til  

 udviklingsaktiviteter inden for bl.a. innovation, markeds- og  

 organisationsudvikling.
Udviklingsaktiviteter kan også omfatte opstart  

 for iværksættere og generationsskifter eller investeringer i  

 væsentlige kapacitetsudvidelser.
Stk. 3. Som en forsøgsordning kan der for  

 ansøgninger indgivet inden 31. december 2002 bevilges garanti for  

 udlån til mindre virksomheder til etablering af, investeringer i samt  

 drift og administration af arbejdspladser, der oprettes som led i en aftale  

 med offentlige myndigheder om oprettelse af varige stillinger for personer  

 med varige begrænsninger i arbejdsevnen eller for personer, der har  

 været ledige i 1½ år inden for de sidste to år.
Garanti kan  

 under samme betingelser ydes for lån til samme formål til  

 foreninger, fonde m.v. som har et almennyttigt sigte.
 Stk. 4. Det er en forudsætning for medfinansiering,  

 at den ansøgende virksomhed oplyser, hvilke miljømæssige  

 og etiske overvejelser den har gjort sig om de aktiviteter, der søges  

 medfinansieret.
Stk. 5. Garantier kan ikke ydes for lån til  

 sektorer, der falder ind under EKSF-traktaten (Det Europæiske Kul- og  

 Stålfællesskab) samt skibsbygningsindustrien, transportsektoren,  

 landbrug og fiskeri.
Der kan dog ydes garanti for lån til jobskabelse  

 inden for disse områder, såfremt dette er godkendt af  

 Europa-Kommissionen.
 Stk. 6. Garantier for lån til innovation kan bl.a.  

 gives til udvikling af nye produkter eller serviceydelser samt nye  

 produktionsmetoder eller forretningskoncepter.
Stk. 7. Garantier for lån til generationsskifter  

 kan kun stilles for erhvervelse af aktiver, der vedrører goodwill  

 eller aktiverede udviklingsomkostninger, som led i overtagelse af en  

 personligt drevet virksomhed eller gennem køb af et selskab.
Garantier  

 kan alene stilles for lån til en køber, som vil drive den  

 overtagne virksomhed som sit hovederhverv eller som led i hovederhverv.
Hvis  

 køber er en virksomhed eller virksomhedsejer, må denne  

 virksomhed samt den virksomhed, som påtænkes overtaget, på  

 ansøgningstidspunktet ikke tilsammen have mere end 100 ansatte.
Stk. 8. Garantier kan ikke ydes for lån til  

 markedsudvikling, der er knyttet direkte til de eksporterede mængder,  

 til etableringen af eller driften af et distributionsnet eller til  

 løbende udgifter i forbindelse med eksportaktiviteter.
Derimod kan  

 garantier ydes til lån for deltagelse i udstillinger og messer samt til  

 undersøgelser og konsulentbistand i forbindelse med introduktionen af  

 et nyt eller eksisterende produkt på et nyt geografisk marked.
 Stk. 9. Garantier for lån til kapacitetsudvidelser  

 kan alene ydes, hvor den budgetterede meromsætning ved  

 kapacitetsudvidelsen er i størrelsesordenen 25 pct. eller derover  

 målt i forhold til virksomhedens omsætning det foregående  

 regnskabsår.
 Stk. 10. Der kan ikke ydes garanti til omlægning af  

 lån eller til lån, der allerede er udbetalt.
Stk. 11. Ansøgning om garanti skal, med  

 udgangspunkt i virksomhedens regnskab og budget for det kommende år,  

 indeholde en i nødvendigt omfang dokumenteret og sammenhængende  

 beskrivelse af projektet.
Ansøgning om garantier for lån til  

 jobskabelse skal vedlægges budget for udgifterne i forbindelse med  

 ansættelse på særlige vilkår samt dokumentation for,  

 at ansættelsen sker som led i en aftale efter stk. 3.
§ 17. Garantier for udlån til  

 udviklingsaktiviteter og jobskabelse på særlige vilkår i  

 mindre virksomheder kan alene ydes som garanti for betaling af lån, som  

 virksomheden optager i et pengeinstitut eller anden udlånsvirksomhed  

 under offentligt tilsyn til gennemførelse af investeringen.
Garantien  

 gives i form af en selvskyldnerkaution fra VækstFonden for maksimalt 75  

 pct. af det tab långiver lider ved, at lånet ikke indfries, og at  

 eventuelle stillede sikkerheder m.v., herunder kautioner stillet af  

 tredjemand, ikke fuldt ud dækker lånet.
Der kan maksimalt  

 garanteres for lån til udviklingsaktiviteter på 5 mio. kr.  

 årligt pr. virksomhed.
Det mindste lån, der kan garanteres for,  

 er 75.000 kr.
Kautionen kan løbe minimum tre år og maksimalt 10  

 år fra lånets stiftelse.
 Stk. 2. Garantier for lån til jobskabelse kan  

 stilles for lån på maksimalt 150.000 kr. pr. arbejdsplads.
Stk. 3. Fondens bestyrelse fastsætter en  

 årlig risikopræmie og en stiftelsesprovision til dækning af  

 administrationsomkostninger og delvis dækning af tab på  

 garantier.
Præmien og provisionen vil blive fastsat under hensyn til de  

 overordnede målsætninger for ordningen.
De overordnede  

 målsætninger er, at præmie- og provisionsindtægterne  

 og eventuel medfinansiering fra Den Europæiske Investeringsfond (EIF)  

 på længere sigt skal dække halvdelen af de tab, der  

 forventes realiseret under ordningen, og at de årlige tab under  

 ordningen ikke i længere perioder overstiger 4 pct.
VækstFonden  

 kan efter aftale med Erhvervsministeriet fastsætte andre  

 præmiestørrelser for garantier til jobskabelse på  

 særlige vilkår.
Stk. 4. VækstFonden har det overordnede ansvar for  

 at styre garantiordningerne, herunder tage initiativer til at sikre  

 opfyldelsen af de langsigtede målsætninger.
VækstFonden kan  

 herunder ændre på bl.a. bevillingsproceduren og kravet til  

 virksomhedernes egenfinansiering.
VækstFonden kan desuden  

 fastsætte særlige garantivilkår vedr. præmie,  

 garantiprocent og bevillingsprocedure m.v. for udvalgte segmenter opdelt  

 på fx. brancher, låneformål, lånestørrelse og  

 solvens.
Stk. 5. De nærmere vilkår for garantierne  

 fastlægges i en rammeaftale mellem VækstFonden, Finansstyrelsen  

 og Finansrådet, som pengeinstitutter og andre udlånsvirksomheder  

 under offentligt tilsyn kan tilslutte sig.
Pengeinstituttet fremsender  

 på grundlag af en kreditvurdering og på vegne af låntager  

 ansøgningsskema til VækstFonden.
VækstFonden påser,  

 at de øvrige betingelser er opfyldt.
VækstFonden skal godkende  

 aftalevilkårene for lånene og kan desuden fastsætte et  

 renteloft for nyudstedte garantier.
Stk. 6. VækstFonden kan, når der er  

 opnået erfaringer med ordningen, give pengeinstitutter tilladelse til  

 at yde garanterede lån inden for visse rammer uden VækstFondens  

 godkendelse i hver enkelt sag.
Pengeinstitutter, der ønsker at blive  

 omfattet af en sådan ordning skal dokumentere, at de kan administrere  

 ordningen hensigtsmæssigt.
Det bør indgå i  

 VækstFondens vurdering, i hvilket omfang pengeinstituttet har ydet  

 lån med garanti fra VækstFonden, og at det ikke har haft  

 problemer med at efterleve vilkår for ordningen, herunder fx krav til  

 virksomhedsstørrelse og låneformål.
Det bør desuden  

 indgå i vurderingen, om pengeinstituttet opererer med lave  

 tabsprocenter.
VækstFonden fastsætter de nærmere  

 retningslinier for håndteringen af disse garantier og vilkårene  

 herfor samt om opsigelse af aftalen.
 Stk. 7. Pengeinstituttet skal i ansøgningen til  

 VækstFonden oplyse om de sikkerheder, der er stillet for engagementet.  

 Hvis sikkerhedsstillelse ikke skønnes rimeligt efter engagementets  

 karakter, pengeinstituttets risiko og lånevilkår, kan  

 VækstFonden afslå at stille garanti, hvis kravet om  

 sikkerhedsstillelse ikke frafaldes eller opfyldes.
Stk. 8. VækstFonden ved Finansstyrelsen betaler,  

 når garantien realiseres, efter påkrav ved forfaldsdag den ydede  

 garantiprocent af den til enhver tid dækkede del af lånets  

 hovedstol eksklusiv forfaldne renter og omkostninger.
Pengeinstituttet er  

 forpligtet til at indsende en endelig specificeret tabsopgørelse efter  

 realisering af sikkerhed m.v.
Stk. 9. Virksomheden hæfter overfor  

 VækstFonden for tilbagebetaling af udbetalte garantibeløb.  

 VækstFonden lader sine fordringer inddrive gennem Finansstyrelsen.  

 Finansstyrelsen vil dog ikke efter afslutningen af et konkursbo søge  

 at inddrive et evt. resttilgodehavende.
Sådan forfølgelse kan  

 kun foretages af det långivende pengeinstitut.
Hvis pengeinstituttet  

 vælger at forfølge fordringen yderligere, fx. hos eventuelle  

 kautionister eller ejeren af en personligt drevet virksomhed, skal  

 pengeinstituttet afregne garantibeløbet efter den ydede  

 garantiprocent.
Stk. 10. VækstFonden kan forlange en  

 erklæring fra det långivende instituts revisor om instituttets  

 endelige tab på det samlede engagement på låntager indtil  

 fem år efter instituttets endelige specificerede tabsopgørelse  

 til Finansstyrelsen.
Instituttet afholder omkostningerne hertil.
 Stk. 11. VækstFonden kan for  

 lånegarantier indhente regnskabsmæssige oplysninger hos Told og  

 Skattestyrelsen til brug for rapportering til Den Europæiske  

 Investeringsfond (EIF).
Andre initiativer som kan støtte udviklingen af  

 et velfungerende marked for finansiering af innovation og fornyelse § 18. VækstFonden kan medfinansiere,  

 igangsætte og drive aktiviteter, der sigter på at formidle  

 kontakt mellem private investorer og små og mellemstore virksomheder.  

 VækstFonden kan i denne forbindelse opkræve gebyrer til  

 dækning af egne omkostninger.
 Stk. 2. VækstFonden kan tage initiativer til  

 opbygning af viden og statistik om innovationsfinasiering i Danmark og  

 udlandet.
 Stk. 3. VækstFonden kan tage andre initiativer, som  

 kan forbedre fondens muligheder for at fremme udviklingen af et velfungerende  

 marked for finansiering af innovation og fornyelse.
Kapitalforhold § 19. Fondens midler består af den ved  

 etableringen i 1992 indbetalte indskudskapital på 2 mia. kr. og  

 løbende indbetalinger i form af afkast af indskudskapitalen,  

 tilbagebetalte ydelser, renteindtægter, præmieydelser o.l.
 Stk. 2. Udgifter til fondens administration afholdes af  

 fonden.
 § 20. Der afsættes en årlig ramme for  

 kapitalindskud fra staten i forbindelse med garantier for lån til  

 udviklingsaktiviteter og jobskabelse, jf. §§ 16 og 17. Kapitalindskuddet skal  

 dække de budgetterede nettoudgifter og administrationsudgifter ved  

 garantiordningerne.
Stk. 2. Den del af det årlige kapitalindskud, der  

 vedrører forventede nettoudgifter i forbindelse med årets  

 garantiudstedelse for lån til udviklingsaktiviteter og jobskabelse,  

 fastsættes som en bevillingsramme på finansloven.  

 Kapitalindskuddet skal sammen med præmieindtægterne dække  

 de langsigtede forventede tab på ordningen.
De forventede nettoudgifter  

 kan opgøres som årets hensættelser til tab fratrukket  

 nutidsværdien af de forventede fremtidige præmieindtægter  

 på de udstedte garantier.
Stk. 3. Der afsættes en gang årligt efter  

 forhandling med VækstFonden og Erhvervsministeriet et mål for  

 garantiudstedelsen det følgende år, under hensyn til  

 tabsprocenten og bevillingen.
Kapitalindskuddet til dækning af  

 nettoudgifter på garantiudstedelsen foretages på grundlag af  

 VækstFondens indberetning over nyudstedte garantier det  

 foregående kvartal.
Kapitalindskuddet udbetales kvartalsvis bagud inden  

 for den fastsatte årlige bevillingsramme, efterhånden som  

 målet for nye garantier opfyldes.
 Stk. 4. Den del af det årlige kapitalindskud, der  

 vedrører VækstFondens og Finansstyrelsens  

 administrationsomkostninger ved ordningen, udbetales dels forud som et a  

 conto beløb til dækning af faste administrationsomkostninger ved  

 ordningen, dels som et variabelt beløb afhængigt af  

 garantiudstedelsen.
Stk. 5. VækstFonden skal på anmodning  

 fremkomme med de nødvendige oplysninger til brug for  

 Erhvervsministeriets bidrag til finanslovsforslaget.
VækstFonden  

 rapporterer kvartalsvis vedrørende ordningens økonomi, og  

 VækstFonden udarbejder mindst en gang årligt en prognose over  

 tabsprocenten.
Bestyrelse § 21. VækstFonden ledes af en bestyrelse  

 bestående af en formand og fem andre medlemmer, der udnævnes af  

 erhvervsministeren.
Bestyrelsen kan vælge en næstformand.
Stk. 2. Formanden og medlemmerne udpeges for indtil tre  

 år ad gangen og kan udnævnes i alt to gange.
Medlemmerne  

 afgår på skift . Der kan ikke udnævnes suppleanter.
 Stk. 3. Ingen, som er fyldt 67 år, kan  

 udnævnes eller genudnævnes.
 Stk. 4. En repræsentant for Erhvervsministeriet  

 deltager som observatør i bestyrelsens møder.
§ 22. Bestyrelsens fastsætter selv sin  

 forretningsorden.
Forretningsordenen skal forelægges erhvervsministeren  

 til godkendelse.
 § 23. Personer, der som bestyrelsesmedlem eller  

 på anden måde er beskæftiget med fondens virksomhed, er  

 forpligtet til at behandle oplysninger, de kommer i besiddelse af  

 fortroligt.
§ 24. Bestyrelsen træffer afgørelse i  

 ansøgninger om medfinansiering på grundlag af indstilling fra  

 fondens sekretariat.
Bestyrelsen kan fastsætte nærmere regler for  

 henlæggelse af visse, ikke principielle afgørelser til  

 sekretariatet.
Bestyrelsens afgørelser kan ikke indbringes for anden  

 administrativ myndighed.
§ 25. Bestyrelsen aflægger årligt et  

 regnskab samt en beretning om sin virksomhed til erhvervsministeren.  

 Beretningen skal foruden oplysninger om medfinansieringens form og indhold  

 også indeholde oplysninger om, hvilke typer af aktiviteter, der ikke  

 har kunnet opnå medfinansiering.
Bestyrelsen udarbejder desuden  

 årligt et særskilt regnskab og budget for garantier for lån  

 til udviklingsaktiviteter, jf. §§ 16 og 17.
Administration § 26. Fondens administration varetages af et  

 selvstændigt sekretariat.
Fonden er samlokaliseret med Erhvervsfremme  

 Styrelsen.
§ 27. Fondens sekretariat ledes af en  

 direktør, der udnævnes af erhvervsministeren efter indstilling  

 fra bestyrelsen.
Fondens direktør referer i det daglige arbejde til  

 bestyrelsen.
 Stk. 2. Fondens øvrige personale ansættes af  

 direktøren.
 Stk. 3. Fonden tegnes af bestyrelsens formand eller  

 næstformand hver for sig eller af to andre bestyrelsesmedlemmer i  

 forening med direktøren.
 Stk. 4. Bestyrelsen kan meddele prokura og bankfuldmagter  

 til to medarbejdere i forening.
Tilsyn og regnskab § 28. Erhvervsministeren fører tilsyn med  

 fonden, herunder med fondens anbringelse af midler i overensstemmelse med  

 lovens §§ 3 og 6.
 § 29. Fondens regnskabsår er  

 kalenderåret.
Stk. 2. Fondens regnskab revideres af Rigsrevisionen og  

 en statsautoriseret revisor udnævnt af bestyrelsen for tre år ad  

 gangen.
Udnævnelsen skal godkendes af erhvervsministeren og kan til  

 enhver tid tilbagekaldes af bestyrelsen.
 Stk. 3. Fondens regnskab udarbejdes i overensstemmelse  

 med god regnskabsskik.
Stk. 4. Det reviderede regnskab godkendes af bestyrelsen  

 og indsendes til erhvervsministeren inden 6 måneder efter  

 regnskabsårets udgang.
Bestyrelsen udarbejder desuden årligt et  

 særskilt regnskab og budget for garantier for lån til  

 udviklingsaktiviteter, jf. §§ 16 og 17.
Evaluering § 30. I 2004 foretages en ekstern evaluering af  

 fondens virksomhed, herunder fondens samspil med det øvrige  

 erhvervsfremmesystem.
Herefter foretages en ekstern evaluering hver tredje  

 år.
Ikrafttrædelse § 31. Bekendtgørelsen træder i kraft  

 den 15. marts 2001.
 Stk. 2. Samtidig ophæves bekendtgørelse nr. 673 af 11.  

 juli 2000 om VækstFondens virke.
