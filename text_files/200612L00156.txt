Fremsat den 8. februar 2007 af  

 miljøministeren (Connie Hedegaard) Forslag til Lov  

 om De Nationale Geologiske Undersøgelser for  

  

 Danmark og Grønland Kapitel 1 Opgaver § 1.  

  

 De Nationale  

 Geologiske Undersøgelser for Danmark og Grønland (GEUS) er en selvstændig og  

 uafhængig forskningsinstitution under Miljøministeriet.
 § 2.  

  

 GEUS er ansvarlig for den videnskabelige udforskning af de geologiske forhold  

 i  

 Danmark og Grønland med tilhørende sokkelområder.
Stk. 2.  

  

 GEUS skal drive forskning indtil  

 højeste internationale niveau om forhold, som er af betydning for udnyttelsen  

 og beskyttelsen af Danmarks og Grønlands geologiske naturværdier.
GEUS skal  

 endvidere foretage kortlægning, overvågning, dataindsamling, dataforvaltning  

 og formidling  

 om de nævnte forhold.
 Stk. 3.  

  

 GEUS  

 udfører sin forskning uafhængigt af miljøministeren og skal værne om  

 videnskabsetikken.
 § 3.  

  

 GEUS yder geologisk rådgivning til offentlige myndigheder i natur-, miljø-,  

 energi- og råstofmæssige spørgsmål, og deltager i udførelsen af  

 myndighedsopgaver inden for disse områder.
 Stk. 2.  

  

 GEUS er  

 nationalt geologisk datacenter og stiller i denne egenskab data og viden til  

 rådighed for myndigheder, uddannelsesinstitutioner, virksomheder og private  

 mv.
 Stk. 3.  

  

 Ved  

 varetagelsen af myndighedsopgaver efter stk. 1 og 2 er GEUS undergivet  

 miljøministerens instruktionsbeføjelse.
§ 4.  

  

 Inden for sine kerneområder og på områder, hvor GEUS har særlig ekspertise,  

 bidrager institutionen til bachelor-, kandidat- og ph.d.-uddannelserne på  

 universiteterne mv.
Det nærmere omfang og finansieringen heraf fastsættes i  

 en  

 aftale mellem GEUS og de enkelte uddannelsesinstitutioner.
Kapitel 2 Styrelsesbestemmelser § 5.  

  

 GEUS ledes af en bestyrelse og en direktør.
 § 6.  

  

    


  

 Bestyrelsen  

 består af en formand og indtil 10 medlemmer, der beskikkes for  

    

 op til  

 4 år ad gangen.
Stk. 2.  

  

 Formanden og indtil 8 medlemmer udpeges af miljøministeren i deres personlige  

 egenskab og skal være uafhængige af miljøministeren.
Disse skal repræsentere  

 forsknings- og erhvervsmæssig indsigt.
Et medlem indstilles af Grønlands  

 Hjemmestyre, to af Københavns Universitet og et af Aarhus Universitet.
Mindst  

 2 medlemmer skal være anerkendte forskere inden for GEUS kerneområder.  

 Mindst 2 medlemmer skal repræsentere væsentlige brugerinteresser.  

 Bestyrelsesformanden skal have erfaring med ledelse fra offentlige eller  

 private virksomheder og have indsigt i forskning.
 Stk. 3.  

  

 Derudover vælges to medlemmer af og blandt medarbejderne på GEUS.  

 Medarbejdervalgte repræsentanter er beskyttet mod afskedigelse og anden  

 forringelse af forholdene på samme måde som tillidsrepræsentanter inden for  

 vedkommende eller tilsvarende område.
§ 7.  

  

 Bestyrelsen varetager den overordnede ledelse af GEUS.
Bestyrelsen fastsætter  

 de generelle retningslinier for GEUS organisation, langsigtede  

 virksomhed og udvikling.
 Stk. 2.  

  

 Bestyrelsen godkender GEUS budget.
 Stk. 3.  

  

 Bestyrelsen indgår resultatkontrakt med miljøministeren.
§ 8.  

  

  Miljøministeren ansætter og afskediger direktøren efter indstilling fra  

 bestyrelsen.
Direktøren skal have ledelseserfaring og som minimum være  

 forskningskyndig inden for GEUS fagområder.
Stk. 2.  

  

 Direkt  

 ør  

 en varetager den daglige ledelse af GEUS, herunder personaleledelse, og  

 repræsenterer institutionen udadtil.
Direkt  

 øren  

    

 skal følge de retningslinier og anvisninger, som bestyrelsen har givet.
 § 9.  

  

 Miljøministeren fastsætter regler om ansættelse og bedømmelse af  

 institutionens videnskabelige medarbejdere.
 § 10.  




  

 Bestyrelsen udarbejder en vedtægt for GEUS, der indeholder nærmere  

  

 regler for GEUS virksomhed og ledelse.
Stk. 2.  


  

 Vedtægten og ændringer til vedtægten skal godkendes af miljøministeren.
Inden  

 godkendelsen skal det Strategiske Forskningsråd høres om de dele af vedtægten  

 og ændringer til vedtægten, der vedrører GEUS forskningsområde.
 Stk. 3.  




  

 Miljøministeren bekendtgør vedtægten og ændringer til vedtægten.
 § 11.  



  

 GEUS  

  

 afgørelser kan ikke indbringes for anden administrativ myndighed.
Kapitel 3 Offentliggørelse og evaluering § 12.  

  

 GEUS skal offentliggøre sine  

 forskningsresultater, medmindre særlige hensyn, herunder samfundsmæssige  

 hensyn  

 og hensyn til virksomheders muligheder for at udnytte forskningsresultater,  

 medfører, at offentliggørelse ikke bør finde sted.
 § 13.  

  

 GEUS forsknings- og formidlingsopgaver skal evalueres.
 Stk. 2.  

  

 Miljøministeren  

 fastsætter nærmere regler herom efter forhandling med ministeren for  

 videnskab,  

 teknologi og udvikling.
Kapitel 4 Finansiering mv.
 § 14.  

  

 Til  

 gennemførelse af GEUS opgaver stilles der midler til rådighed over den  

 årlige  

 finanslov.
 Stk. 2.  

  

 GEUS kan  

 modtage midler fra andre offentlige myndigheder og private.
 Stk. 3.  

  

 GEUS kan  

 påtage sig opgaver mod hel eller delvis  

 betaling for offentlige myndigheder  

 og  

 private  

 i ind- og udland.
Kapitel 5 Ikrafttræden mv.
 § 15.  



  

 Loven træder i kraft dagen efter bekendtgørelsen i Lovtidende.
 § 16.  




  

 Loven gælder ikke for Grønland og Færøerne.
Bemærkninger til lovforslaget Almindelige bemærkninger 1. Lovforslagets baggrund og formål Lovforslaget har til formål at etablere et nyt regelgrundlag for den  

 hidtidige sektorforskningsinstitution Danmarks og Grønlands Geologiske  

 Undersøgelse (GEUS), der indebærer, at GEUS bliver en selvstændig og  

 uafhængig forskningsinstitution og skifter navn.
 Lovforslaget skal ses på baggrund af beslutningen om at integrere hovedparten  

 af de eksisterende sektorforskningsinstitutioner i universiteterne.
Regeringen finder imidlertid ikke, at GEUS bør være en del  

 af universitetsområdet.
Det skyldes, at GEUS varetager en række  

 myndighedsopgaver af særlig karakter, herunder på råstofområdet, samt har  

 særlige relationer til søsterinstitutioner i andre lande.
Hertil kommer, at  

 institutionen er det største samlede forskningsmiljø på det geologiske  

 område,  

 ligesom GEUS med sine opgaver i Grønland har stor betydning for  

 Rigsfællesskabet,  

 blandt andet i relation til kontinentalsokkelprojektet.
 Derfor foreslår regeringen, at Danmarks og Grønlands  

 Geologiske Undersøgelse (GEUS) omdannes til en national, selvstændig og  

 uafhængig forskningsinstitution og skifter navn til De nationale geologiske  

 undersøgelser for Danmark og Grønland (GEUS).
 Med reglerne i lovforslaget varetages navnlig nedennævnte  

 hensyn:
 1.  

 	  

 De centrale  

 myndigheder, der forvalter lov om anvendelse af Danmarks undergrund, lov om  

 en  

 fond til varetagelse af statens deltagelse i kulbrintetilladelser og en  

 statslig enhed til administration af fonden, lov om vandforsyning, lov om  

 miljømål, lov om råstoffer og lov om mineralske råstoffer i Grønland, får  

 sikkerhed for, at GEUS fortsat er i stand til at udføre de opgaver, GEUS har  

 i  

 medfør af de nævnte love, og regler udstedt i medfør af dem.
 2.  

 	  

 De lokale  

 myndigheder, som efter kommunalreformen får tillagt opgaver, der hidtil har  

 været placeret i amterne, og som med nedlæggelsen af amterne i højere grad  

 end  

 tidligere bliver afhængige af at kunne trække på GEUS databanker og  

 rådgivning, får sikkerhed for, at GEUS kan varetage de pågældende opgaver.
3.  

 	  

 De  

 uddannelsesmæssige opgaver, som GEUS hidtil har varetaget i forhold til såvel  

 Københavns Universitet som Aarhus Universitet, Roskilde Universitetscenter,  

 Den  

 Kgl.
Veterinær- og Landbohøjskole, Danmarks Tekniske Universitet og Færøernes  

 Universitet, og som også fremover kan påregnes i forhold til andre danske  

 universiteter og Grønlands Universitet, vil fortsat kunne varetages.
 4.  

 	  

 De bindende aftaler  

 om forsknings-, kortlægnings- og udredningsopgaver, som GEUS hidtil har  

 kunnet  

 indgå med private selskaber, danske myndigheder, EU og andre, kan fortsat  

 indgås med GEUS som en selvstændig, uafhængig og både fagligt og økonomisk  

 ansvarlig institution.
2. Den nuværende regulering Oprindelig havde de to tidligere institutioner Danmarks  

 Geologiske Undersøgelse (DGU) og Grønlands Geologiske Undersøgelse (GGU) før  

 fusionen til GEUS i 1995 hver deres love (lov nr. 864 af 23. december 1987 om  

 Danmarks Geologiske Undersøgelse og lov nr. 238 af 14. juni 1965 om Grønlands  

 Geologiske  

 Undersøgelse).
 Disse love blev ophævet i forbindelse med vedtagelsen af  

 lov om sektorforskningsinstitutioner i 1995 (lov nr. 1076 af 20. december  

 1995), der senere er blevet afløst af lov nr. 326 af 5. maj 2004 om  

 sektorforskningsinstitutioner.
 I medfør af lov om sektorforskningsinstitutioner er der  

 blevet udstedt en vedtægt for GEUS, der er offentliggjort ved bekendtgørelse  

 nr. 1478 af 14. december 2005. Vedtægten indeholder nærmere regler om  

 styrelsen  

 af GEUS.
3. Lovforslagets hovedindhold Ved udarbejdelsen af lovforslaget er der i meget vidt  

 omfang taget udgangspunkt i de gældende regler i lov om  

 sektorforskningsinstitutioner og bekendtgørelsen om Danmarks og Grønlands  

 Geologiske  

 Undersøgelse.
3.1. GEUS opgaver Lovforslaget indebærer, at GEUS omdannes til en selvstændig  

 og uafhængig forskningsinstitution under Miljøministeriet.
Det foreslås  

 derfor,  

 at afgørelser truffet af GEUS ikke skal kunne indbringes for miljøministeren  

 eller anden administrativ myndighed.
GEUS uafhængighed er afgørende for  

 kvaliteten og troværdigheden af institutionens forskning og de  

 forskningsmæssige resultater samt for, at institutionen kan bidrage til  

 universiteternes uddannelser.
 Der henvises til lovforslagets §§ 1 og 11 og  

 bemærkningerne til disse bestemmelser.
 Lovforslaget indebærer ingen ændringer i GEUS opgaver.
GEUS vil således også fremover være ansvarlig for den  

 videnskabelige udforskning af de geologiske forhold i Danmark og Grønland med  

 tilhørende sokkelområder.
I lighed med hvad der gælder for  

 sektorforskningsinstitutioner  

 foreslås det, at GEUS skal drive forskning indtil højeste internationale  

 niveau  

 om forhold, som er af betydning for udnyttelsen og beskyttelsen af Danmarks  

 og  

 Grønlands geologiske naturværdier.
GEUS skal endvidere som hidtil foretage kortlægning,  

 overvågning, dataindsamling, dataforvaltning   

 og  

 formidling  

 vedrørende de nævnte forhold.
GEUS skal udføre sin forskning inden for sit  

 formål uafhængigt af miljøministeren og skal værne om videnskabsetikken.
 Der henvises til lovforslagets § 2 og bemærkningerne til denne  

 bestemmelse.
Efter lovforslaget skal GEUS også fremover yde geologisk rådgivning til  

 offentlige myndigheder i natur-, miljø-, energi- og råstofmæssige  

 spørgsmål og deltage i løsningen og udførelsen af myndighedsopgaver  

 inden for disse områder.
Der sigtes i den forbindelse navnlig til de opgaver,  

 som GEUS har i medfør af lov om anvendelse af Danmarks undergrund, lov om en  

 fond til varetagelse af statens deltagelse i kulbrintetilladelser og en  

 statslig enhed til administration af fonden, lov om vandforsyning, lov om  

 miljømål, lov om råstoffer og lov om mineralske råstoffer i Grønland samt  

 regler udstedt i medfør af de nævnte love.
GEUS vil endvidere kunne yde rådgivning til kommunale myndigheder om  

 geologiske spørgsmål.
Som følge af nedlæggelsen af amterne som led i  

 kommunalreformen kan det således forventes, at kommunerne i højere grad end  

 tidligere bliver afhængige af at kunne trække på GEUS databanker og  

 rådgivning.
 Samtidig foreslås det, at GEUS som hidtil skal være  

 nationalt geologisk datacenter, og at institutionen i denne egenskab skal  

 stille data og viden til rådighed for myndigheder, uddannelsesinstitutioner,  

 virksomheder og private.
 Der henvises til lovforslagets § 3 og bemærkningerne  

 til denne bestemmelse.
I forslaget foreslås det endvidere, at GEUS inden for sine  

 kerneområder og på områder, hvor GEUS har særlig ekspertise, skal bidrage til  

 bachelor-, kandidat- og ph.d.-uddannelserne på universiteterne mv.
Det  

 nærmere  

 omfang og finansieringen heraf fastsættes i en aftale mellem GEUS og de  

 enkelte  

 uddannelsesinstitutioner.
Samfundet har således behov for, at der er tætte faglige  

 relationer mellem universitetsverdenen og GEUS  både af hensyn til  

 forskningens kvalitet og relevans og for at kunne udnytte GEUS relativt  

 bredt  

 funderede mulighed for at bidrage til en professions- og erhvervsorientering  

 af  

 de geovidenskabelige uddannelser.
Hertil kommer, at det nuværende optag af  

 studenter på geologistudierne i København og Århus, hverken kvantitativt  

 eller  

 mht. professionsorientering vil kunne dække arbejdsmarkedets behov.
Efter fusionen af DGU og GGU til GEUS i 1995 ønskede man  

 derfor at imødekomme disse behov gennem oprettelse af Geocenter København.  

 Siden oprettelsen i 2002 har Geocenter København fungeret som et fagligt  

 samarbejde i et fællesskab mellem GEUS og Københavns Universitets geologiske  

 og  

 geografiske institutter samt Geologisk Museum som selvstændige parter.
Ved  

 Geocentrets  

 betoning af samarbejde mellem selvstændige parter kan man opretholde en klar  

 ansvarsfordeling mellem de deltagende institutioners formål, opgaver og  

 ledelsesbehov, samtidig med at man opnår synergi og en række  

 stordriftsfordele,  

 ligesom der på tværs af institutionsgrænserne dannes forskerskoler og  

 forskningsmiljøer på højt internationalt plan.  

 Regeringen  

 har besluttet, at dette samarbejde også skal udvides til at omfatte Geologisk  

 Institut på Aarhus Universitet, hvilket blandt andet vil styrke  

 rekrutteringen  

 til geologistudiet på landsplan.
 Der henvises til lovforslagets § 4 og bemærkningerne  

 til denne bestemmelse.
3.2. Styrelsesbestemmelser Det foreslås, at GEUS som hidtil skal ledes af en  

 bestyrelse og en direktør.
Bestyrelsen skal varetage den overordnede ledelse af GEUS  

 og skal i den forbindelse fastsætte de generelle retningslinier for  

 GEUS  

 organisation, langsigtede virksomhed og udvikling.
Herudover har bestyrelsen  

 til opgave at godkende GEUS budget.
Bestyrelsen skal endvidere  

 udarbejde en  

 vedtægt for GEUS, der indeholder nærmere regler om GEUS virksomhed og  

 ledelse.
 Der vil blive indgået en resultatkontrakt mellem  

 bestyrelsen og miljøministeren.
Det foreslås, at miljøministeren skal ansætte og afskedige  

 direktøren efter indstilling fra GEUS bestyrelse.
Direkt  

 ør  

 en skal varetage den daglige ledelse af GEUS.
 Der henvises til lovforslagets §§ 5-10 og  

 bemærkningerne til disse bestemmelser.
3.3. Offentliggørelse og evaluering I overensstemmelse med hvad der gælder efter lov om  

 sektorforskningsinstitutioner foreslås det, at GEUS som udgangspunkt skal  

 offentliggøre sine forskningsresultater.
 Der henvises til lovforslagets § 12 og bemærkningerne  

 til denne bestemmelse.
 Desuden foreslås det, at GEUS forsknings- og  

 formidlingsopgaver skal evalueres, og at miljøministeren skal have adgang til  

 at fastsætte nærmere regler herom efter forhandling med ministeren for  

 videnskab, teknologi og udvikling.
 Der henvises til lovforslagets § 13 og bemærkningerne  

 til denne bestemmelse.
 3.4. Finansiering mv.
Det foreslås, at GEUS virksomhed som hidtil skal  

 finansieres over finansloven.
Endvidere foreslås det  ligeledes som  

 hidtil   

 at GEUS skal kunne modtage tilskud og gaver fra andre offentlige myndigheder,  

 herunder Den Europæiske Union, og fra private, herunder f.eks. fonde og  

 erhvervsvirksomheder.
 GEUS skal endvidere kunne påtage sig opgaver mod hel eller  

 delvis betaling for offentlige myndigheder og for private i ind- og udland.  

 Varetagelsen af sådanne opgaver skal ske i overensstemmelse med bl.a.  

 Finansministeriets  

 regler for statsvirksomheder, regler om indtægtsdækket virksomhed, udbuds- og  

 indkøbscirkulærer og reglerne om ikke-konkurrenceforvridende virksomhed.
 Der henvises til lovforslagets § 14 og bemærkningerne  

 til denne bestemmelse.
 3. Lovforslagets økonomiske og administrative  

 konsekvenser mv.
 Lovforslaget har ingen økonomiske eller administrative  

 konsekvenser for det offentlige eller for erhvervslivet.
 Lovforslaget har ingen administrative konsekvenser for  

 borgerne.
 Lovforslaget har ingen miljømæssige konsekvenser.
 Lovforslaget indeholder ikke EU-retlige aspekter.
4. Høring Et lovudkast har været sendt i høring hos følgende  

 myndigheder og organisationer mv.:
 Ministerier, direktorater og styrelser:
 Statsministeriet, Udenrigsministeriet,  

 Beskæftigelsesministeriet, Forsvarsministeriet, Beredskabsstyrelsen,  

 Finansministeriet, Indenrigs- og Sundhedsministeriet, Justitsministeriet,  

 Ministeriet for Fødevarer, Landbrug og Fiskeri, Direktoratet for  

 FødevareErhverv,  

 Fødevarestyrelsen, Plantedirektoratet, Skatteministeriet, Transport- og  

 Energiministeriet, Energistyrelsen, Økonomi- og Erhvervsministeriet,  

 Ministeriet for videnskab, teknologi og udvikling, Undervisningsministeriet,  

 Kulturministeriet, Ministeriet for Familie- og Forbrugeranliggender,  

 Farvandsvæsenet.
 Grønland og Færøerne:
 Grønlands Hjemmestyre, Råstofdirektoratet, Direktoratet for  

 Miljø og Natur, Direktoratet for Kultur, Uddannelse, Forskning og Kirke,  

 Grønlands Naturinstitut, Grønlands Universitet, Grønlands Forundersøgelser,  

 De  

 Grønlandske Kommuners Landsforening, Rigsombudsmanden i Grønland, Færøernes  

 Landsstyre via Rigsombudsmanden på Færøerne, Jar  

 ðfeingi.
 Kommuner/ kommunale organisationer:
 Amtsrådsforeningen, Frederiksberg Kommune, HUR, KL,  

 Københavns Kommune, Miljøkontrollen, Danske Regioner.
 Universiteter og forskningsråd:
 Rektorkollegiet, Koordinationsudvalget for forskningen, Det  

 Frie Forskningsråd, Det Strategiske Forskningsråd, Danmarks  

 Grundforskningsfond, Højteknologifonden, Kommissionen for Videnskabelige  

 Undersøgelser  

 i Grønland, Københavns Universitet: Det Naturvidenskabelige Fakultet,  

 Institut  

 for Geologi, Institut for Geografi, Geologisk Museum, Den Kongelige  

 Veterinær-  

 og Landbohøjskole, Danmarks Tekniske Universitet.
 Roskilde Universitet, Århus Universitet: Det  

 Naturvidenskabelige Fakultet, Institut for Geologi, Ingeniørhøjskolen i  

 Horsens, Ålborg Universitet, Syddansk Universitet, Farmaceutisk Universitet.
 Øvrige:
 Akademiet for de Tekniske Videnskaber, Akademikernes  

 Centraladministration, Akademirådet, Arbejderbevægelsens Erhvervsråd,  

 Centralorganisationernes Fællesudvalg (CFU), Danmark Meteorologiske Institut,  

 Danmarks Fiskeriundersøgelse, Danmarks Miljøundersøgelser, Danmarks  

 Jordbrugsforskning, Danmarks Naturfredningsforening, Danmarks Statistik,  

 Dansk  

 Arbejdsgiverforening, Dansk Energi Brancheforening, Dansk Handel og Service  

 (DHS), Dansk Industri, Dansk Landbrug, Dansk Metal, Dansk Polarcenter, Dansk  

 Rumcenter, Dansk Skovforening, Dansk Standard, Danske Landskabsarkitekter,  

 DANVA (Dansk Vand- og Spildevandsforening), Den danske Landinspektørforening,  

 Det Kongelige Danske Videnskabernes Selskab, DHI  Institut for Vand og  

 Miljø,  

 DONG, Elsam, FORCE Technology, Foreningen af Amternes Tekniske Chefer  

 (FATCH),  

 Foreningen af Danske Brøndborere, Foreningen af Danske Grus- og  

 Stenindustrier,  

 Foreningen af Danske Jordbrugskalkværker, Foreningen af Danske  

 Kraftvarmeværker, Foreningen af Rådgivende Ingeniører, Foreningen af  

 Vandværker  

 i Danmark, Foreningen for danske ral- og sandsugere, Friluftsrådet,  

 Funktionærernes og Tjenestemændenes Fællesråd (FTF), Geoforum Danmark, GTS  

 (Godkendt Teknologisk Service), Ingeniørforeningen i Danmark, Kalk- og  

 Teglværksforeningen, Kommunale Tjenestemænd og overenskomstansatte (KTO),  

 Kommunekemi, Landbrugets Rådgivningscenter, Landbrugsrådet, Landsforeningen  

 for  

 Bygnings- og Landskabskultur, LO (Landsorganisationen i Danmark), Mærsk Olie  

 & Gas A/S, Nordsøenheden, Oliebranchens Fællesrepræsentation,  

 Organisationen Danske Museer, Sektorforskningens Direktørkollegium,  

 Seruminstituttet, Skovdyrkerne, Spildevandsteknisk Forening, Teknologisk  

 Institut.
5. Sammenfattende skema Positive konsekvenser/ mindre udgifter Negative konsekvenser/ merudgifter Økonomiske konsekvenser for stat, kommuner og regioner Ingen Ingen Administrative konsekvenser for stat, kommuner og regioner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU retlige aspekter Bemærkninger til de enkelte bestemmelser Til § 1 Bestemmelsen fastslår, at De Nationale Geologiske Undersøgelser  

 for Danmark og Grønland (GEUS) er en selvstændig og uafhængig  

 forskningsinstitution under Miljøministeriet.
Bestemmelsen indebærer sammen med de foreslåede regler i  

 kapitel 2, at alle beslutninger vedrørende GEUS overordnede forhold  

 skal  

 træffes af bestyrelsen.
Ministeren har ingen instruktionsbeføjelse i forhold  

 til bestyrelsen.
Til § 2 I  

  

 stk. 1  

  

 fastslås  

 det, at GEUS er ansvarlig for den videnskabelige udforskning af de geologiske  

 forhold i Danmark og Grønland med tilhørende sokkelområder.
Bestemmelsen indebærer, at GEUS i  

 sin samlede virksomhed skal stræbe efter at tilvejebringe eller indsamle alle  

 forsknings- og undersøgelsesresultater, der er relevante for forståelsen af  

 de  

 geologiske forhold i Danmark og Grønland  

 med  

 tilhørende  

 sokkelområder.
GEUS skal gennem tilrettelæggelsen af sit eget  

 forsknings- og undersøgelsesarbejde stræbe efter at komplettere udforskningen  

 af de geologiske forhold i Danmark og Grønland med de til enhver tid mest  

 relevante, videnskabeligt pålidelige og perspektivrige metoder.
 Desuden skal GEUS stræbe efter at tilgængeliggøre sine egne  

 og alle andre geologiske resultater, som GEUS er i besiddelse af.
 Endelig skal GEUS i sine egne analyser af alle disse  

 tilgængelige data og forsknings- og undersøgelsesresultater stræbe efter at  

 kunne give det danske og grønlandske samfund de til enhver tid mest  

 relevante,  

 videnskabeligt pålidelige og perspektivrige vurderinger af de geologiske  

 forhold i Danmark og Grønland.
 Bestemmelsen i stk. 1 præciserer, at arbejdsområdet  

 som hidtil også omfatter de til Danmark og Grønland hørende sokkelområder.
 Bestemmelsen udelukker ikke andre fra at udføre geologiske  

 undersøgelser i Danmark og Grønland med tilhørende sokkelområder, men  

 præciserer GEUS ansvar for at have det størst mulige kendskab til og  

 overblik  

 over Danmarks og Grønlands geologiske forhold og udforskning.
Stk. 2  

  

 fastslår,  

 at GEUS skal drive forskning indtil højeste internationale niveau, jf. herved  

 lov om sektorforskningsinstitutioner § 2, stk. 2, om forhold, som  

 er  

 af betydning for udnyttelsen og beskyttelsen af Danmarks og Grønlands  

 geologiske naturværdier.
GEUS skal desuden blandt andet som grundlag for  

 forskningsaktiviteterne foretage kortlægning, overvågning, dataindsamling,  

 dataforvaltning  

 og formidling  

 vedrørende de nævnte forhold.
 Bestemmelsen understreger anvendelsesaspekterne af GEUS virksomhed og  

 viderefører de hidtidige regler om GEUS opgaver.
Det følger af  

  

 stk. 3  

  

 , at GEUS skal udføre sin forskning inden for sit formål uafhængigt af  

 miljøministeren og skal værne om videnskabsetikken.
Bestemmelsen svarer til  

 § 2, stk. 2, i lov om sektorforskningsinstitutioner.
 Uafhængigheden indebærer, at GEUS i sine videnskabelige afhandlinger,  

 artikler, rapporter, notater, vurderinger og lignende og i sin øvrige  

 rådgivnings- og formidlingsvirksomhed ikke kan modtage instrukser vedrørende  

 budskabernes art og formulering, og at GEUS heri alene er bundet af sine  

 almindelige regler for kvalitetssikring samt god videnskabelig praksis,  

 statens almindelige regler for redelig forskeradfærd, videnskabsetik, god  

 forvaltningspraksis og ytringsfrihed.
Der vil i resultatkontrakten, jf. lovforslagets § 7, stk. 3, og i  

 vedtægten, jf. lovforslagets § 10, blive fastlagt overordnede rammer og  

 emnekredse for institutionens forskning, men den konkrete udmøntning af,  

 hvorledes forskningen tilrettelægges og gennemføres, vil ske uafhængigt af  

 miljøministeren.
Miljøministeren har således ingen  

 instruktionsbeføjelse i forhold til forskningens resultater.
 Pligten til at værne om videnskabsetik svarer til lov om  

 sektorforskningsinstitutioner § 2, stk. 2 og til den tilsvarende  

 bestemmelse i lov om universiteter.
Til § 3 Det følger af  

  

 stk. 1  

  

 ,  

 at GEUS yder geologisk rådgivning til offentlige myndigheder i natur-,  

 miljø-,  

 energi- og råstofmæssige spørgsmål og deltager i udførelsen af  

 myndighedsopgaver inden for disse områder.
 Som noget nyt nævnes naturmæssige spørgsmål specifikt.  

 Dette er en konsekvens af, at begrebet miljømæssig rådgivning i de senere år  

 har fået en mere snæver betydning, og derfor bør suppleres med begrebet  

 naturmæssig rådgivning.
GEUS er forpligtet til at virke som geofaglig rådgiver for  

 en række offentlige myndigheder.
GEUS yder rådgivning til Energistyrelsen og  

 Nordsøenheden i energi- og undergrundsspørgsmål, Miljøministeriets styrelser  

 i  

 miljø-, natur- og råstofspørgsmål, Udenrigsministeriet i havretsspørgsmål og  

 andre danske myndigheder i øvrigt i spørgsmål, hvor GEUS har relevant viden.
 Tilsvarende er GEUS forpligtet til at virke som geofaglig  

 rådgiver for Grønlands Hjemmestyre på råstofområdet, blandt andet i  

 forbindelse  

 med myndighedsbehandling af efterforsknings- og udnyttelsestilladelser.
Det følger endvidere af stk. 1, at GEUS udfører visse  

 myndighedsopgaver.
Der tænkes primært på GEUS opgave med at indsamle,  

 opbevare og tilgængeliggøre indberetningspligtige data om undergrunden som  

 fastlagt  

 i lov om anvendelse af Danmarks undergrund, lov om vandforsyning, lov om  

 miljømål, lov om råstoffer og lov om mineralske råstoffer i Grønland og  

 regler  

 udstedt i medfør heraf.
GEUS deltager desuden i løsningen af  

 myndighedsopgaver,  

 primært ved at bistå Energistyrelsen og Grønlands Hjemmestyres  

 Råstofdirektorat  

 med geofaglig rådgivning i forbindelse med vurdering af efterforsknings- og  

 udnyttelsestilladelser.
 Efter  

  

 stk. 2  

  

 er  

 GEUS nationalt geologisk datacenter og  

 stiller i denne egenskab data og viden til rådighed for myndigheder,  

 uddannelsesinstitutioner,  

 virksomheder og private.
 Bestemmelsen er en konsekvens af den mere formaliserede  

 status, som GEUS databanker gennem de senere år har fået på en række  

 specifikke data- og sagsområder efter nærmere aftale med en række myndigheder  

 og brugere.
 Bestemmelsen har til formål at sikre GEUS forpligtelse til  

 at stille data til rådighed som den offentlige institution, hvor myndigheder,  

 uddannelsesinstitutioner, offentlige og private virksomheder samt borgere kan  

 forvente at finde og få adgang til de mest komplette data vedrørende Danmarks  

 og Grønlands geologiske forhold.
 Det skal understreges, at  

 GEUS som nationalt geologisk datacenter er forpligtet til at stille data om  

 undergrunden til rådighed for olieselskaber og mineselskaber på en effektiv  

 og  

 økonomisk rimelig måde med henblik på at sikre den mest optimale  

 efterforskning  

 og udnyttelse af undergrunden.  

 Som væsentlig  

 undtagelse til datatilgængeligheden gælder dog data, der er behæftet med  

 fortrolighed, jf. lovforslagets § 12 og bemærkningerne til denne  

 bestemmelse.
 Det følger af  

  

 stk. 3  

  

 ,  

 at GEUS varetagelse af myndighedsopgaver og lignende udføres under  

 miljøministerens  

 ansvar, og som konsekvens heraf under miljøministerens instruktionsbeføjelse.
Til § 4 Bestemmelsen giver GEUS hjemmel til at bidrage til  

 universiteternes uddannelse af bachelorer, kandidater og ph.d.er inden for  

 sine  

 kerneområder og på områder, hvor institutionen har særlig ekspertise.
 Bestemmelsen skal ses i lyset af regeringens bestræbelser  

 for at integrere sektorforskningen i universiteterne og skal sikre, at  

 GEUS  

 brede vifte  

 af kompetencer kan  

 nyttiggøres ved  

 universiteternes uddannelser, med særlig henblik på den erhvervs- og  

 professionsorienterede uddannelse af geologer.
 Specielt sigtes der til behovet for at udvikle disse  

 muligheder inden for det kommende Geocenter Danmark, der skal etableres i  

 2007,  

 og som foruden GEUS vil omfatte Institut for Geografi og Geologi ved  

 Københavns  

 Universitet, Geologisk Institut ved Århus Universitet samt Geologisk Museum,  

 som en del af Statens Naturhistoriske Museum.
 Bestemmelsen understreger i lighed med lov om  

 sektorforskningsinstitutioner, at bidrag til uddannelsen sker efter nærmere  

 aftale med de pågældende universiteter i overensstemmelse med bemærkningerne  

 til lov om sektorforskningsinstitutioner § 8, stk. 2. Også  

 finansieringen af GEUS bidrag til uddannelserne skal fastsættes i  

 aftalen.
Til § 5 Bestemmelsen fastslår, at  

  

 GEUS ledes af en bestyrelse og  

 en direktør.
Bestyrelsens og direktørens opgaver og ansvar vil blive nærmere  

 fastlagt i en ny vedtægt for GEUS, jf. lovforslagets § 10.
Til § 6 Stk. 1  



  

 fastslår, at b  

  

 estyrelsen  

 består af en formand og indtil 10 medlemmer, der beskikkes for  

    

 op til  

 4 år ad gangen.
Efter  

  

 stk. 2  

  

 udpeges formanden og indtil 8 medlemmer af miljøministeren i deres personlige  

 egenskab og skal være uafhængige af miljøministeren.
Disse skal repræsentere  

 forsknings- og erhvervsmæssig indsigt.
Et medlem indstilles af Grønlands  

 Hjemmestyre, to af Københavns Universitet og et af Aarhus Universitet.
Mindst  

 2 medlemmer skal være anerkendte forskere indenfor GEUS kerneområder.  

 Mindst 2 medlemmer skal repræsentere væsentlige brugerinteresser.  

 Bestemmelsen indebærer en styrkelse af deltagelsen i bestyrelsen fra  

 Københavns Universitet og Århus Universitet samt af anerkendte forskere.
Kravet om, at formanden og bestyrelsens medlemmer skal udpeges i deres  

 personlige egenskab, svarer til § 4, stk. 5, 6 og 9 i lov om  

 sektorforskningsinstitutioner.
Bestyrelsens medlemmer skal tilsammen bidrage  

 til at fremme institutionens strategiske virke inden for dens kerneområder  

 med deres erfaring og indsigt.
Dette gælder også for GEUS bestyrelse,  

 og er reguleret i den gældende vedtægts § 5.
Bestyrelsens sammensætning vil blive uddybet i en ny vedtægt for GEUS.
Det  

 vil her blive fastsat, at der som hidtil kan udpeges tilforordnede uden  

 stemmeret fra relevante administrative styrelser.
 Bestyrelsesformanden skal have erfaring med ledelse fra offentlige eller  

 private virksomheder og have indsigt i forskning, sml. § 4, stk. 5,  

 i lov om sektorforskningsinstitutioner.
Det følger af  

  

 stk. 3  

  

 , at der derudover vælges to medlemmer af og blandt medarbejderne på GEUS.  

 Medarbejdervalgte repræsentanter er beskyttet mod afskedigelse og anden  

 forringelse af forholdene på samme måde som tillidsrepræsentanter inden for  

 vedkommende eller tilsvarende område.
Bestemmelsen bygger på § 4,  

 stk. 8, i lov om sektorforskningsinstitutioner.
Til § 7 I  

  

 stk. 1  

  

 fastslås det, at bestyrelsen varetager den overordnede ledelse af GEUS.  

 Bestyrelsen fastsætter de generelle retningslinier for GEUS  

 organisation, langsigtede virksomhed og udvikling.
GEUS er en forskningsinstitution, som skal leve op til en række krav og et  

 højt internationalt niveau.
Bestyrelsen har således en række opgaver med  

 blandt andet at fastlægge de generelle retningslinier for institutionens  

 organisation, langsigtede virksomhed og udvikling, at sikre kvaliteten af den  

 udførte forskning, bl.a. ved gennemførelse af løbende evalueringer, og at  

 sikre  

 at institutionens midler forvaltes, så de bliver til størst mulig gavn for  

 institutionens  

 formål.
 En nærmere beskrivelse af bestyrelsens opgaver vil fremgå  

 af den nye vedtægt for GEUS og vil svare til rammerne for bestyrelserne efter  

 lov om sektorforskningsinstitutioner samt til reglerne i den gældende vedtægt  

 for GEUS.
 Stk. 2  

  

 fastslår,  

 at bestyrelsen skal godkende GEUS budget.
 Det følger af  

  

 stk. 3  

  

 ,  

 at bestyrelsen skal indgå en resultatkontrakt med miljøministeren.
Til § 8 I  

  

 stk. 1  

  

 foreslås det, at miljøministeren ansætter og afskediger direktøren efter  

 indstilling fra bestyrelsen.
 Direktøren skal have ledelseserfaring og som minimum være  

 forskningskyndig inden for GEUS fagområde.
 Det følger af  

  

 stk. 2  

  

 ,  

 at direkt  

 ør  

 en varetager den daglige ledelse af  

 GEUS, herunder personaleledelse, og repræsenterer institutionen udadtil.
 Direkt  

 øren  

 skal heri følge de retningslinier og anvisninger, som bestyrelsen har givet.
Direktøren ansætter og afskediger institutionens personale, herunder  

 afdelingsledere og andre chefer.
Det vil fremgå af den ny vedtægt, at  

 direktøren indstiller ansættelse af vicedirektører til bestyrelsen.
Direktøren skal have ledelseserfaring og som minimum være forskningskyndig  

 indenfor GEUS arbejdsområde.
Ved forskningskyndig forstås i  

 overensstemmelse med definitionen i lov nr. 405 af 28. maj 2005 om  

 forskningsrådgivning m.v. § 2, at direktøren skal være uddannet på  

 ph.d.-niveau.
 Kravene til direktøren svarer til de krav, der stilles til en direktør for en  

 sektorforskningsinstitution.
 De forskningsmæssige kvalifikationskrav til direktører for de indfusionerede  

 sektorforskningsenheder i universiteterne er skærpet, således at der så vidt  

 muligt skal være tale om en anerkendt forsker (lektorniveau).  

 Kvalifikationskravene til GEUS direktør bør imidlertid fastholdes på  

 det hidtidige niveau, idet en skærpelse af de forskningsmæssige krav vil  

 udelukke en relevant gruppe af potentielle ansøgere, blandt andet fra  

 erhvervslivet, som forlader en aktiv forskningskarriere efter at have  

 afsluttet en ph.d.-uddannelse.
Til § 9 Bestemmelsen indebærer, at miljøministeren fastsætter  

 regler om ansættelse og bedømmelse af institutionens videnskabelige  

 medarbejdere.
GEUS videnskabelige medarbejdere har hidtil været omfattet  

 af reglerne om stillingsstruktur for videnskabeligt personale med  

 forskningsopgaver ved sektorforskningsinstitutioner fastsat af ministeren for  

 videnskab, teknologi og udvikling.
GEUS skal også i fremtiden være omfattet  

 af  

 en videnskabelig stillingsstruktur, da dette sikrer en objektiv og ensartet  

 bedømmelse af de faglige kvalifikationer hos de videnskabelige medarbejdere.  

 Denne bestemmelse giver miljøministeren bemyndigelse til at fastsætte en  

 videnskabelig stillingsstruktur for de videnskabelige medarbejdere i GEUS.  

 Stillingsstrukturen bør i videst muligt omfang være parallel til  

 universiteterne, da GEUS indgår i et forpligtende samarbejde med Københavns  

 Universitet og Århus Universitet i Geocenter Danmark, og for at sikre et  

 ensartet niveau i forhold til universiteterne, dog med de undtagelser der  

 følger af, at GEUS ikke er en del af et universitet.
 GEUS videnskabelige medarbejdere er endvidere i dag  

 omfattet af lov om opfindelser ved offentlige forskningsinstitutioner og vil  

 også fremover være omfattet heraf.
Til § 10 Efter  

  

 stk. 1  

  

 skal  

 bestyrelsen udarbejde en vedtægt for GEUS, der indeholder nærmere  

  

 regler  

 for GEUS virksomhed og ledelse.
Der vil i vedtægten blive fastsat nærmere regler om GEUS  

 virke og opgaver, ledelse, offentliggørelse af forskningsresultater,  

 evalueringer, resultatkontrakter, forhold omkring opfindelser og  

 teknologioverførsel  

 samt GEUS deltagelse i Geocenter Danmark.
Vedtægten vil i hovedlinierne  

 komme  

 til at svare til den gældende vedtægt.
 Det følger af  

  

 stk. 2  

  

 ,  

 at v  

  

 edtægten  

 og ændringer til vedtægten skal godkendes af miljøministeren.
 Det Strategiske Forskningsråd skal høres over de dele af vedtægten og  

 ændringer til vedtægten, der vedrører  

  

 GEUS  

  

 forskningsområde, inden  

 ministerens godkendelse af vedtægten eller en ændring af vedtægten.
 Stk. 3  



  

 indebærer, at  

 miljøministeren skal bekendtgøre vedtægten og ændringer til vedtægten.
 Der tilstræbes ikke nogen væsentlige ændringer i vedtægten  

 i forhold til den gældende vedtægt.
Til § 11 I bestemmelsen fastslås det, at  

  

 GEUS  

  

 afgørelser efter denne lov  

 ikke kan indbringes for anden administrativ myndighed.
Til § 12 Bestemmelsen fastslår, at GEUS har pligt til at  

 offentliggøre sine forskningsresultater.
Dette gælder dog ikke, hvis der er  

 særlige hensyn, der kan begrunde fravigelse af kravet om offentliggørelse.
Navnlig i henhold til lov om anvendelse af Danmarks  

 undergrund og lov om mineralske råstoffer i Grønland gælder der særlige  

 fortrolighedsbestemmelser i forbindelse med de data, som virksomheder skal  

 indberette  

 til GEUS.
En række data, og den forskning, der udføres på disse data, er  

 således ved lov eller aftale belagt med fortrolighed i en periode af hensyn  

 til  

 olie- og mineralefterforskningen og de involverede virksomheders økonomiske  

 interesser.
 Bestemmelsen bygger på § 9 i lov om sektorforskningsinstitutioner.
Til § 13 Bestemmelsen i  

  

 stk. 1  

  

 fastslår, at GEUS forsknings- og formidlingsopgaver skal evalueres.  

 GEUS skal  

 på linie med universiteter evalueres bl.a. for at sikre den høje  

 internationale  

 kvalitet af forskningen.
 Det følger af  

  

 stk. 2,  

  

 at miljøministeren fastsætter nærmere regler om evalueringen efter  

 forhandling med ministeren for videnskab, teknologi og udvikling.
Til § 14 Stk. 1  

  

 angiver den overordnede finansielle struktur for GEUS, hvorefter  

 institutionen  

 drives med midler over finansloven.
Der vil blive fastsat nærmere regler om  

 finansieringsstruktur i den nye vedtægt for GEUS, jf. lovforslagets  

 § 10.
 Det følger af  

  

 stk. 2,  

  

 at GEUS kan søge supplerende finansiering fra andre offentlige myndigheder  

 og private.
Efter  

  

 stk. 3  

  

 kan GEUS udføre opgaver mod betaling.
Reglen herom findes i dag i vedtægten  

 for  

 GEUS § 3, stk. 8 (bekendtgørelse nr. 1478 af 13. december 2005).
Bestemmelsen indebærer således ingen ændringer i, hvilke  

 opgaver GEUS kan påtage sig at udføre mod betaling.
Sådanne opgaver udføres  

 på  

 områder, hvor de frembragte resultater kan danne grundlag for eller indgå i  

 løsning af GEUS overordnede opgaver, på områder, hvor GEUS har særlig  

 ekspertise eller særlige forudsætninger, og på områder med et relevant  

 forsknings-, udviklings- og uddannelsesindhold, herunder kapacitetsopbygning  

 i  

 udviklingslande, internationalt samarbejde mv.
 Prisfastsættelsen følger de regler, som GEUS til enhver tid  

 er underlagt.
Opgavevaretagelsen kan også ske mod delvis betaling.
Visse  

 aftaler kan således have karakter af samarbejdsaftaler, hvor begge parter har  

 en gensidig interesse i resultaterne, idet opgaven bidrager til løsning af  

 GEUS overordnede opgaver.
I sådanne tilfælde kan GEUS yde  

 medfinansiering.
Løsningen af kommercielle opgaver må ikke anfægte institutionens  

 uafhængighed eller medføre konkurrenceforvridning.
GEUS skal således i sin  

 kommercielle virksomhed sikre uvildig, faglig rådgivning til myndighederne  

 samt  

 gennemskuelige priser og vilkår i forhold til eventuelle konkurrerende  

 private  

 virksomheder.
Til § 15 Det foreslås, at loven træder i kraft dagen efter  

 bekendtgørelsen i Lovtidende.
Til § 16 Bestemmelsen angiver lovens territoriale anvendelsesområde.  

 Det foreslås, at loven ikke skal gælde for Grønland og Færøerne.
 Selvom loven ikke gælder for Grønland kan GEUS som hidtil  

 udføre videnskabelige og praktiske undersøgelser vedrørende mineralske  

 råstoffer i Grønland med hjemmel i § 2, stk. 2 i lov om mineralske  

 råstoffer i Grønland.
 Råstofområdet er et fællesanliggende mellem Grønland og Danmark,  

 og GEUS opgaveløsning vedrørende Grønlands råstofgeologiske forhold  

 foregår  

 som hidtil i et nært samarbejde og forståelse med Grønlands Hjemmestyre og i  

 overensstemmelse med aftalen mellem Grønlands Landsstyre og regeringen om  

 forvaltningen vedrørende mineralske råstoffer i Grønland fra 1. juli 1998.
 GEUS opgaver i forhold til Grønland og Færøerne vil i  

 øvrigt blive fastlagt i den nye vedtægt for GEUS og vil blive udformet i  

 overensstemmelse med den gældende vedtægt.
 For så vidt angår de til Grønland og Færøerne grænsende  

 sokkelområder bestemmes GEUS aktiviteter af Rigsfællesskabets  

 interesser,  

 suverænitetshåndhævelse og overhøjhed over de pågældende områder.
