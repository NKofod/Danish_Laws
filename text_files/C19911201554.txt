Man skal herved meddele, at der mellem Kirkeministeriet og Den danske  

 Præsteforening den 24. april 1991 er indgået aftale om ydelse af godtgørelse  

 i visse tilfælde til præster, der ikke bor i tjenestebolig.
Aftalen afløser  

 den hidtil gældende bestemmelse i § 49, stk. 2, i folkekirkens lønningslov af  

 1958, der indeholdt hjemmel til at yde huslejetilskud til præster i visse  

 tilfælde.
Aftalen er optaget som bilag 1 til denne skrivelse.
 Den indgåede aftale, der følger principperne i aftale af 16. oktober 1989  

 mellem Finansministeriet og tjenestemændenes centralorganisationer om  

 kontorholdsgodtgørelse (den såkaldte landbetjentordning), har virkning fra  

 den 1. april 1989.
 Godtgørelserne reguleres årligt pr. 1. april, første gang pr. 1. april  

 1990. De regulerede godtgørelser pr. 1. april 1990 og 1. april 1991 fremgår  

 af bilag 2 til denne skrivelse.
Godtgørelse i henhold til aftalen bevilges af Kirkeministeriet.
Der vil af  

 Kirkeministeriet blive sendt meddelelse til de præster, der ikke bor i  

 tjenestebolig, om virkningerne af aftalen for deres vedkommende.
 P.M.V.
 E.B.
Aase Garvin fuldmægtig BILAG 1 Aftale mellem Kirkeministeriet og Den danske Præsteforening om ydelse af  

 godtgørelse i visse tilfælde til præster, der ikke bor i tjenestebolig.
 I henhold til tjenestemandslovens § 45, stk. 2, aftales følgende:
 Kapitel 1. Område m.v.
 § 1. Til sognepræster, der bor i egen bolig, og som anvender boligen i  

 deres arbejde, kan ydes en godtgørelse for de derved forårsagede merudgifter.  

 Godtgørelse kan kun ydes, når boligen er beliggende i pastoratet eller i  

 umiddelbar nærhed af dette.
 § 2. I medfør af § 1 kan godtgørelse i overensstemmelse med §§ 4-9 ydes  

 til præster, der stiller kontor m.v. til rådighed på deres bopæl med henblik  

 på træffetid o.l.
 Stk. 2. I medfør af § 1 kan godtgørelse i overensstemmelse med  

 bestemmelserne i §§ 10-14 ydes præster, der uden at være omfattet af stk. 1  

 udfører tjeneste fra bopælen, og hvor det er nødvendigt for den pågældende at  

 udføre kontorarbejde o.l. på bopælen.
 § 3. Til tjenestemandsansatte præster, der bor i egen bolig, og som er  

 ansat i en specialpræstestilling, der har karakter af en distriktsansættelse,  

 kan der ydes godtgørelse i overensstemmelse med bestemmelserne i §§ 4-9 og  

 10-14 efter de i § 2, stk. 1 og 2 anførte retningslinier.
 Kapitel 2. Godtgørelse til præster, der stiller kontor m.v. til rådighed  

 med henblik på træffetid o.l. jf. § 2, stk. 1 og § 3.
 § 4. Til dækning af udgifter til rengøring kan godtgøres årligt 4.968,60  

 kr.
 § 5. Til dækning af udgifter til elforbrug kan godtgøres årligt 1.460,34  

 kr.
 § 6. Til dækning af udgifter til varme kan godtgøres årligt 1.933,44 kr.
 § 7. Til dækning af udgifter til egne anskaffelser af inventar kan  

 godtgøres årligt 1.445,04 kr.
 § 8. Til dækning af udgifter til vedligeholdelse kan godtgøres årligt  

 798,34 kr.
 § 9. Til dækning af udgifter for at stille lokale til rådighed kan  

 godtgøres årligt 8.128,33 kr.
 Kapitel 3. Godtgørelse til andre præster, jf. § 2, stk. 2 og § 3.
 § 10. Til dækning af udgifter til elforbrug kan godtgøres årligt 490,77  

 kr.
 § 11. Til dækning af udgifter til varme kan godtgøres årligt 966,72 kr.
 § 12. Til dækning af udgifter til egne anskaffelser af inventar kan  

 godtgøres årligt 722,52 kr.
 § 13. Til dækning af udgifter til vedligeholdelse kan godtgøres årligt  

 266,71 kr.
 § 14. Til dækning af udgifter, der følger af at måtte disponere over en  

 del af eget hjem til tjenstlige formål, kan godtgøres årligt 671,20 kr.
 Kapitel 4. Regulering af godtgørelserne.
 § 15. De enkelte godtgørelser, jf. henholdsvis §§ 4-9 og §§ 10-14  

 reguleres årligt pr. 1. april med procenter fastsat af Finansministeriet.
 Stk. 2. Regulering af godtgørelsen i henhold til § 4 sker med en procent  

 svarende til udviklingen i lønnen på stedtillægsområde III, skalatrin 11 i  

 overenskomst mellem Finansministeriet og Kvindeligt arbejderforbund for  

 rengøringsassistenter m.fl. i statens tjeneste m.v.
 Stk. 3. Regulering af godtgørelsen i henhold til § 5 og § 10 sker på  

 grundlag af det i december i Statistiske Efterretninger offentliggjorte  

 forbrugerprisindeks for elektricitet.
 Stk. 4. Regulering af godtgørelsen i henhold til § 6 og § 11 sker med  

 samme procent, hvormed tjenestemænds betaling for varme i henhold til aftale  

 mellem finansministeren og tjenestemændenes centralorganisationer om fradrag  

 i tjenestemænds løn for naturalydelser reguleres.
 Stk. 5. Regulering af ydelse i henhold § 7 og § 12 sker på grundlag af  

 det i Statistiske Efterretninger offentliggjorte forbrugerprisindeks for  

 møbler i december.
 Stk. 6. Regulering af godtgørelsen i henhold til § 8, stk. 2 og § 13 sker  

 på grundlag af det i Statistiske Efterretninger i december offentliggjorte  

 forbrugerprisindeks for vedligeholdelse.
 Stk. 7. Regulering af godtgørelsen i henhold til § 9, stk. 1 og § 14 sker  

 med samme procent, hvormed tjenestemænds boligbidrag årligt forhøjes i  

 henhold til aftale mellem finansministeren og tjenestemændenes  

 centralorganisationer om boligbidrag for tjenesteboliger.
 Kapitel 5. Ikrafttræden m.v.
 § 16. Aftalen træder i kraft den 1. april 1989. I det omfang en  

 tjenestemand modtager en højere godtgørelse, end det hjemlet i foranstående  

 regler, vil den pågældende kunne bevare denne som en personlig ordning,  

 indtil den svarer til den godtgørelse, der vil kunne ydes den pågældende  

 efter foranstående regler.
 Stk. 2. Regulering af godtgørelserne sker første gang 1. april 1990. Den  

 beregnede godtgørelse afrundes efter forhøjelse til et med 12 deleligt  

 kronebeløb.
 § 17. Aftalen kan opsiges med 3 måneders varsel til en 1. april, dog  

 tidligst 1. april 1992.
København, den 24. april 1991 Den Danske Præsteforening Kjeld Holm Kirkeministeriet P.M.V.
 E.B.
