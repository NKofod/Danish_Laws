 I medfør af § 85, stk. 1, i lov nr. 453 af 10. juni 1997 om retssikkerhed  

 og administration på det sociale område, som senest ændret ved lov nr. 980 af  

 17. december 1997, fastsættes:
Kommunalbestyrelsen gennemfører forsøget § 1.  Kommunalbestyrelsen kan, jf. §§ 2 og 3, i denne  

 bekendtgørelse beslutte at gennemføre forsøg med forenklet krav til  

 dokumentation, jf. §§ 32 og 33 i Socialministeriets bekendtgørelse nr. 98 af  

 16. februar 1998 om kommunernes, amtskommunernes samt Københavns og  

 Frederiksberg Kommuners regnskabsaflæggelse og statsrefusion m.v. på visse  

 dele af det sociale område.
Forsøgets omfang § 2.  I sager, hvor kommunen skal tage hensyn til  

 ansøgerens økonomiske forhold for at tage stilling til, hvad der kan ydes i  

 hjælp, er det ikke nødvendigt, at der i sagen er kopi af de bilag, som  

 dokumenterer ansøgerens økonomiske situation.
Det er herved en forudsætning,  

 at sagsbehandleren har set den nødvendige dokumentation for de økonomiske  

 oplysninger, og at de økonomiske oplysninger er noteret i sagen.
 § 3.  I sager, jf. stk. 3 og 4, om hjælp til  

 enkeltydelser og løbende udgifter er det ikke nødvendigt, at der i sagen er  

 dokumentation (kvittering) for, hvorledes hjælpen er anvendt.
Stk. 2.  Det lempeligere krav i stk. 1 gælder inden for  

 en beløbsgrænse, som kommunalbestyrelsen fastsætter.
Beløbet kan dog højst  

 være på 3.000 kr. pr. udbetaling ved enkeltudgifter og højst på 1.000 kr. pr.  

 måned ved løbende ydelser.
Sagerne skal i øvrigt være dokumenteret på  

 sædvanlig vis, herunder med journalnotater.
 Stk. 3 .  Stk. 1 gælder for sager efter følgende  

 paragraffer i lov om aktiv socialpolitik:
 Stk. 4.  Stk. 1 gælder endvidere for:
 § 4.  Kommunalbestyrelsen kan efter en konkret  

 vurdering bestemme, at der i sager for enkeltpersoner uanset § 3 skal være  

 sædvanlig dokumentation.
Ikrafttræden, tilmelding og evaluering § 5.  Hvis kommunalbestyrelsen vælger at deltage i  

 forsøget med forenklet dokumentation, skal Socialministeriet og den kommunale  

 revision orienteres om beslutningen.
 Stk. 2.  Kommunalbestyrelsen skal efter anmodning give  

 oplysninger til Socialministeriet om sine erfaringer med forsøget.  

 Socialministeriet kan fastsætte, hvilke oplysninger kommunen skal give, og  

 bestemme i hvilken form kommunen skal rapportere om sine erfaringer.
 § 6.  Bekendtgørelsen træder i kraft den 1. juli 1998.  

 Forsøget kan tidligst starte den 1. juli 1998 og skal ophøre 31. december  

 1999.
