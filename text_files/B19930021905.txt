 I medfør af tekstanmærkning nr. 63 til § 16 i finanslov for finansåret  

 1993, fastsættes:
 § 1.  Til delvis dækning af Sundhedsstyrelsens  

 omkostninger i 1993 ved varetagelse af myndighedsopgaver efter lov nr. 279 af  

 6. juni 1984 indbetaler private apoteker et bidrag til staten, der for 1993  

 udgør 0,062% af apotekets samlede bruttoomsætning i månederne maj til og med  

 december 1993.
Stk. 2.  Ved indehaverskifte på apotek inden den 1. maj  

 1993 betaler den fratrædende apoteker ingen afgift.
Ved indehaverskifte i  

 løbet af perioden 1. maj til 31. december 1993 indbetaler den fratrædende  

 apoteker et bidrag, der svarer til 0,062% af omsætningen regnet fra den 1.  

 maj 1993 til tidspunktet for indehaverskiftet.
Den tiltrædende apoteker  

 indbetaler bidrag for den resterende del af året.
Stk. 3.  Det endelige gebyr opgøres samtidig med  

 indsendelse af årsregnskabet for det pågældende år.
Ved indehaverskifte i  

 løbet af perioden 1. maj til 31. december 1993 opgøres det endelige gebyr for  

 den forløbne periode i forbindelse med indsendelsen af årsregnskabet for den  

 pågældende driftsperiode.
 § 2.  Hvert sygehusapotek indbetaler et bidrag til  

 staten, der for 1993 udgør 10.000 kr.
 § 3.  Bidrag efter § 1, stk. 1, skal indbetales til  

 Sundhedsstyrelsen senest 1. februar 1994. Ved indehaverskifte i løbet af  

 perioden 1. maj til 31. december 1993 indbetales bidraget, jf. § 1, stk. 2,  

 til Sundhedsstyrelsen efter påkrav.
 Stk. 2.  Bidrag efter § 2 skal indbetales til  

 Sundhedsstyrelsen senest den 1. februar 1994.
 § 4.  Bekendtgørelsen træder i kraft den 1. maj 1993.
