Betænkning afgivet af Kommunaludvalget  

 den 11. maj 2000 Betænkning over Forslag til lov om Det Centrale  

 Personregister Udvalget har behandlet lovforslaget i nogle møder  

 og har herunder stillet spørgsmål til indenrigsministeren, som  

 denne har besvaret skriftligt.
Et af Retsudvalgets spørgsmål til  

 lovforslag nr.
L 147, lov om behandling af personoplysninger, og  

 justitsministerens svar herpå, uden de i svaret nævnte bilag, er  

 optrykt som bilag til betænkningen.
Endvidere afholdt udvalget onsdag den 1. marts 2000 en  

 høring om kommunernes adgang til kontrol kontra borgernes ret til  

 beskyttelse af privatlivet.
Temaet for høringen var balancen mellem  

 kommunernes legitime interesse i at kunne afsløre f.eks. socialt  

 bedrageri over for borgernes ret til beskyttelse af deres privatliv med  

 lovforslagets § 10, stk. 3, som omdrejningspunkt.
 Endelig har udvalget modtaget skriftlige og/eller mundtlige henvendelser  

 fra:
Brancheforeningen af Danske Distributionsvirksomheder, Danmarks Journalisthøjskole, F & P Forsikring og Pension, Hærens Konstabel- og Korporalforening og Lööf, Stefan.
 Der er af indenrigsministeren stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets,  

 Venstres, Det Konservative Folkepartis, Socialistisk Folkepartis,  

 Centrum-Demokraternes og Det Radikale Venstres medlemmer af udvalget)  

 lovforslaget til vedtagelse med de af indenrigsministeren stillede  

 ændringsforslag.
Et mindretal inden for flertallet (Socialistisk  

 Folkepartis medlemmer af udvalget) er tilfreds med, at det lykkedes at  

 overbevise regeringen om, at det var en fuldstændig uholdbar situation,  

 det danske samfund kunne ryge ud i, hvis man som nabo var forpligtet til at  

 vidne om en bestemt persons færden i relation til dennes  

 folkeregisteradresse.
Socialistisk Folkeparti finder, at man ville kunne  

 risikere et Stasi-lignende samfund, som ville blive helt uudholdeligt.
Med ministerens ændringsforslag til § 10  

 gøres der samtidig op med den måde, hvorpå man fra en del  

 kommuners side har fortolket forvaltningsloven.
Den har undertiden  

 været så kreativ grænsende til total opgivelse af enhver  

 form for hensyn til retssikkerheden, at socialministeren burde have grebet  

 ind.
 Med de bemærkninger, der her afgrænser  

 kommunernes ansvar over for almindelige retssikkerhedsprincipper, må  

 det forventes, at de kommuner, der er gået for vidt, tager deres  

 praksis op til fornyet overvejelse.
 Socialistisk Folkeparti er endvidere tilfreds med, at  

 uanset den videre adgang til markedsføring, der følger af  

 reglerne i direktivet om beskyttelse af personoplysninger, som nu  

 gennemføres i dansk ret, har regeringen accepteret, at der  

 indføres en mulighed for at spærre sin adresse for henvendelser  

 i markedsføringsøjemed.
 Et mindretal (Dansk Folkepartis medlem af udvalget)  

 vil redegøre for sin stilling ved lovforslagets 2. behandling.
Dansk Folkeparti er enig i, at der skal gøres en  

 betydelig indsats for at begrænse og bekæmpe socialt snyderi og  

 bedrageri.
Bedrageriet sker typisk ved, at personer, der reelt bor på  

 samme adresse, meddeler folkeregistret, at de er flyttet fra hinanden, med  

 den beregnede konsekvens, at indehaveren af forældremyndigheden kan  

 skumme flere tusinde kroner ekstra om måneden i forhøjede  

 sociale ydelser, børnetilskud og boligydelse og tilmed måske  

 få friplads i daginstitutioner.
Socialt bedrageri er umoralsk, usolidarisk og forkert, og  

 bedrageriet skønnes at have et mærkbart omfang, der hvert  

 år lænser de offentlige kasser for betydelige  

 millionbeløb.
Der er på denne baggrund intet forkert i, at  

 Folketinget vedtager en lovgivning, der skal forsøge at forhindre, at  

 reelle samboende personer ud fra økonomiske motiver opgiver forkerte  

 adresser til det offentlige med den konsekvens, at de sociale ydelser til  

 snyderen sættes i vejret på bekostning af alle andre,  

 hæderlige skatteborgere.
Dansk Folkeparti er specielt tilfreds med, at et  

 ændringsforslag fra ministeren har den virkning, at de oprindeligt  

 foreslåede bestemmelser i § 10, stk. 2 og 3, er ændret  

 væsentligt og således, at private personer, f.eks. den  

 pågældendes nabo, ikke har oplysningspligt og derfor heller ikke  

 kan straffes for at undlade at give oplysninger.
Den oprindelige formulering  

 om, at der til brug for sagen kunne optages forhør i retten, er med  

 den foreslåede ændring heldigvis udgået.
Herudover bevirker ændringsforslaget om »reklamebeskyttelse« en vis styrkelse i forhold til den  

 oprindeligt foreslåede tekst.
Det skal bemærkes, at Dansk  

 Folkeparti ikke vil kunne acceptere, at ministeren med lovens kapitel 10  

 får for vidtgående beføjelser til at videregive  

 oplysninger til private med den konsekvens, at sikkerheden omkring  

 CPR-nummeret slækkes.
 Et andet mindretal (Frihed 2000 s medlem af  

 udvalget) indstiller lovforslaget til forkastelse ved 3. behandling,  

 men vil stemme for de af indenrigsministeren stillede  

 ændringsforslag.
Ændringsforslag Af	indenrigsministeren, tiltrådt af et flertal  

(udvalget med undtagelse af Dansk Folkeparti):
Til § 6 1) I stk. 2 affattes 2. pkt. således:
» Til § 10 2) Stk. 2 og 3 affattes således:
» 1)	En nærmere redegørelse fra vedkommende selv om dennes  

 bopælsforhold.
 2)	En erklæring fra husejer eller lejer om, hvem der flytter til  

 eller fra dennes ejendom eller lejlighed, samt om, hvem der bor eller  

 opholder sig i ejendommen eller lejligheden.
 3)	Oplysninger fra Post Danmark, private tele- og forsyningsselskaber,  

 private boligselskaber og -foreninger, arbejdsløshedskasser,  

 fagforeninger og pengeinstitutter med henblik på at fastlægge  

 vedkommendes bopælsforhold.
Stk. 3. Kommunalbestyrelsen kan til brug for  

 undersøgelsen af en persons bopælsforhold indhente oplysninger i  

 elektronisk form fra andre offentlige myndigheder, herunder Post Danmark.  

 Oplysningerne kan indhentes som led i behandlingen af en enkelt sag eller som  

 led i en generel søgning til brug for kontrol.« Til § 24 3) I stk. 5 ændres »som den danske stat har beordret udsendt« til: »der er ansat i den danske stat og beordret«.
 4) I stk. 6 ændres »21 år« til:  

»18 år« .
Til § 29 5) Stk. 3 affattes således:
» Til § 30 6) I stk. 1 og 2 ændres »§ 29« til: »§ 29, stk. 1  

 og 2 «.
Til § 38 7) I stk. 2, nr. 4, ændres »om fritagelse fra reklamehenvendelser  

 efter« til: »af, at den pågældende  

 frabeder sig henvendelser, der sker i markedsføringsøjemed,  

 jf.« Til § 40 8) Efter stk. 3 indsættes som nye stykker:
» Stk. 5. Erhvervsdrivende har ret til fra  

 Indenrigsministeriet at få leveret en kopi af den i stk. 4 nævnte  

 fortegnelse mod betaling af et beløb til dækning af de  

 omkostninger, der er forbundet med videregivelsen.
Organisationer, der  

 varetager erhvervsdrivendes brancheinteresser, har på samme  

 vilkår ret til at få leveret den i stk. 4 nævnte  

 fortegnelse med henblik på videregivelse af fortegnelsen til  

 medlemsvirksomheder.
Fortegnelsen må ikke herudover videregives til  

 andre eller offentliggøres.« Til § 42 9) I stk. 2 indsættes efter nr. 3 som nyt nummer:
» Nr. 4-8 bliver herefter nr. 5-9.
Til § 57 10) I stk. 1, nr. 4, indsættes efter »§ 40, stk. 2 og 3,«: »§ 40, stk. 5, 3. pkt., «.
 11) Stk. 1, nr. 5, affattes således:
» Til bilag 1 12) I nr. 10 ændres »reklamebeskyttelse«  

 til: »markering af, at den  

 pågældende frabeder sig henvendelser, der sker i  

 markedsføringsøjemed«.
Bemærkninger Til nr. 1 Der er alene tale om en redaktionel ændring med  

 henblik på tydeliggørelse af bestemmelsens indhold.
Til nr. 2 De foreslåede bestemmelser i § 10, stk. 2 og 3,  

 indebærer, at der i forhold til de oprindeligt foreslåede § 10,  

 stk. 2 og 3, kun sker en begrænset udvidelse af andre privates pligt  

 til under strafansvar at bidrage med oplysninger til kommunen til belysning  

 af en persons rette bopæl.
Dette sker ved en udtrykkelig opregning af  

 de private m.v. (»positivliste«), der  

 er omfattet af oplysningspligten, jf. den foreslåede ny § 10, stk. 2.
Pligten for private til under strafansvar at give  

 oplysninger i bopælssager har hidtil kun omfattet den flyttende selv  

 samt hus- og logiværter, jf. §§ 5 og 6 i den gældende  

 folkeregistreringslov.
Denne pligt opretholdes med ændringsforslaget,  

 men pligten udvides til også at gælde Post Danmark, private tele-  

 og forsyningsselskaber, private boligselskaber og -foreninger,  

 arbejdsløshedskasser, fagforeninger og pengeinstitutter, jf. § 10,  

 stk. 2, nr. 3.
 Samtidig foreslås det i stk. 3, at oplysninger skal  

 kunne indhentes elektronisk fra offentlige myndigheder både som led i  

 behandlingen af en enkelt sag og som led i en generel søgning til brug  

 for kontrol, f.eks. samkøring af edb-registre.
 Ændringsforslaget er bl.a. baseret på de  

 synspunkter, der er fremkommet i forbindelse med Folketingets Kommunaludvalgs  

 høring den 1. marts 2000 om kommunernes adgang til kontrol kontra  

 borgernes ret til beskyttelse af privatlivet. Ændringsforslaget  

 imødekommer de behov for kontrolmuligheder, der i den forbindelse er  

 afdækket som nødvendige for, at kommunerne kan håndtere de  

 daglige problemer med forkerte adresseangivelser i relation til CPR-loven.  

 Ændringsforslaget skal således sikre en balance mellem legitime  

 kontrolhensyn på den ene side og beskyttelsen af den enkelte borgers  

 privatliv og personlige integritet   og dermed af retssikkerheden   på  

 den anden side.
Offentlige myndigheders pligt til at bidrage til oplysning  

 om en persons rette bopæl reguleres af forvaltningsloven.
Efter  

 forvaltningslovens § 28, stk. 3, har offentlige myndigheder, som er omfattet  

 af forvaltningsloven, pligt til at give kommunen oplysninger, der er  

 væsentlige for, at kommunen kan træffe afgørelse i en  

 bopælssag, når disse oplysninger ikke vedrører rent  

 private forhold, dvs. afslører særligt følsomme  

 oplysninger i forbindelse med pågældendes privatliv.
 Efter § 28, stk. 1, i forvaltningsloven må  

 oplysninger om enkeltpersoners rent private forhold, herunder oplysninger om  

 race, religion og hudfarve, om politiske, foreningsmæssige, seksuelle  

 og strafbare forhold samt oplysninger om helbredsforhold, væsentlige  

 sociale problemer og misbrug af nydelsesmidler og lignende, ikke videregives  

 til anden forvaltningsmyndighed.
De oplysninger, der kan belyse en bopælssag, kan  

 bl.a. være oplysning om, hvilken adresse den pågældende har  

 oplyst at bo på til andre af kommunens forvaltninger, f.eks.  

 socialforvaltning og skattevæsen, eller andre offentlige myndigheder.  

 Oplysninger tilvejebragt i f.eks. sociale sager med hjemmel i § 12 i lov om  

 retssikkerhed og administration på det sociale område vil  

 også i en del tilfælde kunne benyttes til belysning af en persons  

 bopælsforhold og dermed lægges til grund for registrering af  

 korrekt adresse i CPR.
Det skal understreges, at kontrol af oplysninger af  

 betydning på andre områder end folkeregistreringsområdet  

 må ske på grundlag af regler i lovgivningen inden for det  

 respektive forvaltningsområde.
 Kommunens forsyningsafdeling kan endvidere ofte give  

 oplysning om regningsadresse og om forbrug af f.eks. el, gas, vand og varme.  

 Oplysning om boligens størrelse, indretning og kvalitet set i forhold  

 til antallet af beboere er også væsentlige oplysninger i  

 bopælssager.
Endelig kan oplysning om en borgers eventuelle anmeldelse  

 af midlertidig eller vedvarende adresseændring til Post Danmark  

 være et værdifuldt bidrag til belysning af en borgers rette  

 bopæl i en konkret bopælssag.
Post Danmark er imidlertid ikke  

 omfattet af forvaltningsloven.
Derfor medtages Post Danmark udtrykkeligt i  

 ændringsforslaget til § 10, stk. 2, nr. 3, det vil sige, at Post  

 Danmark altid vil have en pligt til   på begæring   at udlevere  

 oplysning om den adresse, som personen har oplyst til Post Danmark,  

 også når den pågældende har bedt om  

 adressebeskyttelse over for Post Danmark.
Private har kun pligt til at bidrage med oplysninger i  

 bopælssager, i det omfang dette er fastlagt ved lov eller bestemmelser  

 fastsat med hjemmel i lovgivningen.
En sådan oplysningspligt har hidtil  

 kun omfattet den flyttende selv samt hus- og logiværter, jf. §§ 5 og 6  

 i den gældende folkeregistreringslov og  

 folkeregistreringsbekendtgørelsens § 15. Denne oplysningspligt for den  

 pågældende selv samt for hus- og logiværter opretholdes,  

 jf. ændringsforslaget til § 10, stk. 2, nr. 1 og 2.
De oplysninger, der kan belyse en bopælssag, kan  

 bl.a. være oplysninger om, hvilken adresse den pågældende  

 har oplyst til andre at bo på.
Det gælder oplysninger om den  

 adresse, som den pågældende har opgivet over for private tele- og  

 forsyningsvirksomheder, arbejdsløshedskasser, fagforeninger og  

 pengeinstitutter.
Det samlede forbrug af el, vand, varme, gas samt telefon  

 for en bestemt periode kan også tjene til at belyse sagen.
Tilsvarende  

 vil gælde oplysninger fra boligselskaber og -foreninger om, hvem der  

 står på lejekontrakten, og om dennes eventuelle bestemmelser om  

 det maksimalt tilladelige antal beboere i lejemålet.
 Dette er baggrunden for, at der foreslås  

 oplysningspligt i bopælssager for private tele- og forsyningsselskaber,  

 private boligselskaber og -foreninger, arbejdsløshedskasser,  

 fagforeninger og pengeinstitutter, jf. ændringsforslaget til § 10, stk.  

 2, nr. 3.
 Bestemmelsen i det nu foreslåede stk. 2 giver  

 derimod ikke private personer, f.eks. den pågældendes naboer,  

 oplysningspligt i bopælssager, og de kan derfor heller ikke straffes  

 for undladelse af at afgive sådanne oplysninger.
 Der er straf for de i § 10, stk. 2, nævnte private  

 m.v. for undladelse af at afgive oplysninger   for logiværter tillige  

 for at afgive urigtige oplysninger, jf. § 57, stk. 1, nr. 5, men der kan ikke  

   som oprindelig foreslået   optages forhør i retten, jf.  

 retsplejelovens § 1018.
Bestemmelsen om oplysningspligt skal administreres med  

 respekt for det forbud mod »selvinkriminering«,  

 som er nævnt i artikel 14, stk. 3, litra g, i FN's konvention om  

 borgerlige og politiske rettigheder.
Efter denne bestemmelse skal enhver ved  

 afgørelsen af en anklage mod ham for et strafbart forhold være  

 berettiget til ikke at blive tvunget til at vidne mod sig selv eller erkende  

 sin skyld.
Den europæiske menneskerettighedskonvention  

 indeholder ikke nogen tilsvarende udtrykkelig bestemmelse.
Der kan imidlertid  

 udledes et lignende forbud mod selvinkriminering, således som  

 konventionens artikel 6, stk. 1, om en retfærdig rettergang er blevet  

 fortolket i praksis.
Det følger heraf, at en person ikke under  

 strafansvar (eksempelvis efter § 57, stk. 1, nr. 5, ved at undlade at afgive  

 oplysninger) kan pålægges at give oplysninger, der vil kunne  

 udsætte den pågældende selv for straf (eksempelvis efter §  

 57, stk. 1, nr. 1, om ikke rettidigt at anmelde flytning), hvis vedkommende  

 på det tidspunkt er »tiltalt  

« (»charged«) i  

 konventionens forstand.
Den form for myndighedskontrol, der er omfattet af  

 bestemmelsen i stk. 2, sker for at kontrollere en persons bopælsforhold  

 uden for strafferetten, det vil sige uden, at der foreligger mistanke om en  

 konkret strafbar lovovertrædelse.
Der kan med hjemmel i bestemmelsen  

 indhentes en nærmere redegørelse fra personen selv om dennes  

 bopælsforhold i de situationer, hvor kommunen som led i det almindelige  

 tilsyn og kontrol undersøger, om en person er korrekt  

 bopælsregistreret.
Bestemmelsen kan derimod ikke anvendes til under  

 strafansvar efter § 57, stk. 1, nr. 5, at indhente oplysninger fra den  

 pågældende selv, hvis der på det tidspunkt, hvor  

 oplysningerne søges indhentet, er mistanke om, at denne har gjort sig  

 skyldig i et strafbart forhold i forbindelse med adresseregistreringen i CPR.  

 I så fald må fremskaffelsen af oplysninger i stedet ske i  

 overensstemmelse med retsplejelovens almindelige regler.
Hvis der er en  

 begrundet mistanke om, at der er sket en overtrædelse af  

 CPR-lovgivningen, skal kommunen derfor anmelde dette til politiet med henblik  

 på efterforskning af det anmeldte forhold.
Kommunernes behandling af en sag om en persons  

 bopælsforhold med henblik på at sikre korrekt registrering af  

 adressen i CPR skal   som i andre sager i forvaltningen   ske under  

 iagttagelse af forvaltningslovens regler og god forvaltningsskik, herunder  

 bl.a. vedrørende sagens tilstrækkelige belysning  

 (undersøgelsesprincippet), vejledning, aktindsigt, partshøring,  

 begrundelse, bekendtgørelse og klagevejledning.
Disse  

 retssikkerhedsgarantier bringes således i anvendelse over for borgerne,  

 når kommunen undersøger en formodning om, at de er  

 fejlregistreret i CPR.
Hvad særligt angår spørgsmålet om  

 politiets medvirken bemærkes, at fastlæggelsen af en borgers  

 bopælsforhold alene er en kommunal opgave.
Politiet medvirker ikke ved  

 løsningen af denne opgave.
Derimod vil kommunalbestyrelsen kunne  

 anmode politiet om bistand ved begrundet mistanke om overtrædelse af  

 CPR-loven.
 Det skal i øvrigt understreges, at det er den  

 enkelte kommunalbestyrelse, der selv vælger indhold og omfang af den  

 forebyggende og kontrollerende indsats i sager om borgernes  

 bopælsforhold inden for rammerne af forvaltningsloven, CPR-loven og  

 anden lovgivning.
Den foreslåede ny § 10, stk. 3, indebærer, at  

 oplysninger fra offentlige myndigheder, herunder Post Danmark, kan indhentes  

 elektronisk både som led i behandlingen af en enkelt sag og som led i  

 en generel søgning til brug for kontrol, f.eks. samkøring af  

 edb-registre.
Bestemmelsen er en parallel til en tilsvarende bestemmelse i §  

 12, stk. 4, i lov om retssikkerhed og administration på det sociale  

 område.
Til nr. 3 og 4 Ønsket med ændringsforslagene er at bringe  

 bestemmelserne i overensstemmelse med folketingsvalgloven, herunder at  

 undgå fortolkningstvivl.
Til nr. 5 Med ændringsforslaget sker en tilpasning af  

 bestemmelsen i CPR-lovforslagets § 29, stk. 3, til justitsministerens forslag  

 til lov om behandling af personoplysninger (L 147), som er fremsat den 9.  

 december 1999, for så vidt angår dette lovforslags bestemmelser i  

 § 36 om videregivelse af oplysninger til andre virksomheder til brug ved  

 markedsføring, samt justitsministerens forslag til lov om  

 ændring af lov om visse forbrugeraftaler, markedsføringsloven og  

 visse andre love (L 213), hvori bl.a. indgår bestemmelser om direkte  

 uanmodet markedsføring (ny § 6 a i markedsføringsloven), som  

 justitsministeren har fremsat den 1. marts 2000.
 Det forudsættes i de nævnte bestemmelser i  

 disse to lovforslag, at det skal være muligt for fysiske personer  

 gebyrfrit at få registreret i CPR, at de generelt ikke ønsker at  

 modtage henvendelser i markedsføringsøjemed.
Med denne registrering er det muligt for den  

 erhvervsdrivende at tjekke i CPR, om forbrugeren har frabedt sig henvendelser  

 i markedsføringsøjemed, hvilket efter § 36, stk. 2, i lov om  

 behandling af personoplysninger skal ske, inden virksomheden videregiver  

 generelle oplysninger om en forbruger til en anden virksomhed med henblik  

 på markedsføring eller anvender oplysningerne på vegne af  

 en anden virksomhed i dette øjemed.
Der henvises til § 36 og  

 bemærkningerne hertil i forslag til lov om behandling af  

 personoplysninger (L 147).
Det er samtidig muligt for den erhvervsdrivende at  

 foretage det tjek i CPR af, om forbrugeren har frabedt sig  

 reklamehenvendelser, som efter bestemmelserne i § 6 a, stk. 2 og 4, i  

 markedsføringsloven skal ske i forbindelse med direkte henvendelser i  

 markedsføringsøjemed.
Der henvises til den forslåede ny §  

 6 a og bemærkningerne hertil i forslag til lov om ændring af lov  

 om visse forbrugeraftaler, markedsføringsloven og visse andre love (L  

 213).
Til nr. 6 I forbindelse med den ændrede affattelse af § 29,  

 stk. 3, som følger af ændringsforslagets nr. 4, er det fundet,  

 at der ikke, som oprindelig foreslået med affattelsen af  

 CPR-lovforslaget § 30, stk. 1, også skal gives automatisk beskyttelse  

 mod henvendelser i markedsføringsøjemed til personer, der  

 får navne- og adressebeskyttelse, men at beskyttelsen mod henvendelser  

 i markedsføringsøjemed i alle tilfælde kun kan ske efter  

 særskilt anmodning fra den pågældende.
Til nr. 7 Der er tale om en konsekvensrettelse, jf.  

 ændringsforslag nr. 5.
Til nr. 8 Det forudsatte tjek i CPR efter § 36 i lov om behandling  

 af personoplysninger og den ny § 6 a i markedføringsloven af, om den  

 pågældende person har frabedt sig henvendelser i  

 markedsføringsøjemed, vil kunne ske i overensstemmelse med  

 bestemmelserne i CPR-lovforslagets kapitel 10 om Indenrigsministeriets  

 videregivelse af oplysninger til private.
 Med de foreslåede nye bestemmelser i § 40, stk. 4 og  

 5, får de erhvervsdrivende, som forudsat i den foreslåede ny § 6  

 a, stk. 2, i markedsføringsloven mulighed for selv at foretage tjekket  

 mod en fortegnelse, som Indenrigsministeriet en gang i kvartalet udarbejder  

 over personer, der har markering i CPR af, at de pågældende har  

 frabedt sig henvendelser i markedsføringsøjemed.
Indenrigsministeriet vil levere kopi af fortegnelsen til  

 de i stk. 5 nævnte erhvervsdrivende og organisationer med oplysning om  

 nuværende navn og adresse samt eventuel seneste tidligere adresse inden  

 for de seneste 3 år for samtlige personer, der efter § 29, stk. 3, har  

 en markering i CPR om, at de pågældende frabeder sig  

 henvendelser, der sker i markedsføringsøjemed.
Personer med  

 navne- og adressebeskyttelse efter § 28 medtages ikke på fortegnelsen.  

 Levering af kopi af fortegnelsen vil kunne ske på gængse  

 edb-medier, f.eks. papir, magnetbånd, kassettebånd, streamer,  

 disketter, cd-rom og filoverførsel.
For levering af en kopi af  

 fortegnelsen betales et beløb til dækning af de omkostninger,  

 der er forbundet med videregivelsen.
 Der henvises i øvrigt til bemærkningerne til  

 den ny § 6 a i markedsføringsloven.
Til nr. 9 Der er tale om en konsekvensrettelse, der sikrer, at en  

 erhvervsdrivendes kontrol af, om en person har frabedt sig henvendelser i  

 markedsføringsøjemed, også kan ske ved  

 enkeltforespørgsel til en kommune efter § 42, stk. 1 og 2, jf.  

 identifikationskravet i § 42, stk. 6, eller som elektronisk  

 enkeltforespørgsel til CPR, jf. § 39. Dette kan være aktuelt,  

 hvor en erhvervsdrivende i en konkret situation ønsker at rette  

 henvendelser i markedsføringsøjemed til nogle få  

 forbrugere.
Til nr. 10 Der er tale om en konsekvensrettelse, der sikrer, at  

 videregivelse af fortegnelsen, ud over hvad der er fastsat i stk. 5, eller  

 offentliggørelse af fortegnelsen strafbelægges.
Til nr. 11 Der er dels tale om en indføjelse i  

 straffebestemmelsen om, at logiværters strafansvar også  

 gælder ved afgivelse af forkerte oplysninger, dels om en rettelse af en  

 fejl, for så vidt angår henvisningen til § 13, stk. 4.
Til nr. 12 Der er tale om en konsekvensrettelse, jf.  

 ændringsforslag nr. 5.
Klaus Hækkerup (S) nfmd.  

  Erling Christensen (S)  Holger Graversen (S)  

  Karen J.
Klint (S)  Lars Kramer Mikkelsen (S)  

  Anni Svanholt (SF) Ebbe Kalnæs (CD)  

  Dorit Myltoft (RV)  Anne Baastrup (SF)  

  Else Winther Andersen (V)  

  Inge Dahl-Sørensen (V)  Harald Kjøller (V)  

 Birthe Rønn Hornbech (V)  

  Knud Erik Kirkegaard (KF) fmd.  

  Henning Grove (KF)  Birthe Skaarup (DF)  

  Thorkild B.
Fransgaard (FRI) Enhedslisten og Kristeligt Folkeparti havde ikke medlemmer  

 i udvalget.
Bilag Et af Retsudvalgets spørgsmål  

 vedrørende  L 147 og justitsministerens svar herpå optrykt  

 på foranledning af udvalget Spørgsmål nr. 14:
Ministeren bedes tilsende udvalget et oversigtsnotat over,  

 hvilke øvrige lovforslag som regeringen har fremsat eller agter at  

 fremsætte i indeværende folketingsår med  

 berøringspunkter til L 147. I notatet bedes det angivet, hvilke  

 paragraffer i alle de omhandlede lovforslag, der har sammenhæng med  

 hinanden, hvori denne sammenhæng består, og om disse  

 sammenhænge og berøringspunkter efter regeringens opfattelse  

 giver anledning til problemer.
Overvejer regeringen at stille  

 ændringsforslag til et eller flere af de omhandlede lovforslag og i  

 givet fald hvilke og hvorfor? Svar:
 Der henvises til vedlagte notat af 3. maj 2000 med  

 tilhørende bilag.
N O T A T om sammenhængen mellem forslag til lov om behandling af  

 personoplysninger og andre lovforslag <DOCUMENT_START> Folketingets Retsudvalg har anmodet Justitsministeriet om  

 at udarbejde et oversigtsnotat over lovforslag, som regeringen har fremsat  

 eller agter at fremsætte i indeværende folketingsår med  

 berøringsflader til forslag til lov om behandling af personoplysninger  

 (L 147).
 Notatet skal indeholde en angivelse af, hvilke paragraffer  

 i de omhandlede lovforslag der har sammenhæng med hinanden, hvori denne  

 sammenhæng består, og om disse sammenhænge og  

 berøringspunkter efter regeringens opfattelse giver anledning til  

 problemer.
 Endelig skal det oplyses, om regeringen agter at  

 fremsætte ændringsforslag til et eller flere af de omhandlede  

 lovforslag.
I dette notat behandles de rejste spørgsmål.  

 Under pkt. 2 gives en omtale af de lovforslag, som   i større eller  

 mindre grad   har berøringsflader til L 147. I den forbindelse  

 beskrives sammenhængen mellem de enkelte lovforslag og L 147, ligesom  

 det anføres, hvis de enkelte lovforslag har særlige indbyrdes  

 berøringsflader.
Under pkt. 3 gives der en særskilt  

 redegørelse for samspillet mellem de forskellige lovforslag for  

 så vidt angår spørgsmålet om virksomheders adgang  

 til at anvende (og videregive) personoplysninger i  

 markedsføringsøjemed.
Notatet sammenfattes under pkt. 4.
Langt de fleste af de lovforslag, som omtales i notatet,  

 er udarbejdet af andre ministerier end Justitsministeriet.
Notatets  

 beskrivelse af disse lovforslag bygger derfor i det væsentlige på  

 høringssvar, som Justitsministeriet   til brug for besvarelsen af  

 Retsudvalgets spørgsmål   har indhentet fra  

 ressortministerierne.
De nævnte høringssvar vedlægges til  

 orientering.
 Det tilføjes, at notatet alene omtaler lovforslag,  

 som på nuværende tidspunkt endnu ikke er vedtaget.
 I det følgende gennemgås de lovforslag, der  

 i større eller mindre omfang   har berøring til L 147.
 a) L 3: Forslag til lov om Det Centrale  

 Personregister.
 Formålet med lovforslaget er at sikre, at  

 borgerne får et personnummer, at CPR indeholder  

 grundlæggende oplysninger om enhver, der har et personnummer, at  

 enhver folkeregistreres på den adresse, hvor vedkommende faktisk bor  

 eller opholder sig, og at oplysninger i CPR på en  

 hensigtsmæssig måde kan videregives til offentlige myndigheder og  

 private med en berettiget interesse heri, jf. i det hele lovforslagets §  

 1.
 Lovforslaget har nær sammenhæng med reglerne i  

 L 147.
Det skyldes for det første, at bestemmelsen  

 i L 147 § 36 (om forbrugerens ret til at gøre indsigelse mod, at en  

 virksomhed videregiver generelle kundeoplysninger til andre virksomheder med  

 henblik på markedsføring) bygger på en forudsætning  

 om, at der i CPR etableres en ordning, hvorefter forbrugere kan frabede sig  

 henvendelser i markedsføringsøjemed.
Dette samspil beskrives  

 nærmere nedenfor under pkt. 3.
 Det skyldes for det andet, at en række  

 bestemmelser i CPR-lovforslaget henviser til reglerne i L 147. Det drejer sig  

 om følgende bestemmelser:
§ 31, hvorefter oplysninger i CPR og ældre  

 folkeregistermateriale kan videregives til en anden offentlig myndighed efter  

 reglerne i lov om behandling af personoplysninger; § 35, hvorefter indenrigsministeren   til brug i statistisk eller  

 videnskabeligt øjemed   fra CPR kan videregive oplysninger om eller  

 foretage adressering til en nærmere afgrænset kreds af personer  

 under den betingelse, at modtageren er berettiget til at behandle disse  

 oplysninger efter lov om behandling af personoplysninger; § 36, hvorefter indenrigsministeren   til brug i statistisk eller  

 videnskabeligt øjemed   kan give adgang til elektronisk søgning  

 og opslag i CPR under den betingelse, at modtageren er berettiget til at  

 behandle disse oplysninger efter lov om behandling af personoplysninger; § 37, hvorefter en kommunalbestyrelse   til brug i statistisk eller  

 videnskabeligt øjemed   kan beslutte at udlevere oplysninger, der ikke  

 er registreret i CPR, men som findes i ældre folkeregistermateriale i  

 kommunen, under den betingelse, at modtageren er berettiget til at behandle  

 disse oplysninger efter lov om behandling af personoplysninger; § 38, stk. 6, hvorefter det er en betingelse for udlevering af  

 nærmere angivne oplysninger til forskellige typer selskaber, at  

 modtageren efter lov om behandling af personoplysninger er berettiget til at  

 behandle oplysningerne, samt § 52, stk. 1, om tilfælde, hvor en offentlig myndighed   »i overensstemmelse med lov om  

 behandling af personoplysninger«  

 anvender personnumre som identifikation eller journalnummer.
CPR-lovforslaget har også en nær  

 sammenhæng med reglerne i det nedenfor omtalte lovforslag L 213 om  

 ændring af forbrugeraftaleloven, markedsføringsloven og visse  

 andre love.
Med sidstnævnte lovforslag foreslås nemlig indsat en  

 ny § 6 a i markedsføringsloven om uanmodet direkte  

 markedsføring.
Denne bestemmelse indeholder bl.a. regler om, at CPR  

 hvert kvartal udarbejder en fortegnelse over de forbrugere, der har frabedt  

 sig henvendelser i markedsføringsøjemed, ligesom den bygger  

 på den forudsætning, at en erhvervsdrivende kan tjekke direkte i  

 CPR, om forbrugeren har frabedt sig sådanne henvendelser.
 Samspillet mellem de to lovforslags regler om uanmodet  

 markedsføring beskrives nærmere nedenfor under pkt. 3.
 Indenrigsministeriet har i sit høringssvar oplyst,  

 at indenrigsministeren netop har fremsat ændringsforslag til  

 lovforslagets § 29, stk. 3, og § 40 (samt konsekvensrettelser heraf).
 De foreslåede bestemmelser har følgende  

 ordlyd:
[§ 29] » Stk. 5. Erhvervsdrivende har ret til fra  

 Indenrigsministeriet at få leveret en kopi af den i stk. 4 nævnte  

 fortegnelse mod betaling af et beløb til dækning af de  

 omkostninger, der er forbundet med videregivelsen.
Organisationer, der  

 varetager erhvervsdrivendes brancheinteresser, har på samme  

 vilkår ret til at få leveret den i stk. 4 nævnte  

 fortegnelse med henblik på videregivelse af fortegnelsen til  

 medlemsvirksomheder.
Fortegnelsen må ikke herudover videregives til  

 andre eller offentliggøres.
 I ændringsforslagets bemærkninger  

 anføres bl.a. følgende:
» Det forudsættes i de nævnte bestemmelser i  

 disse to lovforslag, at det skal være muligt for fysiske personer  

 gebyrfrit at få registreret i CPR, at de generelt ikke ønsker at  

 modtage henvendelser i markedsføringsøjemed.
Med denne registrering er det muligt for den  

 erhvervsdrivende at tjekke i CPR, om forbrugeren har frabedt sig henvendelser  

 i markedsføringsøjemed, som efter § 36, stk. 2,  i lov om  

 behandling af personoplysninger, skal ske inden virksomheden videregiver  

 generelle oplysninger om en forbruger til en anden virksomhed med henblik  

 på markedsføring eller anvender oplysningerne på vegne af  

 en anden virksomhed i dette øjemed.
Der henvises til § 36 og  

 bemærkningerne hertil i forslag nr.
L 147 til lov om behandling af  

 personoplysninger.
Det er samtidig muligt for den erhvervsdrivende at  

 foretage det tjek i CPR af, om forbrugeren har frabedt sig  

 reklamehenvendelser i markedsføringsøjemed.
Der henvises til  

 den forslåede ny § 6 a og bemærkningerne hertil i forslag nr.
L  

 213 til lov om ændring af lov om visse forbrugeraftaler,  

 markedsføringsloven og visse andre love.
 I forbindelse med den ændrede affattelse af § 29,  

 stk. 3, som følger af ændringsforslagets nr. 1, er det fundet,  

 at der ikke   som oprindeligt foreslået med affattelsen af  

 CPR-lovforslaget § 30, stk. 1 også skal gives automatisk beskyttelse  

 mod henvendelser i markedsføringsøjemed til personer med navne-  

 og adressebeskyttelse, at beskyttelsen mod henvendelser i  

 markedsføringsøjemed i alle tilfælde kun kan ske efter  

 særskilt anmodning fra den pågældende.
 b) L 31: Forslag til lov om Statstidende.
 Formålet med lovforslaget er navnlig at opnå  

 en mere tidssvarende udnyttelse af informationsteknologien i relation til  

 Statstidende, som i dag udkommer i trykt form.
Forskningsministeriet opretter efter lovforslaget en  

 database, som indeholder de meddelelser af forskellig art, der  

 offentliggøres via Statstidende.
Oplysningerne i databasen vil  

 fremover blive offentliggjort elektronisk og indtil videre i et trykt  

 Statstidende.
 Det fremgår af bemærkningerne til  

 lovforslaget, at lov om behandling af personoplysninger vil gælde i  

 relation til behandling, der foretages efter lov om Statstidende, medmindre  

 denne lov fastsætter særlige regler for behandling af  

 personoplysninger i forbindelse med driften af  Statstidende.
Der er i den forbindelse grund til at nævne  

 lovforslagets § 1, stk. 3, hvorefter »forskningsministeren fastsætter regler om opbygningen,  

 driften og brugen af Statstidende, herunder regler for de tekniske  

 sikkerhedskrav og krav til beskyttelse og bevaring af oplysninger i  

 systemet«.
Det fremgår af  

 bemærkningerne til lovforslaget, at de tekniske sikkerhedskrav som  

 minimum skal svare til de krav, som stilles til behandlingssikkerhed i L  

 147.
Også lovforslagets § 5, stk. 2, bør  

 nævnes i denne sammenhæng.
Bestemmelsen fastslår  

 følgende:
» Forskningsministeriet har i sit høringssvar oplyst,  

 at »der også i dette  

 tilfælde [er] tale om en skærpelse af beskyttelsesniveauet « i forhold til de generelle regler i L  

 147. Forskningsministeriet tilføjer i den forbindelse følgende  

 (side 2):
» Det kan endelig nævnes, at lovforslaget i § 5, stk.  

 3, og § 6, stk. 3, indeholder særlige regler om behandling af  

 personoplysninger, der har visse berøringsflader til reglerne om  

 behandling af personoplysninger i L 147 § 11 og i L 3 om Det Centrale  

 Personregister.
Lovforslagets § 5, stk. 3, bestemmer således, at  

 personnumre kun må »offentliggøres ved proklamaer i dødsboer, jf.  

 dog § 6, stk. 3 «.
Efter § 6, stk.  

 3, kan »masseudtræk af  

 oplysninger, som omfatter personnumre   alene ske i det omfang, anden  

 lovgivning tillader det og efter aftale med udgiveren af Statstidende.  

 Udgiveren fastsætter nærmere vilkår for modtagerens brug af  

 oplysningerne.« Det fremgår af bemærkningerne til lovforslaget  

 (side 13), at det ikke er »tanken  

 at udvide adgangen til brug af personnumre i Statstidende i forhold til den  

 nuværende praksis.
Det er i øvrigt heller ikke tanken at udvide  

 den generelle adgang til brug af personnumre i samfundet, således som  

 denne adgang forventes fastlagt ved lov om behandling af personoplysninger og  

 indenrigsministerens regler om Det Centrale Personregister.« Sammenfattende indeholder L 31 forskellige bestemmelser om  

 databeskyttelse, som har karakter af en specialregulering i forhold til L  

 147. Denne specialregulering har karakter af en »overbygning« på det  

 beskyttelsesniveau, som er fastlagt i L 147.
 c) L 63: Forslag til lov om visse betalingsmidler.
 Formålet med lovforslaget er bl.a. at skabe de  

 fornødne rammer for, at brugerne kan anvende betalingsmidler på  

 en sikker og velfungerende måde.
 Lovforslaget har begrænsede berøringsflader  

 til L 147. Det drejer navnlig sig om bestemmelserne i lovforslagets § 12,  

 stk. 1-3, der har følgende ordlyd:
» Stk. 2. Udstederen skal sikre, at brugerens  

 CPR-nummer på et betalingsmiddel ikke må kunne aflæses af  

 andre end udstederen.
Stk. 3. Der må kun ske behandling af  

 oplysninger om, hvor brugerne har anvendt deres betalingsmidler, og hvad de  

 har købt, når det 1) er nødvendigt til gennemførelse eller  

 korrektion af betalingstransaktioner eller andre funktioner, som udstederen  

 har knyttet til betalingsmidlet, 2) er nødvendigt til retshåndhævelse  

 eller for at hindre misbrug eller 3) er hjemlet ved anden lovgivning.
Stk. 4. Der må endvidere ske behandling af  

 oplysninger om, hvor brugerne har anvendt deres betalingsmidler,  

 når 1) det er nødvendigt for udstederens  

 rådgivning af en bruger med henblik på en hensigtsmæssig  

 anvendelse af betalingsmidler, og når de oplysninger, der frembringes,  

 alene angår, hvilke typer betalingsmidler brugeren foretager, eller 2) behandlingen er nødvendig for udstederens  

 tilpasning af betalingssystemer, således at disse er sikre, effektive  

 og tidssvarende, og der ikke frembringes oplysninger på  

 enkeltbrugerniveau.
 Bestemmelsen i § 12 regulerer alene adgangen til at  

 behandle oplysninger om, hvor et betalingsmiddel har været  

 anvendt, og hvad der er købt. § 12 regulerer til gengæld  

 udtømmende, i hvilket omfang en udsteder af et betalingsmiddel  

 må behandle   herunder registrere og videregive   disse oplysninger.
 I øvrigt fastslår bestemmelsen udtrykkeligt,  

 at lov om behandling af personoplysninger vil gælde for den behandling  

 af personoplysninger, der finder sted i forbindelse med brug af  

 betalingsmidler, med de ændringer, der følger af de  

 særlige regler i lov om visse betalingsmidler.
 Sammenfattende indeholder lovforslaget en særlig  

 regulering af en nærmere angiven form for behandling af  

 personoplysninger (behandling af oplysninger om, hvor brugerne har anvendt  

 deres betalingsmidler, og hvad de har købt).
 Om lovforslagets betydning for det særlige  

 spørgsmål om behandling af oplysninger i  

 markedsføringsøjemed henvises til pkt. 3 nedenfor.
 d) L 112: Forslag til lov om ændring af lov om  

 banker og sparekasser m.v.
 Baggrunden for lovforslaget er en rapport, som Udvalget om  

 den finansielle sektor efter år 2000 under Økonomiministeriet  

 fremlagde i september 1999. Rapporten indeholder en række anbefalinger  

 med henblik på at skabe gode generelle rammevilkår for den  

 finansielle sektor og herigennem bidrage til de nødvendige  

 strukturelle tilpasninger og en styrket konkurrence.
 Lovforslaget har visse berøringspunkter med  

 reglerne i L 147 og med reglerne i forslaget til lov om visse betalingsmidler  

 (L 63).
 Det drejer sig nærmere om lovforslagets, § 1, nr.  

 13, (forslaget til en ny § 53 a i bank- og sparekasseloven), der har  

 følgende indhold:
»53 a.
Bestyrelsesmedlemmer, medlemmer af  

 lokale bestyrelser og lignende, medlemmer af repræsentantskabet i en  

 bank eller andelskasse, revisorer og granskningsmænd samt deres  

 suppleanter, direktører og øvrige ansatte, må ikke  

 uberettiget videregive eller udnytte fortrolige oplysninger, som de under  

 udøvelsen af deres hverv er blevet bekendt med.
Tilsvarende  

 gælder bestyrelsesmedlemmer, medlemmer af repræsentantskabet,  

 revisorer og granskningsmænd samt deres suppleanter, direktører  

 og øvrige ansatte i finansielle holdingselskaber, jf. § 37 a, stk. 4,  

 og moderselskaber, jf. § 37 b, stk. 1.
 Stk. 2. Såfremt videregivelsen er  

 erhvervsmæssigt begrundet, kan sædvanlige oplysninger om  

 kundeforhold videregives til koncernvirksomheder, der er underlagt en  

 tavshedspligt som nævnt i stk. 1.
 Stk. 3. Oplysninger, der ikke vedrører rent  

 private forhold, kan videregives til pengeinstituttets moderselskab til brug  

 for styring af virksomheder i koncernen, jf. § 37 a, stk. 3, såfremt  

 moderselskabet er en finansiel virksomhed, jf. § 37 b, stk. 1.
Stk. 4. Oplysninger om rent private forhold må  

 kun videregives med kundens samtykke.
Ansatte i koncernforhold, der får  

 sådanne oplysninger, er underkastet den i stk. 1 nævnte  

 tavshedspligt.
 Stk. 5. Pengeinstituttet skal påse, at de  

 personer, der får kendskab til oplysningerne, er bekendt med deres  

 tavshedspligt.
Stk. 6. Pengeinstituttet skal udarbejde retningslinier  

 for, i hvilket omfang kundeoplysninger kan videregives.
Retningslinierne skal  

 være offentligt tilgængelige.« Økonomiministeriet har oplyst, at de nævnte  

 bestemmelser i forhold til gældende ret alene indeholder en  

 udvidelse (i § 53 a, stk. 3) af adgangen til at videregive kundeoplysninger  

 til finansielle virksomheders moderselskaber.
Det er en betingelse, at  

 videregivelsen er nødvendig som et led i risikostyringen af koncernens  

 virksomheder, hvilket ikke omfatter videregivelse til brug for  

 markedsføring eller kunderådgivning, og at videregivelsen ikke  

 vedrører oplysninger om kundens rent private forhold.
 Om sammenhængen mellem L 63, L 112 og L 147 oplyste  

 erhvervsministeren i besvarelsen af 28. april 2000 af spørgsmål  

 nr. 25 fra Folketingets Erhvervsudvalg (L 112- bilag 21) følgende:
» Om de nævnte lovforslags indbyrdes sammenhæng  

 med hensyn til spørgsmål om behandling af personoplysninger med  

 henblik på markedsføring henvises til pkt. 3 nedenfor.
 e) L 113: Forslag til lov om ændring af  

 realkreditloven (Koncernregler, omdannelsesregler m.v).
 Lovforslagets § 1, nr. 22, indeholder en bestemmelse, der  

 indholdsmæssigt svarer til den ovenfor nævnte bestemmelse i L  

 112, hvorfor der henvises hertil.
f) L 114: Forslag til lov om ændring af lov om  

 fondsmæglerselskaber, lov om investeringsforeninger og  

 specialforeninger og lov om ændring af lov om værdipapirhandel  

 m.v. og forskellige andre love (Koncernregler, adskillelse af kundemidler  

 m.v.) Lovforslagets § 1, nr. 13, indeholder en bestemmelse, der  

 indholdsmæssigt svarer til den ovenfor nævnte bestemmelse i L  

 112, hvorfor der henvises hertil.
g) L 115: Forslag til lov om ændring af lov om  

 forsikringsvirksomhed (Koncernregler, regnskabsår, administration af  

 livsforsikringsbestande m.v.) Lovforslagets § 1, nr. 24, indeholder en bestemmelse, der  

 indholdsmæssigt svarer til den ovenfor nævnte bestemmelse i L  

 112, hvorfor der henvises hertil.
 h) L 153: Forslag til lov om ændring af lov om  

 offentlige arkiver (arkivlovens registerbestemmelser).
 Formålet med lovforslaget er navnlig at  

 gennemføre direktivet om behandling af personoplysninger på  

 arkivområdet.
Lovforslaget indeholder for det første en  

 række bestemmelser om høring af Datatilsynet, når  

 kulturministeren fastsætter forskellige regler.
Det drejer sig for det  

 første om regler vedrørende opbevaring af arkivalier (forslaget  

 til en ny § 15 a). Det drejer også om regler vedrørende kortere  

 tilgængelighedsfrist for nærmere angivent materiale (forslaget  

 til en ny § 22, stk. 2). Og det drejer sig endelig om regler  

 vedrørende tilgængelighed (forslagene til nye § 24, stk. 7, §  

 27, 2. pkt., og § 31, stk. 2).
De nævnte bestemmelser skal ses i sammenhæng  

 med bestemmelsen i artikel 28, stk. 2, i direktivet om behandling af  

 personoplysninger.
Efter denne bestemmelse drager medlemsstaterne omsorg for,  

 at de nationale tilsynsmyndigheder høres ved udarbejdelsen af  

 administrative foranstaltninger eller retsforskrifter om beskyttelse af  

 personers rettigheder og frihedsrettigheder i forbindelse med behandling af  

 personoplysninger.
 Det bemærkes, at L 147 indeholder en tilsvarende  

 bestemmelse i lovforslagets § 57, hvorefter Datatilsynets udtalelse skal  

 indhentes ved udarbejdelse af bekendtgørelser m.v., der har betydning  

 for beskyttelsen af privatlivet i forbindelse med behandling af  

 oplysninger.
 Lovforslaget indeholder endvidere en bestemmelse om, at  

 tilladelse til benyttelse af dokumenter, som indeholder oplysninger om rent  

 private forhold, og som tidligere har været omfattet af lov om  

 behandling af personoplysninger eller i øvrigt stammer fra et  

 edb-register, der har været ført for den offentlige forvaltning,  

 kræver samtykke fra Datatilsynet (forslaget til en ny § 24, stk.  

 3).
 Endelig indeholder lovforslaget en bestemmelse om den  

 fremgangsmåde, der skal følges i forbindelse med anmodninger om  

 egen-acces over for et offentligt arkiv (forslaget til en ny § 32 a). Denne  

 bestemmelse fastsætter en anden procedure for behandlingen af  

 anmodninger om egen-acces end den, der følger af kapitel 9 i L 147,  

 men fraviger ikke L 147s regler om omfanget af den registrerede persons  

 indsigtsret.
Sammenfattende kan anføres, at  

 spørgsmålet om arkivmæssig anvendelse (behandling) af  

 personoplysninger afgøres efter arkivlovgivningens regler herom (og  

 ikke efter reglerne i lov om behandling af personoplysninger, kapitel 4). De  

 øvrige generelle regler i lov om behandling af personoplysninger  

 finder derimod anvendelse på arkivmæssig behandling af  

 personoplysninger, medmindre andet undtagelsesvist er fastsat i  

 arkivlovgivningen.
Dette indebærer bl.a., at de regler i lov om  

 behandling af personoplysninger, der vedrører anmeldelse til  

 Datatilsynet og registreredes rettigheder, i alt væsentligt finder  

 anvendelse.
 Lovforslag rejser på den baggrund efter  

 Justitsministeriets opfattelse ikke særlige spørgsmål i  

 forhold til L 147.
 i) L 160: Forslag til lov om  

 folkehøjskoler, efterskoler, husholdningsskoler og  

 håndarbejdsskoler (frie kostskoler).
 Lovforslaget vedrører frie kostskoler, som tilbyder  

 undervisning og samvær på kurser, hvis hovedsigte er folkelig  

 oplysning, og som er godkendt af ministeren til tilskud.
 Lovforslaget har kun begrænsede  

 berøringspunkter med L 147.
Det drejer sig for det første om  

 lovforslagets § 13, stk. 3, hvorefter eleverne skal oplyse personnummer og  

 dokumentation for statsborgerskab til skolen ved tilmeldingen.
Skolen skal  

 videregive disse oplysninger til brug for de offentlige myndigheder, som  

 udfører opgaver efter denne lov.
Det fremgår af bemærkningerne til  

 bestemmelsen, at der er tale om en sammenskrivning af to bestemmelser i den  

 gældende lov.
Det fremgår endvidere, at der   i overensstemmelse  

 med den hidtidige praksis   i lovforslaget indsættes hjemmel til at  

 indhente oplysning om elevernes personnummer til brug for administration af  

 tilskudsordningen og statistikbrug.
Det drejer sig for det andet om lovforslagets § 18,  

 stk. 4, der indeholder en bestemmelse om, at Undervisningsministeriet   til  

 brug for tilskudsberegningen   kan indhente de nødvendige oplysninger  

 efter ministeriets nærmere bestemmelse.
Til brug for meddelelse af  

 statslig støtte til elever på efterskoler har Styrelsen for  

 Statens Uddannelsesstøtte adgang til hos offentlige myndigheder at  

 indhente oplysninger om elevernes og deres forældres økonomiske  

 forhold, jf. forslagets § 31, stk. 3.
Efter begge de nævnte bestemmelser er der hjemmel  

 til, at undervisningsministeren kan fastsætte regler om, at  

 indhentelsen af oplysninger kan ske i elektronisk form.
Ifølge  

 bemærkningerne til § 31, stk. 3, er denne bestemmelse i  

 overensstemmelse med gældende lovs § 38, stk. 4.
 Sammenfattende indeholder L 160 bestemmelser, der  

 regulerer en særlig form for behandling af personoplysninger, navnlig  

 bestemmelser, der giver hjemmel til at indhente og videregive oplysninger om  

 elever og studerende til brug for administration af uddannelser.
 j) L 188: Forslag til lov om Danmarks Pædagogiske  

 Universitet.
 Danmarks Pædagogiske Universitet er en  

 sammenlægning af Danmarks Lærerhøjskole, Danmarks  

 Pædagogiske Institut og Danmarks Pædagoghøjskole.
 Lovforslaget har kun begrænsede  

 berøringsflader til L 147.
Med lovforslagets § 11, stk. 10, får  

 undervisningsministeren adgang til at indhente oplysninger fra universitetet  

 om uddannelserne, de studerende, udstyr, personale og universitetets drift  

 til brug for beregning af tilskud, gennemgang af årsregnskaber og  

 udarbejdelse af statistik.
Undervisningsministeren kan bestemme, at  

 sådanne oplysninger afleveres i elektronisk form.
 Den nævnte bestemmelse indeholder således en  

 særlig regulering af en nærmere angiven form for behandling af  

 personoplysninger, der ikke rejser særlige spørgsmål i  

 forhold til reglerne i L 147.
 k) L 189: Forslag til lov om støtte til  

 folkeoplysende voksenundervisning, frivilligt folkeoplysende foreningsarbejde  

 og Folkeuniversitetet (Folkeoplysningsloven).
 Lovforslaget har kun begrænsede  

 berøringsflader til L 147.
 Det drejer sig for det første om  

 lovforslagets § 33, stk. 5, der indeholder en bestemmelse om, at  

 kommunalbestyrelsen   til brug for oplysning om virksomhed efter loven   har  

 adgang til at indhente alle nødvendige oplysninger hos de enkelte  

 foreninger og tilskudsmodtagerne.
Det drejer sig for det andet om lovforslagets § 43,  

 stk. 5. Efter denne bestemmelse skal en forening, som modtager tilskud efter  

 kapitel 4 .... oplyse navn og adresse til kommunalbestyrelsen på de  

 deltagere, der indgår i tilskudsberegningen.
En forening skal desuden  

 for deltagere, der har hjemsted i en anden kommune, og som deltager i  

 undervisning og studiekredse, oplyse personnumre, når deltagerne  

 indgår i tilskudsberegningen.
Foreningen skal gøre deltagerne  

 opmærksomme på, at personnummeret vil blive videregivet til  

 kommunalbestyrelsen, herunder folkeoplysningsudvalget.
Som noget nyt kan  

 kommunalbestyrelsen godkende, at personer, der ikke har et dansk  

 personnummer, og som deltager i folkeoplysende virksomhed i andre kommuner,  

 kan indgå i tilskudsberegningen.
Der kan for det tredje henvises til lovforslagets §  

 44, stk. 6. Efter denne bestemmelse kan undervisningsministeren beslutte, at For det fjerde Endelig indeholder lovforslaget et femte  

 berøringspunkt til L 147, idet det i lovforslagets § 48, stk. 2,  

 foreslås, at folkeuniversitetsvirksomheden » er underlagt  

 forvaltningsloven, lov om offentlighed i forvaltning, lov om offentlige  

 myndigheders registre og lov om offentlige arkiver m.v.« Sammenfattende indeholder  

 lovforslaget en række bestemmelser, der regulerer en nærmere  

 angiven form for behandling af personoplysninger.
 l) L 202: Forslag til lov om ændring af lov om  

 strukturforanstaltninger vedrørende fiskerisektoren (Ændring af  

 EU-medfinansierede tilskudsordninger og ordninger for yngre fiskere).
 Lovforslaget har til formål at gennemføre  

 ændringer som følge af vedtagelsen af Rådets forordning om  

 de nærmere regler og betingelser for Fællesskabets  

 strukturforanstaltninger for fiskeriet og Rådets forordning om Det  

 Finansielle Instrument til Udvikling af Fiskeriet.
 Lovforslaget har kun begrænsede  

 berøringsflader til L 147. Det drejer sig om lovforslagets § 1, nr.  

 14, hvor følgende bestemmelse foreslås indsat i lovens § 14:
» I lovforslagets bemærkninger til bestemmelsen  

 henvises til den betænkning, som Folketingets Retsudvalg afgav i  

 forbindelse med behandlingen af lov nr. 346 af 6. juni 1991 om ændring  

 af lov om offentlige myndigheders registre.
Et flertal i Retsudvalget udtalte  

 i den forbindelse bl.a., at myndighederne i forbindelse med samkøring  

 i kontroløjemed skal have et klart og utvetydigt retsgrundlag at  

 arbejde på.
 I bemærkningerne anføres endvidere om  

 samspillet med reglerne i L 147 følgende (lovforslaget side 13):
» Fødevareministeriet er særligt  

 opmærksom på, at der i lovforslaget er fastsat særlige  

 regler om proceduren for visse former for samkøring.
En  

 forvaltningsmyndighed skal således f.eks. indhente udtalelse fra  

 Datatilsynet (som efter forslaget skal erstatte det nuværende  

 Registertilsyn) inden samkøring i kontroløjemed kan  

 iværksættes, jf. forslaget § 45, stk. 1. Endvidere vil  

 Datatilsynet efter forslagets § 43, stk. 2, nr. 3, i forbindelse med en  

 offentlig myndigheds anmeldelse af en samkøring have mulighed for at  

 vurdere lovligheden af en eventuel samkøring.
 Fødevareministeriet vil i forbindelse med  

 administrationen af den foreslåede bestemmelse nøje iagttage de  

 procedurer omkring samkøring af sammenstilling af oplysninger, som  

 måtte blive fastlagt i forbindelse med den endelige vedtagelse af L  

 147.
 Sammenfattende indeholder L 202 en særlig regulering  

 af en nærmere angiven form for behandling af personoplysninger  

 (indhentelse af oplysninger bl.a. med henblik på  

 registersamkøringer i kontroløjemed). Behandlingen vil i  

 øvrigt skulle ske i overensstemmelse med reglerne i L 147. L 202  

 rejser på den baggrund efter Justitsministeriets opfattelse ikke  

 særlige spørgsmål i forhold til L 147.
 m) L 213: Forslag til lov om ændring af lov om visse  

 forbrugeraftaler, markedsføringsloven og visse andre love  

 (Gennemførelse af EU-regler om fjernsalg, uanmodet  

 markedsføring m.v. og metoden til beregning af årlige  

 omkostninger i procent samt gennemførelse af protokoller om Domstolens  

 fortolkningskompetence vedrørende konventionen om, hvilken lov der  

 skal anvendes på kontraktlige forpligtelser.
 Lovforslaget tilsigter bl.a. at gennemføre  

 bestemmelserne om uanmodet markedsføring m.v. i direktiv 97/7/EF om  

 forbrugerbeskyttelse i forbindelse med aftaler vedrørende fjernsalg  

 (fjernsalgsdirektivet) og direktiv 97/66/EF om behandling af  

 personoplysninger og beskyttelse af privatlivets fred inden for telesektoren  

 (ISDN-direktivet).
Lovforslaget har nær sammenhæng med L 147 og L  

 3 (CPR-loven) for så vidt angår spørgsmålet om  

 behandling af personoplysninger i markedsføringsøjemed.
Der  

 henvises herom til pkt. 3 nedenfor.
 n) L 229: Forslag til lov om elektroniske signaturer.
Formålet med lovforslaget er navnlig at regulere  

 elektroniske signatur-produkter og såkaldte »nøglecentre«, hvorved forstås en fysisk eller juridisk person, der  

 udsteder en elektronisk attest, som bekræfter underskriverens  

 identitet.
Forslaget indeholder i den forbindelse bestemmelser, der  

 gennemfører direktiv 99/93/EF om en fællesskabsramme for  

 elektroniske signaturer.
 Lovforslaget indeholder enkelte supplerende bestemmelser  

 til de generelle databeskyttelsesregler i L 147.
Efter forslagets § 12   der gennemfører det  

 nævnte direktivs artikel 8   må et nøglecenter kun  

 indsamle personoplysninger i forbindelse med nøglecentervirksomheden  

 direkte fra den registrerede eller med den registreredes udtrykkelige  

 samtykke.
Registreringen må endvidere kun ske i det omfang, det er  

 nødvendigt for udstedelsen eller opretholdelsen af et certifikat.
 I bemærkningerne til bestemmelsen anføres om  

 samspillet med reglerne i L 147 følgende (lovforslaget, side 34):
» Reglerne i det fremsatte forslag til lov om behandling af  

 personoplysninger vil i øvrigt finde anvendelse med de afvigelser, som  

 følger af bestemmelsen.
Det bemærkes i den forbindelse også, at  

 bestemmelsen i § 12 gennemfører artikel 8 i det nævnte direktiv  

 99/93/EF om en fællesskabsramme for elektroniske signaturer.
Denne  

 bestemmelse fastslår udtrykkeligt, at nøglecentre  

 (certificeringsudbydere m.v.) skal opfylde kravene i direktivet om behandling  

 af personoplysninger.
 Det tilføjes, at bestemmelsen i § 12  

 indsnævrer adgangen for et nøglecenter til at behandle  

 personoplysninger i forhold til de generelle behandlingsregler i L 147.
 Om forholdet mellem L 229 og andre lovforslag med  

 databeskyttelsesretlige aspekter henvises til Forskningsministeriets  

 besvarelse af spørgsmål 2 til Folketingets Forskningsudvalg  

 vedrørende forslag til lov om elektroniske signaturer (L 229   bilag  

 3). Besvarelsen vedlægges til orientering.
 o) L 232: Forslag til lov om ændring af lov om  

 social service og lov om retssikkerhed og administration på det sociale  

 område (Styrkelse af den særlige støtte til børn og  

 unge og om dispensationsadgang ved nedsættelse af børn og  

 unge-udvalg).
 Formålet med lovforslaget er at sikre, at  

 støtte til børn og unge med særlige behov ydes til  

 barnets bedste og at understrege betydningen af en tidlig indsats og af  

 stabile anbringelsesforløb.
 Lovforslaget har kun begrænsede  

 berøringsflader til reglerne i L 147.
 Med lovforslagets § 1, nr. 3 og nr. 4, foreslås  

 følgende bestemmelser   som § 33 a og § 35, stk. 3 - indsat i lov om  

 social service:
» » Sammenfattende indeholder L 232 således en  

 særlig regulering af en nærmere angiven form for behandling af  

 personoplysninger, nemlig udveksling af oplysninger mellem offentlige  

 myndigheder m.v.
Disse regler supplerer bestemmelserne i § 8 i L 147 om  

 adgangen til at behandle, herunder videregive, oplysninger om  

 væsentlige sociale problemer.
 p) L 247: Forslag til lov om ændring af lov om  

 spillekasinoer.
 Formålet med lovforslaget er bl.a. at give kasinoer  

 mulighed for at udveksle oplysninger med andre spillekasinoer om, at personer  

 er fundet skyldige i falskspil m.v.
Den nævnte adgang til at videregive oplysninger vil  

   på grund af reglerne i direktivet om behandling af personoplysninger  

   ikke blive begrænset til forholdet mellem danske spillekasinoer, men  

 vil også gælde i forhold til spillekasinoer i andre EU-lande.
For  

 så vidt angår spørgsmålet om videregivelse til  

 spillekasinoer i andre lande end EU-lande, forudsættes det i  

 bemærkningerne til lovforslaget, at oplysningerne kun vil kunne  

 videregives, hvis de strenge betingelser herfor i § 27 i L 147 er opfyldt.  

 Der henvises til lovforslagets almindelige bemærkninger, side 6.
Sammenfattende kan det siges, at lovforslaget indeholder  

 en særregulering i forhold til L 147 med hensyn til adgangen til at  

 behandle, herunder registrere og videregive, oplysninger om en bestemt type  

 strafbare forhold.
Lovforslaget har ikke herudover særlige  

 berøringspunkter L 147, idet det bemærkes, at danske kasinoer  

 ved siden af reglerne i kasinoloven   også vil skulle overholde de  

 almindelige databeskyttelsesretlige regler i L 147.
 q) L 249: Forslag til lov om  

 specialpædagogisk støtte ved videregående uddannelser.
Lovforslaget er udtryk for etablering af sektoransvar i  

 Undervisningsministeriet for specialpædagogisk støtte ved  

 offentligt anerkendte SU-berettigende videregående uddannelser indtil  

 kandidatgrad og magisterkonferensgrad samt sidefagssupplering, der  

 henhører under Undervisningsministeriet.
Endvidere er  

 pædagogikum omfattet.
 Lovforslagets § 15 har følgende indhold:
» Stk. 2. Styrelsen kan til uddannelsesinstitutioner  

 videregive de oplysninger om dens studerende, der er nødvendige ved  

 varetagelsen af opgaver efter denne lov.« Det fremgår af  

 bemærkningerne til bestemmelsen at »indhentning af oplysninger vil ske  

 i overensstemmelse med forvaltningslovens bestemmelser om tavshedspligt og i  

 overensstemmelse med registerlovgivningen.
 r) L 250: Forslag til lov om  

 erhvervsrettet grunduddannelse og videregående uddannelse  

 (videreuddannelsessystemet) for voksne.
Undervisningsministeriet har oplyst, at det Denne bestemmelse, der  

 vedrører en særlig form for behandling af personoplysninger  

 (udarbejdelse af uddannelsesplaner) rejser ikke særlige  

 spørgsmål i forhold til L 147.
 s) L 252: Forslag til lov om forberedende  

 voksenundervisning (FVU-loven).
 Formålet med lovforslaget er at sikre, at voksne,  

 der ikke har tilstrækkelige færdigheder i at læse, skrive  

 og regne, har adgang til at blive undervist heri.
 Lovforslagets § 24 har følgende indhold:
» Sammenfattende indeholder  

 lovforslaget en særlig form for behandling af personoplysninger for et  

 nærmere angivent retsområde.
 t) L 254: Forslag til lov om statens  

 voksenuddannelsesstøtte (SVU).
 Formålet med lovforslaget er at skabe rammer for de  

 offentlige uddannelser på voksen- og efteruddannelsesområdet, som  

 sikrer, at voksne har adgang til at lære og udvikle kompetencer gennem  

 hele livet.
 Lovforslaget indeholder i § 20 en enkelt bestemmelse, der  

   i begrænset omfang   kan siges at have berøringsflader til L  

 147. Bestemmelsen har følgende indhold.:
» Stk. 2. Styrelsen kan til uddannelsesstederne og  

 arbejdsløshedskasserne videregive de oplysninger om den  

 uddannelsessøgende, der er nødvendige ved varetagelsen af  

 opgaver efter denne lov, jf. § 21, stk. 1.
Stk. 3. Undervisningsministeren kan fastsætte  

 regler om 1)	adgangen til at indhente oplysninger efter stk. 1 og kan herunder  

 fastsætte, hvilke oplysninger der skal gives i elektronisk form, 2)	administrationen, herunder om ansøgning, frister for  

 ansøgning, opbevaring af ansøgninger og breve m.v., tildeling,  

 udbetaling og tilbagebetaling af SVU, 3)	dokumentation for nedsat arbejdstid, 4)	dokumentation for deltagelse i undervisningen og 5)	at ansøgere og arbejdsgivere skal give alle oplysninger,  

 herunder personnumre, der er nødvendige for tildeling af SVU.« Sammenfattende indeholder L 254 en begrænset  

 særregulering af behandling af personoplysninger for et nærmere  

 afgrænset retsområde.
 u) L 268: Forslag til lov om gevinstgivende  

 spilleautomater.
 Lovforslaget har til formål at bekæmpe  

 det ulovlige spillemarked, at sikre større neutralitet i  

 beskatningen af spilleautomater, at begrænse ludomani, at  

 sikre udlodningsmidler til velgørende formål og at  

 undgå, at kasinoer rammes.
 Lovforslaget finder anvendelse på gevinstgivende  

 spilleautomater, der ikke er omfattet af lov om spillekasinoer.
 Der er kun begrænsede berøringsflader mellem  

 lovforslaget og L 147. Samspillet angår navnlig lovforslagets § 4, der  

 har følgende ordlyd:
» Sammenfattende indeholder L 268 en særlig regulering  

 af en nærmere angiven form for behandling af (bl.a.)  

 ikke-følsomme personoplysninger.
 3.1. Indledning.
 Til supplering af den generelle beskrivelse af  

 lovforslagene ovenfor under pkt. 2 skal der i det følgende gives en  

 kortere tværgående beskrivelse af lovforslagenes betydning for  

 spørgsmålet om, i hvilket omfang en virksomhed må anvende,  

 herunder videregive, personoplysninger i markedsføringsøjemed.
 Af særlig interesse er for det første  

 samspillet mellem på den ene side reglerne i L 3 (CPR) og på den  

 anden side reglerne i L 147 og L 213, jf. herom nedenfor under pkt. 3.2.
 Herudover skal for det andet omtales samspillet  

 mellem på den ene side reglerne i L 63 om visse betalingsmidler og L  

 112 om banker og sparekasser og på den anden side de generelle regler  

 herom i L 147 § 6, stk. 2-4, og § 36 og i L 213.
Dette samspil er nærmere beskrevet i  

 Erhvervsministeriets notat af 2. maj 2000 om forskellige  

 spørgsmål vedrørende adgangen for en udsteder af et  

 betalingsmiddel til at behandle personoplysninger.
Notatet, der er sendt til  

 Folketingets Erhvervsudvalg, vedlægges til orientering.
I det  

 følgende gives derfor   under pkt. 3.3   kun en kortere oversigt, idet  

 der i øvrigt henvises til det omtalte notat.
 3.2. Samspillet mellem L 3, L 147 og L 213.
a) Efter § 5, stk. 2, i forslaget til lov om behandling af  

 personoplysninger skal indsamling af oplysninger ske til udtrykkeligt angivne  

 og saglige formål.
Oplysningerne må herefter ikke   medmindre den  

 registrerede giver sit samtykke hertil   undergives en behandling, der er  

 uforenelig med disse formål.
Bestemmelsen fastslår det  

 såkaldte formålsbestemthedsprincip  

 (finalité-princippet).
 Ønsker en virksomhed selv at anvende  

 oplysninger om en forbruger med henblik på markedsføring   og er  

 princippet om formålsbestemthed i lovforslagets § 5 ikke til hinder  

 herfor   skal virksomheden følge den fremgangsmåde, der er  

 beskrevet i § 2 i L 213, altså forslaget til en ny § 6 a i  

 markedsføringsloven.
 Det indebærer bl.a., at virksomheden ikke må  

 rette henvendelse til en bestemt fysisk person ved brug af andre midler til  

 fjernkommunikation end e-post, automatisk opkaldssystem eller telefax med  

 henblik på afsætning af varer m.m., hvis den  

 pågældende over for virksomheden har frabedt sig dette.
Det indebærer f.eks. også, at virksomheden  

 skal tjekke, om forbrugeren står på en fortegnelse (en  

 såkaldt Robinson-liste), som udarbejdes af CPR over personer, der i CPR  

 har fået markeret, at de ikke ønsker direkte  

 markedsføring.
I bekræftende fald må virksomheden ikke  

 foretage markedsføring over for den pågældende.
Med de fremsatte ændringsforslag til L 3 skabes der  

   med forslaget til en ny § 29, stk. 3   mulighed for, at enhver kan få  

 registreret i CPR, at vedkommende frabeder sig henvendelser, der sker i  

 markedsføringsøjemed.
Og den forudsatte adgang for en  

 erhvervsdrivende til at tjekke i CPR etableres hermed.
 Der skabes også   i forslaget til en ny § 40, stk.  

 4-5   hjemmel til, at Indenrigsministeriet udarbejder den fortegnelse, som er  

 forudsat i den foreslåede bestemmelse i markedsføringslovens § 6  

 a, og som den erhvervsdrivende skal undersøge, inden vedkommende  

 påbegynder uanmodet markedsføring over for en forbruger.
 b) Virksomheden skal også iagttage bestemmelsen om  

 formålsbestemthed i L 147 § 5, såfremt vedkommende ønsker  

 at videregive oplysninger om en forbruger til en anden virksomhed.
 Virksomheden skal herudover opfylde følgende to  

 betingelser:
For det første skal behandlingsreglerne i L  

 147 § 6, stk. 2-4, om videregivelse i markedsføringsøjemed  

 være opfyldt.
Efter disse bestemmelser kræver videregivelse i  

 markedsføringsøjemed udtrykkeligt samtykke fra forbrugeren,  

 medmindre der er tale om generelle kundeoplysninger, som danner grundlag for  

 inddeling i kundekategorier.
Selv om der er tale om generelle kundeoplysninger   som  

 virksomheden således efter § 6, stk. 2-4, kan videregive oplysningerne  

 uden forbrugerens udtrykkelige samtykke   må videregivelse for det  

 andet kun ske, hvis forbrugeren ikke har gjort indsigelse imod det.
Der  

 henvises nærmere til L 147 § 36.
Denne bestemmelse fastslår bl.a., at virksomheden  

 (den dataansvarlige) skal undersøge i CPR, om kunden (forbrugeren) har  

 frabedt sig henvendelser i markedsføringsøjemed.
Er det ikke  

 tilfældet, skal virksomheden tydeligt og på en let  

 forståelig måde oplyse kunden om retten til at gøre  

 indsigelse mod videregivelsen.
Kunden skal samtidig gives adgang til på  

 en nem måde inden for to uger at gøre sådan indsigelse, og  

 oplysningerne må ikke videregives, inden denne frist er udløbet.
 Med det omtalte ændringsforslag til L 3 (forslaget  

 til en ny § 29, stk. 3) etableres den i L 147 forudsatte ordning, hvorefter  

 enhver i CPR kan få indsat en markering om, at den  

 pågældende frabeder sig henvendelser i  

 markedsføringsøjemed.
 3.3. Samspillet mellem L 63, L 112, L 147 og L 213.
a) I relation til L 63 har alene lovforslagets § 12  

 betydning for det omhandlede spørgsmål om markedsføring.  

 Denne bestemmelse regulerer   som anført ovenfor under pkt. 2  

 adgangen for udstederen af et betalingsmiddel til at behandle oplysninger  

 om, hvor et betalingsmiddel har været anvendt, og hvad  

 der er købt.
Bestemmelsen regulerer til gengæld  

 udtømmende, i hvilket omfang en udsteder af et betalingsmiddel  

 må behandle   herunder registrere og videregive   disse oplysninger.
Og  

 det følger modsætningsvis af § 12, at disse oplysninger ikke  

 må anvendes eller videregives med henblik på  

 markedsføring.
 Hvis en udsteder af et betalingsmiddel vil videregive  

 andre personoplysninger end de i § 12 nævnte med henblik på  

 markedsføring, vil berettigelsen heraf skulle vurderes ud fra reglerne  

 om markedsføring i L 147 § 6, stk. 2-4, og § 36. Hvis udstederen af  

 betalingsmidlet er et pengeinstitut vil pengeinstituttet herudover skulle  

 overholde bestemmelserne i L 112, jf. herom nedenfor.
b) Efter den foreslåede bestemmelse i bank- og  

 sparekasselovens § 53 a, stk. 1, må der ikke uberettiget  

videregives fortrolige oplysninger.
Det gælder også  

 oplysninger, som pengeinstituttet har indsamlet hos f.eks. indehaveren af et  

 betalingsmiddel i forbindelse med udstedelsen af betalingsmidlet.
 Efter bestemmelsens stk. 2, kan et pengeinstitut dog  

 videregive sædvanlige oplysninger om kundeforhold til  

 koncernvirksomheder, der er underlagt tavshedspligt som nævnt i  

 bestemmelsens stk. 1, såfremt dette er erhvervsmæssigt begrundet.
De foreslåede bestemmelser i bank- og  

 sparekasselovens § 53 a bygger   i lighed med den nugældende lovs § 54  

   på den forudsætning, at et pengeinstitut alene kan videregive  

 fortrolige kundeoplysninger, såfremt både betingelserne i  

 bank- og sparekasselovens § 53 a og registerlovgivningen m.v. er  

 opfyldt.
Det gælder, uanset om videregivelsen skal ske til  

 koncernforbundne virksomheder eller til virksomheder uden for koncernen.
Hverken den foreslåede bestemmelse i § 53 a eller  

 andre bestemmelser i bank- og sparekasseloven regulerer adgangen for et  

 pengeinstitut til selv at anvende oplysninger, som pengeinstituttet i  

 forbindelse med udstedelsen af et betalingsmiddel har indsamlet hos  

 indehaveren af betalingsmidlet, til at foretage markedsføring over for  

 den pågældende.
Om en sådan anvendelse af oplysningerne er  

 lovlig, må derfor afgøres efter anden lovgivning, herunder  

 navnlig reglerne i forslaget til lov om behandling af personoplysninger og  

 markedsføringsloven.
 Der henvises i det hele til Økonomiministeriets  

 besvarelse af 28. april 2000 af spørgsmål nr. 25-30 fra  

 Folketingets Erhvervsudvalg, der vedlægges til orientering.
 Sammenfattende kan det anføres, at den  

 problemstilling, som Retsudvalgets spørgsmål vedrører,  

 navnlig har angået forholdet mellem L 3, L 147 og L 213.  

 Problemstillingen har nærmere vedrørt spørgsmålet  

 om etablering af en ordning, hvorefter forbrugeren ved en markering i CPR kan  

 gøre indsigelse mod uanmodet direkte markedsføring og mod, at  

 generelle kundeoplysninger om vedkommende kan videregives til andre  

 virksomheder med henblik på markedsføring.
 Herudover er der en række lovforslag, som   i mindre  

 grad   har berøringspunkter med L 147. Disse lovforslag indeholder  

 på afgrænsede områder en specialregulering af  

 spørgsmålet om behandling af personoplysninger i forhold til L  

 147.
 Efter Justitsministeriets opfattelse udestår der  

 ikke længere spørgsmål af væsentlig betydning med  

 hensyn til de omtalte lovforslags indbyrdes sammenhæng.
