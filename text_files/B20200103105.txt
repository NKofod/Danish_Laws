Bekendtgørelse om Klimarådets klimadialogforum I medfør af § 12, stk. 5, i lov nr. 965 af 26. juni 2020 om klima fastsættes:
 § 1. Klimarådet etablerer et klimadialogforum, som skal bistå Klimarådet i deres arbejde, jf. lov om klima § 12, stk. 1.
 § 2. Følgende organisationer og institutioner kan indstille medlemmer til klimadialogforummet:
1) 1 medlem indstilles af Arbejderbevægelsens Erhvervsråd, 2) 1 medlem indstilles af Brancheforeningen Dansk Luftfart, 3) 1 medlem indstilles af CEPOS, 4) 1 medlem indstilles af CO-industri, 5) 1 medlem indstilles af CONCITO, 6) 1 medlem indstilles af Danmarks Naturfredningsforening, 7) 1 medlem indstilles af Dansk Byggeri, 8) 1 medlem indstilles af Dansk Elbil Alliance, 9) 1 medlem indstilles af Dansk Energi, 10) 1 medlem indstilles af Dansk Erhverv, 11) 1 medlem indstilles af Dansk Fjernvarme, 12) 1 medlem indstilles af Dansk Industri, 13) 1 medlem indstilles af Dansk Miljøteknologi, 14) 1 medlem indstilles af Danske Rederier, 15) 1 medlem indstilles af Danske Regioner, 16) 1 medlem indstilles af Drivkraft Danmark, 17) 1 medlem indstilles af FDM, 18) 1 medlem indstilles af FH  Fagbevægelsens Hovedorganisation, 19) 1 medlem indstilles af Finans Danmark, 20) 1 medlem indstilles af Forbrugerrådet Tænk, 21) 1 medlem indstilles af Globalt Fokus, 22) 1 medlem indstilles af Greenpeace, 23) 1 medlem indstilles af IDA, 24) 1 medlem indstilles af Kommunernes Landsforening, 25) 1 medlem indstilles af Landbrug og Fødevarer, 26) 1 medlem indstilles af Ledernes Hovedorganisation, 27) 1 medlem indstilles af SYNERGI, 28) 1 medlem indstilles af Rådet for Grøn Omstilling, 29) 1 medlem indstilles af Ungeklimarådet, 30) 1 medlem indstilles af Vedvarende Energi, 31) 1 medlem indstilles af Wind Denmark, 32) 1 medlem indstilles af WWF Verdensnaturfonden, 33) 1 medlem indstilles af Økologisk Landsforening, 34) 1 medlem indstilles af 350 Klimabevægelsen, 35) 1 medlem indstilles af 92-gruppen, 36) 1 medlem indstilles af Klima-, Energi- og Forsyningsministeriet, 37) 1 medlem indstilles af Finansministeriet, 38) 1 medlem indstilles af Miljø- og Fødevareministeriet, 39) 1 medlem indstilles af Transport- og Boligministeriet, og 40) 1 medlem indstilles af Skatteministeriet.
 Stk. 2. Medlemmerne af Klimarådets dialogforum udnævnes af Klimarådet for indtil 3 år ad gangen, jf. lov om klima § 12, stk. 2.
 § 3. Bekendtgørelsen træder i kraft den 1. juli 2020.
