 I medfør af § 38b, § 45, og § 61 i lovbekendtgørelse nr. 566 af 15. august  

 1989 om kemiske stoffer og produkter, som ændret ved lov nr. 1067 af 23.  

 december 1992, fastsættes:
Område § 1.  Denne bekendtgørelse gælder for erhvervsmæssig  

 anvendelse af godkendelsespligtige kemiske bekæmpelsesmidler til beskyttelse,  

 bekæmpelse og regulering af plantevækst, herunder statens, amtskommunernes og  

 kommunernes anvendelse af sådanne bekæmpelsesmidler.
 § 2.  Bekendtgørelsen berører ikke bestemmelser i  

 anden lovgivning om anvendelse af bekæmpelsesmidler.
Personer § 3.  Erhvervsmæssig anvendelse af bekæmpelsesmidler,  

 jf. § 1, må efter den 1. april 1993 kun foretages af de nedennævnte personer,  

 hvis de er i besiddelse af et sprøjtecertifikat:
Stk. 2.  Personer, der kan dokumentere, at de har  

 gennemført et undervisningsforløb, hvis indhold og krav mindst svarer til  

 kravene til opnåelse af et sprøjtecertifikat, er undtaget fra at skulle opnå  

 sprøjtecertifikat.
Oversigt over uddannelser og kurser fremgår af bilag 1.
 § 4.  Erhvervsmæssig anvendelse af bekæmpelsesmidler,  

 jf. § 1, må efter den tidsplan, der er opgjort i bilag 2, kun foretages af de  

 nedennævnte personer, hvis de er i besiddelse af et sprøjtebevis:
Stk. 2.  Personer, der har opnået sprøjtecertifikat  

 eller kan dokumentere, at de har gennemført et undervisningsforløb, hvis  

 indhold og krav mindst svarer til kravene til opnåelse af et  

 sprøjtecertifikat, eller andet kursus, hvis indhold og krav mindst svarer til  

 kravene til opnåelse af sprøjtebevis, er undtaget fra at skulle opnå  

 sprøjtebevis.
Oversigt over uddannelser og kurser fremgår af bilag 1 og  

 kravene til kurser, der fritager fra krav om opnåelse af sprøjtebevis fremgår  

 af bilag 3.
 § 5.  Reglerne i § 3 og § 4 gælder ikke elever, der  

 som led i deres uddannelse udfører bekæmpelse under arbejdsgivers  

 instruktion.
 Stk. 2.  Elever må kun udføre bekæmpelse, hvis de  

 modtager instruktion af en person, der er i besiddelse af et  

 sprøjtecertifikat, jf. § 3, eller sprøjtebevis, jf. § 4.
Sprøjtecertifikat § 6.  Kursus til opnåelse af et sprøjtecertifikat, jf.  

 § 3, afholdes af AMU-Centre, erhvervsskoler med jordbrugsafdeling,  

 landbrugsskoler, Skovskolen og andre tilsvarende uddannelsesinstitutioner.  

 Kursets hovedelementer samt varighed fremgår af bilag 4 til denne  

 bekendtgørelse.
 § 7.  De i § 6 nævnte skoler udsteder  

 sprøjtecertifikater på basis af aflæggelse af prøve, jf. bilag 4 til denne  

 bekendtgørelse.
Sprøjtebevis § 8.  Kursus til opnåelse af et sprøjtebevis, jf. § 4,  

 afholdes af AMU-Centre, erhvervsskoler med jordbrugsafdeling,  

 landbrugsskoler, Skovskolen og andre tilsvarende uddannelsesinstitutioner,  

 samt organisationer eller institutioner, der kan opnå tilskud til  

 undervisning fra Undervisningsministeriet, Arbejdsministeriet eller  

 Landbrugsministeriet.
Kursets hovedelementer samt varighed fremgår af bilag 5  

 til denne bekendtgørelse.
 § 9.  De i § 8 nævnte skoler udsteder sprøjtebeviser  

 efter, at kursus er gennemført, jf. bilag 5 til denne bekendtgørelse.
Fællesbestemmelser og tilsyn § 10.  Miljøstyrelsen kan efter forhandling med  

 Undervisningsministeriet, Landbrugsministeriet og Arbejdsministeriet ændre  

 bilag 1, 3, 4 og 5.
 § 11.  Tilsyn med overholdelse af kapitel 2 udøves af  

 kommunalbestyrelsen, jf. lovens § 46, og kan ske ved stikprøvekontrol.
Straf § 12.  Medmindre højere straf er forskyldt efter den  

 øvrige lovgivning, straffes med bøde den, der overtræder § 3 eller § 4.
§ 13.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Er overtrædelsen begået af staten, en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges staten, kommunen eller det kommunale fællesskab bødeansvar.
Ikrafttræden § 14.  Bekendtgørelsen træder i kraft den 21. juni  

 1993. Samtidig ophæves bekendtgørelse nr. 731 af 5. november 1990 om  

 undervisning for erhvervsmæssige brugere af bekæmpelsesmidler, som ændret ved  

 bekendtgørelse nr. 650 af 18. september 1991.
Miljøministeriet, den 24. maj 1993 Svend Auken / Hans Jurgen Stehr Bilag 1 Kurser, der fritager fra kravet om at skulle opnå sprøjtecertifikat  

 eller sprøjtebevis, jf. § 3 og § 4 AMU-kurser:
Plantebeskyttelse i landbruget, trin 1 Plantebeskyttelse i gartneri, friland Plantebeskyttelse i gartneri, væksthuse Kursus fra landbrugsskoler:
Sprøjtecertifikat kursus Landbrugsuddannelse med opnået sprøjtecertifikat Landbrugstekniker Lærlinge- og EFG-uddannelser:
Jordbrugsmaskinfører Skovbrug Væksthusgartner Frilandsgartner Planteskolegartner Frugt- og bæravler Anlægsgartner Kursus fra gartnerskoler:
Gartneritekniker Uddannelse fra Skovskolen:
Skovteknikeruddannelse Ovennævnte kurser skal være gennemført efter den 1. januar 1985 og inden  

 1. juni 1991 Uddannelser fra Den Kgl.
Veterinær- og Landbohøjskole:
Agronomuddannelse Hortonomuddannelse Skovbrugsuddannelse Personer med uddannelse fra Den Kgl.
Veterinær- og Landbohøjskole er dog  

 ikke fritaget fra aflæggelse af prøve.
Bilag 2 Tidsplan for hvornår kursus skal være gennemført for personer omfattet  

 af § 4 1 . Personer, der er omfattet af § 4, stk. 1, nr. 1 skal efter  

 nedenstående frister erhverve sprøjtebevis.
 2. Personer omfattet af § 4, stk. 1, nr. 2 skal senest  

 den 31. december 1994 have opnået sprøjtebevis.
 3. Personer omfattet af § 4, stk. 1, nr. 3 skal senest  

 den 1. april 1996 have opnået sprøjtebevis.
Bilag 3 Krav til kurser, der fritager fra kravet om at skulle opnå  

 sprøjtebevis, jf. § 4 1. Kurset skal være gennemført efter den 1. januar  

 1985 og inden den 21. juni 1993.
 2. Der skal i forbindelse med afslutningen af kurset  

 være udstedt bevis for gennemførelsen af kurset.
 3. Det skal af kursusbeviset fremgå, at indholdet  

 mindst svarer til de krav, der er fastsat i denne bekendtgørelses bilag 5.
Bilag 4 Sprøjtecertifikat Undervisningen skal indeholde følgende hovedelementer:
 1. Kemikaliekendskab: fareklasser, R- og S-sætninger,  

 forgiftningssymptomer, førstehjælp, opbevaring, bortskaffelse af rester og  

 tom emballage.
 2. Sprøjtekendskab: sprøjtetyper, sprøjtens opbygning, funktion og  

 justering, sprøjteteknik, dysevalg, vinddrift, påfyldning af kemikalier,  

 rengøring af materiel.
 3. Alment plantekendskab: kulturplanternes familieforhold,  

 ukrudtsarternes biologi, plantebestemmelse, optagelse, transport og  

 persistens af bekæmpelsesmidlerne i planterne, principper for  

 ukrudtsmidlernes selektivitet, skadetærskler for ukrudt, alternativ  

 bekæmpelse.
 4. Sygdomme og skadedyr: skadevolderens biologi, symptomer på  

 angreb, principper for forebyggelse og bekæmpelse, alternativ bekæmpelse,  

 skadetærskler, varsling.
 5. Miljøpåvirkning: jord (binding, bevægelighed, persistens), vand  

 (alger, dafnier, og fisk), påvirkning af nytteinsekter og fugle.
 6. Arbejdsmiljø: værnemidler, leverandørbrugsanvisninger,  

 sundhedsfaren ved anvendelse af bekæmpelsesmidler.
7. Bekæmpelsesmidler: bekæmpelsesmiddelgrupper, formuleringstyper,  

 blandinger, tilsætningsstoffer, brugsanvisninger, behandlingsfrist.
Beregning  

 af aktivt stof og væskemængde.
 8. Lovgivning: relevante dele af Landbrugsministeriets,  

 Arbejdsministeriets og Miljøministeriets lovgivninger.
 Varighed: 74 timer fordelt på mindst 10 kursusdage.
 De nærmere retningslinier for undervisningens indhold og omfang samt  

 retningslinier for afholdelse af prøver kan rekvireres hos Miljøstyrelsen.
 Udarbejdelse af opgaver, prøver og eventuelle pædagogiske vejledninger for  

 undervisningen i henhold til Miljøstyrelsen retningslinier sker i et udvalg  

 med repræsentanter for de i § 6 nævnte uddannelsesinstitutioner i samarbejde  

 med Miljøstyrelsen.
Bilag 5 Sprøjtebevis Undervisningen skal indeholde følgende hovedelementer:
 1. Kemikaliekendskab: fareklasser, R- og S-sætninger,  

 forgiftningssymptomer, førstehjælp, opbevaring samt bortskaffelse af rester  

 og tom emballage.
 2. Sprøjtekendskab: sprøjtetyper, sprøjtens opbygning, funktion og  

 justering, sprøjteteknik, dysevalg, vinddrift, påfyldning af kemikalier,  

 rengøring af materiel.
 3. Miljøpåvirkning: jord (binding, bevægelighed, persistens), vand  

 (alger, dafnier og fisk) samt påvirkning af nytteinsekter og fugle.
 4. Arbejdsmiljø: værnemidler, leverandørbrugsanvisninger,  

 sundhedsfaren ved anvendelse af bekæmpelsesmidler.
 5. Bekæmpelsesmidler: bekæmpelsesmiddelgrupper, formuleringstyper,  

 blandinger, tilsætningsstoffer, brugsanvisninger, behandlingsfrist.
 6. Lovgivning: relevante dele af Landbrugsministeriets,  

 Arbejdsministeriets og Miljøministeriets lovgivninger.
 Varighed: mindst 12 timer fordelt på mindst 2 kursusdage.
 De nærmere retningslinier for undervisningens indhold og omfang kan  

 rekvireres hos Miljøstyrelsen.
 Udarbejdelse af pædagogiske vejledninger for undervisningen i henhold til  

 Miljøstyrelsen retningslinier sker i et udvalg med repræsentanter for de i §  

 8 nævnte uddannelsesinstitutioner i samarbejde med Miljøstyrelsen.
