Konkrete afgørelser vedr. afgræsning mellem direkte og indirekte skadelidte ift. § 1, stk. 1 fra ÅB 2006 I I (N.j.nr. 06-520-01595) søgte ansøger erstatning for tabt arbejdsfortjeneste som følge af en lang-varig depressiv tilstand opstået, da ansøger afværgede et knivoverfald på sin hustru.
Ansøgers hustru, som også var ansøgers kompagnon i en fælles lægepraksis, blev truet med en kniv af en kvindelig patient.
Ansøger befandt sig i sit eget konsultationslokale, da sekretæren råbte, at der var en person med en kniv hos ægtefællen.
Ansøger løb til stedet og slog døren til hustruens konsultations-lokale op.
Her så han patienten stå med kniven i løftet arm et par meter fra hustruen.
Ansøger greb fat i patientens arm, hvorved patienten tabte kniven, hvorefter ansøger fik lagt patienten på gulvet.
