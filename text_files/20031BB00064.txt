Fremsat den 25. november 2003 af Lars‑Emil Johansen (SIU),  

 Kuupik Kleist (IA) og Tórbjørn Jacobsen (TF) Forslag til folketingsbeslutning om ophævelse af kriminallovens regel om anbringelse af  

 grønlændere på ubestemt tid i lukket anstalt i Danmark Folketinget pålægger regeringen i indeværende folketingsår  

 at tage initiativ til ophævelse af reglen i den grønlandske kriminallovs §  

 102  

 om anbringelse af grønlændere på ubestemt tid i lukket anstalt i Danmark.
Bemærkninger til forslaget I 1963 indførte man en midlertidig foranstaltning,  

 hvorefter visse grønlandske strafafsonere af hensyn til sikkerheden og til  

 behandlingen blev deporteret til danske fængsler.
Ordningen eksisterer stadig  

 i  

 dag.
Der sidder i dag 18 grønlandske fanger på  

 grønlænderafdelingen i Anstalten ved Herstedvester, som er idømt tidsubestemt  

 straf, samt 5 grønlændere i andre lukkede institutioner (forvaring) på  

 ubestemt  

 tid.
Flere af dem har siddet i over 10 og 15 år.
Grunden til, at de sidder i  

 Danmark, er, at der i Grønland ikke er tilstrækkelige faciliteter og  

 behandlingstilbud i form af et lukket fængsel med en psykiatrisk ledet  

 afdeling, der kan tage vare på dem og under afsoningen give dem den  

 behandling,  

 der ifølge justitsministeriets  

  

 cirkulære  

 om behandlingen af personer, der er anbragt i Anstalten ved Herstedvester i  

 henhold til den grønlandske kriminallov  

  

 , er nødvendig for at gøre dem  

 »egnede til ophold i anstalt i Grønland«.
Venstresocialisterne fremsatte den 5. februar 1985  

 beslutningsforslag nr.
B 77 (folketingsåret 1984-95, jf.
Folketingstidende  

 1984-85, forhandlingerne sp. 6938, tillæg A. sp. 3121 og tillæg B. sp. 2929)  

 om  

 strafafsoning for overtrædelse af den grønlandske kriminallov, hvorefter  

 regeringen opfordres til at indlede forhandlinger med det grønlandske  

 hjemmestyre med henblik på hjemmestyrets overtagelse af ansvaret for  

 afsoningen  

 af straffe idømt efter den grønlandske kriminallov.
I bemærkningerne til  

 beslutningsforslaget opridses de problemer, der er forbundet med at deportere  

 grønlandske strafafsonere til danske fængsler.
Det hedder herom i  

 bemærkningerne:
»Kriteriet for anbringelse i Danmark er, om der er tale om  

 psykiske afvigere med behov for behandling.
I Grønland er mulighederne for at  

 anbringe psykiske afvigere meget begrænsede.
Derfor anvendes især Anstalten  

 ved  

 Herstedvester og Sikringsanstalten i Nykøbing Sjælland.
Det er imidlertid begrænset, hvilken behandling der kan  

 finde sted under så fremmedartede betingelser.
Alene muligheden for at yde  

 psykiatrisk bistand via tolk forekommer illusorisk.
Men dertil kommer, at  

 tolkebistanden i det hele taget er utilstrækkelig, at der generelt er  

 sprogvanskeligheder, at der er vanskeligheder med adgang til uddannelse  

 (hvoraf  

 en stor del bruges til danskundervisning), at det  i hvert fald indtil  

 for  

 nylig  har været vanskeligt at skaffe udgangsadresser i Danmark, at der  

 har  

 været bevillingsmæssige og praktiske problemer med udgang til Grønland og  

 tilsvarende problemer med at modtage besøg fra Grønland, at regelsamlinger og  

 forsorgsforskrifter ikke findes på grønlandsk, og at grønlændere ikke får  

 grønlandsk mad hver dag.
I Anstalten ved Herstedvester serveres eksempelvis  

 kun  

 grønlandsk mad én gang om ugen.
Grundlaget for en eventuel anbringelse i Anstalten ved  

 Herstedvester består bl.a. i en udtalelse fra en dansk psykiater om den  

 indsattes farlighed.
Men den danske psykiater har i sagens natur kun yderst  

 begrænsede forudsætninger for at leve sig ind i grønlænderens tankegang og  

 moral, og da undersøgelsen tillige sker ved hjælp af tolk, må psykiaterens  

 bedømmelse omfattes med ganske stor skepsis.
Grønlænderens afhængighed af  

 psykiaterens bedømmelse må tværtimod forventes at give sig udtryk i en ganske  

 atypisk adfærd i forbindelse med undersøgelsen.
End ikke grønlændere med relativt godt kendskab til dansk  

 kan forventes at udtrykke sig præcist og nuanceret, hverken i forhold til  

 psykiateren eller i forhold til fængselspersonalet, og derfor vil reaktionen  

 ofte bestå i indelukkethed, irritation og nervøsitet.
Der er stor risiko for,  

 at netop grønlændere vil forbruge store medicinmængder og  om muligt  

  andre  

 stoffer.« Denne beskrivelse af baggrunden for grønlandske afsoneres  

 anbringelse i Anstalten ved Herstedvester og deres forhold dér er trods sin  

 næsten 20 år gamle ordlyd stadig uhyggelig rammende.
Dette kunne Den  

 Nordatlantiske Gruppe ved selvsyn konstatere under sine besøg i anstalten i  

 henholdsvis maj og oktober måned i år samt ved samtaler med socialpædagoger  

 og  

 bistandsværger tilknyttet stedet.
En forudsætning for, at disse anbragte, der sidder på  

 ubestemt tid, kan gøre sig håb om igen at komme ud i friheden, er, at de får  

 en  

 behandling, som gør dem egnede til atter at blive en del af samfundet.
Denne  

 behandling omfatter psykiatrisk og psykologisk behandling såvel som (tvungen)  

 antabus og for de sexdømte tillige behandling med Androkur, en kemisk kur,  

 der  

 hæmmer kønsdriften.
Problemet er, at kun halvdelen af de anbragte forstår  

 dansk  

 på et niveau, der gør dem i stand til at modtage psykiatrisk og psykologisk  

 behandling.
Den anden halvdel skal behandles via tolk.
Da der er tale om  

 meget  

 svage fanger, som udæskes svar på meget personlige og ømtålelige forhold, er  

 der mange som ikke ønsker denne behandling gennem tolk, og som derfor slet  

 ikke  

 modtager behandling.
Derved kvalificerer de sig ikke til at komme i  

 betragtning  

 til en genvurdering af den tidsubestemte foranstaltning med henblik på  

 udslusning til åben anstalt i Grønland.
Stort set alle de indsatte, der sidder på  

 grønlænderafdelingen, har misbrugsproblemer, ligesom deres forbrydelse i de  

 fleste tilfælde er begået under en eller anden form for rus.
De ankommer  

 således typisk med svære alkoholproblemer, sættes på en antabuskur og  

 erstatter  

 alkohol med hash, som i vid udstrækning er tilgængelig i Herstedvester.
De  

 tilbydes ikke behandling for deres misbrug, som ofte udgør en væsentlig del  

 af  

 deres personlige problemer, man passiviserer dem, og de kommer derfor ikke i  

 nærheden af at gøre den ekstra indsats, som kunne få dem ud af systemet.
Det er i forvejen en straf oven i straffen, at disse dømte  

 grønlændere er anbragt i et fængsel i Danmark over 4.000 km borte fra deres  

 hjemland.
Men det er en yderligere og massivt belastende straf, at disse  

 anbragte sidder på ubestemt tid uden noget fikspunkt, de kan orientere sig  

 efter, så de mentalt og fagligt, f.eks. ved at opbygge uddannelses- og  

 erhvervskompetence, kan forberede sig på en udslusning til åben anstalt i  

 Grønland.
Der er ikke noget håb eller incitament.
Amnesty International har betegnet det som umenneskeligt,  

 grusomt og ydmygende at sende grønlandske dømte til Herstedvester på ubestemt  

 tid og i strid med menneskerettighederne.
Den Nordatlantiske Gruppe opfatter  

 den tidsubestemte straf som et klart brud på menneskerettighederne og  

 foreslår  

 derfor, at Folketinget pålægger regeringen som øverste ansvarlige for  

 kriminalforsorgen i Grønland at foranstalte en ændring af den grønlandske  

 kriminallov, således at muligheden for at dømme grønlændere til anbringelse  

 på  

 ubestemt tid i lukket anstalt i Danmark fjernes.
Skriftlig fremsættelse Lars-Emil Johansen  

  

  

 (SIU):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ophævelse af kriminallovens regel om anbringelse af  

 grønlændere på ubestemt tid i lukket anstalt i Danmark.
(Beslutningsforslag nr.
B 64).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
