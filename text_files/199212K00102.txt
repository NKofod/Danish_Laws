Nr LSF 102 Forslag til Lov om ændring af lov om ægteskabets indgåelse og opløsning  

 (Frivillig ægteskabsbevarende rådgivning) Fremsat af Inger Stilling Pedersen (KRF) Lysholm Christensen (KRF)  

 Kofod-Svendsen (KRF) Ole M.
Nielsen (KRF) den 24. november 1992 § 1 I lov om ægteskabets indgåelse og opløsning, jf. lovbekendtgørelse nr. 148  

 af 8. marts 1991, som ændret ved lov nr. 281 af 29. april 1992, foretages  

 følgende ændring:
 § 43, stk. 2, affattes således:
»Stk. 2. Der indføres en frivillig, tværfaglig rådgivning af  

 ægtepar i krise.
Regler herom fastsættes af justitsministeren.
Registrerede  

 partnere kan ikke modtage rådgivning efter denne bestemmelse.« § 2 Loven træder i kraft den 1. juli 1993.
Bemærkninger til lovforslaget jhs stat lovf - side Ved lov nr. 209 af 1989 blev den obligatoriske  

 mægling før separation og skilsmisse afskaffet.
Justitsministeren blev i  

 stedet bemyndiget til at indføre regler om frivillig rådgivning af ægtefæller  

 inden separation og skilsmisse.
Der blev nedsat en arbejdsgruppe til at  

 undersøge det nærmere behov for en sådan rådgivning.
Resultatet af denne  

 undersøgelse foreligger endnu ikke.
Forslagsstillerne erkender, at ægtefæller kan »vokse fra  

 hinanden«, således at en fortsættelse af ægteskabet kan synes umulig.  

 Det er derfor meget vigtigt, at ægtepar i krise kan få rådgivning på et  

 hvilket som helst tidspunkt i ægteskabet, hvor de selv ønsker det.
Hvis  

 rådgivningen først tilbydes umiddelbart inden, der bevilges separation eller  

 skilsmisse, vil den oftest være illusorisk, fordi det på det tidspunkt vil  

 være vanskeligt at få ægtefællerne forenet igen.
Rådgivningen skal derfor  

 gives på et tidspunkt, hvor uoverensstemmelserne mellem parterne ikke er  

 blevet større, end at de kan løses gennem rådgivning og vejledning.
Mange  

 separationer og skilsmisser vil kunne undgås, hvis ægtefællerne allerede på  

 et meget tidligt tidspunkt i den ægteskabelige krise erkender, at der er  

 problemer, og søger råd og vejledning til at få dem løst.
Rådgivningen skal  

 gives med henblik på at bevare ægteskabet.
Især hvis der er børn i  

 ægteskabet, skal rådgiverne og ægtefællerne bestræbe sig til det yderste for  

 at få uoverensstemmelserne bilagt.
Af de af ministeren fastsatte regler skal det fremgå, at rådgivningen skal  

 være tværfaglig, således at den f.eks. kan gives af en præst, psykolog, læge,  

 jurist eller socialrådgiver alene eller en eller flere af de nævnte personer  

 i forening.
Den skal kunne gives af privat praktiserende psykologer, læger,  

 jurister eller socialrådgivere eller i statsamtet.
Der skal indgås aftale med  

 privat praktiserende psykologer, læger, jurister eller socialrådgiveren om  

 ydelse af og betaling for rådgivning med offentligt tilskud.
Rådgivning ved  

 statsamt eller præst skal være gratis.
Hvis ægteparret ønsker rådgivning af  

 privat praktiserende psykologer, jurister eller socialrågivere, der er  

 specialiseret i mægling i ægteskabssager, skal det til delvis dækning af  

 udgiften ved rådgivningen betale et gebyr, som fastsættes af  

 justitsministeren.
Gebyret kan eventuelt fastsættes i forhold til ægteparrets  

 indtægt.
 Lovændringen skal ikke gælde for registrerede partnere.
Økonomiske konsekvenser Igennem de seneste år er ca. 14.000 ægtepar blevet skilt årligt.
Det må  

 forventes, at et større antal søger den frivillige rådgivning.  

 Forslagsstillerne har derfor skønnet, at ca. 20.000 ægtepar om året vil søge  

 rådgivning.
Det forventes, at en rådgivning i gennemsnit vil tage 8 timer.  

 Det vil således koste ca. 85 årsværk at gennemføre rådgivningen.
Den samlede  

 årlige udgift ved forslagets gennemførelse skønnes således at blive 20 mio.  

 kr.
Herfra skal så trækkes det gebyr, der betales af par, der ønsker en  

 specialiseret rådgivning, således at merudgiften for det offentlige vil blive  

 lavere.
