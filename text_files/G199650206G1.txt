Formålet med registeret er at belyse forskellige seksuelt overførbare infektionssygdommes præsentation og forløb i forhold til tid og behandling ved dermato-venerologisk afdeling samt ved en systematisk løbende registrering af en række variable fra personer, der undersøges for seksuelt overførbare infektionssygdomme, at finde de variable, der er karakteristiske for de forskellige forløbsformer.
Personkreds: Registeret må kun indeholde oplysninger om patienter, der er eller har været til undersøgelse eller behandling på dermato-venerologisk afdeling, Bispebjerg hospital og den til afdelingen hørende Københavns venereaklinik, Rudolph Berghs hospital.
 Ikrafttrædelsesdato: 10/06/1996. Erstatter tidligere forskrifter.
