Betænkning afgivet af  

 Arbejdsmarkedsudvalget den 6. december 2000 Betænkning over Forslag til lov om ændring af lov om  

 arbejdsløshedsforsikring m.v.
[af arbejdsministeren (Ove Hygum)] 1. Udvalgsarbejdet Lovforslaget blev fremsat den 11. oktober 2000 og var til  

 1. behandling den 31. oktober 2000. Lovforslaget blev efter 1. behandling  

 henvist til behandling i Arbejdsmarkedsudvalget.
Møder Udvalget har behandlet lovforslaget i 4 møder.
Spørgsmål Udvalget har stillet to spørgsmål til  

 arbejdsministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (S, SF, DF, RV og EL)  

 indstiller lovforslaget til vedtagelse uændret.
Enhedslisten støtter lovforslaget af flere grunde.  

 For det første betyder det reelt, at en del af udgifterne til  

 dagpengeudbetalingerne flyttes fra at være forsikringsfinansieret til  

 at være skattefinansieret.
For det andet er det et signal om, at det  

 kan betale sig at være medlem af den kollektive a-kasse-ordning, som  

 hænger tæt sammen med den faglige organisering.
Endelig betyder  

 det, at det store flertal af lønmodtagere, som er medlem af en  

 a-kasse, får kompensation for fastfrysningen af personfradraget gennem  

 et lavere medlemsbidrag til a-kassen.
 Lønmodtagernes medlemsbidrag til a-kasserne er  

 steget år for år, og da regeringen i 1998 indgik det asociale  

 forlig med de borgerlige om efterlønskontingentet, eksploderede  

 udgifterne på det nærmeste.
Samtidig med at Enhedslisten støtter forslaget om,  

 at a-kasse-kontingentet nu nedsættes med 708 kr. om året, skal  

 man ikke glemme, at regeringen sammen med de borgerlige har ansvaret for, at  

 regningen for efterlønskontingentet for det store flertal af  

 lønmodtagere over 35 år har været og er dyr.
Faktisk vil  

 alle, der betaler til efterlønsordningen, miste så godt som hele  

 fordelen ved det nedsatte a-kasse-kontingent ved, at  

 efterlønskontingentet stiger igen i 2001.
 Enhedslisten vil således fortsat arbejde for, at  

 efterlønskontingentet afskaffes.
 Et mindretal i udvalget (V, KF og KRF) indstiller  

 lovforslaget til forkastelse ved 3. behandling.
 Venstres, Det Konservative Folkepartis og Kristeligt  

 Folkepartis medlemmer af udvalget finder, at regeringen laver klart  

 forligsbrud med vedtagelsen af dette lovforslag.
 I finanslovsaftalen for 1999 mellem regeringen, Venstre,  

 Det Konservative Folkeparti, Centrum-Demokraterne og Kristeligt Folkeparti  

 står der vedrørende a-kasse-kontingentet:
» Vedrørende efterlønskontingentet står  

 der:
» Dertil kommer, at der i lovforslag nr.
L 125 fra  

 folketingsåret 1998-99 står:
» 1.	Regler om efterlønsbevis 2.	Nye regler om medlemsbidrag.« Senere står der:
» » Finanslovsaftalen fra 1999 er klar i sin beskrivelse af  

 kontingentet til a-kassen og kontingentet til efterlønsordningen.
Med  

 regeringens forslag til nedsættelse af a-kasse-kontingentet i 2001 fra  

 6 gange dagpengenes højeste beløb til 4,80 er der dermed tale  

 om et klokkerent forligsbrud.
For Venstre, Det Konservative Folkeparti og  

 Kristeligt Folkeparti er en aftale en aftale.
Disse partier vedstår  

 forliget.
Det er åbenbart ikke tilfældet for regeringen.  

 Regeringen har gennemført dette forligsbrud endog uden den mindste  

 forhandling med de øvrige forligspartier.
Et andet mindretal i udvalget (CD) vil stemme  

 hverken for eller imod lovforslaget ved 3. behandling.
CD konstaterer, at  

 forligskredsen bag efterlønsreformen fra 1999 ikke er blevet inddraget  

 i forbindelse med dette forslag om en nedsættelse af medlemsbidraget.  

 Forligsaftalen indeholder en fastsættelse af medlemsbidraget til  

 a-kasse.
Derfor forekommer det naturligt, at regeringen havde spurgt i  

 forligskredsen i forbindelse med en ændring af medlemsbidraget.
Da CD er modstander af finansieringen, som er udtryk for  

 en fordelingspolitik, som CD er uenig i, har CD ingen andel i  

 finanslovsaftalen om den såkaldte ældrepakke.
CD har imidlertid  

 sympati for en nedsættelse af medlemsbidraget til a-kassen.
Dette kan  

 forhåbentlig få den afledte virkning, at flere vil tilmelde sig  

 efterlønsordningen.
 Frihed 2000 var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Poul Erik Dyrlund (S)  

  Ole Vagn Christensen (S)  Carsten Hansen (S)  

  Bjarne Laustsen (S) fmd.  

  Anne-Marie Meldgaard (S)  Ole Sohn (SF) nfmd.  

 Lone Yalcinkaya (CD)  Anders Samuelsen (RV)  

  Jette Gottlieb (EL)  Charlotte Antonsen (V)  

  Eva Kjer Hansen (V)  Ulla Tørnæs (V)  

  Jens Vibjerg (V) Knud Erik Kirkegaard (KF)  

  Pia Christmas-Møller (KF)  

  Annette Jørgensen (DF)  

  Ole M.
Nielsen (KRF) Frihed 2000 havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 53 Bilagsnr.
