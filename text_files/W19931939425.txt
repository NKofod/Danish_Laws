 Retsforskriften vedrører følgende lovgivning: R LBK nr 411 af  

 26/05/1992 § 15, stk. 2 Lov om social pension (Pensionsloven) Retsforskriften  

 administreres af:
 Ankestyrelsen har i oktober måned 1993 afholdt principielt møde, hvor der  

 blev behandlet en række sager om førtidspension til ansøgere med kronisk  

 træthedssyndrom og kronisk belastningssyndrom.
Den principielle behandling af spørgsmålet om førtidspension til personer  

 med de nævnte syndromer er sket som led i Ankestyrelsens gennemgang af  

 praksis for tilkendelse af førtidspension på grundlag af nyere  

 sygdomme/syndromer, som især er karakteriseret ved subjektive symptomer som  

 f.eks. smerter og træthed, som ikke umiddelbart kan forklares ud fra  

 objektivt påviselige helbredsforandringer.
For nogle af syndromernes  

 vedkommende er den lægelige viden om diagnose, behandlingsmuligheder og  

 forløb fortsat usikker.
 Ankestyrelsen har tidligere i januar 1993 taget stilling til spørgsmålet  

 om førtidspension til personer med fibromyalgi.
Ankestyrelsen ændrede herved tidligere praksis, således at fibromyalgi kan  

 berettige til førtidspension på rent helbredsmæssigt grundlag, når en række  

 betingelser er opfyldt.
Ankestyrelsens ændrede praksis fremgår af SM-P-4-93  

 og er desuden omtalt i »Nyt fra Ankestyrelsen« nr. 1 i 1993.
Kriterier for bedømmelsen af sagerne Efter § 15, stk. 2, i lov om social pension er det en betingelse for at  

 tilkende pension på helbredsmæssigt grundlag, at erhvervsevnen varigt er  

 nedsat på grund af fysisk eller psykisk invaliditet.
 Ved vurderingen af om der kan tilkendes rent helbredsbetinget  

 førtidspension på grundlag af de nævnte syndromer, har Ankestyrelsen derfor  

 taget udgangspunkt i følgende kriterier:
-Der må være tale om egentlig sygdom, som kan afgrænses såvel overfor det  

 normale som overfor andre sygdomme med lignende symptomer.
Der må desuden  

 være tilstrækkelig sikkerhed for diagnosen i det enkelte tilfælde.
 -Sygdommens varighed er af væsentlig betydning for afgørelsen.
 -Ved vurderingen af nedsættelsen af erhversvevnen lægges der vægt på  

 beskrivelsen af ansøgerens faktiske funktionsniveau.
Kronisk belastningssyndrom Efter Ankestyrelsens tidligere praksis kunne kronisk belastningssyndrom  

 som udgangspunkt ikke i sig selv berettige til førtidspension på rent  

 helbredsmæssigt grundlag.
Ankestyrelsens tidligere praksis, som fremgår af SM  

 P-4-90, har efterfølgende været genstand for diskussion i bl.a. lægelige  

 kredse og i forbindelse hermed også en del kritik.
Som led i forberedelsen af  

 det seneste principielle møde har Ankestyrelsen derfor afholdt et møde med  

 deltagelse af speciallægerne Haakon Lærum og Henrik Sælan, som repræsentanter  

 for de læger, der har været kritiske overfor Ankestyrelsens praksis, for at  

 alle relevante synspunkter kunne indgå i Ankestyrelsens overvejelser ved det  

 efterfølgende principielle møde.
 Ved den principielle behandling af sagerne har Ankestyrelsen lagt til  

 grund, at kronisk belastningssyndrom ud fra den nu foreliggende viden måtte  

 betragtes som en sygdomsenhed.
 Syndromet, som er karakteriseret ved subjektive symptomer i form af  

 træthed, forstyrret nattesøvn, svimmelhed, nedsat koncentrationsevne,  

 hukommelsesbesvær, grådtendens, depression, angst, smerter i bevægeapparat,  

 ryg, hoved og mave på baggrund af mangeårige, svære sociale, psykiske og evt.  

 fysiske belastninger.
 Diagnosen må stilles på baggrund af en nøje beskrivelse af forløbet fra en  

 erfaren spe-ciallæge.
I 4 af de 5 sager, som blev afgjort i Ankestyrelsens principielle møde,  

 fandt Ankestyrelsen, at der var tale om et egentligt kronisk  

 belastningssyndrom, som berettigede til førtidspension på rent  

 helbredsmæssigt grundlag.
I en enkelt af sagerne fandt Ankestyrelsen ikke, at  

 det var fastslået med tilstrækkelig sikkerhed, at der var tale om et kronisk  

 belastningssyndrom.
En nærmere redegørelse for de enkelte sager vil fremgå af  

 SM P-12-93, som udsendes 15. december 1993.
Kronisk træthedssyndrom Ankestyrelsen lagde også ved behandlingen af sagerne om dette syndrom til  

 grund, at syndromet måtte betragtes som en sygdomsenhed.
 Diagnosen stilles ud fra opfyldelsen af to hovedkriterier og et antal  

 symptomkriterier og/eller objektive fund og forudsætter, at der er foretaget  

 en grundig undersøgelse af den pågældende, bl.a. for at afkræfte eventuelle  

 andre årsager til tilstanden.
 Hovedkriterierne er dels tilstedeværelsen af vedvarende eller hyppigt  

 tilbagevendende træthed eller abnorm trætbarhed hos en person uden lignende  

 tidligere symptomer.
 Træthedstilstanden skal være af en sådan sværhedsgrad, at daglige  

 aktiviteter er reduceret med 50% i forhold til tidligere aktivitetsniveau.  

 Det andet hovedkriterium er, at andre årsager til trætheden skal være  

 udelukket.
I 4 af de 6 sager, som blev behandlet i det principielle møde, fandt  

 Ankestyrelsen, at der var tale om et kronisk træthedssyndrom, som berettigede  

 til førtidspension på rent helbredsmæssigt grundlag.
I 2 af sagerne fandt  

 Ankestyrelsen, at der ikke var tilstrækkelig sikkerhed for diagnosen, men at  

 de pågældendes symptomer kunne have psykiske årsager, som i givet fald kunne  

 behandles.
Redegørelse for de enkelte sager vil fremgå af SM P-11-93, som  

 udsendes 15. december 1993.
