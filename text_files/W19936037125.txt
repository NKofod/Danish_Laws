Revisor medvirkede ved omdannelsen af en personlig drevet virksomhed  

 til aktieselskab og udarbejdede dokumenterne og anmeldte selskabet til  

 registrering. dispensation efter lov om skattefri virksomhedsomdannelse kunne  

 ikke opnås.
Idømt bøde 25.000 kr.
 Udskrift af Revisornævnets kendelsesprotokol.
År 1993, den 1. april blev der i sagen j.nr. 92-62.502, statsautoriseret  

 revisor Peder Clemmensen Pedersen afsagt sålydende K E N D E L S E I skrivelse af 28. oktober 1992 har Foreningen af Statsautoriserede  

 Revisorer anmodet Revisornævnet om at tage stilling til, om statsautoriseret  

 revisor Peder Clemmensen Pedersen ved sin medvirken til omdannelse af en  

 personlig virksomhed til aktieselskab i medfør af lov om skattefri  

 virksomhedsomdannelse har overtrådt § 10, stk.2, i lov om statsautoriserede  

 revisorer, jf. lovbekendtgørelse nr. 56 af 19. januar 1989.
 Indklagede er født den 28. april 1949 og er beskikket som statsautoriseret  

 revisor den 23. juli 1984. Han driver selvstændig virksomhed som revisor i  

 Kolding.
Foreningen af Statsautoriserede Revisorer har i klageskrivelsen henvist  

 til den skrivelsen vedlagte stævning, som er udtaget mod indklagede af  

 el-installatør Hans J.
Valeur, Østbirk, med krav om erstatning på ialt kr.  

 314.500,00 som følge af indklagedes virksomhed.
Det fremgår blandt andet af stævningen, at indklagede, der i 1991 og  

 tidligere i nogle år var revisor for Hans J.
Valeur, tilrådede denne »at  

 overdrage sin virksomhed i medfør af lov om skattefri virksomhedsomdannelse  

 til et aktieselskab.
 Sagsøgeren og dennes søn, Niels Valeur, havde tidligere indgået  

 interessentsskabskontrakt vedrørende det af sagsøgeren igennem mange år  

 drevne elinstallationsfirma.
Den 28.2.1991 oprettede sagsøgte på vegne sagsøgeren og dennes søn  

 aktieselskabet H.
J.
Valeur A/S med aktiekapital på 1,7 mio.kr.
Såvidt det  

 kan konstateres, er der ikke oprettet en egentlig købekontrakt, men af de af  

 sagsøgte udarbejdede kontrakter kan konstateres, at sagsøgeren, Hans Jørn  

 Valeur, og dennes søn, Niels Valeur, hver især har tegnet aktier for kr.  

 850.000,00. Der fremlægges ......... udskrift vedrørende konstituerende  

 generalforsamling, stiftelsesoverenskomst og vedtægter for H.
J.
Valeur A/S.
 Sagsøgte udarbejdede selv diverse dokumenter aktieselskabet vedrørende og  

 anmeldte straks selskabet til Erhvervs- og Selskabsstyrelsen til  

 registrering.
 Af de ........ fremviste dokumenter fremgår det, at sagsøgte ønskede  

 registrering foretaget i Erhvervs- og Selskabsstyrelsen på helt sædvanlig  

 måde.
 Den 5.3.1991 søgte sagsøgte dispensation i medfør af § 2, stk. 2 i lov om  

 skattefri virksomhedsomdannelse ........ Af ansøgningen fremgår det, at de to  

 stiftere har drevet interessentskab siden 1. september 1989.
Der vedlægges ...... virksomhedsomdannelse pr. 1.9.1990, udarbejdet af  

 sagsøgte.
Af de udarbejdede dokumenter fremgår, at sagsøgeren og dennes søn  

 havde forskellige investeringsfondsmidler.
 Der vedlægges endvidere ...... oplæg til fremtidig virksomhedsstruktur,  

 udarbejdet af sagsøgte.
 Da sagsøgte oprettede aktieselskab den 28.2.1991 og overdragede diverse  

 aktiver/passiver til selskabet, vidste eller burde sagsøgte vide, at når 2  

 interessenter havde forskellige investeringsfondsmidler, var der ingen  

 mulighed for at få meddelt dispensation.
 Aktieselskabet blev registreret i august måned 1991.
 Den 24.5.1991 havde Told- og Skattestyrelsen meddelt Ligningsrådet, at man  

 var af den opfattelse, at dispensation ikke kunne meddeles.
 Den 16.10.1991 meddelte Skatteministeriet sagsøgers nye revisor, City  

 Revision Århus I/S, at dispensation ikke kunne meddeles.  

 .............................................
 Da sagsøgeren ikke kunne få meddelt dispensation, var sagsøgerne herefter  

 kommet i den ulyksalige situation, at hvis ikke man kunne finde rimelig  

 løsning med de respektive skattemyndigheder, ville sagsøgeren og dennes søn  

 blive pålignet skat med tilsammen ialt ca. kr. 800.000,00, nemlig på grundlag  

 af diverse investeringsfondsmidler, varelagernedskrivninger, driftsmidler og  

 opsparet overskud.
Det er en selvfølge, at sagsøgeren og dennes søn ikke har accepteret at  

 overdrage deres interessentskab til aktieselskab under anvendelse af loven om  

 skattefri omdannelse ud fra den forudsætning, at der skulle betales kr.  

 800.000,00 i skat.
Tværtimod var sagsøgers udgangspunkt, at der ikke skulle  

 betales skat.......« Under sagens behandling for nævnet har indklagede ikke besvaret nævnets  

 anbefalede henvendelser i henhold til § 8 i bekendtgørelsen for Revisornævnet  

 og er således ikke fremkommet med oplysninger eller indlæg, der afsvækker det  

 i klageskrivelsen anførte.
 Revisornævnet anser det herefter ved det fremlagte bilagsmateriale bevist,  

 at indklagede dels har udøvet en virksomhed, som må anses for at være i strid  

 med § 10, stk. 2 i lov om statautoriserede revisorer, og dels at han ikke ved  

 sin lovlige virksomhed har udvist den omhu og nøjagtighed, som er foreskrevet  

 for statsautoriserede revisorer i § 14, stk.1, i lov om statautoriserede  

 revisorer.
 Indklagede har efter den af Revisornævnet fastsatte frist for besvarelse,  

 anmodet om udsættelse af sagens behandling til efter et i erstatningssagen  

 foretaget syn og skøn.
Da erstatningssagens udfald må anses for at være uden betydning for det  

 indklagede forhold, er indklagedes anmodning ikke imødekommet.
Ved således at  

 have tilsidesat sine pligter som statsautoriseret revisor findes indklagede  

 at have forskyldt en bøde i medfør af § 19, stk. 1, i lov om  

 statsautoriserede revisorer, jf. lovbekendtgørelse nr. 56 af 19. januar 1989.  

 Bøden fastsættes til kr. 25.000,- Thi bestemmes:
 Statsautoriseret revisor Peder Clemmensen Pedersen straffes med en bøde på  

 kr. 25.000,-.
Henning Kjær Udskriftens rigtighed bekræftes.
 Revisornævnet, den 1. april 1993.
Winkler Kromann, sekr.
