Nr BSF 20 Forslag til folketingsbeslutning om ændring af ordinær braklægning til  

 miljøbraklægning den 21. oktober 1997 Folketinget pålægger regeringen at fremsætte lovforslag, således at der i  

 reglerne om braklægning af landbrugsjord optages bestemmelser om følgende  

 forhold:
 1) Braklægning af arealer skal have miljømæssig gevinst.
 2) Braklægningsstøtte skal kun gives til braklægning af arealer langs  

 vandløb, arealer oven over særlig følsomme vandindvindingsområder eller til  

 vådbrak.
 3) Der skal være fri omsættelighed af braklægningskvoter.
Bemærkninger til forslaget Beslutningsforslaget er et led i udmøntningen af Det Konservative  

 Folkepartis og Venstres plan fra efteråret 1997 til sikring af det danske  

 vandmiljø.
 Forslagsstillerne finder, at braklægning af arealer langs vandløb og oven  

 på særlig følsomme vandindvindingsområder samt vådbrak er vigtig, da det kan  

 være med til at sikre de danske grundvandsressourcer en høj kvalitet.  

 Derudover er det en effektiv bremse på udvaskningen af næringsstoffer, da der  

 på denne måde kan skabes et bredere bælte langs vandløbene, hvor  

 næringssaltene kan optages af planterne, i stedet for at de udvaskes i  

 vandløbene til skade for disse og til skade for havmiljøet.
 Gennemføres forslaget, vil det danske landskab i højere grad blive præget  

 af grønne bælter, og det vil være til stor gavn for dyre- og plantelivet.
Endelig vil en konsekvens af forslaget være, at afstanden fra sprøjtede  

 marker til vandløbene bliver større.
Det vil medføre, at færre pesticider vil  

 blive udvasket i vandløbene, og bidrage til et sundere miljø i vandløbene.
Såfremt arealer skal braklægges, skal der kun braklægges med miljømæssig  

 gevinst.
Derfor bør braklægningsbestemmelserne udformes, så støtten kun gives  

 til braklægning af arealer langs vandløb, eller af arealer, der er beliggende  

 oven over særlig følsomme vandindvindingsområder, samt til vådbrak.
 Det skal desuden være muligt for en landmand, der er underlagt krav om  

 braklægning, helt frit at kunne overdrage sine forpligtigelser til en anden  

 (fri omsættelighed ved handel med braklægningskvoter), såfremt den jord, der  

 braklægges, er bræmmer ved vandløb, er beliggende oven over særlig følsomme  

 vandindvindingsområder eller vådbrak.
 Som reglerne ser ud i øjeblikket, er det kun muligt at overdrage  

 braklægningsforpligtelsen i tre tilfælde:
1) Til en bedrift, som ligger inden for en radius af 20 km fra den  

 afgivende bedrifts hovedbygninger, 2) til en bedrift, som ligger i et modtageområde udpeget af det pågældende  

 amt inden for et af de Særligt Følsomme Landbrugsområder (SFL-områder), 3) fra en bedrift, hvor braklægning vil give et harmoniproblem.
 Efter forslagsstillernes opfattelse vil det sikre en mere effektiv  

 braklægning, hvor der tages hensyn til vandmiljøet, hvis disse krav til  

 overdragelsen bliver ophævet, således at alle områder, der kan braklægges med  

 miljøgevinst, får mulighed for det.
Beslutningsforslaget er en ændret udgave af beslutningsforslag nr.
B 109  

 fra folketingsåret 1994-95, se Folketingstidende 1994-95, forhandlingerne s.  

 4874 og 5686 og tillæg A s. 3458, samt beslutningsforslag nr.
B 91 fra  

 folketingsåret 1995-96, se Folketingstidende 1995-96, forhandlingerne s.  

 3726, 4850 og 6087, tillæg A s. 4117 og tillæg B s. 641.
Skriftlig fremsættelse Niels Jørgen Langkilde (KF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om ændring af ordinær braklægning til  

 miljøbraklægning.
(Beslutningsforslag nr.
B 20).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
