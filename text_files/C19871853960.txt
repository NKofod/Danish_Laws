Moms - salg af driftsmidler mv Denne vejledning indeholder de regler, der gælder om moms i forbindelse  

 med en momsregistreret virksomheds salg af varelager, maskiner og andre  

 driftsmidler, dvs spørgsmålet, om der er tale om et almindeligt salg, hvoraf  

 der skal betales moms, eller om en hel eller delvis virksomhedsoverdragelse,  

 hvor der ikke må beregnes moms.
 Vejledningen erstatter vejledningen fra december 1985 og indeholder i  

 forhold til vejledningen fra 1985 en ændret praksis med hensyn til, hvornår  

 der foreligger overdragelse af en virksomhed eller en del af denne.
 Reglerne om salg af driftsmidler mv står i momslovens § 11, stk 4, og §  

 12, stk 5.
Momslovens § 11, stk 4 Bestemmelsen lyder således:
»Afsætning mv af virksomhedens maskiner og andre driftsmidler  

 medregnes til den afgiftspligtige omsætning.
Det samme gælder varelager,  

 maskiner og andre driftsmidler ved virksomhedens afmeldelse fra  

 registrering.« Bemærkninger Der skal betales moms, når en momsregistreret virksomhed sælger maskiner  

 og andre driftsmidler, som har været anvendt i virksomheden.
Lovbestemmelsen  

 er en præcisering af momslovens hovedprincip om, at der skal betales moms ved  

 ethvert salg af varer, herunder brugte varer, og momspligtige ydelser.
Der skal også betales moms af varelager, maskiner og andre driftsmidler  

 ved virksomhedens afmeldelse fra momsregistrering.
Det skyldes, at  

 virksomhedens beholdning af driftsmidler mv som følge af fradragsretten for  

 købsmoms ikke er belastet med moms.
Hvis virksomhedens varelager, maskiner og andre driftsmidler sælges som  

 led i overdragelse af virksomheden eller en del af denne, må der ikke  

 beregnes moms.
Se bemærkningerne nedenfor til momslovens § 12, stk 5.
Momslovens § 12 stk 5 Bestemmelsen lyder således:
 »Overdrage1se af varelager, maskiner og andre driftsmidler kan ikke  

 medregnes til den afgiftspligtige omsætning, når overdragelsen sker som led i  

 en overdragelse af virksomheden eller en del af denne, og den ny indehaver  

 driver registreret virksomhed.
Virksomheden skal inden 8 dage efter overdragelsen give toldvæsenet  

 meddelelse om den ny indehavers navn og adresse samt om salgsprisen for  

 varelager, maskiner og andre driftsmidler, der overdrages.« Bemærkninger Lovbestemmelsen har til formål at modvirke den interesse, som  

 momsregistrerede virksomheder i visse tilfælde kan have i at beregne moms ved  

 overdragelse af varelager, maskiner og andre driftsmidler, da der herved kan  

 opnå et rentefrit lån fra statskassen svarende til det beregnede momsbeløb.
 Bestemmelsen skal altså hindre, at der sker en uhensigtsmæssig udnyttelse  

 af momslovens afregningsregler.
 Bestemmelsen betyder, at der ved salg af en momsregistreret virksomheds  

 varelager, maskiner og andre driftsmidler ikke må beregnes moms på fakturaer  

 eller afregningsbilag, når salget sker som led i en hel eller delvis  

 virksomhedsoverdragelse, og den ny indehaver er eller bliver momsregistreret.
 Den momsfri overdragelse af driftsmidler mv er ikke betinget af, at den ny  

 indehaver (ejer) driver momsregistreret virksomhed inden for samme branche.
Administration af lovbestemmelserne Administrationen af bestemmelsen i momslovens § 12, stk 5, sker ud fra en  

 helhedsvurdering af de nærmere omstændigheder i forbindelse med virksomhedens  

 salg af driftsmidlerne mv.
Der lægges vægt på, om der er tale om ordinære  

 salgs/købssituationer, som efter lovens § 11, stk 4, principielt skal momses,  

 eller om handelen har karakter af en hel eller delvis overdragelse af  

 virksomheden, som efter lovens § 12, stk 5, ikke skal momses.
Der skal - for at overdragelse af en virksomhed eller en del af denne kan  

 anses at foreligge - være tale om overdragelse af en virksomheds driftsmidler  

 mv (økonomisk enhed), som foretages med henblik på, at køberen enten  

 fortsætter driften af virksomheden eller udøver en sådan driftsmæssig  

 anvendelse af de overdragne aktiver, der må sidestilles hermed.
Der skal  

 samtidig i almindelighed være tale om, at sælgeren på tidspunktet for  

 overdragelsen ophører med drift af den overdragne virksomhed eller del af  

 virksomheden.
 Ved vurderingen lægges der således afgørende vægt på, at sælgeren ophører  

 med drift af den overdragne økonomiske enhed, og på køberens hensigt med  

 overdragelsen af den økonomiske enhed.
 Det betyder, at der skal betales moms efter lovens § 11, stk 4, når en  

 virksomhed overdrager eksempelvis størstedelen af virksomhedens driftsmidler  

 til en forhandler (automobilforhandler, maskinforhandler, kreaturhandler m  

 fl), som efter overtagelsen sælger driftsmidlerne til forskellige kunder.
 Bestemmelsen i lovens § 12, stk 5, finder typisk anvendelse i forbindelse  

 med salg (ejerskifte) af en virksomhed eller en del af en virksomhed  

 (økonomisk enhed), når der ud over fast ejendom også træffes aftale om, at  

 der i overdragelsen medfølger fx:
- varelager, maskiner og andre driftsmidler - good-will - forhandlerrettigheder - produktionsrettigheder og andre immaterielle aktiver.
 Hvis en virksomhed løbende har salg af varer, maskiner og andre  

 driftsmidler, herunder en landbrugsvirksomheds salg af husdyr, og salget sker  

 som et naturligt led i driften af virksomheden, skal der beregnes moms efter  

 de almindelige regler.
 Eksempelvis anses salg af husdyr fra en landbrugsvirksomhed til et  

 slagteri eller en landboauktion altid som et naturligt led i driften af  

 landbrugsvirksomheden.
Returvarer (ejendomsforbehold) Varer, der er solgt med gyldigt ejendomsforbehold efter lov om køb på  

 kredit, og som tages tilbage af den oprindelige leverandør efter det gældende  

 ejendomsforbehold, anses ikke for omfattet af lovens § 12, stk 5.
Momsmæssig regulering Hvis der fejlagtigt er beregnet moms ved salg af driftsmidler mv som led i  

 hel eller delvis virksomhedsoverdragelse, skal sælgeren (den for hvis regning  

 salget sker) berigtige fejlen over for køberen ved, at der udstedes  

 kreditnota til køberen på momsbeløbet samtidig med, at det beregnede  

 momsbeløb tilbagebetales sælgeren.
 Køberen har i disse tilfælde ikke adgang til at fradrage købsmomsen, se  

 momslovens § 15, stk 3.
 Hvis salgsbeløbet, incl det beregnede momsbeløb, efter nærmere aftale med  

 en kreditor er indbetalt til finansieringsselskaber, banker, sparekasser  

 eller realkreditinstitutioner mv, er sælgeren ligeledes forpligtet til at  

 foretage momsmæssig regulering.
 Det gælder også, hvis handelen er indgået af fx pengeinstitutter efter  

 fuldmagt fra sælgeren.
 Efterregulering af køberens købsmoms kan undlades, hvis sælger ikke kan  

 tilbagebetale momsbeløbet til køber, og køberen i begrundet god tro har anset  

 handelen for at kunne ske med momsberegning.
Yderligere oplysninger I bilag I er der givet et kort referat af nogle domstolsafgørelser om  

 anvendelsen af lovens § 12, stk 5.
 Det lokale distriktstoldkammer kan hjælpe med yderligere oplysninger om  

 administrationen af bestemmelserne.
Momslovens § 12, stk 5 - afgørelser I det følgende er givet et kort referat af nogle domstolsafgørelser om  

 anvendelsen af lovens § 12, stk 5:
Lastbiler En vognmand solgte 3 brugte lastbiler og 2 brugte påhængsvogne samt alle  

 sine tilladelser til godskørsel til et automobilfirma.
 Da automobilfirmaet, der alene drev automobilhandel, ikke benyttede  

 vognene og kørselstilladelserne, men videresolgte vognene til forskellige  

 kunder og kørselstilladelserne til et transportfirma, blev overdragelsen fra  

 vognmanden ikke anset som led i en hel eller delvis overdragelse til  

 automobilfirmaet af vognmandsvirksomheden efter momslovens § 12, stk 5. Der  

 skulle således beregnes moms ved overdragelsen.
Kvægbesætning En landmand solgte hele sin kvægbesætning til en kreaturhandler, som  

 straks videresolgte kvægbesætningen dels til slagtning, dels til andre  

 landmænd.
Landmandens ejendom gik kort tid efter salget af dyrene på  

 tvangsauktion.
Overdragelsen af dyrene til kreaturhandleren blev ikke anset for omfattet  

 af bestemmelsen i lovens § 12, stk 5, fordi salget af dyrene ikke er  

 foretaget med henblik på fortsat drift af virksomheden eller en driftsmæssig  

 anvendelse af de overdragne dyr, der må sidestilles hermed.
Det forhold, at  

 en virksomheds driftsmidler eller væsentlige dele deraf sælges samlet i  

 forbindelse med virksomhedens ophør, fandtes ikke uden videre at være  

 omfattet af bestemmelsen.
Der skulle således beregnes moms ved overdragelsen.
Driftsmateriel Et aktieselskab solgte hovedparten af dets driftsmateriel til et  

 interessentskab.
Aktieselskabet lejede straks efter driftsmateriellet og  

 fortsatte sin entreprenørvirksomhed i uændret omfang indtil selskabet senere  

 standsede betalingerne.
 Overdragelsen af hovedparten af aktieselskabets driftsmateriel til  

 interessentskabet blev på denne baggrund ikke anset som eller sidestillet med  

 overdragelse af virksomheden eller en del af denne efter bestemmelsen i  

 lovens § 12, stk 5. Der skulle således beregnes moms ved overdragelsen.
Forretningsoverdragelse Indehaveren af en virksomhed (A) med salg en gros og en detail af varer  

 udlejede en del af virksomhedens lokaler til et anpartsselskab (B), der var  

 stiftet af hans broder, og som videreførte detailsalget under A's hidtidige  

 navn.
B købte løbende varer fra A med tillæg af moms.
A, der havde opretholdt  

 engrossalget, gik konkurs ca 6 måneder efter, at B havde overtaget  

 detailsalget, og B købte da A's restvarelager uden moms.
 Nogle større samlede salg af varer fra A til B ca 3 måneder før A's  

 konkurs blev anset for delvis virksomhedsoverdragelse, der er omfattet af  

 lovens § 12, stk 5. Der måtte således ikke beregnes moms af disse salg.
Retten lagde til grund, at overdragelsen, der havde til formål at fritage  

 A for en del af dennes arbejde, startede med en overtagelse af  

 detailhandelens navn, lokaler og personale.
Den fuldbyrdedes i al  

 væsentlighed med en handel om det for en detailhandel nødvendige varelager,  

 der blev indgået ca 3 måneder senere til betydeligere beløb, og som affattede  

 en meget væsentlig del af A's daværende varelager af ikke blot nye, men også  

 af gamle og ukurante varer på lageret.
