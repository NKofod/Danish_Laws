Fremsat den 11. oktober 2006 af Per Clausen (EL), Jørgen Arbo-Bæhr (EL),  

  Line Barfod (EL), Rune Lund (EL), Pernille Rosenkrantz-Theil (EL),  

  Frank Aaen (EL),  Morten Homann (SF), Poul Henrik Hedeboe (SF) og Ole Sohn  

 (SF) Forslag til folketingsbeslutning om  

 respekt for retten til at frabede sig ikke adresseret post m.v.
 Folketinget opfordrer regeringen til at fremsætte lovforslag og  

 foretage de nødvendige ændringer i administrative forskrifter, der sikrer  

 danske forbrugere en lovbestemt ret til at frabede sig ikke adresseret post  

 m.v., herunder gratisaviser, således at distributører af gratisaviser,  

 reklamer  

 og andre adresseløse forsendelser pålægges at respektere, at borgerne gennem  

 skiltning eller på anden måde tydeligt tilkendegiver, at de ikke ønsker at  

 modtage disse.
Bemærkninger til forslaget Danmark får dette efterår  efter islandsk forbillede  en  

 række nye, husstandsomdelte gratisaviser.
På mange måder er det en spændende  

 nyskabelse i det danske mediebillede, og mange danskere vil utvivlsomt få  

 glæde  

 af de nye aviser.
Samtidig er der dog også rigtig mange, der helst vil være  

 fri  

 for de mange ekstra tons papir, der dagligt påfører borgerne og samfundet  

 store  

 affaldsmængder, som distributørerne overlader til borgerne at bortskaffe.
Der  

 er således borgere i dele af landet, der hver dag modtager op til tre ekstra  

 aviser, uden at de på noget tidspunkt har givet udtryk for et ønske herom.
 Efter forslagsstillernes opfattelse skal de have ret til at  

 sige nej til at modtage disse papirmængder  både af hensyn til  

 forbrugernes  

 mulighed for selv at vælge, hvilke aviser og andre adresseløse forsendelser  

 de  

 vil modtage, og af hensyn til miljøet, som alt andet lige vil blive belastet  

 af  

 de mange ekstra tons papir.
Uanset hvilken generel holdning man har til disse gratisaviser,  

 burde det være indlysende, at borgerne bør have mulighed for at afvise at  

 modtage dem.
Gratisaviserne har da også givet udtryk for, at de vil  

 respektere  

 et sådant ønske, men det sker reelt ikke.
I forvejen er der en lang række distributører af reklamer og  

 andre adresseløse forsendelser, som ikke respekterer et ønske fra borgerne om  

 at slippe for at modtage disse.
Derfor er der ingen grund til at forvente, at  

 en frivillig aftale med distributørerne vil blive respekteret  ligesom  

 det er  

 meget usandsynligt, at samtlige distributører vil tilslutte sig en sådan  

 aftale.
Det fremgår således bl.a. af transport- og energiministerens  

 svar på spørgsmål S 5923 stillet af  

 Morten Homann  

 (SF) i  

 folketingsåret 2005-06, at man ikke på nuværende tidspunkt kan garantere  

 forbrugerne  

 denne valgmulighed.
Det er ene og alene op til udgiverne af de enkelte  

 aviser.  

 Med den hårde konkurrence, ikke mindst om annoncører, er det ikke utænkeligt,  

 at det vil vise sig umådelig vanskeligt for den enkelte forbruger at slippe  

 for  

 gratisaviserne.
Det bestyrkes kun af, at de allerede eksisterende  

 distriktsblade og lokalaviser typisk ikke respekterer forbrugernes nej tak.
 Forslagsstillerne har med en vis undren konstateret, at  

 regeringen  der ellers ved festlige lejligheder bryster sig af at  

 støtte det  

 frie valg  ikke er indstillet på at give danske forbrugere reel  

 valgfrihed på  

 dette punkt.
 Derfor er det efter forslagsstillernes opfattelse nødvendigt  

 med en ændring af lovgivningen, sådan at distributørerne pålægges at  

 respektere, at borgerne gennem skiltning eller på anden måde tydeligt  

 tilkendegiver,  

 at de ikke ønsker at modtage gratisaviser, reklamer eller andre adresseløse  

 forsendelser.
 Derfor er det også med stor tilfredshed, forslagsstillerne har  

 konstateret, at et flertal i Folketinget er enigt om, at der er behov for  

 lovgivning, der sikrer forbrugerne et reelt frit valg med hensyn til  

 husstandsomdelte aviser.
Regeringen pålægges derfor med beslutningsforslaget at  

 fremsætte lovforslag og foretage de nødvendige ændringer i administrative  

 forskrifter, der sikrer denne ret.
Det er selvfølgelig påkrævet med hensyn  

 til  

 de husstandsomdelte gratisaviser, men det er efter forslagsstillernes  

 opfattelse  

 også tiltrængt i det hele taget at få sikret forbrugerne en ret til at  

 frabede  

 sig ikke adresseret post, dvs. også reklamer, distriktsblade m.v.
Skriftlig fremsættelse Per Clausen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om respekt for retten til at frabede sig ikke adresseret  

 post m.v.
(Beslutningsforslag nr.
B 7).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
