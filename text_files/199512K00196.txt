Nr LSF 196 Forslag til Lov om anlæg af Brande Omfartsvej samt projektering af rute 9  

 Odense-Svendborg, rute 18 Holstebro-Herning-Vejle og rute 21 Holbæk-Vig m.v.
Fremsat af trafikministeren (Jan Trøjborg) den 31. januar 1996 Vedtaget ved tredjebehandling den 9. maj 1996 Lov nr. 408 af 22/05/1996 § 1. Trafikministeren bemyndiges til som motortrafikvej med de  

 fornødne tilslutninger til det eksisterende vejnet at lade anlægge en  

 forlægning af hovedlandevej 344, Vejle-Herning, øst om Brande.
 § 2. Ministeren bemyndiges til at lade foretage projektering til  

 forberedelse og sikring af anlæg eller udbygning af følgende  

 hovedlandevejsstrækninger som motorveje eller motortrafikveje med de fornødne  

 tilslutninger:
 1) En hovedlandevej fra Odense øst om Ringe og Kværndrup til Svendborg.
 2) En hovedlandevej fra Holstebro til Vejle i en vejlinje øst om Herning  

 til den i § 1 nævnte forlægning øst om Brande og videre herfra via den  

 såkaldte Diagonalvej, Ris-Ølholm, til hovedlandevej 60, Den Jyske Motorvej,  

 nord for Vejle.
 3) En forlængelse af hovedlandevej 11, Holbækmotorvejen, fra dennes  

 nuværende endepunkt syd for Holbæk til hovedlandevej 122, Kirkeåsvejen, nord  

 for Vig.
 § 3. Såfremt der i tiden, indtil forslag til anlægslov til de i §  

 2 nævnte anlæg kan være udarbejdet og vedtaget, projekteres eller udføres  

 bebyggelse eller andre foranstaltninger, der skønnes at ville vanskeliggøre  

 eller væsentligt fordyre en senere gennemførelse af anlæggene, kan ministeren  

 erhverve de arealer m.v., der er nødvendige til anlæggenes gennemførelse.
 Stk. 2. Erhvervelse som nævnt i stk. 1 kan om fornødent ske ved  

 ekspropriation efter reglerne i lov om fremgangsmåden ved ekspropriation  

 vedrørende fast ejendom.
 Stk. 3. Ministeren kan, når særlige grunde foreligger, på begæring  

 af ejeren erhverve en ejendom, der skønnes at blive berørt i ikke uvæsentligt  

 omfang af et af de i § 2 nævnte anlæg, uden at betingelserne i lov om  

 offentlige veje § 38 for at kræve ejendommen overtaget er opfyldt.
 Stk. 4. Overtagelsessummen fastsættes i de i stk. 1 og 3 nævnte  

 tilfælde af de taksationsmyndigheder, der er nævnt i lov om offentlige veje  

 §§ 57 og 58.
 § 4. Ministeren bemyndiges til at nedlægge hovedlandevej 344,  

 Vejle-Herning, fra begyndelsespunktet til endepunktet af den i § 1 nævnte  

 forlægning øst om Brande.
 § 5. § 2, nr. 2, i lov nr. 261 af 4. juni 1970 om visse  

 hovedlandevejsstrækninger ophæves.
Oprindeligt fremsat forslag § 1. Trafikministeren bemyndiges til som motortrafikvej med de  

 fornødne tilslutninger til det eksisterende vejnet at lade anlægge en  

 forlægning af hovedlandevej 344, Vejle-Herning, øst om Brande.
 § 2. Ministeren bemyndiges til at lade foretage projektering til  

 forberedelse og sikring af anlæg eller udbygning af følgende  

 hovedlandevejsstrækninger som motorveje eller motortrafikveje med de fornødne  

 tilslutninger:
 1) En hovedlandevej fra Odense øst om Ringe og Kværndrup til Svendborg.
 2) En hovedlandevej fra Holstebro til Vejle i en vejlinie øst om Herning  

 til den i § 1 nævnte forlægning øst om Brande og videre herfra via den  

 såkaldte Diagonalvej, Ris-Ølholm, til hovedlandevej 60, Den Jyske Motorvej,  

 nord for Vejle.
 3) En forlængelse af hovedlandevej 11, Holbækmotorvejen, fra dennes  

 nuværende endepunkt syd for Holbæk til hovedlandevej 122, Kirkeåsvejen, nord  

 for Vig.
 § 3. Såfremt der i tiden, indtil forslag til anlægslov til de i §  

 2 nævnte anlæg kan være udarbejdet og vedtaget, projekteres eller udføres  

 bebyggelse eller andre foranstaltninger, der skønnes at ville vanskeliggøre  

 eller væsentligt fordyre en senere gennemførelse af anlæggene, kan ministeren  

 erhverve de arealer m.v., der er nødvendige til anlæggenes gennemførelse.
 Stk. 2. Erhvervelse som nævnt i stk. 1 kan om fornødent ske ved  

 ekspropriation efter reglerne i lov om fremgangsmåden ved ekspropriation  

 vedrørende fast ejendom.
 Stk. 3. Ministeren kan, når særlige grunde foreligger, på begæring  

 af ejeren erhverve en ejendom, der skønnes at blive berørt i ikke uvæsentligt  

 omfang af et af de i § 2 nævnte anlæg, uden at betingelserne i lov om  

 offentlige veje § 38 for at kræve ejendommen overtaget er opfyldt.
 Stk. 4. Overtagelsessummen fastsættes i de i stk. 1 og stk. 3  

 nævnte tilfælde af de taksationsmyndigheder, der er nævnt i lov om offentlige  

 veje §§ 57 og 58.
 § 4. Ministeren bemyndiges til at nedlægge hovedlandevej 344,  

 Vejle-Herning, fra begyndelsespunktet til endepunktet af den i § 1 nævnte  

 forlægning øst om Brande.
 § 5. § 2, nr. 2, i lov nr. 261 af 4. juni 1970 om visse  

 hovedlandevejsstrækninger ophæves.
Bemærkninger til lovforslaget 1. Indledning I henhold til § 14, stk. 1, i lov om offentlige veje, jf.  

 lovbekendtgørelse nr. 532 af 20. juni 1994, bestemmes det ved særlig lov,  

 hvilke offentlige veje der skal være hovedlandeveje, og hvilke nye  

 hovedlandeveje der skal anlægges.
Nedlæggelse af offentlige veje som  

 hovedlandeveje sker ligeledes ved lov.
 Regeringen fremlagde i slutningen af 1993 med Trafikplan 2005 sit  

 overordnede syn på de kommende års infrastrukturinvesteringer.
 På vejområdet udtrykte regeringen ønske om en nyorientering, der  

 indebærer, at sikkerheds- og miljøhensyn fremover får en mere fremtrædende  

 plads end tidligere.
Udgangspunktet for dette ønske var en konstatering af, at det danske  

 hovedlandevejsnet generelt set er ganske veludbygget med et højt  

 serviceniveau.
Regeringen vurderede på den baggrund, at investeringer i  

 hovedlandevejsnettet i de nærmeste år i højere grad bør rettes mod at  

 afhjælpe flaskehalse og forbedre forholdene i de byer, der har gennemgående  

 trafik, end på at forbedre standarden på hele ruter.
I trafikplanen peges dog  

 også på visse strækninger, som anses for vigtige, og hvor det kan komme på  

 tale at forbedre serviceniveauet ved bygning af nye, højklassede veje.
 Projekteringen af større vejanlæg er en omfattende og tidskrævende proces.  

 De miljømæssige forhold skal grundigt afdækkes og vurderes, og der skal  

 gennemføres høringer, således at beslutningerne kan træffes på et  

 fyldestgørende grundlag.
 Regeringen finder derfor, at man allerede nu bør gå videre i  

 planlægningsprocessen med henblik på udbygning af nogle af de  

 hovedlandevejsstrækninger, som kan blive aktuelle inden for de næste 5-10 år.
 Regeringen vurderer, at udbygninger på følgende strækninger kan blive  

 aktualiseret inden for den angivne tidshorisont:
Rute 9, Odense-Svendborg Rute 18, Holstebro-Vejle Rute 21, Holbæk-Vig For alle tre strækninger er gennemført planlægningsundersøgelser, der  

 dokumenterer et trafikalt behov for forbedringer på de pågældende  

 strækninger.
På rute 18 er der allerede i dag behov for at forbedre forholdene ved  

 Brande.
Der har her været planlagt en omfartsvej i mange år.
I 1994 og 1995  

 er gennemført de nødvendige miljøundersøgelser og høringer for at kunne  

 igangsætte projektet.
Med finanslovsaftalen for 1996 er nu også givet  

 økonomisk mulighed for at påbegynde anlægget.
 Med nærværende lovforslag søges derfor anlægsbemyndigelse for Brande  

 Omfartsvej samt projekteringsbemyndigelse for de øvrige strækninger af rute  

 18 og af de nævnte strækninger af rute 9 og 21, således at anlæg eller  

 udbygning af disse kan forberedes og sikres.
 Anlægsbemyndigelsen vil blive anvendt til at gennemføre arealerhvervelser  

 og anlæg af omfartsvejstrækningen ved Brande som motortrafikvej.
 Projekteringsbemyndigelsen vil blive anvendt til at gennemføre  

 miljøundersøgelser (VVM-procedure) af strækningerne for relevante  

 udbygningsalternativer, i det omfang sådanne undersøgelser ikke allerede er  

 gennemført.
 Den indskrænkning af mulige linieføringsalternativer, som bliver en følge  

 af miljøundersøgelserne, vil bl.a. reducere antallet af lodsejere, som har  

 grund til at føle sig berørt af en kommende udbygning.
 Undersøgelserne vil endvidere forbedre grundlaget for beregningen af  

 udgifterne ved en udbygning.
Der er ikke med projekteringsbemyndigelsen taget stilling til  

 strækningernes fremtidige vejstandard, gennemførelsestakt eller indbyrdes  

 prioritering.
Dette spørgsmål forudsættes drøftet politisk, når  

 miljøundersøgelserne er gennemført.
Bemyndigelsen er udformet således, at der  

 bliver mulighed for at undersøge og forberede en udbygning af strækningerne  

 op til motorvejsstandard.
 Foruden projekteringsbemyndigelsen vedrørende ovennævnte strækninger  

 foreslås en tidligere given bemyndigelse til projektering af en videreførelse  

 af Holbækmotorvejen mod Københavns centrum ophævet, idet den pågældende  

 bemyndigelse ikke længere anses for relevant.
2. Anlæg af Brande Omfartsvej Hovedlandevejen mellem Holstebro og Vejle (rute 18) forløber i dag gennem  

 Brande.
Det betyder, at bymidten i Brande, bl.a.
Storegade, der er byens  

 centergade, belastes af gennemkørende trafik.
Sammenblandingen af lokaltrafik og gennemkørende trafik skaber både  

 trafikale og miljømæssige problemer, ligesom strækningen er forholdsvis  

 uheldsbelastet.
Den tunge trafik medfører rystelser, og beboerne langs  

 hovedlandevejen udsættes for væsentlige gener fra støj og luftforurening samt  

 trafikkens barrierevirkning.
 Der har derfor i en årrække været arbejdet med planer for en omfartsvej  

 ved Brande.
Der er i 1994 foretaget en miljøundersøgelse (en såkaldt VVM-undersøgelse)  

 for at vurdere projektets virkninger på miljøet.
Miljøvurderingen har medført  

 en justering af vejens linieføring og udformning i forhold til det tidligere  

 foreliggende projekt.
 Der er endvidere foretaget trafik- og effektberegninger for omfartsvejen  

 og vejnettet i og omkring Brande, som påvirkes af omfartsvejen.
 Omfartsvejen forventes at blive benyttet af ca. 3.000 biler i døgnet og at  

 medføre en tilsvarende trafikaflastning i Brande by, bl.a. i Storegade, hvor  

 trafikken vil blive reduceret fra ca. 10.000 biler til ca. 7.000 biler i  

 døgnet.
 Omfartsvejen foreslås anlagt som motortrafikvej.
I tilknytning til lovforslaget er udarbejdet følgende rapporter:  

 »Brande Omfartsvej.
VVM-redegørelse, Sammenfattende rapport«,  

 Vejdirektoratet 1995, »Miljøvurdering af Brande Omfartsvej«,  

 Vejdirektoratet 1995 og »Brande Omfartsvej, Vejteknisk  

 beskrivelse«, Vejdirektoratet 1995.
 Rapporterne har været forelagt for offentligheden, og der har i  

 tilknytning hertil været afholdt borgermøde i Brande om projektet.
 Ringkøbing Amtsråd har efterfølgende meddelt, at amtsrådet kan anbefale  

 omfartsvejen fremmet i overensstemmelse med det fremlagte  

 linieføringsforslag, og at der vil kunne meddeles de nødvendige tilladelser i  

 henhold til naturbeskyttelsesloven.
 Brande Byråd har ligeledes meddelt, at byrådet kan støtte det udarbejdede  

 projektforslag under forudsætning af, at der som aftalt med Vejdirektoratet i  

 samarbejde udarbejdes en trafikhandlingsplan for Brande by, og at der  

 efterfølgende færdiggøres forhandlinger om en eventuel tilslutning af  

 Ejstrupholmvej til omfartsvejen.
 Arbejdet med trafikplanen for Brande by er igangsat, og den tekniske  

 undersøgelse forventes afsluttet i marts 1996.
Herudover er fremkommet en række henvendelser fra lokale foreninger,  

 grupper og enkeltpersoner i Brande med forslag og ønsker vedrørende  

 omfartsvejens linieføring, tilslutningsanlæg ved Ejstrupholmvej, lokalveje,  

 stier, erstatningsbiotoper m.v. samt forhold vedrørende den videre udbygning  

 af rute 18 nord og syd for Brande.
Disse bemærkninger vil blive inddraget i  

 den videre detailprojektering og i forhandlingerne med bl.a.
Brande Kommune.
 Skov- og Naturstyrelsen har i henhold til naturbeskyttelseslovens § 20  

 m.v. meddelt sin principielle godkendelse af projektet på vilkår, der vil  

 blive taget hensyn til i de videre drøftelser med Skov- og Naturstyrelsen.
2.1. Beskrivelse af vejanlægget Projektet for Brande Omfartsvej omfatter en ca. 8 km lang  

 motortrafikvejsstrækning øst om Brande som vist på bilag 1.
2.2. Nuværende vejforhold Hovedlandevej 344 (rute 18) forløber i dag gennem Brande by ad gader med  

 bebyggelse og direkte adgang til hovedlandevejen.
En større del af  

 strækningen gennem Brande fungerer som forretningsgade.
På hele strækningen  

 gennem byen er der en del kryds med betydelig sidevejstrafik, og der sker en  

 uhensigtsmæssig sammenblanding af gennemkørende og lokal trafik, hvilket  

 giver en utilfredsstillende trafikafvikling og miljømæssige gener i byen.
 I den centrale del af Brande var årsdøgntrafikken i 1994 ca. 10.000 biler,  

 hvoraf ca. en trediedel var gennemkørende trafik uden ærinde i Brande.
2.3. Projektets udformning 2.3.1. Tværprofil Omfartsvejen anlægges som facadeløs 2-sporet motortrafikvej med 8,0 m bred  

 kørebane og 2,5 m brede nødspor, ialt 15 m kronebredde.
På delstrækninger kan  

 der blive behov for at indlægge overhalingsspor.
2.3.2. Linieføring Med udgangspunkt i hovedlandevej 344 (Herningvej) umiddelbart syd for  

 Skjern Å forløber omfartsvejen nord og øst om Brande, i en afstand af ca. 1,8  

 km fra byens centrum, til hovedlandevej 344 (Vejlevej) syd for Brande ved  

 Nørre Askær.
 Linieføringen er fastlagt under hensyn til den videre udbygning af rute  

 18.
 Der er undersøgt alternative linieføringer og tilslutninger til Herningvej  

 nord for Brande, hvor omfartsvejen forlænges over Skjern Å og føres ind i  

 Herningvej enten ved Fasterholtvej eller nord herfor.
 Syd for Brande er skitseret en alternativ, kortere linieføring med  

 tilslutning af omfartsvejen i Vejlevej syd for Grarupvej.
 De alternative løsninger er nærmere omtalt under afsnit 2.11  

 »Alternativer«.
Omfartsvejen krydser jernbanen Vejle-Herning to gange, henholdsvis nord og  

 syd for Brande.
Vejen føres begge steder over jernbanen, hvilket medfører op  

 til 7 m høje dæmninger ved krydsningsstederne.
Endvidere krydser omfartsvejen  

 landevejen Sønder Omme-Ejstrupholm (rute 411). Ejstrupholmvej føres over  

 omfartsvejen, som på dette sted ligger lavt i terrænet.
Kommunevejene  

 Højmarksvej og Dørslundvej føres under omfartsvejen, mens øvrige veje, der  

 skæres af omfartsvejen, påregnes afbrudt eller omlagt.
Ved den sydlige del af omfartsvejen anlægges en forbindelsesvej mellem  

 Thyregodvej og Vejlevej.
Denne løsning er valgt frem for en underføring af  

 Thyregodvej, da denne krydser jernbanen i niveau umiddelbart vest herfor, og  

 derfor ikke kan forventes opretholdt på længere sigt.
Linieføringen er i overensstemmelse med regionplanen for Ringkøbing Amt og  

 kommuneplanen for Brande.
I kommuneplanen forudses en boligudvikling øst for  

 Brande Plantage ud mod omfartsvejen, og visse områder ved den nordlige og den  

 sydlige del af omfartsvejen er udlagt som fremtidige erhvervsarealer.  

 Boligområderne afgrænses 150 m fra omfartsvejen og erhvervsområderne 50 m fra  

 denne.
2.3.3. Tilslutninger Der etableres tilslutning til den eksisterende hovedlandevej nord og syd  

 for Brande by.
Den nordlige tilslutning planlægges at ske i en rundkørsel syd for Skjern  

 Å.
Denne løsning er en midlertidig løsning, da en rundkørsel vil mindske  

 fremkommeligheden for den gennemkørende trafik på rute 18.
Der er derfor, som nævnt under afsnit 2.3.2, skitseret alternative  

 tilslutninger af omfartsvejen til Herningvej nord for Skjern Å.
Disse  

 løsninger er nærmere beskrevet i afsnit 2.11.
 Den sydlige tilslutning planlægges at ske i et tilslutningsanlæg til  

 forbindelsesvejen mellem Thyregodvej og Vejlevej.
 Den endelige udformning af tilslutningerne fastlægges i den kommende  

 detailprojekteringsfase.
I den videre projektering vil der ligeledes blive taget stilling til, om  

 der skal etableres et tilslutningsanlæg ved Ejstrupholmvej.
Brande Kommune og  

 Vejdirektoratet har som nævnt aftalt, at dette spørgsmål vil blive nærmere  

 vurderet i forbindelse med udarbejdelsen af en trafikplan for Brande by, som  

 Brande Kommune har igangsat.
2.3.4. Stier Ved Thyregodvej anlægges en sti langs jernbanen under omfartsvejen for at  

 sikre forbindelsen for cyklister mellem Thyregodvej og Brande by.
Herved kan  

 den hidtidige skolevej til Dalgasskolen opretholdes.
Ved den nordlige tilslutning etableres en stipassage sydvest for  

 Herningvej, så cyklister holdes udenfor rundkørslen.
Stien føres frem til  

 campingpladsen nord for Fasterholtvejs tilslutning til Herningvej.
2.3.5. Faunapassager For at reducere barrierevirkningen af omfartsvejen gennem Brande Plantage  

 etableres faunapassage under omfartsvejen ved Goldbæk.
Endvidere etableres  

 efter nærmere drøftelser med Skov- og Naturstyrelsen faunapassage ved vejens  

 passage af Gormosen.
 Det bemærkes, at det ved den videre projektering kan vise sig  

 hensigtsmæssigt at ændre antallet af samt placering og udformning af skærende  

 veje, stier og faunapassager.
2.4. Trafikale og miljømæssige konsekvenser Ved anlæg af omfartsvejen flyttes den gennemkørende trafik på rute 18 væk  

 fra Brande by.
 Der forventes en årsdøgntrafik på omfartsvejen på 3.000 biler (i  

 1996-trafikniveau), mens årsdøgntrafikken i Storegade i Brande forventes  

 reduceret fra 10.200 til 7.200 biler.
Omfartsvejen forventes at mindske bilisternes samlede køretid med 19.000  

 timer om året.
Samtidig vil antal kørte km øges med ca. 1,3 mio. årligt.
 Antal af uheld med personskade forventes i gennemsnit pr. år at blive  

 reduceret fra 6 til 5 uheld.
Den samlede luftforurening vil ændres minimalt ved etablering af  

 omfartsvejen.
NOX-emissionen stiger med 6,5 t, HC-emissionen med 1,0 t og  

 partikelemissionen med 0,1 t pr. år.
 Lokalt vil omfartsvejen reducere luftforureningen fra trafikken med ca. 30  

 pct. i Storegade, Herningvej og Vejlevej.
 Regionalt forventes en stigning i CO2-emissionen på ca. 300 t pr. år.
Den samlede støjgene fra trafikken falder for beboerne i Brande by.
Langs  

 omfartsvejen vil enkelte ejendomme få et udendørs støjniveau på mere end 55  

 dB(A), der er Miljøstyrelsens anbefalede øvre grænseværdi for trafikstøj.  

 Behovet for støjafskærmning vurderes nærmere i forbindelse med  

 detailprojekteringen.
 Barrierevirkning og oplevelse af risiko i byen fra trafikken vil blive  

 mindsket.
2.5. Natur, landskab og fortidsminder Omfartsvejen føres gennem et fladt landskab, der domineres af åbent  

 agerland med stedvise tætte rækker af læhegn.
Visuelt vil vejanlægget  

 dominere det flade landskab og Skjern Ådal, der er et markant  

 landskabselement umiddelbart nord for omfartsvejen.
 Med den planlagte tilslutning syd for Skjern Å vil omfartsvejen ikke  

 direkte berøre Skjern Ådal.
 Omfartsvejen krydser Goldbæk, der fungerer som lokal spredningskorridor.  

 Der etableres derfor en faunapassage under omfartsvejen.
Vejen passerer tæt forbi Gormose, der har et righoldigt fugleliv.
Mosen  

 berøres ikke direkte af omfartsvejen, men vejanlægget berører de lave enge og  

 vader vest for mosen.
Omfartsvejen, der vil ligge højt i terrænet på grund af  

 overføringen over banen, vil kunne virke forstyrrende på fuglelivet.
Behovet  

 for en erstatningsbiotop vil blive drøftet med Skov- og Naturstyrelsen.
 Den østlige del af Brande Plantage vil blive berørt af vejanlægget.
 Nord for Brande passerer linieføringen en gravhøj inden for 100 m  

 beskyttelseslinien, og syd for Brande forløber linieføringen tæt forbi en  

 tomt fra en udflyttet landsby ved Grarup.
2.6. Rekreative forhold Adgangsforholdene til det nærrekreative område øst for Brande vil blive  

 indskrænket.
Den nærrekreative værdi af Brande Plantage vil blive forringet  

 på grund af opdelingen af plantagen og de forringede adgangsforhold.
Støjen  

 fra vejen vil reducere den rekreative værdi af Gormosen.
Til gengæld  

 forsvinder en skrotplads, som i dag støder op til Gormosen.
2.7. Overfladevand og grundvand Det tilstræbes, at hovedparten af vejvandet tilledes Skjern Å og Brande Å,  

 hvor fortyndingen vil være så stor, at det ikke under normale omstændigheder  

 får betydning for vandløbenes tilstand.
 Det primære grundvandsmagasin, hvorfra der indvindes drikkevand til Brande  

 by, er velbeskyttet mod nedsivning af vejvand, der kan forurene grundvandet.
 Før udledning til vandløbene etableres regnvandsbassiner for at udjævne de  

 afledte vandmængder og mindske forureningen.
 Bassinerne forsynes med lukkemekanisme, således at eventuelle spild fra  

 f.eks. uheld med olie- og kemikalietransporter kan holdes tilbage i  

 bassinerne.
2.8. Affaldsdepoter Ved Gormose passerer linieføringen en skrotplads.
Grunden er registreret  

 som affaldsdepot.
Der vil i forbindelse med det videre arbejde blive  

 foretaget en kortlægning af forureningen samt af behovet for og omfanget af  

 bortskaffelsen af forurenet jord.
 Der er endvidere registreret et affaldsdepot (losseplads) ved Dørslundvej.  

 Dette affaldsdepot skønnes ikke at få betydning for anlægsarbejdet.
2.9. Ressourceforbrug ved anlæg Forbruget af grusmaterialer til vejens opbygning vil være ca. 160.000 m3.  

 Forbruget af asfalt vil være ca. 40.000 t.
2.10. Økonomi, anlægsprogram og beskæftigelse De samlede omkostninger ved anlægget er inklusive projektering og  

 administration ca. 125 mio. kr. (prisniveau 1996, eksklusive moms).
 Udgifterne forventes at fordele sig således:
 Anlægget af omfartsvejen forventes at give en direkte og indirekte  

 beskæftigelse i anlægsfasen på ca. 300 mandår.
2.11. Alternativer Som omtalt i afsnittene 2.3.2 og 2.3.3 er der - under hensyn til, at rute  

 18 senere forventes udbygget nord og syd for omfartsvejen - overvejet  

 alternative løsninger for omfartsvejens tilslutninger til den eksisterende  

 hovedlandevej nord og syd for Brande.
 Med det foreslåede projekt er der valgt en løsning ved tilslutningen syd  

 for Brande, som let kan indgå i en videreføring af vejen mod syd, mens der er  

 valgt en foreløbig løsning ved tilslutningen nord for Brande.
 Nord for Brande foreligger to alternative løsninger, hvor omfartsvejen  

 forlænges hen over Skjern Ådal.
I det ene alternativ tilsluttes omfartsvejen den eksisterende  

 hovedlandevej (Herningvej) nord for Skjern Å i en rundkørsel sammen med  

 Fasterholtvej.
I det andet alternativ føres omfartsvejen ind i Herningvej  

 nord herfor, og der etableres tilslutningsanlæg til Fasterholtvej.
 Krydsningen af Skjern Å sker i begge tilfælde mellem jernbanebroen og den  

 eksisterende hovedlandevejsbro på en 165 m lang og 15 m bred dalbro med en  

 frihøjde over dalbunden på 5-7 m.
 Ved at forlænge omfartsvejen hen over Skjern Å færdiggøres gennem  

 omfartsvejsbyggeriet en lidt længere strækning af en fremtidig udbygget rute  

 18. Anlægsudgifterne til omfartsvejen stiger samtidig væsentligt.
Med henblik på at billiggøre projektet har der været overvejet en  

 alternativ løsning til den foreslåede løsning syd for Brande.
Omfartsvejen  

 tilsluttes her den eksisterende hovedlandevej lidt syd for Grarupvej i en  

 rundkørsel sammen med forbindelsesvejen til Thyregodvej.
Herved afkortes  

 omfartsvejen med 1,5 km, og broen for overføring af forbindelsesvejen til  

 Thyregodvej udsættes til en senere etape.
Til gengæld må en del af  

 forbindelsesvejen ombygges ved en senere udbygning af rute 18 mod syd.
2.11.1. Trafikale konsekvenser De alternative løsninger nord og syd for Brande afstedkommer ikke  

 væsentlige ændringer i trafikmønstret i og omkring Brande i forhold til  

 projektforslaget.
2.11.2. Natur, landskab og fortidsminder De alternative tilslutninger nord for Brande by indebærer, at omfartsvejen  

 vil krydse Skjern Å mellem jernbanebroen og den nuværende hovedlandevejsbro.
 Ådalen er på denne strækning mere end 200 m bred og skarpt nedskåret i  

 terrænet.
Ådalen tjener som regional spredningskorridor for dyrelivet og udgør et  

 værdifuldt landskabselement.
For at reducere de landskabelige effekter og  

 barriereeffekten af vejanlægget føres vejen over ådalen på en 165 m lang og  

 6-8 m høj dalbro med faunapassage på begge sider af åen.
 Ved den alternative tilslutning syd for Brande by vil rundkørslen syd for  

 Grarupvej blive placeret tæt ved Grarup Bæk og tomten efter Grarup landsby.
2.11.3. Økonomi Merudgiften ved at føre omfartsvejen over Skjern Å vil i forhold til den  

 planlagte tilslutning syd for Skjern Å være ca. 30 mio. kr., hvis  

 tilslutningen sker med en rundkørsel ved Fasterholtvej, og ca. 45 mio. kr.,  

 hvis vejen føres direkte ind i den nuværende rute 18 nord for Fasterholtvej  

 med et fuldt tilslutningsanlæg til denne.
Prisen for selve broen over Skjern  

 Å er ca. 25 mio. kr.
 Besparelsen ved den alternative tilslutning af omfartsvejen syd for Brande  

 i en rundkørsel vil være på 13 mio. kr.
3. Projektering af Odense-Svendborg (rute 9) Hovedlandevejen mellem Odense og Svendborg indgår som en del af rute 9,  

 der fører til færgeruten mellem Spodsbjerg og Tårs.
 Ved den politiske aftale i 1986 om den faste forbindelse over Storebælt  

 blev man enige om, at færgeforbindelsen mellem Fyn (Langeland) og Lolland  

 skulle bevares, også efter at den faste forbindelse over Storebælt er  

 etableret, og at udbygningen af vejforbindelserne til denne skulle  

 prioriteres højt.
 En redegørelse for behov og muligheder for en højklasset vejforbindelse på  

 rute 9 findes i rapporten: »Sydøst-ruten, Rute 9 Odense-Maribo«,  

 Vejdirektoratet april 1992.
Strækningen mellem Odense og Svendborg er den delstrækning af rute 9, der  

 har de største trafikale problemer.
Trafikken mellem Odense og Svendborg  

 varierer mellem 9.200 og 13.800 biler i døgnet (1994).
 Bortset fra en 7 km lang strækning ved Ringe og strækningen gennem  

 Svendborg, der begge er 4-sporede, er vejen 2-sporet med en del skarpe sving  

 og ringe mulighed for overhaling.
Etablering af den faste forbindelse over Storebælt vil kun have en meget  

 lille betydning for trafikmængderne mellem Odense og Svendborg.
Trafikken  

 over færgeruten Spodsbjerg-Tårs er ca. 850 biler i døgnet (1994).
 Fyns Amt og de kommuner, der direkte berøres af rute 9 (Odense, Årslev,  

 Ringe, Ryslinge, Egebjerg, Svendborg og Rudkøbing), samt de tre tilgrænsende  

 kommuner (Gudme, Tranekær og Sydlangeland) har i en fællesudtalelse om  

 strækningen Odense-Svendborg udtalt, at de ønsker strækningen udbygget til  

 4-sporet motorvej hurtigst muligt, eventuelt med delstrækningen Odense-Ringe  

 som 1. etape.
 Anlægsprisen for en motorvej mellem Odense og Svendborg kan med  

 udgangspunkt i de hidtil gennemførte planlægningsundersøgelser skønnes til  

 ca. 590 mio. kr. i 1996-prisniveau, inklusive projektering, tilsyn og  

 administration.
 Udbygningen af strækningen til motorvej/motortrafikvej vil kunne ske med  

 udgangspunkt i den nuværende motorvejstilslutning af rute 9 sydøst for  

 Odense.
På den nordligste strækning kan en del af den nuværende 2-sporede,  

 facadeløse strækning øst om Højby udnyttes.
Herfra må vejen føres i nyt trace  

 vest for den nuværende hovedlandevej ved Årslev og øst for denne mellem  

 Årslev og Ringe.
Mellem Ringe og Kværndrup kan den nuværende 4-sporede strækning til  

 Gultved udnyttes.
Ved Kværndrup må undersøges, om enten en del af den  

 eksisterende omfartsvej kan udnyttes, eller om vejen må anlægges i en ny  

 linieføring øst for denne.
Mellem Kværndrup og Svendborg må vejen lægges i  

 nyt trace øst for den eksisterende hovedlandevej, inden den føres ind i  

 Svendborg via den eksisterende, 4-sporede, facadeløse vej.
 Interesseområdet for en ny højklasset vej på strækningen er vist på bilag  

 2.
4. Projektering af Holstebro-Herning-Vejle (rute 18) Vejdirektoratet publicerede i 1992 en rapport med forskellige  

 linieføringsforslag for en højklasset rute 18 fra Holstebro til enten Vejle  

 eller Kolding.
Regeringen har i Trafikplan 2005 tilkendegivet at ville arbejde videre med  

 det i Vejdirektoratets rapport nævnte linieføringsalternativ A, der er mest  

 skånsomt over for naturen, og som samtidig har gode trafikale og  

 samfundsøkonomiske effekter.
Interesseområdet for dette  

 linieføringsalternativ er vist på bilag 3.
Linieføringen forløber fra Holstebro mod Aulum vest for den nuværende  

 hovedlandevej og udnytter fra Aulum den eksisterende, ca. 6 km lange  

 motortrafikvejsstrækning til Sinding.
Herfra forløber linien i en bue nord og  

 øst om Gullestrup og Herning by, Lind og Høgild til den nuværende  

 hovedlandevej (rute 18) syd for Høgild og videre langs østsiden af denne, øst  

 om Arnborg Svæveflyveplads til Brande Omfartsvej.
Fra Brande Omfartsvej forløber linien mod syd langs den nuværende  

 hovedlandevej til sammenløb med den endnu ikke anlagte Diagonalvej ved Ris  

 øst for Give.
Herfra har linien fælles forløb med Diagonalvejen til vest for  

 Ølholm.
 Fra Diagonalvejen ved Ølholm forløber linieføringen videre mod syd,  

 parallelt med hovedlandevejen Vejle-Viborg (rute 13) til forbindelse med Den  

 Jyske Motorvej nord for Vejle.
 Linieføringen svarer til linie A i den tidligere projekteringslov (lov nr.  

 280 af 2. maj 1990), som blev ophævet i 1993 (lov nr. 353 af 9. juni 1993).
 Etablering af en højklasset vej på hele strækningen fra Holstebro til  

 Vejle tænkes gennemført ved en trinvis udbygning med Brande Omfartsvej som  

 første etape.
 En anden vigtig etape er diagonalvejsstrækningen Ris-Ølholm, for hvilken  

 der i 1994 og 1995 også er gennemført de nødvendige miljøundersøgelser og  

 høringer.
 Anlægslovforslag for denne strækning vil kunne fremsættes, så snart de  

 økonomiske forudsætninger for at realisere anlægget er til stede.
I tilknytning til miljøundersøgelserne for Brande Omfartsvej og  

 diagonalvejsstrækningen Ris-Ølholm har Vejdirektoratet endvidere gennemført  

 første fase af miljøundersøgelser for de øvrige delstrækninger af rute 18  

 mellem Holstebro og Vejle i en korridor omkring linieføring A for at belyse  

 de væsentligste miljømæssige forhold på hele strækningen.
Undersøgelsen er  

 beskrevet i rapporten: »Rute 18 og Diagonalvejen.
Undersøgelse af natur,  

 landskab og kulturhistorie«, Vejdirektoratet 1995.
For strækningen mellem Herning og Brande er desuden undersøgt et østligere  

 linieføringsalternativ A1 for bl.a. at belyse en alternativ  

 udfletningsmulighed med Herning-Bording motorvejen (rute 15). Undersøgelsen  

 er beskrevet i et notat: »Rute 18, Holstebro-Herning-Vejle.
Undersøgelse  

 af linieføringsforslag A og A1 mellem Herning og Brande«,  

 Vejdirektoratet, november 1994. Notatet har været forelagt Ringkøbing  

 Amtskommune og Herning, Ikast og Brande kommuner, der alle har anbefalet  

 linieføringsalternativ A.
For Brande Omfartsvej og diagonalvejsstrækningen Ris-Ølholm opfylder de  

 gennemførte miljøundersøgelser kravene til en VVM-undersøgelse.
For de øvrige  

 delstrækninger vil det være nødvendigt med yderligere undersøgelser og  

 vurderinger for at kunne belyse alle virkninger på miljøet og for at kunne  

 fastlægge linieføring, gennemførelsestakt og udbygningsstandard m.v. for  

 disse strækninger.
Udbygning af rute 18 i linieføring A tilgodeser ikke i sig selv ønskerne  

 om bedre vejforbindelser til Billund.
Specielt de nord-sydgående  

 vejforbindelser og adgangen til motorvejsnettet tillægges stor betydning.
 Der forventes i de kommende år en kraftig stigning i passagermængden til  

 og fra Billund Lufthavn samt et fortsat stigende besøgstal i Legoland.
 Hertil kommer et større planlagt område til uddannelse, turisme og fritid  

 øst for byen, hvor der påtænkes opført en række aktiviteter, som samlet set  

 medfører en kraftig stigning i besøgsantallet til byen.
 Med den forventede erhvervsudvikling og turistudvikling m.m. i området  

 forventes biltrafikken og dermed de trafikale problemer at stige i området,  

 både for den lokale trafik og for den gennemkørende hovedlandevejstrafik.
Vejdirektoratet gennemfører i øjeblikket i samarbejde med Ribe Amt, Vejle  

 Amt og Billund Kommune en trafikal undersøgelse af de nord-sydlige  

 vejforbindelser til Billund.
Undersøgelsen forventes afsluttet ved udgangen  

 af 1996 med en rapport, der kan indgå i grundlaget for beslutninger om den  

 fremtidige vejudbygning i området.
 Til forberedelse og eventuel påbegyndelse af den nødvendige udbygning er  

 det i forbindelse med udmøntningen af aftalen om finansloven for 1996 aftalt,  

 at der reserveres 15 mio. kr. i 1996-1998. Det forudsættes, at der  

 tilsvarende afsættes et beløb fra amtslig side til formålet.
5. Projektering af Holbæk-Vig (rute 21) Hovedlandevejen mellem Holbæk og Vig indgår som en del af rute 21, der  

 fører til færgeruten Sjællands Odde-Ebeltoft.
Ud over færgetrafikken er vejen  

 præget af trafik til og fra de meget store sommerhusområder i Odsherred og  

 trafik til Nykøbing Sjælland. Årsdøgntrafikken (1994) varierer fra 8.200 til  

 17.500 biler (flest nærmest Holbæk). Vejen er i dag 2-sporet med et kurvet  

 forløb og mange sidevejstilslutninger.
Endvidere er der flere bygennemkørsler  

 og spredt randbebyggelse.
 Ved den politiske aftale i 1986 om den faste forbindelse over Storebælt  

 blev man enige om, at der efter åbningen af den faste forbindelse over  

 Storebælt skulle opretholdes mindst en færgeforbindelse over Kattegat mellem  

 Sjælland og Jylland, og at udbygningen af vejforbindelserne til denne (disse)  

 skulle prioriteres højt.
 Et udvalg nedsat under Trafikministeriet i 1986 konkluderede, at  

 Molslinien (Sjællands Odde-Ebeltoft) er den mest anvendte færgerute på  

 Kattegat, og at det er sandsynligt, at den også, efter at den faste  

 forbindelse over Storebælt er etableret, vil kunne drives på et  

 driftsøkonomisk grundlag.
 En redegørelse for behov og muligheder for en forbedret vejforbindelse til  

 Odden Færgehavn findes i rapporten: »Rute 21, Holbæk-Sjællands  

 Odde«, Vejdirektoratet juni 1992.
 I rapporten er beskrevet fire alternative linieføringer for en højklasset  

 vejforbindelse i nyt trace på strækningen fra Holbækmotorvejens nuværende  

 endepunkt syd for Holbæk til Vig.
Der er enighed mellem Vejdirektoratet, Vestsjællands Amtsråd og Holbæk,  

 Dragsholm og Trundholm kommuner om den principielle linieføring for en sådan  

 ny vejforbindelse.
Interesseområdet for denne linieføring er vist på bilag 4.
Efter forslaget skal motorvejen/motortrafikvejen føres i forlængelse af  

 den eksisterende Holbækmotorvej mod nordvest parallelt med den nuværende  

 hovedlandevej syd for Holbæk.
Linien fortsætter mod nordvest, vest om  

 Hagested, over den inddæmmede Lammefjord.
Her drejer linien mod nord til et  

 forløb vest om Gundestrup og Herrestrup og øst om Grevinge.
Nordvest for  

 Herrestrup krydser linien den nuværende hovedlandevej og fortsætter øst om  

 Vig frem til den eksisterende motortrafikvejsstrækning, Kirkeåsvejen,  

 Vig-Lumsås.
 Det vil være naturligt at afslutte vejudbygningen her, dels fordi den  

 eksisterende vejs standard herfra er god, og dels fordi trafikken her deler  

 sig nogenlunde ligeligt mod Sjællands Odde og mod Nykøbing Sjælland.
 Miljøundersøgelserne vil tage udgangspunkt i den linieføring, hvorom der  

 er enighed mellem Vejdirektoratet og de lokale myndigheder.
 Anlægsprisen for en motorvej på hele strækningen fra Holbæk til Vig kan  

 med udgangspunkt i hidtil gennemførte planlægningsundersøgelser skønnes til  

 ca. 490 mio. kr. i 1996-prisniveau, inklusive projektering, tilsyn og  

 administration.
 Som led i regeringens beskæftigelsespakke er det besluttet at gennemføre  

 en forlægning af den eksisterende hovedlandevej syd om Havnebyen.
 Der vurderes ikke herudover foreløbigt at være behov for større  

 udbygninger/forbedringer af den eksisterende vej mellem Vig og Odden  

 Færgehavn.
6. Erhvervelse af arealer jf. § 3 Erhvervelse af arealer til hovedlandevejsformål finder normalt først sted  

 i umiddelbar tilknytning til anlægsarbejdets påbegyndelse.
Med bestemmelsen i  

 § 3, stk. 1 og 2 gives der ministeren mulighed for forlods at erhverve  

 arealer m.v. - om fornødent ved ekspropriation - som anses for nødvendige til  

 anlæggenes gennemførelse.
Bestemmelsen forudsættes anvendt til erhvervelse af  

 ejendomme, på hvilke der planlægges eller udføres bebyggelse eller andre  

 foranstaltninger, der skønnes at ville vanskeliggøre eller væsentligt fordyre  

 en senere gennemførelse af anlæggene.
 Da vurderingen af, om et planlagt byggeri vil fordyre anlæggenes senere  

 gennemførelse, hænger nøje sammen med, hvilken linieføring m.v. der til sin  

 tid skal gennemføres, vil bestemmelsen kun blive anvendt til at erhverve  

 ejendomme, der er beliggende på steder, hvor der efter den foretagne  

 projektering må anses at foreligge en sikker fastlæggelse af linieføringen.
 Når en ejendom pålægges byggelinier efter §§ 34 eller 35 i vejloven til  

 sikring af gennemførelsen af en ny hovedlandevej, kan ejeren begære  

 ejendommen overtaget af vejbestyrelsen, hvis han herefter ikke kan udnytte  

 ejendommen på en økonomisk rimelig og forsvarlig måde sammenlignet med  

 omliggende ejendomme, jf. vejlovens § 38. Ejerens personlige forhold kan  

 derimod ikke begrunde, at vejbestyrelsen er forpligtet til at overtage  

 ejendommen.
 Begæringen om overtagelse skal i henhold til loven fremsættes inden seks  

 måneder efter, at ejeren har fået meddelelse om byggeliniepålægget.  

 Vejbestyrelsen kan dog se bort fra fristen, hvis den skønner det rimeligt,  

 ligesom den kan se bort fra, om betingelserne for overtagelse i øvrigt er  

 opfyldt.
Staten har hidtil under hensyn til konsekvenserne ved hovedlandevejsanlæg  

 fastholdt meget strengt, at såvel tidsfrist som betingelser i øvrigt skulle  

 være opfyldt.
I praksis er bedømmelsen af, om betingelserne for overtagelse  

 er opfyldt blevet overladt til taksationsmyndighederne, der i givet fald også  

 har taget stilling til overtagelsessummen.
Den restriktive anvendelse af  

 vejlovens § 38 sammenholdt med, at taksationsmyndighederne i deres praksis er  

 ret tilbageholdende med at statuere overtagelse, kan føre til, at en lodsejer  

 i urimelig grad stavnsbindes til sin ejendom, der som følge af de  

 foreliggende vejudbygningsplaner kan være vanskelig eller umulig at sælge i  

 almindelig fri handel.
 Det foreslås derfor, at statens hidtidige praksis ændres, således at  

 ministeren, når særlige grunde foreligger, kan erhverve en ejendom, der  

 skønnes at blive berørt i ikke uvæsentligt omfang af et af de af loven  

 omfattede hovedlandevejsanlæg, uden at betingelserne i vejlovens § 38 for at  

 kræve ejendommen overtaget er opfyldt.
Særlige grunde foreligger f.eks., hvor en lodsejer på grund af sygdom,  

 alder, familieforøgelse eller af hensyn til sit arbejde ønsker at flytte til  

 et andet sted.
Kompetencen til i det enkelte tilfælde at skønne, om en  

 overtagelsesbegæring skal imødekommes, vil blive henlagt til Vejdirektoratet.  

 Overtagelsessummen fastsættes af taksationsmyndighederne.
7. Nedklassificering af nuværende hovedlandevejsstrækninger Som en konsekvens af bestemmelsen i lovforslagets § 1 er i lovforslagets  

 § 4 medtaget en bestemmelse om nedklassificering af den  

 hovedlandevejsstrækning, der afløses af det i § 1 foreslåede vejanlæg.
 Muligheden for i forbindelse med nedklassificeringen at gennemføre  

 hastighedsdæmpende foranstaltninger på den nedklassificerede strækning vil  

 blive drøftet med Brande kommune.
 8. Ophævelse af projekteringsbemyndigelsen for en motorvej fra  

 Holbækmotorvejens østlige endepunkt ved Vigerslevvej til Enghavevej, jf. §  

 5.
Holbækmotorvejen er i dag anlagt frem til Vigerslevvej.
I 1974 blev  

 foretaget en undersøgelse og prioritering af henholdsvis en videreførelse  

 frem til Enghavevej og af en forbindelse sydom over Avedøre Holme.  

 Sidstnævnte blev foretrukket.
Efter anlægget af Amagermotorvejen og  

 centrumforbindelsen over Avedøre Holme og Amager til Sjællandsbroen er der  

 ikke længere aktuelle planer om at indføre Holbækmotorvejen som forudsat i  

 projekteringsloven fra 1970. Projekteringsbemyndigelsen foreslås derfor  

 ophævet.
9. Lovforslagets samlede økonomiske konsekvenser De økonomiske konsekvenser af forslaget om anlæg af Brande Omfartsvej er  

 som følger:
De samlede udgifter til skitseprojektering og miljøundersøgelser for de  

 tre hovedlandevejsstrækninger, rute 9, 18 og 21, skønnes at blive ca. 10 mio.  

 kr.
Herudover vil der kunne blive tale om udgifter til eventuelle  

 ejendomserhvervelser, jf. forslagets § 3.
10. Forhold til EU-retten Der er for Brande Omfartsvej gennemført de miljøundersøgelser og høringer,  

 der kræves i henhold til Rådets direktiv nr. 85/337/EØF af 27. juni 1985 om  

 vurdering af visse offentlige og private projekters indvirkning på miljøet.  

 De miljøundersøgelser, der foreslås gennemført for ruterne 9, 18 og 21, vil  

 opfylde kravene i direktivet.
Forslaget indeholder ikke herudover EU-retlige  

 aspekter.
11. Høring over lovforslaget Lovforslaget er forelagt: Ringkøbing Amt og Brande Kommune.
 Udtalelserne foreligger ikke endnu.
