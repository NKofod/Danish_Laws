Fremsat den 4. oktober 2000 af  

 finansministeren (Mogens Lykketoft) Forslag til Lov om ændring af lov om statens  

 tjenestemænd i Grønland (Ændring af reglerne om tjenestemandsretten,  

 afskedigelse af åremålsansatte m.v.) § 1 I lov om statens tjenestemænd i Grønland, jf.  

 lovbekendtgørelse nr. 574 af 5. august 1991, foretages følgende  

 ændringer:
 1. I § 14 udgår »i staten, folkeskolen og  

 folkekirken«.
2. I § 21, stk. 4, ændres »underretten« til:  

 »kredsretten« 3. I § 28 indsættes som stk. 2:
»Stk. 2. For tjenestemænd ansat på  

 åremål ophører ansættelsen i øvrigt ved  

 åremålets udløb.« 4. § 30 ophæves.
 5. § 31, stk. 2, ophæves.
 Stk. 3 bliver herefter stk. 2.
 6. I § 32, stk. 1, ændres »stk. 3 og 4«  

 til: »stk. 3-5«.
 7. I § 32 indsættes efter stk. 2 som  

 nyt stykke:
 »Stk. 3. Rådighedsløn fra ansættelse i en  

 åremålsstilling ydes længst til åremålets  

 udløb.«.
 Stk. 3-5 bliver herefter stk. 4-6.
 8. I § 32, stk. 4, nr. 1, der bliver stk. 5, nr.  

 1, ændres »stk. 3, nr. 1« til: »stk. 4, nr. 1«.
 9. I § 32, stk. 5, der bliver stk. 6, ændres  

 »stk. 3 og 4« til: »stk. 4 og 5«.
 10. I § 33, stk. 3, ændres to steder  

 »§ 31, stk. 3« til: »§ 31, stk. 2«.
 11. Kapitel 8 ophæves.
 12. Kapitel 9 ophæves.
 13. I § 47, stk. 1 og 3, udgår »i staten,  

 folkeskolen og folkekirken«.
 14. § 48 affattes således:
»§ 48. Finansministeren nedsætter en  

 tjenestemandsret for statens tjenestemænd i Grønland, der  

 består af en formand og en stedfortræder for denne samt otte  

 andre dommere og stedfortrædere for disse.
Til retten knyttes en  

 sekretær.
Stk. 2. Landsdommeren i Grønland er formand.  

 Landsdommeren udpeger blandt Grønlands Landsrets fuldmægtige en  

 stedfortræder for formanden.
Udpegningen gælder indtil  

 udløbet af den måned, hvori den pågældende fylder 65  

 år eller i øvrigt ikke længere opfylder betingelserne for  

 at kunne udpeges.
Stk. 3. Finansministeren beskikker otte dommere og  

 stedfortrædere for disse.
Fire dommere og stedfortrædere for  

 disse beskikkes efter fælles indstilling fra de i § 45  

 nævnte centralorganisationer.
De pågældende beskikkes for  

 en periode af 5 år.
 Stk. 4. Har centralorganisationerne ikke, senest 1 måned  

 før beskikkelse skal finde sted, foretaget indstilling af det  

 nødvendige antal dommere og stedfortrædere, beskikker  

 arbejdsministeren den eller de manglende.
 Stk. 5. Genbeskikkelse kan finde sted.
Stk. 6. Afgår en af finansministeren eller  

 arbejdsministeren beskikket dommer eller stedfortræder i løbet  

 af 5-års-perioden, beskikkes en anden for den resterende del af  

 perioden.
Var den afgåede dommer beskikket efter indstilling fra  

 centralorganisationerne eller efter stk. 4, sker beskikkelsen efter  

 indstilling fra centralorganisationerne.
Foretages indstilling ikke senest en  

 måned efter den tidligere dommers eller stedfortræders  

 fratræden, foretages beskikkelsen af arbejdsministeren efter anmodning  

 fra finansministeren.«.
 15. Efter § 48 indsættes:
»§ 48 a.
I den enkelte sags behandling deltager  

 tjenestemandsrettens formand eller dennes stedfortræder som retsformand  

 samt fire af de af finansministeren beskikkede dommere eller disses  

 stedfortrædere.
To af disse fire skal være beskikket efter  

 indstilling fra centralorganisationerne eller beskikket i henhold til  

 § 48, stk. 4, eller stk. 6, 3. pkt.
§ 48 b.
For tjenestemandsrettens formand, dommere og  

 stedfortrædere gælder de i lov om rettens pleje i Grønland  

 fastsatte inhabilitetsregler for dommere.
 Stk. 2. De dommere, som skal deltage i  

 pådømmelsen af den enkelte sag, skal af egen drift påse,  

 om der foreligger grunde, der kan medføre inhabilitet.
Stk. 3. Indsigelser mod en dommers habilitet bør  

 så vidt muligt fremsættes straks efter modtagelsen af meddelelsen  

 om, hvem der skal deltage i domsforhandlingen, og bør under alle  

 omstændigheder fremsættes, inden domsforhandlingen  

 påbegyndes.
Afgørelse om habilitet træffes af  

 retsformanden ved beslutning.
Under domsforhandlingen træffes  

 afgørelsen dog af den samlede ret.
Den, om hvis habilitet der er rejst  

 spørgsmål, er ikke udelukket fra at deltage i  

 afgørelsen.«.
 16. § 49, stk. 3 affattes således:
»Sager, der hører under tjenestemandsretten, kan ikke indbringes  

 for de almindelige domstole.
En tjenestemand kan dog anlægge sag ved de  

 almindelige domstole, hvis denne godtgør, at vedkommende  

 centralorganisation ikke agter at indbringe en sag som nævnt i  

 stk. 1, nr. 1, for tjenestemandsretten.«.
 17. I § 49 c indsættes som  

stk. 3:
 »Stk. 3. Der gælder ingen indskrænkning i  

 parternes adgang til at lade møde for sig i tjenestemandsretten ved  

 rettergangsfuldmægtig.«.
 18. §§ 49 d   49 j ophæves, og i stedet  

 indsættes:
»§ 49 d.
Tjenestemandsretten har sit sæde i Nuuk,  

 men kan sættes andetsteds, hvis det skønnes  

 hensigtsmæssigt.
§ 49 e.
Sag anlægges ved indlevering af klageskrift til  

 tjenestemandsretten.
Stk. 2. Klageskriftet skal indeholde 1)	parternes navn og adresse, 2)	klagerens påstand, 3)	en kort fremstilling af de kendsgerninger, hvorpå  

 påstanden støttes, og angivelse af de dokumenter og andre  

 beviser, som klageren agter at påberåbe sig.
§ 49 f.
Sekretæren sender snarest muligt et eksemplar af  

 klageskriftet med bilag til indklagede og opfordrer samtidig denne til at  

 afgive svarskrift med eventuelle bilag.
Om fornødent lader  

 sekretæren klageskriftet forkynde for indklagede efter reglerne om  

 forkyndelse i lov om rettens pleje i Grønland.
Stk. 2. Svarskriftet skal indeholde 1)	indklagedes påstand, 2)	en kort fremstilling af de kendsgerninger, hvorpå  

 påstanden støttes, og 3)	angivelse af de dokumenter og andre beviser, indklagede vil  

 påberåbe sig.
§ 49 g.
Forberedelsen af sagen til eventuel domsforhandling  

 finder sted i et eller flere forberedende retsmøder.
 Stk. 2. Under forberedende retsmøder beklædes  

 retten af formanden eller dennes stedfortræder.
Stk. 3. Med parternes samtykke kan retten afgøre sagen  

 på et forberedende retsmøde.
Afgørelsen kan med parternes  

 indforståelse træffes ved beslutning.
Stk. 4. De forberedende retsmøder afholdes for lukkede  

 døre.
Med parternes tiltræden kan retsformanden dog tillade  

 andre end partsrepræsentanterne at overvære  

 retsmøderne.
§ 49 h.
For domsforhandlingen gælder med de  

 fornødne tilpasninger reglerne om domsforhandling af civile retssager  

 i 1. instans i lov om rettens pleje i Grønland.
 Stk. 2. Domsforhandlingen foregår for åbne  

 døre, medmindre retsformanden undtagelsesvis af hensyn til ro og orden  

 i retslokalet beslutter, at dørene skal lukkes.
§ 49 i.
Dommen vedtages ved afstemning efter forudgående  

 rådslagning.
Rådslagningen og afstemningen sker mundtligt, og  

 retsformanden stemmer altid sidst.
I afstemningen deltager kun de  

 dommere, som har overværet den mundtlige forhandling i dens helhed.
De  

 afgivne stemmer indføres i uddrag i stemmeafgivningsbogen.
 Stk. 2. Afgørelsen træffes efter  

 stemmeflertallet.
 Stk. 3. Udkast til dommen udarbejdes af retsformanden,  

 hvorefter den endelige ordlyd vedtages af de deltagende dommere.
§ 49 j.
Dommen, der afsiges i et offentligt retsmøde  

 ved oplæsning af domsslutningen, skal ledsages af grunde, men ikke  

 indeholde oplysning om de forskellige meninger under afstemningen.
§ 49 k.
Bestemmelserne i lov om rettens pleje i  

 Grønland om virkningen af en parts udeblivelse og om adgangen til  

 genoptagelse af civile retssager, der er afgjort ved en udeblivelsesdom,  

 finder tilsvarende anvendelse i sager, der behandles af  

 tjenestemandsretten.
Stk. 2. Tjenestemandsrettens formand eller dennes  

 stedfortræder kan undtagelsesvis tillade, at sager, der efter § 49  

 g, stk. 3, er afgjort af retsformanden, genoptages, når 1)	det må anses for overvejende sandsynligt, at sagen uden  

 ansøgerens fejl har været urigtigt oplyst, og at sagen efter en  

 genoptagelse vil få et væsentligt forskelligt resultat, 2)	det må anses for givet, at ansøgeren kun ad denne vej  

 vil kunne undgå eller oprette et for denne indgribende tab, og 3)	omstændighederne i øvrigt i høj grad taler for  

 genoptagelse.
§ 49 l.
Tjenestemandsrettens domme kan fuldbyrdes efter  

 reglerne i lov om rettens pleje i Grønland om tvangsfuldbyrdelse af  

 domme.
 Stk. 2. Forlig indgået for tjenestemandsretten og  

 beslutninger efter § 49 g, stk. 3, kan fuldbyrdes efter reglerne i  

 lov om rettens pleje i Grønland om fuldbyrdelse af forlig, der er  

 indgået for en ret.
 Stk. 3. Reglerne i lov om rettens pleje i Grønland  

 vedrørende indsigelser mod rigtigheden af domme m.v., der  

 fremsættes under tvangsfuldbyrdelsen, finder tilsvarende anvendelse for  

 indsigelser, der fremsættes under fuldbyrdelsen af tjenestemandsrettens  

 domme, kendelser og beslutninger.
§ 2 Stk. 1. Loven træder i kraft den 1. januar 2001.
 Stk. 2. For tjenestemænd, hvis  

 åremålsansættelse er påbegyndt ved lovens  

 ikrafttræden, gælder de hidtidige regler om uansøgt  

 afsked.
 Stk. 3. Indtil der med virkning fra den 1. juli 2003 er  

 foretaget udpegning og beskikkelse af dommere og stedfortrædere til  

 tjenestemandsretten, forbliver de nu siddende medlemmer og  

 stedfortrædere i virksomhed.
 Stk. 4. Afgår den af landsdommeren udpegede  

 stedfortræder inden 1. juli 2003, udpeges en anden efter reglerne i  

 § 48, stk. 2 i lov om statens tjenestemænd i Grønland,  

 som affattet ved denne lovs § 1, nr. 14.
 Stk. 5. Afgår en beskikket eller udpeget dommer eller  

 stedfortræder i øvrigt inden 1. juli 2003, beskikkes en anden  

 for den resterende del af perioden efter reglerne i § 48, stk. 6, i  

 lov om statens tjenestemænd i Grønland, som affattet ved denne  

 lovs § 1, nr. 14.
 Stk. 6. De ved lovens ikrafttræden verserende sager for  

 tjenestemandsretten skal færdigbehandles efter reglerne i §§ 49  

 c-49 j i lov om statens tjenestemænd i Grønland, som affattet  

 ved denne lovs § 1, nr. 17 og 18.
Bemærkninger til lovforslaget Almindelige bemærkninger 1. Formål Nærværende forslag til lov om ændring af  

 lov om statens tjenestemænd i Grønland, der fremsættes  

 samtidig med forslag til ændring af lov om en tjenestemandsret for  

 Grønlands hjemmestyres og kommunernes tjenestemænd i  

 Grønland, har til formål dels at bringe reglerne om  

 tjenestemandsretten i overensstemmelse med de regelsæt, der  

 gælder for Tjenestemandsretten og den kommunale tjenestemandsret, og  

 som foreslås gennemført for tjenestemandsretten for  

 Grønlands hjemmestyres og kommunernes tjenestemænd i  

 Grønland, dels at skabe parallelitet mellem de regler, der  

 gælder for tjenestemænd i henhold til tjenestemandsloven, og de  

 regler, der gælder for statens tjenestemænd i  

 Grønland.
2. Oversigt over lovforslaget Forslaget om ændring af reglerne om  

 tjenestemandsretten indebærer ændring af reglerne om udpegning/beskikkelse af  

 dommerne at der indføres udtrykkelige bestemmelser om  

 dommernes og stedfortrædernes habilitet at der indføres mere detaljerede regler om  

 procesmåden ved tjenestemandsretten lempelse i adgangen for tjenestemænd til at  

 indbringe sager, der hører under tjenestemandsretten, for de  

 almindelige domstole.
 Endvidere indebærer forslaget, at tjenestemænd  

 ansat på åremål omfattes af de almindelige regler om  

 afskedigelse af tjenestemænd, og der foreslås enkelte  

 ændringer af mere redaktionel karakter, herunder tilpasning til den  

 aktuelle fordeling af områder mellem staten og hjemmestyret.
3. Afskedigelse af tjenestemænd på åremål I henhold til § 30 i lov om statens  

 tjenestemænd i Grønland kan tjenestemænd ansat på  

 åremål kun afskediges uden ansøgning, hvis afskedigelsen  

 er begrundet i helbredsmæssige årsager, disciplinære  

 forhold m.v. eller opnåelse af den pligtige afgangsalder.
Der kan imidlertid også være behov for at  

 kunne afskedige åremålsansatte tjenestemænd af samme grunde  

 som varigt ansatte tjenestemænd.
For eksempel kan der vise sig behov  

 for at nedlægge stillingen, og også åremålsansatte  

 kan vise sig at være - eller blive - uegnede til at varetage  

 stillingen, og der kan opstå samarbejdsvanskeligheder i løbet af  

 ansættelsesperioden.
 Det foreslås derfor at ophæve § 30,  

 så åremålsansatte tjenestemænd bliver omfattet af de  

 almindelige for tjenestemænd gældende afskedigelsesregler,  

 herunder reglerne om diskretionær afsked.
 Der henvises til forslaget i § 1, nr. 4.
 Ændringen foreslås alene at få virkning  

 for åremålsansættelser, der påbegyndes efter lovens  

 ikrafttræden.
 En tilsvarende ændring blev gennemført i lov  

 om tjenestemænd ved lov nr. 346 af 2. juni 1999 om ændring af  

 tjenestemandspensionsloven, tjenestemandsloven og en række andre love.  

 (Opfølgning på nedsættelsen af folkepensionsalderen,  

 ændring af reglerne om tjenestemandsretterne, afskedigelse af  

 åremålsansatte, ansættelse af personer uden dansk  

 indfødsret m.v.).
4. Kirkens tjenestemænd Kapitel 9 i loven indeholder særbestemmelser om  

 kirkens tjenestemænd.
I henhold til lov nr. 264 af 6. maj 1993 om kirken i  

 Grønland udgør Grønland et selvstændigt stift  

 inden for den danske folkekirke, og biskoppen ansættes og afskediges  

 ved kongelig resolution.
Men bortset herfra er kirken i Grønland  

 overgået til Grønlands hjemmestyre, jf. landstingsforordning nr.  

 2 af 30. marts 1982 om kirken i Grønland.
Da reglerne om  

 udnævnelse af biskoppen er fastsat i nævnte lov, og de  

 almindelige ansættelsesretlige forhold for biskoppen er reguleret ved  

 lov om statens tjenestemænd i Grønland, foreslås det at  

 ophæve kapitel 9.
 Der henvises til forslagets § 1, nr. 12.
5. Tjenestemandsretten Ved lov nr. 346 af 2. juni 1999 gennemførtes en  

 ændring af lov om tjenestemænd, hvorved der bl.a. skete en  

 ændring i reglerne om Tjenestemandsretten med henblik på at  

 sikre, dels at retten med den fornødne sikkerhed lever op til kravene  

 til en uafhængig og upartisk domstol i artikel 6 i Den Europæiske  

 Menneskerettighedskonvention dels paralleliteten til Arbejdsretten.
Samtidig  

 gennemførtes tilsvarende ændringer i lov om en kommunal  

 tjenestemandsret, da der hidtil havde været overensstemmelse mellem  

 reglerne om de to tjenestemandsretter.
 I foråret 2000 anmodede Grønlands hjemmestyre  

 om, at der søges gennemført en række ændringer i  

 lov om en tjenestemandsret for Grønlands hjemmestyres og kommunernes  

 tjenestemænd i Grønland, hvilket bl. a. vil bringe det  

 gældende regelsæt for denne tjenestemandsret i overensstemmelse  

 med reglerne på det statslige og det kommunale område.  

 Nærværende forslag til lov om ændring af lov om statens  

 tjenestemænd i Grønland, der fremsættes samtidig med  

 forslag til ændring af lov om en tjenestemandsret for Grønlands  

 hjemmestyres og kommunernes tjenestemænd i Grønland, har bl. a.  

 til formål at skabe parallelitet mellem de fire  

 tjenestemandsretter.
 I henhold til § 48 i lov om statens  

 tjenestemænd i Grønland består tjenestemandsretten af en  

 formand og en stedfortræder for denne samt otte andre medlemmer og  

 stedfortrædere for disse.
Landsdommeren i Grønland er formand.
Landsdommeren  

 udpeger blandt Grønlands Landsrets fuldmægtige en  

 stedfortræder for formanden.
Finansministeren udpeger fire medlemmer og  

 stedfortrædere for disse, og de forhandlingsberettigede  

 centralorganisationer udpeger i forening fire medlemmer og  

 stedfortrædere for disse.
Medlemmerne og stedfortræderne udpeges  

 for 3 år ad gangen.
For at tjenestemandsretten i lov om statens  

 tjenestemænd i Grønland som hidtil med de nødvendige  

 tilpasninger kan stemme overens med reglerne om Tjenestemandsretten i  

 tjenestemandsloven, foreslås det, at reglerne om udpegning af medlemmer og  

 stedfortrædere til tjenestemandsretten i lov om statens  

 tjenestemænd i Grønland ændres betegnelsen »medlem« ændres til »dommer« der indføres regler om dommeres habilitet der indføres mere detaljerede regler om  

 procesmåden.
Efter forslaget er landsdommeren i Grønland fortsat  

 formand for tjenestemandsretten, og landsdommeren udpeger som hidtil blandt  

 landsrettens fuldmægtige en stedfortræder for formanden.
Med  

 henblik på at sikre stedfortræderens uafhængighed  

 foreslås det imidlertid, at den pågældende udpeges for  

 resten af sin embedsperiode som fuldmægtig i stedet for som hidtil for  

 3 år.
Det foreslås, at de dommere og stedfortrædere,  

 der efter gældende regler udpeges af finansministeren og de  

 forhandlingsberettigede centralorganisationer, fremtidig beskikkes af  

 finansministeren.
Halvdelen af dommerne og stedfortræderne for disse  

 beskikkes efter fælles indstilling fra centralorganisationerne.
Det  

 forudsættes, at centralorganisationerne alene indstiller det  

 nødvendige antal dommere og stedfortrædere, og at  

 finansministeren følger indstillingerne.
 Funktionsperioden for de dommere og stedfortrædere,  

 der beskikkes af finansministeren, foreslås fastsat til 5 år i  

 stedet for som hidtil 3 år.
Hvis centralorganisationerne ikke i tide foretager de  

 nødvendige indstillinger, beskikker arbejdsministeren de manglende  

 dommere og stedfortrædere.
Det forudsættes, at arbejdsministeren  

 ved beskikkelsen tager hensyn til, at der ved sammensætningen af  

 tjenestemandsretten er tilsigtet en ligelig repræsentation af  

 arbejdsgiver- og lønmodtagerinteresser.
 Der henvises til forslagets § 1, nr. 14.
Der har ikke hidtil været bestemmelser om,  

 hvornår et medlem eller en stedfortræder i tjenestemandsretten  

 skal vige sit sæde på grund af speciel inhabilitet.
Da  

 tjenestemandsretten imidlertid har status som domstol, bør der  

 være udtrykkelige bestemmelser herom.
 Det foreslås derfor, at de i lov om rettens pleje i  

 Grønland fastsatte inhabilitetsregler for dommere skal gælde for  

 tjenestemandsrettens formand, dommere og stedfortrædere.
 Der henvises til forslagets § 1, nr. 15.
Sager, der hører under tjenestemandsretten, kan  

 ikke indbringes for de almindelige domstole.
En tjenestemand kan dog  

 anlægge sag ved de almindelige domstole, når vedkommende  

 centralorganisation har afslået at indbringe en sag om  

 overtrædelse eller fortolkning af indgåede aftaler m.v. for  

 tjenestemandsretten, jf. § 49, stk. 3, 2. pkt., i den  

 gældende lov.
Det foreslås at ændre denne bestemmelse,  

 således at det er tilstrækkeligt, at tjenestemanden  

 godtgør, at centralorganisationen ikke agter at indbringe sagen for  

 tjenestemandsretten.
Den foreslåede bestemmelse svarer til § 53,  

 stk. 3, i lov om tjenestemænd og til § 11, stk. 2, i lov  

 om Arbejdsretten.
Efter § 49, stk. 3, 3. pkt., gælder der en  

 tidsfrist for tjenestemandens anlæggelse af sag ved de almindelige  

 domstole i disse tilfælde.
En sådan sag skal anlægges inden  

 6 måneder efter, at tjenestemanden har modtaget meddelelse om den  

 endelige administrative afgørelse, eller sagen er afvist af  

 centralorganisationen eller tjenestemandsretten.
 Der er ikke i arbejdsretsloven fastsat nogen frist for  

 lønmodtageres sagsanlæg ved de almindelige domstole om  

 påståede løntilgodehavender, hvor den  

 pågældende godtgør, at vedkommende faglige organisation  

 ikke agter at iværksætte fagretlig behandling af kravet.
Efter Finansministeriets opfattelse er det ikke  

 nødvendigt at opretholde den særlige frist for  

 tjenestemænds sagsanlæg ved de almindelige domstole.
Hertil  

 kommer, at det efter den gældende bestemmelse er uklart, hvornår  

 fristen begynder at løbe.
På den baggrund foreslås det, at  

 bestemmelsen ophæves.
Tilsvarende ændring gennemførtes i  

 lov om tjenestemænd og lov om en kommunal tjenestemandsret ved lov nr.  

 346 af 2. juni 1999.
 Der henvises til forslagets § 1, nr. 16.
6. Økonomiske og administrative konsekvenser for det  

 offentlige Lovforslaget har ikke administrative eller  

 økonomiske konsekvenser for det offentlige af betydning.
7. Økonomiske og administrative konsekvenser for erhvervslivet  

 og miljømæssige konsekvenser Forslaget har ingen erhvervsøkonomiske konsekvenser  

 og ingen administrative konsekvenser for erhvervslivet.
 Forslaget har ikke miljømæssige  

 konsekvenser.
8. Forholdet til EU-retten Forslaget har ikke EU-retlige aspekter.
9. Høring Forslaget har været i høring hos:  

 Grønlands hjemmestyre, rigsombudsmanden i Grønland,  

 landsdommeren i Grønland, De grønlandske kommuners  

 Landsforening, Centralorganisationernes Fællesudvalg, Akademikernes  

 Centralorganisation, Statsansattes Kartel, Statstjenestemændenes  

 Centralorganisation II, Lærernes Centralorganisation og Kommunernes  

 Landsforening.
Lovforslagets konsekvenser i  

 hovedtræk Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner - - Administrative konsekvenser for stat, kommuner og  

 amtskommuner - - Økonomiske konsekvenser for erhvervslivet - - Administrative konsekvenser for erhvervslivet - - Miljømæssige konsekvenser - - Administrative konsekvenser for borgerne - - Forholdet til EU-retten Forslaget har ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 Der er tale om en redaktionel ændring.
Til nr. 2 Ændringen bringer bestemmelsens sprogbrug i  

 overensstemmelse med sprogbrugen i lov om rettens pleje i  

 Grønland.
Til nr. 3 og 4 Ændringerne betyder, at åremålsansatte  

 bliver omfattet af de almindelige regler om afskedigelse af  

 tjenestemænd.
 Der henvises til pkt. 3 i de almindelige  

 bemærkninger.
Til nr. 5 Bestemmelsen i lovens § 31, stk. 2, om, at  

 enhver, der afskediges uden ansøgning, kan forlange at få  

 skriftlig oplysning om afskedigelsesgrunden, foreslås ophævet, da  

 tilsvarende regel følger af forvaltningslovens kapitel 6, og  

 forvaltningsloven er sat i kraft i Grønland, for så vidt  

 angår sager om grønlandske anliggender, der er eller har  

 været under behandling af rigsmyndigheder.
Da  

 ansættelsesmyndigheden er en rigsmyndighed, vil betingelsen for at  

 benytte forvaltningsloven altid være opfyldt.
Til nr. 6 Der er tale om en redaktionel ændring som  

 følge af denne lovs § 1, nr. 7.
Til nr. 7 Bestemmelsen, der svarer til den ændring, der er  

 gennemført i lov om tjenestemænd, har betydning i de  

 tilfælde, hvor en åremålsansat, der ikke har krav på  

 tilbagegangsstilling, afskediges, fordi åremålsstillingen  

 nedlægges, uden at der anvises den pågældende en i forhold  

 til åremålsstillingen passende stilling.
 Det er i overensstemmelse med almindelige regler om  

 tidsbegrænset ansættelse, at alle gensidige forpligtelser  

 bortfalder ved periodens udløb, hvis andet ikke er aftalt.
Til nr. 8 og 9 Der er tale om redaktionelle ændringer som  

 følge af denne lovs § 1, nr. 7.
Til nr. 10 Der er tale om en redaktionel ændring som  

 følge af denne lovs § 1 nr. 5.
Til nr. 11 Da det grønlandske skolevæsen har været  

 et hjemmestyreanliggende siden 1. januar 1980, er ansatte i  

 skolevæsenet ikke statstjenestemænd og dermed ikke omfattet af  

 loven.
Til nr. 12 Da biskoppen i Grønland er den eneste  

 tilbageværende folkekirketjenestemand i den grønlandske kirke,  

 og pågældendes forhold er reguleret dels ved anden lov dels ved  

 reglerne i lov om statens tjenestemænd i Grønland, kan  

 bestemmelserne ophæves.
 Der henvises til pkt. 4 i de almindelige  

 bemærkninger.
Til nr. 13 Der er tale om en redaktionel ændring.
Til nr. 14 Forslaget vedrører udpegning og beskikkelse af  

 dommere til tjenestemandsretten.
 Der henvises til pkt. 5 i de almindelig  

 bemærkninger.
Til nr. 15 Den foreslåede § 48 a vedrører  

 tjenestemandsrettens sammensætning ved den enkelte sags behandling.  

 Bestemmelsen svarer til den hidtidige § 48, stk. 6, med de  

 ændringer, der følger af forslaget om, at dommerne fremover  

 beskikkes.
 Den foreslåede § 48 b indeholder regler om  

 speciel inhabilitet for tjenestemandsrettens dommere.
 Der henvises til pkt. 5 i de almindelige  

 bemærkninger.
Til nr. 16 Forslaget vedrører en tjenestemands adgang til at  

 indbringe sager, der hører under tjenestemandsretten, for de  

 almindelige domstole.
 Forslaget indebærer, at det er tilstrækkeligt,  

 at tjenestemanden kan godtgøre, at centralorganisationen ikke agter at  

 indbringe sagen for tjenestemandsretten, og samtidig ophæves den  

 hidtidige 6-måneders-frist for tjenestemandens anlæggelse af sag  

 ved de almindelige domstole.
 Der henvises til pkt. 5 i de almindelige  

 bemærkninger.
Til nr. 17 og 18 De foreslåede bestemmelser omhandler  

 procesmåden ved tjenestemandsretten.
De svarer med de nødvendige  

 tilpasninger til procesmåden ved Arbejdsretten, som er udarbejdet med  

 retsplejeloven som forbillede Til § 2 Det foreslås, at loven træder i kraft den 1.  

 januar 2001.
 I stk. 2 foreslås det, at de nye regler  

 om afskedigelse af åremålsansatte under  

 åremålsansættelsen alene får virkning for  

 åremålsansættelser, der påbegyndes efter lovens  

 ikrafttræden.
 I stk. 3 foreslås det, at de nu siddende  

 medlemmer og stedfortrædere i tjenestemandsretten, som er udpeget for  

 perioden indtil udgangen af juni 2003 forbliver i virksomhed, indtil der med  

 virkning fra 1. juli 2003 er foretaget udpegning og beskikkelse efter de nye  

 regler.
 I stk. 4 og 5 stilles forslag om, hvorledes  

 udpegning og beskikkelse af dommere og stedfortrædere skal ske, hvis de  

 pågældende afgår inden 1. juli 2003.
 Bestemmelsen i stk. 6 om behandlingen af  

 verserende sager i tjenestemandsretten svarer til overgangsbestemmelsen i  

 § 8, stk. 6, i lov nr. 346 af 2. juni 1999 om ændring af  

 tjenestemandspensionsloven, tjenestemandsloven og en række andre love.  

 (Opfølgning på nedsættelsen af folkepensionsalderen,  

 ændring af reglerne om tjenestemandsretterne, afskedigelse af  

 åremålsansatte, ansættelse af personer uden dansk  

 indfødsret m.v.).
Bilag Lovforslaget sammenholdt med gældende lov Gældende formulering Lovforslaget § 14. Behandling af sager om overtagelse af en stilling uden  

 for en tjenestemands hidtidige ansættelsesområde efter § 13,  

 stk. 2 og 3, eller om overtagelse af et andet passende  

 arbejdsområde uden for en tjenestemands tidligere  

 ansættelsesområde efter § 13, stk. 4, sker ved det i  

 lov om tjenestemænd i staten, folkeskolen og folkekirken § 13  

 omhandlede nævn.
 1. I § 14 udgår »i staten, folkeskolen og  

 folkekirken«.
§ 21. - - - Stk. 4. Enhver ansat har pligt til at give møde under  

 forhørene og afgive forklaring.
Den, som afgiver urigtig forklaring  

 som vidne, underkastes foranstaltning efter kriminallovens § 85. Hvis et  

 vidne undlader at give møde eller vægrer sig ved at afgive  

 forklaring, kan forhørslederen lade ham afhøre ved underretten  

 på det sted, hvor forhørene afholdes eller den  

 pågældende bor.
Stk. 5. - - - 2. I § 21, stk. 4, ændres »underretten« til:  

 »kredsretten« § 28. Tjenestemænd kan afskediges uden ansøgning  

 med 3 måneders varsel til udgangen af en måned.
Afsked kan dog  

 ske med kortere varsel, såfremt den er begrundet i, at tjenestemanden  

 som følge af strafbart forhold, tjenesteforseelse eller mislighed er  

 uskikket til at forblive i stillingen.
 3. I § 28 indsættes som stk. 2.
»Stk. 2. For tjenestemænd ansat på  

 åremål ophører ansættelsen i øvrigt ved  

 åremålets udløb.« § 30. Tjenestemænd ansat på åremål kan  

 kun afskediges uden ansøgning, såfremt afskeden er begrundet i  

 helbredsmæssige årsager eller i forhold som nævnt i  

 § 28, 2. pkt., eller § 29. I øvrigt ophører  

 ansættelsen ved åremålets udløb.
 4. § 30 ophæves.
§ 31. - - - 5. § 31, stk. 2, ophæves.
 Stk. 2. Enhver, der afskediges uden ansøgning, kan  

 forlange at få skriftlig oplysning om afskedigelsesgrunden.
 Stk. 3 bliver herefter stk. 2.
Stk. 3. - - - § 32. En tjenestemand, der afskediges, fordi ændringer i  

 forvaltningens organisation eller arbejdsform medfører, at stillingen  

 nedlægges, bevarer sin hidtidige løn i 3 år, jf. dog  

 stk. 3 og 4.
 6. I § 32, stk. 1, ændres »stk. 3 og 4«  

 til: »stk. 3-5«.
Stk. 2. - - - § 32. - - - Stk. 2. Den, der modtager rådighedsløn efter  

 stk. 1, er omfattet af reglerne i §§ 13 og 14.
Stk. 3. - - - 7. I § 32 indsættes efter stk. 2 som  

 nyt stykke:
 »Stk. 3. Rådighedsløn fra ansættelse i en  

 åremålsstilling ydes længst til åremålets  

 udløb.«.
 Stk. 3-5 bliver herefter stk. 4-6.
§ 32. - - - Stk. 4. Finansministeren fastsætter bestemmelser om, at  

 udbetaling af rådighedsløn midlertidigt standses helt eller  

 delvis til den, der 8. I § 32, stk. 4, nr. 1, der bliver stk. 5, nr.  

 1, ændres »stk. 3, nr. 1« til: »stk. 4, nr. 1«.
1)	opnår ansættelse, som efter § 3 i lov om pension  

 til statens tjenestemænd m.v. i Grønland medregnes i  

 pensionsalderen som tjenestemand, og som ikke er omfattet af stk. 3, nr.  

 1, 2)	opnår anden ansættelse på andre vilkår end  

 tjenestemandsvilkår inden for det i § 3 a, stk. 1, i lov om  

 pension til statens tjenestemænd m.v. i Grønland nævnte  

 område eller 3)	opnår ansættelse i et aktieselskab, som efter en  

 opgaveomlægning varetager de arbejdsopgaver, inden for hvilke den  

 pågældende var beskæftiget som ansat i staten, og hvori  

 staten ejer mere end 50 pct. af aktierne.
Stk. 5. - - - § 32. - - - Stk. 5. Bestemmelserne i stk. 3 og 4 finder tilsvarende  

 anvendelse for ventepenge, der tillægges i henhold til de før 1.  

 juli 1971 gældende regler.
 9. I § 32, stk. 5, der bliver stk. 6, ændres  

 »stk. 3 og 4« til: »stk. 4 og 5«.
§ 33. - - - Stk. 3. Bestemmelserne i § 26, stk. 2, 2. pkt.,  

 § 31, stk. 3, samt § 32 gælder ikke for  

 tjenestemænd på prøve, idet der dog skal indhentes en  

 udtalelse fra finansministeren, jf. § 31, stk. 3, i tilfælde,  

 hvor der måtte opstå spørgsmål om eventuel ret til  

 pension efter kapitel 1 og 5 i lov om pension til statens tjenestemænd  

 m.v. i Grønland.
 10. I § 33, stk. 3, ændres to steder  

 »§ 31, stk. 3« til: »§ 31, stk. 2«.
Kapitel 8 11. Kapitel 8 ophæves.
Særbestemmelser om skolevæsenet i  

 Grønland § 35. Under forhør i forbindelse med  

 disciplinærundersøgelser mod en tjenestemand i  

 skolevæsenet har enhver, der er ansat ved skolevæsenet, samt  

 medlemmer af skoledirektionen, skoleudvalg og  

 forældrerepræsentanter pligt til at give møde og afgive  

 forklaring.
 § 36. Finansministeren fastsætter regler om  

 tjenestefrihed og nedsat tjenestetid i anledning af læreres videre  

 uddannelse.
Kapitel 9 12. Kapitel 9 ophæves.
 Særbestemmelser om kirkens  

 tjenestemænd.
 § 37. Bestemmelserne i §§ 11 a-13, stk. 1, og  

 § 13 a, og § 15, stk. 2, 1. pkt., gælder ikke for  

 kirkens tjenestemænd.
 Stk. 2. For så vidt angår kirkens  

 tjenestemænd fastsætter kirkeministeren efter indhentet udtalelse  

 fra Lønningsrådet de regler og træffer de  

 afgørelser, der nævnes i § 5, stk. 8, og § 6,  

 stk. 2.
 Stk. 3. Kirkeministeren fastsætter, i hvilket omfang  

 bestemmelsen i § 8, stk. 1, finder anvendelse i kirken.
 Stk. 4. Bestemmelser i henhold til stk. 2 og 3  

 fastsættes efter forhandling med finansministeren.
§ 37 a.
Såfremt kirken i Grønland overgår  

 fra staten til Grønlands hjemmestyre eller en kommune, tilbydes de  

 under kirken ansatte tjenestemænd fra overgangstidspunktet  

 ansættelse som tjenestemænd under den nye styrelse med  

 løn-, ansættelses- og pensionsvilkår, der svarer til de  

 for de pågældende tjenestemænd under ansættelsen i  

 staten gældende.
 Stk. 2. Såfremt en tjenestemand i kirken ved overgangen  

 til hjemmestyret eller en kommune ikke måtte ønske at  

 overgå til ansættelse under hjemmestyret eller en kommune,  

 fortsætter han sin tjeneste under kirken, således at  

 ansættelsesforholdet til staten opretholdes.
 Stk. 3. De i stk. 2 nævnte  

 statstjenestemænd, der opretholder ansættelsesforholdet til  

 staten, har ikke krav på ventepenge, rådighedsløn eller  

 pension som følge af kirkens overgang til anden styrelse.
 Stk. 4. De i stk. 2 nævnte statstjenestemænd  

 kan i indtil 5 år efter overgangstidspunktet søge  

 ansættelse under den nye styrelse på vilkår som  

 anført i stk. 1.
Stk. 5. Vedkommende styrelse under hjemmestyret eller kommunen  

 refunderer fra kirkens overgang staten lønninger og andre pligtige  

 ydelser til de i stk. 2 nævnte tjenestemænd.
Endvidere  

 indbetales pensionsbidrag efter derom gældende regler.
 § 38. En tjenestemand i kirken har pligt til i stedet for  

 eller i forbindelse med tjeneste i sin egen stilling at gøre  

 midlertidig tjeneste i en stilling, der er sideordnet med eller højere  

 end hans egen.
 Stk. 2. Kirkeministeren kan bestemme, at en præst, der  

 udnævnes til en anden stilling, og hvis hidtidige stilling på  

 grund af beliggenheden vanskeligt kan bestrides ved nabopræsten, skal  

 forblive i denne stilling, indtil genbesættelse kan ske, dog  

 højst i 6 måneder.
 § 39. En tjenestemand i kirken har pligt til at underkaste sig  

 sådanne forandringer i hans tjenesteforretningers og  

 ansættelsesområdes omfang og beskaffenhed, der ikke ændrer  

 tjenestens karakter, og som ikke medfører, at stillingen ikke  

 længere kan anses for passende for ham.
§ 40. Disciplinærsager mod præster kan af  

 kirkeministeren henvises til undersøgelse eller afgørelse for  

 provsteretten, der består af landsdommeren og vicebiskoppen.
Sager, der  

 påkendes ved provsteretten, påankes direkte til  

 Højesteret.
 Stk. 2. Ved behandlingen af sager for provsteretten finder  

 reglerne i lov om rettens pleje i Grønland om beskikkelse af bisidder  

 anvendelse.
 Stk. 3. Ved anvendelse af § 22, stk. 4, og § 24  

 sidestilles undersøgelse ved provsteretten med tjenstligt  

 forhør.
§ 47. Lønningsrådet består af de i henhold  

 til lov om tjenestemænd i staten, folkeskolen og folkekirken § 51  

 beskikkede og valgte medlemmer, der i sager vedrørende denne lov  

 suppleres med et medlem repræsenterende  

 Grønlandsadministrationen og et medlem med særligt kendskab til  

 Grønlandstjenesten, som repræsenterer de i § 45  

 nævnte centralorganisationer.
De supplerende medlemmer beskikkes af  

 finansministeren, for organisationsrepræsentantens vedkommende efter  

 indstilling fra centralorganisationerne.
 13. I § 47, stk. 1 og 3, udgår »i staten,  

 folkeskolen og folkekirken«.
Stk. 2. - - - Stk. 3. Lønningsrådets beskikkelse, valg og  

 beslutninger sker i øvrigt som fastsat i § 51, stk. 4-6, i  

 lov om tjenestemænd i staten, folkeskolen og folkekirken.
 14. § 48 affattes således:
§ 48. Finansministeren nedsætter en tjenestemandsret for  

 statens tjenestemænd i Grønland, der består af en formand  

 og en stedfortræder for denne samt otte andre medlemmer og  

 stedfortrædere for disse.
Til retten knyttes en sekretær.
»§ 48. Finansministeren nedsætter en tjenestemandsret  

 for statens tjenestemænd i Grønland, der består af en  

 formand og en stedfortræder for denne samt otte andre dommere og  

 stedfortrædere for disse.
Til retten knyttes en sekretær.
 Stk. 2. Landsdommeren i Grønland er formand.  

 Landsdommeren udpeger blandt Grønlands Landsrets fuldmægtige en  

 stedfortræder for formanden.
 Stk. 3. Finansministeren udpeger fire medlemmer og  

 stedfortrædere for disse.
 Stk. 4. De i § 45 nævnte centralorganisationer  

 udpeger i forening fire medlemmer og stedfortrædere for disse.
 Stk. 5. Medlemmerne og stedfortræderne udpeges for 3  

 år ad gangen.
Stk. 6. - - - Stk. 2. Landsdommeren i Grønland er formand.  

 Landsdommeren udpeger blandt Grønlands Landsrets fuldmægtige en  

 stedfortræder for formanden.
Udpegningen gælder indtil  

 udløbet af den måned, hvori den pågældende fylder 65  

 år eller i øvrigt ikke længere opfylder betingelserne for  

 at kunne udpeges.
Stk. 3. Finansministeren beskikker otte dommere og  

 stedfortrædere for disse.
Fire dommere og stedfortrædere for  

 disse beskikkes efter fælles indstilling fra de i § 45  

 nævnte centralorganisationer.
De pågældende beskikkes for  

 en periode af 5 år.
 Stk. 4. Har centralorganisationerne ikke, senest 1 måned  

 før beskikkelse skal finde sted, foretaget indstilling af det  

 nødvendige antal dommere og stedfortrædere, beskikker  

 arbejdsministeren den eller de manglende.
 Stk. 5. Genbeskikkelse kan finde sted.
Stk. 6. Afgår en af finansministeren eller  

 arbejdsministeren beskikket dommer eller stedfortræder i løbet  

 af 5-års-perioden, beskikkes en anden for den resterende del af  

 perioden.
Var den afgåede dommer beskikket efter indstilling fra  

 centralorganisationerne eller efter stk. 4, sker beskikkelsen efter  

 indstilling fra centralorganisationerne.
Foretages indstilling ikke senest en  

 måned efter den tidligere dommers eller stedfortræders  

 fratræden, foretages beskikkelsen af arbejdsministeren efter anmodning  

 fra finansministeren.«.
 15. Efter § 48 indsættes:
§ 48. - - - Stk. 6. I den enkelte sags behandling deltager retsformanden  

 eller dennes stedfortræder, to af de af finansministeren udpegede  

 medlemmer eller disses stedfortrædere samt to af de af  

 centralorganisationerne udpegede medlemmer eller disses  

 stedfortrædere.
»§ 48 a.
I den enkelte sags behandling deltager  

 tjenestemandsrettens formand eller dennes stedfortræder som retsformand  

 samt fire af de af finansministeren beskikkede dommere eller disses  

 stedfortrædere.
To af disse fire skal være beskikket efter  

 indstilling fra centralorganisationerne eller beskikket i henhold til  

 § 48, stk. 4, eller stk. 6, 3. pkt.
§ 48 b.
For tjenestemandsrettens formand, dommere og  

 stedfortrædere gælder de i lov om rettens pleje i Grønland  

 fastsatte inhabilitetsregler for dommere.
 Stk. 2. De dommere, som skal deltage i  

 pådømmelsen af den enkelte sag, skal af egen drift påse,  

 om der foreligger grunde, der kan medføre inhabilitet.
Stk. 3. Indsigelser mod en dommers habilitet bør  

 så vidt muligt fremsættes straks efter modtagelsen af meddelelsen  

 om, hvem der skal deltage i domsforhandlingen, og bør under alle  

 omstændigheder fremsættes, inden domsforhandlingen  

 påbegyndes.
Afgørelse om habilitet træffes af  

 retsformanden ved beslutning.
Under domsforhandlingen træffes  

 afgørelsen dog af den samlede ret.
Den, om hvis habilitet der er rejst  

 spørgsmål, er ikke udelukket fra at deltage i  

 afgørelsen.«.
§ 49. - - - 16. § 49, stk. 3, affattes således:
Stk. 3. Sager, der hører under tjenestemandsretten, kan  

 ikke indbringes for de almindelige domstole.
En tjenestemand kan dog  

 anlægge sag ved de almindelige domstole, når vedkommende  

 centralorganisation har afslået at indbringe en sag som nævnt i  

 stk. 1, nr. 1, for tjenestemandsretten.
En sådan sag skal  

 anlægges inden 6 måneder efter, at tjenestemanden har modtaget  

 meddelelse om den endelige administrative afgørelse, eller sagen er  

 afvist af centralorganisationen eller tjenestemandsretten.
Stk. 4. - - - »Sager, der hører under tjenestemandsretten, kan ikke indbringes  

 for de almindelige domstole.
En tjenestemand kan dog anlægge sag ved de  

 almindelige domstole, hvis denne godtgør, at vedkommende  

 centralorganisation ikke agter at indbringe en sag som nævnt i  

 stk. 1, nr. 1, for tjenestemandsretten.«.
§ 49 c.
Sager som nævnt i § 49, stk. 1, nr. 1,  

 kan anlægges af og mod finansministeren eller en eller flere af de i  

 § 45 nævnte centralorganisationer.
Sager kan endvidere  

 anlægges af vedkommende minister efter forhandling med  

 finansministeren.
 17. I § 49 c indsættes som  

stk. 3:
Stk. 2. Sager som nævnt i § 49, stk. 1, nr. 2,  

 kan anlægges af finansministeren mod en eller flere af de i § 45  

 nævnte centralorganisationer.
Centralorganisationerne kan ved  

 tjenestemandsretten anlægge sag mod vedkommende minister om, hvorvidt  

 en sag om overtrædelse af § 11, stk. 1, hører under  

 tjenestemandsretten.
 »Stk. 3. Der gælder ingen indskrænkning i  

 parternes adgang til at lade møde for sig i tjenestemandsretten ved  

 rettergangsfuldmægtig.«.
§ 49 d.
Tjenestemandsretten har sit sæde i Nuuk, men kan  

 sættes uden for Nuuk, når retten skønner det  

 hensigtsmæssigt.
 Stk. 2. Retsbog føres efter kapitel 2,  

 §§ 2   4, i lov om rettens pleje i Grønland.
 18. §§ 49 d   49 j ophæves, og i stedet  

 indsættes:
»§ 49 d.
Tjenestemandsretten har sit sæde i Nuuk, men  

 kan sættes andetsteds, hvis det skønnes  

 hensigtsmæssigt.
§ 49 e.
Sag anlægges ved, at den ene part til  

 tjenestemandsretten indgiver en anmodning i to eksemplarer om  

 tjenestemandsretsafgørelse.
Stk. 2. Sekretæren sender snarest muligt et eksemplar af  

 anmodningen til den anden part og indkalder samtidig svarskrift i to  

 eksemplarer fra denne.
Svarskriftet indgives til retten inden for en af  

 sekretæren fastsat frist.
Når svarskrift er modtaget, sender  

 sekretæren et eksemplar af svarskriftet til modparten.
Yderligere  

 skriftveksling finder som regel ikke sted.
 Stk. 3. Med henblik på foretagelse af  

 forligsmægling eller indhentelse af yderligere udtalelser fra parterne  

 kan disse indkaldes til et forberedende retsmøde, hvor retten kan  

 beklædes af formanden eller dennes stedfortræder alene.
§ 49 f.
Retten kan, om det findes fornødent, lade  

 stævning forkynde for en af parterne efter reglerne i kapitel 2,  

 §§ 9-12, i lov om rettens pleje i Grønland.
 Stk. 2. Den, mod hvem sagen anlægges, skal møde  

 for tjenestemandsretten.
Stk. 3. Udebliver indstævnte trods forkyndelse efter  

 stk. 1, finder kapitel 2, §§ 10 og 11, i lov om rettens pleje i  

 Grønland tilsvarende anvendelse.
Udeblivelsesdom kan afsiges af  

 formanden eller dennes stedfortræder uden tilkaldelse af rettens  

 øvrige medlemmer.
§ 49 g.
I retten til at lade møde ved  

 rettergangsfuldmægtig for tjenestemandsretten gælder ingen  

 indskrænkninger for parterne.
I hvilket omfang en part er berettiget  

 til at deltage i forhandlingerne for retten ved hjælp af flere  

 fuldmægtige, afgør retten, ligesom retten træffer  

 afgørelse om, hvem der foruden parterne og  

 rettergangsfuldmægtigene bør have adgang til  

 retsmøderne.
§ 49 h.
Formanden eller dennes stedfortræder  

 afgør ved kendelse de tvistigheder, som under vidneførslen  

 eller syns- og skønsoptagelse opstår for retten.
§ 49 e.
Sag anlægges ved indlevering af klageskrift til  

 tjenestemandsretten.
Stk. 2. Klageskriftet skal indeholde 1)	parternes navn og adresse, 2)	klagerens påstand, 3)	en kort fremstilling af de kendsgerninger, hvorpå  

 påstanden støttes, og 4)	angivelse af de dokumenter og andre beviser, som klageren agter at  

 påberåbe sig.
§ 49 f.
Sekretæren sender snarest muligt et eksemplar af  

 klageskriftet med bilag til indklagede og opfordrer samtidig denne til at  

 afgive svarskrift med eventuelle bilag.
Om fornødent lader  

 sekretæren klageskriftet forkynde for indklagede efter reglerne om  

 forkyndelse i lov om rettens pleje i Grønland.
Stk. 2. Svarskriftet skal indeholde 1)	indklagedes påstand, 2)	en kort fremstilling af de kendsgerninger, hvorpå  

 påstanden støttes, og 3)	angivelse af de dokumenter og andre beviser, indklagede vil  

 påberåbe sig.
§ 49 g.
Forberedelsen af sagen til eventuel domsforhandling  

 finder sted i et eller flere forberedende retsmøder.
 Stk. 2. Under forberedende retsmøder beklædes  

 retten af formanden eller dennes stedfortræder.
Stk. 3. Med parternes samtykke kan retten afgøre sagen  

 på et forberedende retsmøde.
Afgørelsen kan med parternes  

 indforståelse træffes ved beslutning.
Stk. 4. De forberedende retsmøder afholdes for lukkede  

 døre.
Med parternes tiltræden kan retsformanden dog tillade  

 andre end partsrepræsentanterne at overvære  

 retsmøderne.
§ 49 h.
For domsforhandlingen gælder med de  

 fornødne tilpasninger reglerne om domsforhandling af civile retssager  

 i 1. instans i lov om rettens pleje i Grønland.
 Stk. 2. Domsforhandlingen foregår for åbne  

 døre, medmindre retsformanden undtagelsesvis af hensyn til ro og orden  

 i retslokalet beslutter, at dørene skal lukkes.
§ 49 i.
Om procesmåden i øvrigt gælder med  

 de nødvendige tilpasninger de for borgerlige sager, der behandles ved  

 Grønlands Landsret, gældende grundsætninger i kapitel 2 og  

 kapitel 3, afsnit B og D, i lov om rettens pleje i Grønland.
§ 49 i.
Dommen vedtages ved afstemning efter forudgående  

 rådslagning.
Rådslagningen og afstemningen sker mundtligt, og  

 retsformanden stemmer altid sidst.
I afstemningen deltager kun de  

 dommere, som har overværet den mundtlige forhandling i dens helhed.
De  

 afgivne stemmer indføres i uddrag i stemmeafgivningsbogen.
§ 49 j.
Domme afsagt af tjenestemandsretten kan fuldbyrdes  

 efter reglerne i lov om rettens pleje i Grønland om tvangsfuldbyrdelse  

 af domme.
Forlig indgået for tjenestemandsretten kan fuldbyrdes efter  

 reglerne i lov om rettens pleje i Grønland om fuldbyrdelse af forlig,  

 der er indgået for en ret.
 Stk. 2. Afgørelsen træffes efter  

 stemmeflertallet.
 Stk. 3. Udkast til dommen udarbejdes af retsformanden,  

 hvorefter den endelige ordlyd vedtages af de deltagende dommere.
§ 49 j.
Dommen, der afsiges i et offentligt retsmøde  

 ved oplæsning af domsslutningen, skal ledsages af grunde, men ikke  

 indeholde oplysning om de forskellige meninger under afstemningen.
§ 49 k.
Bestemmelserne i lov om rettens pleje i  

 Grønland om virkningen af en parts udeblivelse og om adgangen til  

 genoptagelse af civile retssager, der er afgjort ved en udeblivelsesdom,  

 finder tilsvarende anvendelse i sager, der behandles af  

 tjenestemandsretten.
Stk. 2. Tjenestemandsrettens formand eller dennes  

 stedfortræder kan undtagelsesvis tillade, at sager, der efter § 49  

 g, stk. 3, er afgjort af retsformanden, genoptages, når 1)	det må anses for overvejende sandsynligt, at sagen uden  

 ansøgerens fejl har været urigtigt oplyst, og at sagen efter en  

 genoptagelse vil få et væsentligt forskelligt resultat, 2)	det må anses for givet, at ansøgeren kun ad denne vej  

 vil kunne undgå eller oprette et for denne indgribende tab, og 3)	omstændighederne i øvrigt i høj grad taler for  

 genoptagelse.
§ 49 l.
Tjenestemandsrettens domme kan fuldbyrdes efter  

 reglerne i lov om rettens pleje i Grønland om tvangsfuldbyrdelse af  

 domme.
 Stk. 2. Forlig indgået for tjenestemandsretten og  

 beslutninger efter § 49 g, stk. 3, kan fuldbyrdes efter reglerne i  

 lov om rettens pleje i Grønland om fuldbyrdelse af forlig, der er  

 indgået for en ret.
 Stk. 3. Reglerne i lov om rettens pleje i Grønland  

 vedrørende indsigelser mod rigtigheden af domme m.v., der  

 fremsættes under tvangsfuldbyrdelsen, finder tilsvarende anvendelse for  

 indsigelser, der fremsættes under fuldbyrdelsen af tjenestemandsrettens  

 domme, kendelser og beslutninger.
§ 2 Stk. 1. Loven træder i kraft den 1. januar 2001.
 Stk. 2. For tjenestemænd, hvis  

 åremålsansættelse er påbegyndt ved lovens  

 ikrafttræden, gælder de hidtidige regler om uansøgt  

 afsked.
 Stk. 3. Indtil der med virkning fra den 1. juli 2003 er  

 foretaget udpegning og beskikkelse af dommere og stedfortrædere til  

 tjenestemandsretten, forbliver de nu siddende medlemmer og  

 stedfortrædere i virksomhed.
 Stk. 4. Afgår den af landsdommeren udpegede  

 stedfortræder inden 1. juli 2003, udpeges en anden efter reglerne i  

 § 48, stk. 2 i lov om statens tjenestemænd i Grønland,  

 som affattet ved denne lovs § 1, nr. 14.
 Stk. 5. Afgår en beskikket eller udpeget dommer eller  

 stedfortræder i øvrigt inden 1. juli 2003, beskikkes en anden  

 for den resterende del af perioden efter reglerne i § 48, stk. 6, i  

 lov om statens tjenestemænd i Grønland, som affattet ved denne  

 lovs § 1, nr. 14.
 Stk. 6. De ved lovens ikrafttræden verserende sager for  

 tjenestemandsretten skal færdigbehandles efter reglerne i  

 §§ 49c-49j i lov om statens tjenestemænd i Grønland, som  

 affattet ved denne lovs § 1, nr. 17 og 18.
