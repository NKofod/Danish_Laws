Bekendtgørelse om ændring af bekendtgørelse om kildeskat (kildeskattebekendtgørelsen) § 1 I bekendtgørelse nr. 1520 af 14. december 2006 om kildeskat (kildeskattebekendtgørelsen) som ændret ved bekendtgørelse nr. 708 af 21. juni 2007, bekendtgørelse nr. 826 af 4. juli 2007 og § 1 i bekendtgørelse nr. 1243 af 23. oktober 2007, foretages følgende ændringer:
 1. § 17, nr. 28, affattes således:
»28) Vederlag til en person, der stilles til rådighed for at udføre arbejde her i landet af en virksomhed, der ikke har hjemting her i landet (arbejdsudleje).« 2. § 43, stk. 2, 1. pkt., affattes således:
»§ 9, stk. 1, § 11, stk. 1, nr. 4, og § 13 træder i kraft den 1. juni 2008.« 3. § 43, stk. 3, affattes således:
»Stk. 3. § 14, § 15, stk. 3, § 23, stk. 2, § 24, stk. 2 og § 28, stk. 1, træder i kraft den 1. januar 2008. Samtidig ophæves § 13, stk. 3, § 21, stk. 2 og § 22, stk. 2, i bekendtgørelse nr. 993 af 19. oktober 2005. § 27, stk. 1 og 2, i bekendtgørelse nr. 993 af 19. oktober 2005 ophæves den 1. juni 2008, men finder dog kun anvendelse i perioden fra 1. januar 2008 til 1. juni 2008 i det omfang den indeholdelsespligtige ved udbetaling af A-indkomst har anvendt skattekort, bikort eller frikort udstedt efter § 48, stk. 1, 1. pkt., eller stk. 6, 3. pkt., i lovbekendtgørelse nr. 1086 af 14. november 2005.« § 2 Bekendtgørelsen træder i kraft 1. januar 2008.
