(Handelsskoler, tekniske skoler) Til orientering for skolerne meddeles herved, at der mellem  

 finansministeriet og centralorganisationerne er indgået en aftale af 29. juni  

 1982 om indregning af tid til sikkerhedsarbejde i tjenestetiden for lærere.  

 Aftalen vedlægges.
 Aftalen, der har virkning fra 1. august 1982, gælder ikke blot ved de  

 tekniske skolers lærlinge/efg-undervisning, men også ved  

 eksamensundervisningen og ved maskinmesterskolerne.
 Finansministeriet har endvidere tiltrådt, at aftalen anvendes analogt ved  

 handelsskolerne.
 Der er endnu ikke forhandlet med Dansk Teknisk Lærerforening og  

 Handelsskolernes Lærerforening om det arbejdstimetal, der kan medgå til  

 udførelsen af hvervet som sikkerhedsrepræsentant.
 Imidlertid skal man oplyse, at forstandere og inspektører ikke er omfattet  

 af aftalen, at ledende lærere ved de tekniske skoler og inspektører i  

 »egen lønramme« ved handelsskolerne, der indtræder i  

 sikkerhedsgrupper og -udvalg som repræsentant for skoleledelsen, er omfattet  

 af aftalen, at der skal ske en registrering og opgørelse af den tid, der rent  

 faktisk medgår til varetagelse af sikkerhedsarbejdet, både for så vidt angår  

 den tid, der ligger inden for, som den tid der ligger uden for den skemalagte  

 undervisning, og at opgørelsen af arbejdstimetallet normalt skal ske ved  

 skoleårets afslutning, idet arbejdstimetallet omregnes til  

 undervisningstimetal med følgende faktor:
 Da der ikke før aftalens ikrafttræden den 1. august 1982 er forhandlet om,  

 hvor megen tid der kan medgå til sikkerhedsarbejdet, vil der som en  

 overgangsordning fra 1. august 1982, og indtil tidsforbruget er fastsat,  

 kunne ske betaling for udførelse af sikkerhedsarbejde på grundlag af de  

 omregnede undervisningstimer, idet de gældende overtimebetalingsregler  

 anvendes.
 Det forudsættes herved, at skoleledelsen har truffet afgørelse om den tid,  

 der kan anvendes til sikkerhedsarbejdet, og at der ikke sker en forøgelse af  

 den hidtil anvendte tid hertil.
 P.m.v.
 e.b.
A.
Jahnsen eksp.sekr.
