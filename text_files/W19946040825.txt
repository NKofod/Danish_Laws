 Ankenævnet stadfæstede Patentdirektoratets afgørelse, hvorefter det  

 registrerede mærke RENO PARTS fandtes forveksleligt med indsigers tidligere  

 registreringer af mærket RENAULT.
År 1994, den 17. juni afsagde Patentankenævnet (Grønning-Nielsen, Hans Chr.
Thomsen, Gulmann) følgende Den 21. januar 1992 indleverede klageren en ansøgning om registrering af  

 varemærket RENO PARTS (figurmærke) for alle varer i klasserne 7, 12 og 40.  

 Den 16 september 1992 blev registreringen offentliggjort i Dansk  

 Varemærketidende.
 Ved skrivelse af 16. november 1992 nedlagde Regie Nationale des Usines  

 Renault, Frankrig, v/Internationalt Patent-Bureau, indsigelse mod  

 registreringens gyldighed og anførte:
 »Indsigelsen begrundes med, at mærker RENO PARTS er forveksleligt med  

 vor klients varemærke RENAULT, som bl.a. er registreret under VR 00.219 1950,  

 VR 00.873 1966, VR 01.665 1966 og VR 02.291 1973.
 Vor klients nævnte registreringer af ordet RENAULT omfatter en lang række  

 varer i klasse 7 og 12 samt »forarbejdning og behandling af  

 materialer« i klasse 40.
 Der er således fuldstændigt sammenfald af varer og tjenesteydelser, da  

 RENO PARTS som nævnt er registreret for samtlige varer og tjenesteydelser i  

 klasserne 7, 12 og 40.
 Hvad mærkerne angår er der efter vor opfattelse en stærk risiko for  

 forveksling mellem RENAULT og RENO PARTS, idet det udelukkende er ordet RENO  

 i sidstnævnte mærke, som har varemærkekarakter, mens ordet PARTS må opfattes  

 som en beskrivelse af varerne, nemlig dele og tilbehør.
 Det er således ordene RENAULT og RENO, der skal sammenlignes, idet det  

 billedlige element i det ansøgte mærke ej heller kan tjene til at adskille  

 dette mærke fra vor klients RENAULT mærke, der både er registreret som rent  

 ordmærke og som figurmærke.
 Blandt RENAULT figurmærkerne skal vi her særligt henlede opmærksomheden på  

 VR 00.873 1966, der har en forbavsende lighed med ansøgermærket RENO PARTS VR  

 07.660 1992.
 På det auditive plan er der identitet mellem RENAULT OG RENO, idet begge  

 ord udtales (reno). Den eneste forskel, der kan forekomme i udtalen af disse  

 ord, har med trykkets placering at gøre.
 Her vil ingen vel være i tvivl om, at vor klients verdenskendte mærke  

 udtales med tryk på sidste stavelse.
 RENO vil kunne udtales med tryk på enten første eller sidste stavelse, og  

 det vil være helt tilfældigt, hvor danske forbrugere lægger trykket i dette  

 ord.
 Når trykket lægges på sidste stavelse, er der fuldstændig lydlig identitet  

 mellem RENAULT og RENO.
 Når trykket lægges på første stavelse i RENO, er der kvasiidentitet mellem  

 RENAULT og RENO, idet den eneste forskel på disse ord er trykkets placering:
(»reno) overfor (re'no) En så lille forskel mellem varemærker for konkurrerende produkter bør ikke  

 tolereres! Visuelt er ligheden mellem RENAULT og RENO også slående.
Betragter man mærkerne overfor hinanden fremgår det, at de har samme antal stavelser, identisk forstavelse, samme  

 antal bogstaver i forstavelsen og samme begyndelsesbogstav i 2. stavelse.
 Direktoratet har da også selv i sin tid i forbindelse med ansøgningen VA  

 05.069 1976 (VR 01.156 1980) HC RENO-PARTS modholdt vor klients varemærke  

 RENAULT (VR 00.219 1950). Man frafaldt dengang modholdet som følge af  

 ansøgerens argumenter for ikke-forvekslelighed.
Disse argumenter kan imidlertid ikke finde anvendelse i nærværende  

 tilfælde, idet 1) den eneste adskillende tekst i ansøgermærket RENO PARTS er ordet PARTS,  

 og dette er som tidligere nævnt direkte beskrivende:
 2) »o«-lyden i RENAULT og RENO er fuldstændig identisk og ikke  

 på nogen måde forskellig, således som påstået af ansøgeren i den tidligere  

 sag:
 3) ordet RENO fremstår som en fordansket stavemåde af det verdenskendte  

 mærke RENAULT, og dette så meget mere som der er tale om identiske og  

 ligeartede produkter/tjenesteydelser.
Ved en rundspørge, som vi iøvrigt selv har foretaget, vil man kunne  

 konstatere, at danske forbrugere ofte er i tvivl om, hvordan det franske  

 mærke RENAULT staves.
Det vil derfor ofte forekomme, at man blot staver ordet  

 som det udtales, nemlig RENO.
Risikoen for forveksling er indlysende! Da indsigernes RENAULT mærke er verdenskendt i forbindelse med automobiler  

 og automobiltilbehør, har indsigerne krav på særlig beskyttelse imod, at  

 andre lægger deres varemærker så tæt op ad RENAULT, at dettes renomme  

 utilbørligt udnyttes og forringes, jf. varemærkelovens §15 stk. 4, nr. 1 og  

 2.
 For indsigerne er der ikke tvivl om, at mærket RENO PARTS repræsenterer en  

 sådan utilbørlig udnyttelse og forringelse af det kendte RENAULT mærke.
På baggrund af ovenstående påstår vi registreringen af varemærket RENO  

 PARTS VR 07.660 1992 kendt ugyldig og henviser i denne forbindelse til  

 varemærkelovens §15 stk. 1 nr. 2 samt §15 stk. 4 nr. 1 og 2.' Klageren fremkom i skrivelse af 13. januar 1993 med følgende bemærkninger  

 i anledning af indsigelsen:
 »Inden indsigelserne kommenteres, skal jeg tillade mig at henlede  

 Patentdirektoratets opmærksomhed på den af Patentdirektoratet den 3/3 1980  

 trufne afgørelse under journal A 1976 nr. 5069, hvor de af IP anførte  

 argumenter til dels allerede en gang er vurderet.
Indsigeren var på dette tidspunkt repræsenteret af Hofman-Bang &  

 Boutard.
Der er i princippet intet forkert i at skifte rådgiver.
Det  

 forekommer blot opsigtsvækkende, nå de samme argumenter anføres, blot  

 gengivet på en ny måde.
 Der har ligeledes i 1990 været uenighed mellem parterne, som dog blev løst  

 i mindelighed igen med registrering til følge for Holger Christiansen Esbjerg  

 A/S af selskabets varemærker.
 Jeg skal herefter gå over til at kommentere indholdet af IP's indsigelse.
Punkt 1: IP anfører, at det alene er RENO overfor RENAULT, som skal  

 sammenlignes.
Dette er ikke korrekt.
RENO PARTS er en samlet betegnelse for  

 en del af de produkter, som Holger Christiansen Esbjerg A/S udbyder.
Der er  

 tale om renoverede dele (PARTS) til automobiler og deraf navnet.
Der kan  

 således ikke være tale om adskillelse af ordene i varemærket, og dette er på  

 ingen måde et ønske fra Holger Christiansen Esbjerg A/S's side, idet  

 selskabet netop ønsker at markedsføre sit produkt ud fra navnet, og produktet  

 er renoverede autotilbehørsdele eller internationalt RENO PARTS.
Udskillelsen  

 af RENO fra RENO PARTS, som af IP foretaget, er således ikke korrekt og  

 aldeles uønsket af Holger Christiansen Esbjerg A/S, idet der ikke ønskes  

 sammenlignelighed med RENAULT autotilbehør.
 Punkt 2: IP har for det andet anført, at alene orddelen af varemærket skal  

 anvendes ved vurdering af, om det af RENAULT den 2/4 1966 registrerede  

 varemærke figurmæssigt er sammenligneligt med RENO PARTS.
Ud over at RENAULT's varemærke er sekskantet og RENO PARTS varemærke har  

 buede ender, er der tale om farveforskellighed indenfor den af IP  

 selvstændigt udskilte del af RENO PARTs varemærke.
Når hertil kommer at RENO  

 PARTS benytter de siden første registrering anvendte farver gul og rød, så er  

 der tale om et fuldstændigt anderledes figurmærke i forhold til RENAULT's  

 varemærke.
En sådan opsplitning af varemærker er naturligvis ikke mulig, idet  

 der ved varemærker netop er tale om et samlet »blikfang« for  

 potentielle samhandelspartnere, hvorfor denne opdeling ikke er mulig.
Punkt 3: IP har anført, at RENO og RENAULT ordlydsmæssigt er  

 overensstemmende, bortset fra trykket i udtalen.
Netop sidste del er, jfr.  

 endvidere Patentdirektoratets citerede afgørelse, afgørende.
Der er netop  

 ikke tale om ordlydsmæssig lighed, idet trykket lægges forskelligt på de to  

 ord.
Igen har IP udeladt ordet PARTS ved sammenligningen, hvilket ikke er  

 korrekt, jfr. iøvrigt punkt 2, idet der er tale om et samlet beskrivende  

 varemærke.
Den ordlydsmæssige lighed, som IP postulerer, er således ikke til  

 stede, hvorfor IP's klient heller ikke af denne grund bør have medhold i  

 indsigelsen.
Punkt 4: Der er argumenteret for visuel lighed mellem NAULT og NO.
For  

 danskernes vedkommende er dette ikke korrekt.
Her skal blot nævnes ordene  

 BYRÅD ctr.
BUREAU som eksempel.
RENAULT er et fransk personnavn, jfr. iøvrigt  

 punkt 8, og RENO PARTS oprindelse er fra den engelske/latinske sprogstamme.
Der er hverken tale om eller har været tilsigtet ordlydsmæssig  

 forvekslelighed og ved blot beskrivelse af RENAULT ctr.
RENO PARTS forekommer  

 visuel forvekslingsmulighed minimal.
Dette argument er således heller ikke  

 holdbart for IP's klient.
Punkt 5: IP har anført, at danskere har besvær med at stave til RENAULT.  

 Der skal her gøres opmærksom på, at HC RENO-PARTS gennem en årrække har været  

 et registreret varemærke.
I det omfang RENAULT ønsker at ændre navn på det  

 danske marked, skal firmaet være velkommen til at indlede forhandlinger med  

 Holger Christiansen Esbjerg A/S om dette selskabs accept af RENAULT's ændring  

 af navn til RENO på det danske marked.
At danskernes problem med at stave til  

 navnet på firmaets produkter skulle have indflydelse på  

 varemærkesammenlignelighed forekommer søgt.
 Punkt 6: Det skal udtrykkeligt anføres, at såvel RENO som PARTS er  

 beskrivende, således RENO ikke, som af IP gjort, kan udskilles fra PART.  

 Ideen med RENO er, at det skal give associationer til renovering, og PARTS er  

 den engelske betegnelse for dele.
Der er derfor tale om en samlet orddel af varemærket, og denne samlede  

 orddel skal sammenholdes med RENAULT.
Herefter forekommer der ikke lighed  

 mellem RENAULT og RENO PARTS.
Punkt 7: Selve trykket på RENAULT ligger på sidste stavelse i  

 to-stavelsesordet modsat trykket i RENO PARTS, som ligger på første stavelse  

 i tre-stavelsesordet.
Ligeledes på dette punkt er der tale om så stor  

 forskellighed, at der ikke er fare for forvekslelighed.
Punkt 8: RENAULT er et gammelt fransk familienavn, som er benyttet ved  

 navngivelsen af firmaet.
I modsætning hertil står RENO PARTS, som, jfr. punkt  

 5, er sammensat af ord, fra den engelske/latinske sprogstamme.
Det vil være  

 uantageligt, hvis et familienavn skulle kunne spærre for alle  

 navne/varemærker, hvori familienavnet ordlydsmæssigt muligt tilnærmelsesvis,  

 men på inden måde visuelt indgår.
Ligeledes dette taler stærkt for, at min  

 klients varemærke registreres.
Punkt 9: Der skal her henvises til Patentdirektoratets ovenfor nævnte  

 afgørelse af 3/3 1980, og det ønskelige i, at Patentdirektoratets store  

 autoritet på området ikke kan anfægtes ved, at der træffes forskellige  

 afgørelser ud fra samme faktum.
Dette argument taler ligeledes stærkt for  

 registrering af varemærket.
Punkt 10: Afslutningsvis skal det til sammenligning oplyses  

 Patentdirektoratet, at der, ifølge Kraks Vejviser for Erhvervsret 1991 over  

 registrerede selskaber, er opført 20 selskaber, hvor de to første stavelserer  

 RENO.
Heraf er i hvert fald nogle af selskabernes arbejdsområde indenfor  

 autobranchen.
Den af IP anførte fare for forvekselighed må således antages på  

 det danske område ikke at være så stor som anført, idet der i det danske  

 sprog er et stort antal betegnelser, som indledes med RENO.
Der skal blot  

 nævnes:
 Sidste argument taler, ligesom de øvrige, for registrering og specielt  

 punkt 1-5 tilbageviser IP'sargumentation vedrørende forvekslelighed'.
 Indsigeren udtalte i skrivelse af 13. april 1993 følgende:
»Mærkeindehaveren fremfører som et af sine argumenter for endelig  

 registrering af mærket RENO PARTS, at Patentdirektoratet allerede d. 03 mar  

 1980 i journal A 1976 nr. 5069 til dels vurderede de samme argumenter, som vi  

 nu på indsigernes vegne har fremført, og at »det er ønskeligt, at  

 Patentdirektoratets store autoritet på området ikke kan anfægtes ved, at der  

 træffes forskellige afgørelser ud fra samme faktum« Der er ingen grund til, at Direktoratet ikke skulle kunne træffe en anden  

 afgørelse end i 1980, da der netop ikke er tale om samme faktum, idet vigtige  

 forudsætninger for den tidligere afgørelse nu er ændret.
 Afgørelsen, der i 1980 statuerede ikke-forvekslelighed, drejede sig om  

 forholdet mellem mærkerne RENAULT og »HC RENO PARTS«.
 Både i journal A 1976 nr. 5069 og i den parallelle indsigelsessag vedr.  

 journal A 1978 nr. 3644, begge vedr. figurmærket »HC RENO PARTS«,  

 fremførte mærkeindehaveren som argument for ikke-forvekslelighed, bl.a. at  

 »allerede forekomsten af bogstaverne HC gør enhver forvekslingsmulighed  

 til intet« (jf. brev af 22 nov 1977 i JA 1976 nr. 5069 HC RENO PARTS i  

 klasse 12).
 I den fuldstændigt parallelle sag JA 1978 nr. 3644 (HC RENO PARTS i klasse  

 7) var en af de vigtigste grunde til, at registrator ikke fandt, at der var  

 forvekslelighed mellem RENAULT og HC RENO PARTS, at sidstnævnte mærke  

 »udover ordene RENO PARTS på fremtrædende plads også indeholder  

 bogstaverne HC« (jf. registrators skrivelse af 17 okt 1979 i JA 1978 nr.  

 3644).
 Det mærke, vi nu gør indsigelse imod, indeholder ikke de adskillende  

 bogstaver HC, men - udover figuren - kun teksten RENO PARTS.
Et andet vigtigt faktum som er ændret i nærværende sag, er figuren i  

 mærket RENO PARTS, som nu ligger tæt op ad figuren i indsigernes registrering  

 VR 00.873 1966 »RENAULT« Ved at fjerne bogstaverne HC fra mærket og ved at ændre dettes figurlige  

 udformning har Holger Christiansen Esbjerg A/S overtrådt en aftale bl.a. om  

 mærket HC RENO PARTS (VR 01.156 1980), som parterne indgik i 1990.
 Med denne aftale accepterede Renault-fabrikkerne Holger Christiansen  

 Esbjerg A/S's registrering VR 01.156 1980 og brug af varemærket » HC  

 RENO PARTS« for en begrænset varefortegnelse, nemlig  

 »automobiltilbehør«, og Holger Christiansen Esbjerg A/S forpligtede  

 sig til kun at bruge mærket HC RENO PARTS for disse varer.
 Holger Christiansen Esbjerg A/S kan således ikke have været andet end  

 fuldt vidende om, at en fjernelse af bogstaverne HC og en ændring af figuren  

 som omtalt samt den nu foretagne drastiske udvidelse af varefortegnelsen  

 måtte virke dybt foruroligende på Renault-fabrikkerne og ville være en hån  

 mod den indgåede aftale.
 En sidste vigtig ændring af faktum i forhold til 1980 er, at Danmark i  

 mellemtiden har fået en ny varemærkelov, som giver de vitterligt kendte  

 varemærker en udvidet beskyttelse mod utilbørlig udnyttelse og forringelse  

 (jf. varemærkeloven af 6. juni 1991, § 15 stk. 2, nr. 4 og stk. 4, nr. 1 og  

 2).
Ingen vil vel bestride, at indsigernes verdenskendte varemærke RENAULT  

 hører til blandt de vitterligt kendte mærker med krav på udvidet beskyttelse! Da mærkeindehaverens fuldmægtig iøvrigt synes at have misforstået visse  

 dele af vor indsigelse, således f.eks. under svarskrivelsens punkt 2, vil vi  

 gerne præcisere, at vi ikke har »udskilt orddelen« af mærket RENO  

 PARTS til selvstændig vurdering, mens vi blot ser bort fra resten af mærket.  

 Vi har tværtimod sammenlignet figurmærket RENO PARTS i dets helhed med  

 indsigermærkerne RENAULT (VR 00.219 150, VR 00.873 1966, VR 01.665 1966 og VR  

 02.291 1973) i deres helhed, og vi har - som korrekt er - fokuseret på  

 lighederne mellem mærkerne samt på de elementer, der har varemærkemæssig  

 karakter.
Denne helhedsvurdering af mærkerne fører til konstateringen af, at A - den figurlige udformning af mærket »RENO PARTS« ligger tæt op ad den figurlige udformning i indsigernes registrering VR  

 00.873 1966 »RENAULT«, hvorfor figuren i »RENO PARTS«  

 ikke kan tjene til at adskille dette mærke fra »RENAULT« mærket:
- RENAULT figurmærkerne (VR 00.873 1966 og VR 02.291 1973) er registreret i sort/hvid, hvilket ifølge praksis dækker alle  

 farvekombinationer, herunder farverne gul og rød, som anvendes til RENO  

 PARTS.
 Det er således helt uden betydning for bedømmelsen af forvekslingsfaren,  

 hvilke farver RENO PARTS benytter:
 - RENAULT er registreret som rent ordmærke under VR 00.219 1950 og VR  

 01.665 1966. Da en ordmærkeregistrering i princippet dækker enhver figurlig  

 udformning af mærket, kan et figurligt element i et lignende mærke ikke tjene  

 som adskillende faktor, og det er derfor ifølge praksis alene teksten i  

 figurmærket, som skal sammenlignes med ordmærket.
 Hvad teksten angår understreger mærkeindehaveren flere gange i sin  

 svarskrivelse (jf. pkt. 1, 3, og 6), at RENO PARTS er et beskrivende  

 varemærke, idet RENO er suggestivt og skal give associationer til renovering,  

 mens PARTS er den engelske betegnelse for dele og altså direkte beskrivende  

 for det udbudte produkt, nemlig (renoverede) autotilbehørs dele.
Ordet PARTS har absolut intet særpræg i denne sammenhæng, og det er derfor  

 korrekt ved sammenligningen med indsigermærkerne at fokusere på ordet RENO, som er det eneste ord i mærket  

 »RENO PARTS«, der har varemærkemæssig karakter.
Mærkeindehaveren  

 anfører ganske vist, at RENO skal give associationer til  

 »renovering/renoverede(dele)», og at ordene RENO og PARTS derfor  

 ikke kan adskilles.
Det er vor opfattelse, at ordet RENO ikke umiddelbart  

 giver forbrugerne de nævnte associationer.
Man skal vide, at det drejer sig  

 om renoverede autotilbehørsdele for at få associationer til renovering, og  

 selv i tilfælde af at denne viden foreligger, finder vi det tvivlsomt, om de  

 »rette« associationer melder sig.
Varefortegnelsen hjælper heller  

 ikke i denne retning, idet der ikke står et ord om renoverede  

 autotilbehørsdele.
For os er der ikke tvivl om, at mærket RENO PARTS, i Danmark og  

 internationalt, umiddelbart må opfattes som »RENO dele«, altså  

 navnet RENO fulgt af en vareangivelse.
Da ordet »parts« må være  

 frit tilgængeligt for enhver, der handler med autotilbehørsdele, altså også  

 for Renault.fabrikkerne, skal der ikke megen fantasi til at forestille sig,  

 at sådanne autotilbehørsdele kan forekomme på markedet under betegnelsen  

 »RENAULT Parts«.
Risikoen for forveksling med »RENO  

 PARTS« forekommer os indlysende! Det ses her med al ønskelig tydelighed,  

 at ordet PARTS ikke kan tjene til at adskille mærket RENO PARTS fra  

 indsigernes mærke RENAULT, og det er derfor ordene RENO og RENAULT, som skal  

 sammenlignes.
Risikoen for forveksling mellem disse ord har vi allerede  

 indgående behandlet i vor indsigelsesskrivelse af 16 nov 1992, hvortil vi i  

 det hele henviser.
Vi bestrider ikke, at Holger Christiansen Esbjerg A/S »ikke ønsker  

 sammenlignelighed med RENAULT autotilbehør« således som dennes  

 fuldmægtig udtaler under punkt 1 i sin svarskrivelse: men  

 sammenlignelighed/mærkelighed og meget stor forvekslingsfare bliver ikke  

 desto mindre resultatet, når man lægger sit varemærke så tæt op ad et  

 konkurrerende varemærke som tilfældet er i nærværende sag.
Hvis  

 mærkeindehaveren mener sit ønske alvorligt om at undgå lighed og dermed  

 forveksling med RENAULT autotilbehørsdele, vælger han et helt andet mærke  

 eller holder sig til den aftale, som parterne indgik i 1990, og som tillod  

 Holger Christiansen Esbjerg A/S at bruge/registrere mærket HC RENO PARTS (og  

 ikke RENO PARTS) for autotilbehør.
Mærkeindehaveren begår endnu en fejltagelse ved under punkt 4 at påstå, at  

 vi har argumenteret for visuel lighed mellem NAULT og NO.
Dette er ikke  

 korrekt.
Vi har påvist visuel lighed og lydig identitet mellem ordene RENAULT og  

 RENO.
Hvad forholdet mellem ordene BYRÅD og BUREAU har med sagen at gøre, kan  

 vi ikke se, da det mærke, vi opponerer imod, indeholder ordet RENO og ikke  

 RENÅ.
Lydligt kan vi dog slå fast, at det velkendte franske låneord BUREAU  

 udtales (byro) og altså rimer på et dansk ord, der ender på -o.
Dette  

 underbygger yderligere vor påstand om, at O-lyden i RENAULT, der følger de  

 samme udtaleregler som BUREAU, er fuldstændig identisk med O-lyden i RENO.
Som nævnt i vor indsigelsesskrivelse af 16. november 1992 kan der  

 eventuelt forekomme en (1) forskel i udtalen af RENAULT og RENO, og denne  

 forskel forekommer ved trykkets placering i udtalen af RENO.
At det vil være  

 helt vilkårligt, hvor danskerne placerer dette tryk, kan vi illustrere med et  

 lille eksempel fra Patentdirektoratets hverdag:
 Da undertegnede var inde i Direktoratet for at få kopier af de to  

 tidligere indsigelsessager RENAULT c/HC RENO PARTS, bad jeg damen ved  

 skranken om at skrive referencen (re'no) på følgesedlen, idet jeg tænkte på  

 mine klienters RENAULT mærke og udtalte dette med tryk på sidste stavelse.  

 Damen skrev RENO! Risikoen for sammenblanding af RENAULT og RENO (PARTS) kan  

 næppe blive mere tydelig.
 Mærkeindehaveren anfører endvidere under punkt 8, at RENAULT er et gammelt  

 fransk familienavn, mens RENO PARTS er sammensat af ord fra den  

 engelsk/latinske sprogstamme.
Ordenes forskellige oprindelse har ingen relevans for spørgsmålet om  

 forvekslelighed, da RENAULT i Danmark først og fremmest er kendt som  

 varemærke, og RENO ikke har nogen umiddelbar betydning.
Ordet PARTS er som  

 tidligere nævnt blot en beskrivelse af varerne og kunne med ligeså stor ret  

 og uden at krænke nogen bruges sammen med RENAULT.
 For fuldstændighedens skyld skal vi til sidst kommentere mærkeindehaverens  

 afsluttende argument under punkt 10 i svarskrivelsen, skønt vi heller ikke  

 her kan se nogen relevans for den foreliggende sag.
 Mærkeindehaveren mener at kunne bevise, at der i Danmark ikke er fare for  

 forveksling mellem betegnelserne RENAULT og RENO PARTS, fordi der findes 20  

 dansk selskaber, hvis navne indeholder RENO som de to første stavelser, og  

 fordi der i det danske sprog findes »et stort antal betegnelser, som  

 indledes med RENO« (af de 5 anførte eksempler er det iøvrigt kun de to,  

 nemlig RENOVATION og RENOVERING, som har præfikset RENO-: de øvrige 3 har  

 præfikset RE-).
Vi ville ikke have drømt om at nedlægge indsigelse, hvis RENO i VR 07.660  

 1992 blot var præfiks i et længere ord, da der naturligvis i så tilfælde ikke  

 ville være nogen risiko vor forveksling med RENAULT.
Imidlertid optræder RENO  

 i mærket RENO PARTS ikke som et præfiks, men som et selvstændigt ord kun  

 efterfulgt af det beskrivende ord PARTS, hvis totale mangel på særpræg og  

 adskillelsesevne til fulde er påvist både af os og af mærkeindehaveren selv.
 Eksistensen af de nævnte »sameksisterende« firmanavne og danske  

 (låne)ord med præfikset RENO- viser blot , at præfikset RENO- ikke er helt  

 ualmindeligt i Danmark, men kan ikke på nogen måde retfærdiggøre sameksistens  

 mellem det selvstændige ord RENO i mærket RENO PARTS og indsigernes mærke  

 RENAULT.
På baggrund af ovenstående og de argumenter, vi har fremført i indsigelsen  

 af 16 nov 1992 henstiller vi, at Direktoratet nu følger vor påstand om, at  

 registrering VR 07.660 1992 RENO PARTS kendes ugyldig.' Hertil anførte klageren i skrivelse af 28. man 1993 følgende:
 »Inden Patentdirektoratet træffer afgørelse vedrørende registrering  

 af RENO PARTS, skal jeg kort kommentere enkelte dele af Internationalt  

 Patent-Bureaus skrivelse af 13/4 d.å. til Patentdirektoratet, idet jeg mener,  

 resten af argumentationen taler for sig selv.
 Der argumenteres for, at HC er det afgørende vedrørende varemærket.
Jeg skal blot påny gøre opmærksom på, at det fra ansøgers side opfattes  

 som en visuel helhed, når RENO PARTS med figurmærke er anmeldt til  

 registrering.
Særligt med hensyn til ændring af figurmærke ses der i øvrigt  

 ikke at være større lighed mellem det nu anmeldte og RENO-varemærkerne i  

 forhold til tidligere registrerede varemærker.
Det må ud fra indsigers  

 skrivelse vel forudses, at enhver ændring i øvrigt ville blive påtalt uanset  

 ændringens art ud fra indsigers generelle holdning.
 Indsigeren påberåber sig en udvidelse af varefortegnelsen som argument mod  

 registrering.
 Som det vurderes fra ansøgers side, er der ikke sket ændring i dette  

 forhold ved ændring i varemærket fra HC RENO PARTS til RENO PARTS.
Argumentationen for indsiger forekommer noget overraskende, når  

 intimiderende eksempler med receptionsdamer o.lign. inddrages, hvorfor omtale heraf udelades.
 Generelt skal jeg dog, som repræsentant for ansøger, tillade mig at  

 vurdere, at indsigers argumentation mest bærer præg af, at der, hvor det er  

 muligt, skal gøres indsigelse uanset lødigheden af argumenterne.
Jeg se derfor frem til, at Patentdirektoratet træffer afgørelse ud fra  

 sagens relevante argumenter.« Patentdirektoratet traf afgørelse i sagen den 28. juli 1993 og tog  

 indsigelsen til følge med følgende begrundelse:
 »....... I medfør af bestemmelsen i § 15, stk. 1, nr. 2, i  

 varemærkelov af 6. juni 1991, er et varemærke bl.a. udelukket fra  

 registrering, hvis der er risiko for forveksling, fordi det yngre mærke er  

 identisk med eller ligner det ældre varemærke, og varerne er af samme eller  

 lignende art.
 Nærværende registrering omfatter alle varer/tjenesteydelser i klasserne 7,  

 12 og 40. De registreringer indsigelsen støttes på VR 219 1950, VR 1665 1966,  

 VR 873 1966 og 2291 1973 omfatter bl.a. nærmere angivne varer/tjenesteydelser  

 i klasserne 7, 12 og 40. Der er således varesammenfald, og afgørende for, om  

 mærkerne er forvekslelige, er derfor alene spørgsmålet om mærkelighed.
 Det er direktoratets opfattelse, at der foreligger såvel auditiv som  

 visuel mærkelighed.
Mellem ordene RENO og RENAULT som sådan er der mærkelighed.
Ordene kan  

 udtales næsten identisk.
I modsætning til det tidligere mærke VR 1156 1980 er  

 bogstaverne HC, der til en vis grad identificerede mærkeindehaveren, udeladt,  

 og der er ikke længer bindestreg mellem RENO og PARTS.
Denne bindestreg  

 knyttede ordene nærmere sammen.
I nærværende mærke fremtræder ordet PARTS  

 alene og dets betydning bevirker, at det er ordet RENO, der er det væsentlige  

 element, og det fremtræder som en kunstord og må, som ovenfor nævnt, anses  

 for at have så stor lighed med ordet RENAULT, at der er risiko for  

 forveksling.
 Mærket må derfor, da der er sammenfald, anses for forveksleligt med  

 indsigers mærker, og indsigelsen tages herefter til følge.
 Registreringen erklæres ugyldig i medfør af bestemmelsen i § 23, stk. 3, i  

 varemærkeloven.
 § 15, stk. 4, nr. 1, ses ikke at have betydning i nærværende sag, da  

 bestemmelsen omhandler tilfælde, hvor det drejer sig om varer og  

 tjenesteydelser af anden art end dem, det ældre mærke er registreret for.
§ 15, stk. 4, nr. 2, ses ej heller at have betydning i nærværende sag,  

 allerede fordi registreringen nu er erklæret ugyldig.« Denne afgørelse har klageren, Holger Christiansen A/S, Esbjerg, ved  

 skrivelse af 16. august 1993 indbragt for Patentankenævnet.
 Som begrundelse for anken har klageren bl.a. anført følgende:
 »Særligt skal det fremhæves, at RENO PARTS fra appellantens side  

 betragtes som et sammenhængende symbol modsat Patentdirektoratets opfattelse.  

 Der har ikke været, er ikke og ville ikke blive tale om, at man i daglig tale  

 alene vil benytte ordet RENO, idet der netop er tale om renoveringsdele til  

 samtlige typer automobiler, hvorfor man ikke ønsker sammenligningen med alene  

 RENAULT automobiler.
Med hensyn til udtale og sammenlignelighed skal jeg gøre Dem opmærksom på,  

 at RENO PARTS og RENAULT netop ikke udtales ens.
Grunden til, at man ønsker  

 at ændre navnet fra HC RENO PARTS, som er registreret til RENO PARTS, er i  

 forbindelse med generationsskiftet på virksomheden, hvor virksomhedens  

 stifter Holger Christensen træder tilbage til fordel for nyere og yngre  

 kræfter.
Til orientering for Patentankenævnet skal det oplyses, at der samtidig med  

 anken er indsendt begæring til Patentdirektoratet om registrering af  

 RENOPARTS som et ord, således der ved denne registrering under ingen  

 omstændigheder kan være tale sammenlignelighed, idet RENAULT og alle mulige  

 registreringer med RENO + efterfølgende ord, f.eks.
Renovadan og Renove«  

 ApS, Bremse- og koblingsservice o. lign. da tillige vil være sammenlignelig.  

 Denne ekstra begæring om registrering skal dog ikke forstås, således man  

 ønsker at frafalde kravet om registrering af RENO PARTS, idet man fra  

 appellantens side ikke betragter appellantens og indsigerens varemærker som  

 sammenlignelige.
Der findes også adskillige navne-/varemærker med RENO som  

 forstavelse.
Der nævnes Reno Byg ApS, Reno Højtryksrenser ApS, Reno Syd I/S  

 og Reno Vinduespolering ApS.' Indsigeren har ved skrivelse af 11. oktober 1993 nedlagt påstand om  

 stadfæstelse af direktoratets afgørelse og anført:
 »Da appellanten i sin klagebegrundelse ikke tilfører sagen noget nyt,  

 men blot henviser til sine tidligere fremførte argumenter (jf. appellantens  

 bilag 2 og 4), tillader vi os ligeledes at henvise til de argumenter, vi  

 tidlige har fremført til støtte for indsigelsen (jf. appellantens bilag 1 og  

 3).
Det fremhæves især i klagebegrundelsen, at appellanten »modsat  

 Patentdirektoratets opfattelse betragter RENO PARTS som et sammenhængende  

 symbol«, og at appellanten ikke i daglig tale benytter ordet RENO alene,  

 idet der er tale om renoverings dele til alle typer automobiler.
Af disse  

 grunde »ønsker man ikke sammenligningen med alene RENAULT  

 automobiler«.
Spørgsmålet om forvekslelighed afgøres imidlertid ikke af  

 mærkeindehaverens ønsker, men beror på en vurdering af risikoen for, at  

 forbrugerne forveksler mærket RENO PARTS med indsigernes RENAULT mærke.
Det  

 er indsigernes opfattelse, at denne risiko foreligger i meget høj grad, da  

 RENO er det eneste ord med varemærkemæssig karakter i mærket RENO PARTS, idet  

 ordet PARTS blot er en beskrivelse af varerne og lige så godt kan bruges  

 sammen med ordet RENAULT.
Vurderingen af forvekslingsfaren må derfor baseres  

 på en sammenligning af ordene RENAULT og RENO eller eventuelt af angivelserne  

 RENO PARTS og RENAULT PARTS, idet den sidstnævnte angivelse meget let vil  

 kunne forekomme da RENAULT mærket også er registreret og bruges i forbindelse  

 med autotilbehørsdele.
 Som påvist i vore skrivelser til Patentdirektoratet dateret 16. november  

 1992 og 13. april 1993 (appellantens bilag 1 og 3) er der lydlig identitet  

 mellem ordene RENAULT og RENO, og visuelt en kraftig lighed, således at  

 risikoen for forveksling er åbenbar.
 Appellanten indgik i 1990 en aftale med RENAULT-fabrikkerne om brugen af  

 mærket HC RENO-PARTS, jf. vedlagte kopi af et brev dateret 29. august 1990  

 fra Autoreservedels- og tilbehørsforeningen i Danmark AUTIG, som på det  

 tidspunkt repræsenterede Holger Christiansen overfor RENAULT-fabrikkerne.
 Det fremgår af dette brev, at Holger Christiansen har forpligtet sig til  

 kun at bruge mærket HC RENO-PARTS og kun for »automobiltilbehør (ikke  

 indeholdt i andre klasser)» i klasse 12 samt for »elektriske  

 strømgeneratorer, startmotorer (ikke til køretøjer)» i klasse 7.
Denne aftale kan ikke tolkes på anden måde end, at enhver ændring af  

 mærket HC RENO-PARTS som registreret under nr.
VR 01.156 1980 og VR 01.158  

 1980 og enhver udvidelse af varefortegnelsen er et brud på den indgåede  

 aftale.
 Ikke desto mindre er det, hvad appellanten har gjort ved at registrere  

 mærket RENO PARTS og ved at udvide varefortegnelsen til at omfatte alle varer  

 i klasserne 7 og 12 samt alle tjenesteydelser i klasse 40. Der er tale om et  

 eklatant aftalebrud, som ikke kan retfærdiggøres af et nok så stærkt ønske om  

 generationsskifte i appellantens virksomhed.
 Det ændrede mærke RENO PARTS ligger utilladeligt tæt på indsigernes  

 velkendte RENAULT mærke, der må betragtes som et vitterligt kendt mærke og  

 som sådant har krav på udvidet beskyttelse mod utilbørlig udnyttelse og  

 forringelse i medfør af varemærkelovens § 15 stk. 2 nr. 4, jf. § 15 stk. 1  

 nr. 2.
Patentdirektoratet har da også i sin afgørelse af 28. juli 1993 erklæret  

 registrering VR 07.660 1992 RENO PARTS ugyldig, da der er varesammenfald og  

 såvel auditiv som visuel lighed med indsigernes RENAULT mærker.« Klageren har i skrivelse af 26. oktober 1993 fremført følgende kommentarer  

 hertil:
»..... Baggrunden for yderligere kommentarer i sagen er det nye  

 argument, som IPB fremfører i deres skrivelse.
Forbrugerargumentet anvendes  

 nu.
Dette argument må nødvendigvis have samme betydning ved forholdet  

 vedrørende de øvrige selskaber, som nævnt i ankeskrivelsen, herunder specielt  

 Renovadan og Renove« ApS, Bremse- og koblingsservice, idet der mellem  

 Renault og disse firma- og selskabsbetegnelser er samme forvekslingsmulighed.  

 Uagtet disse forhold er der her tale om eksisterende betegnelser, hvorfor argumentet ikke ses at have selvstændig  

 betydning.
Jeg betragter herefter skriftvekslingen som værende afsluttet fra  

 appellantens side, med mindre IPB fremkommer med yderligere anbringender.' Ankenævnet har behandlet sagen på sit møde den 22. marts 1994.
 Ingen af parterne gav møde.
 Ankenævnet skal udtale:
I henhold til de af Direktoratet anførte grunde og idet det for Ankenævnet  

 anførte ikke findes at kunne føre til andet resultat bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
S.
Gulmann.
