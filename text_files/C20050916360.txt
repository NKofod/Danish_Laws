At-vejledning  

 D.2.13  Gravearbejde  

  

 Januar 2005 Denne vejledning oplyser om  

 sikkerhedsbestemmelser i forbindelse med flytning af jord, gravearbejde,  

 arbejde i udgravninger samt afspærring/afdækning af udgravninger.  

 Vejledningen  

 omhandler både udgravninger (rendegrave) til fx forsyningsledninger som vand,  

 el, gas, kommunikation og kloakledninger, og udgravning til byggegruber m.m.
 Vejledningen omhandler ikke  

 gravearbejde i forbindelse med råstofudvinding i fx grusgrave, uanset om  

 dette  

 foregår som vådgravning eller tørgravning.
Planlægning Inden gravearbejdet starter,  

 skal der, om nødvendigt, foretages undersøgelse af jorden i de områder, hvor  

 der skal foretages gravearbejde.
Undersøgelsen skal foretages af bygherren,  

 den  

 projekterende eller entreprenøren.
 Planlægningsforpligtigelsen  

 påhviler bygherren, hvor gravearbejdet foretages i forbindelse med byggeri,  

 hvor der er mere end ét firma, og de tilsammen har mere end 10 personer på  

 byggepladsen samtidig.
 Ved mindre  

 udgravningsarbejder påhviler det entreprenøren at foretage den nødvendige  

 planlægning.
 I forbindelse med arbejde,  

 der hviler på et projekt, gælder der særlige regler for rådgiveres og  

 projekterendes  

 pligter og ansvar.
 I forbindelse med  

 planlægningen skal følgende undersøges:
-  

 	  

 om der er forhold i  

 jorden, der skal tages særligt hensyn til, fx sand, flyd, mose, vandåre,  

 eller  

 andre særlige forhold som højtliggende grundvandsspejl, -  

 	  

 om der i graveområdet  

 er forurening i jorden fra tidligere produktion eller lossepladser, -  

 	  

 om der er foretaget  

 tidligere opgravninger i forbindelse med forsyningsledninger eller andet, -  

 	  

 om der er  

 installationer i jorden, der skal tages særligt hensyn til, fx gas, el eller  

 kommunikationsledninger, -  

 	  

 om der i omgivelserne  

 er andre forhold, som skal tages i betragtning, såsom tung trafik fra busser,  

 lastbiler eller tog samt arbejde, der kan påvirke jordens stabilitet fx  

 pæleramning og sprængning, -  

 	  

 om der skal graves tæt  

 på bygninger, konstruktioner eller træer.
 Oplysninger om ovenstående  

 kan fås hos de kommunale myndigheder og forsyningsselskaberne.
 Da vejrforhold som regn, sne  

 og frost samt mørke også kan have stor betydning for sikkerheden i  

 forbindelse  

 med gravearbejdet, skal der tages de nødvendige forholdsregler, fx  

 afdækningsmateriel til afdækning af jord samt etablering af lys i den mørke  

 periode.
 Inden arbejdet påbegyndes,  

 skal der ud fra planlægningen i forbindelse med de konkrete forhold om  

 nødvendigt udarbejdes en nødberedskabsplan, og det nødvendige materiel i  

 forbindelse hermed skal være til rådighed.
I forbindelse med  

 gravearbejde i eller ved trafikerede arealer skal der udarbejdes en  

 afmærkningsplan,  

 der godkendes af den lokale vejmyndighed, jf.
Vejdirektoratets regler for  

 afmærkning af vejarbejde.
 Endelig skal entreprenøren  

 sikre sig, at alle de tekniske hjælpemidler til fx afmærkning, afspærring,  

 afstivning, grundvandssænkning og gravekasse, samt personlige værnemidler som  

 hjelm og værnefodtøj er til rådighed på arbejdspladsen, inden arbejdet  

 påbegyndes, jf. virksomhedens arbejdspladsvurdering.
 Der skal føres effektivt  

 tilsyn med gravearbejdet af personer, som er fortrolige med arbejdet, og som  

 har den fornødne indsigt og erfaring, især i forbindelse med vurdering af  

 jordens beskaffenhed, skråningsanlægget og forsvarlig anvendelse af  

 afstivningsmateriel.
Niveauforskelle på terræn På terræn skal farlige  

 niveauforskelle  særligt i forbindelse med adgangsveje - afspærres  

 eller forsynes  

 med rækværk.
Byggegruber I byggegruber, hvor der skal  

 udføres arbejde på ydersiden af bygningen, skal der være et arbejdsareal på  

 mindst 1 meters bredde, målt i knæhøjde.
Hvis dette ikke kan opnås på grund  

 af  

 nærliggende bygninger, konstruktioner, træer eller andre særlige forhold,  

 skal  

 der træffes foranstaltninger, der sikrer, at arbejdet i gruben kan udføres  

 sikkert og i forsvarlige arbejdsstillinger.
 I bunden af arbejdsarealet  

 skal der fx udlægges stabilgrus, småsten eller andet materiale, der sikrer,  

 at  

 man kan arbejde iført arbejdsfodtøj, fx sikkerhedssko.
Byggegruben skal udgraves med  

 samme skråningsanlæg  hældning  som andre udgravninger, se  

 afsnittet om  

 rendegrave.
Da byggegruber normalt skal stå åbne i længere  

 perioder, skal der  

 i planlægningen tages højde for dette, fx i forbindelse med afdækning af  

 udgravningens skrænter.
Der skal etableres adgangs-  

 og flugtveje fra byggegruben i form af en trappe med gelænder på begge sider,  

 bestående af hånd- og knæliste.
Trappen skal have en bredde på mindst 0,8  

 meter, hvis den bruges til transport af værktøj eller materialer.
Trappen  

 skal  

 have en ganglinje (hældning) efter formlen to stigninger og en grund = 0,60  

 til  

 0,63 meter.
Max stigning 0,2 meter.
 Flugtvejen mellem fundament  

 og skrænt sikres med en stige tæt på arbejdsstedet.
Kanten af byggegruben skal  

 friholdes for materialer, værktøj, store sten og trafik i mindst 1 meters  

 afstand.
Der opsættes forsvarligt rækværk omkring hele byggegruben i mindst 1  

 meters højde, bestående af hånd-, knæ- og fodlister.
Rækværket må kun være  

 gennembrudt ud for adgangsvejen (trappen).
Rækværk kan erstattes af en  

 tydelig og holdbar markering, der skal have samme højde, og som skal være  

 anbragt mindst 2 meter fra byggegrubens kant.
Markeringen må ikke være  

 minestrimler eller andet ikke holdbart materiale.
Rendegrave Rendegrave til ledninger, rør  

 og kabler mv. skal udføres, så faren for jordskred er effektivt imødegået.  

 Dette kan fx gøres, ved at udgravningen udføres med et passende  

 skråningsanlæg  

  hældning  eller ved anvendelse af passende afstivningsmateriel,  

 herunder  

 gravekasse.
Hvis de forudgående  

 undersøgelser og planlægningen viser, at der er tale om stabil jord, hvor det  

 ikke er nødvendigt at foretage særlige foranstaltninger, kan rendegraven  

 udføres med lodrette sider i maksimalt 1,70 meters dybde.
Ved gravedybder fra  

 1,70 meter til maksimalt 5 meter skal udgravningen have et skråningsanlæg på  

 to  

 på en.
Ved gravedybde på over 5 meter skal skråningsanlægget være en på en.
Hvor der graves med anlæg,  

 føres dette helt ned til bunden af rendegraven.
Rendegrav, hvori der skal  

 udføres arbejde, fx samling af rør, kabler eller ledninger, skal have en  

 passende bredde.
Samlingsstedet, fx ved svejsning af fjernvarmerør, bør have  

 en  

 bredde på mindst 0,6 meter på hver side af røret og en længde på mindst 1  

 meter  

 på hver side af samlingen.
Under røret bør der være mindst 0,7 meter.
I  

 rendegrave, hvor der fx lægges kloakrør, bør der være et passende  

 arbejdsareal  

 på hver side af røret, hvis der skal udføres arbejde.
 I rendegrave, hvor  

 gravedybden ikke overstiger ca. 0,6 meter, og hvor der udføres stående/gående  

 arbejde, kan bredden nedsættes til ca. 0,6 meter.
 Rendegravens skråningsanlæg  

 gennemgås for store sten eller andre løse genstande, hvor disse  

 udgør en  

 risiko for de ansatte, der arbejder eller færdes i udgravningen.
 Hvor det ikke er muligt at  

 opnå ovennævnte skråningsanlæg på grund af pladsmangel eller andre særlige  

 forhold, kan skråningsanlægget erstattes af følgende:
 -  

 	  

 Ved gravedybder ned  

 til 2,25 meter kan der bruges klemmer, hvor der bagved er anbragt  

 krydsfinerplader  

 på højkant, således at disse rager ca. 0,15 meter op over kanten.
 -  

 	  

 Ved gravedybder over  

 2,25 meter kan der anvendes strækplanker.
-  

 	  

 Ved anvendelse af  

 gravekasse skal denne have en størrelse  højde  så den, når den  

 står i bunden  

 af udgravningen, rager mindst 0,15 meter op over kanten.
Gravekassen skal nå  

 helt ned i bunden af rendegraven.
 -  

 	  

 Ved store gravedybder  

 kan det være nødvendigt at etablere en spunsvæg.
Klemmer med  

 krydsfinerplader Gravekasse Der må ikke  bortset fra  

 etablering af sikkerhedsforanstaltninger  udføres arbejde i  

 rendegraven, før  

 den er sikret efter ovennævnte eller andre lige så sikre principper.
 Der skal etableres adgangs-  

 og flugtvej til udgravningen.
 Hvor der i forbindelse med  

 arbejde i rendegraven etableres brønde, bygværker eller andre installationer  

 med farlige åbninger eller huller, skal disse sikres mod nedstyrtning eller  

 fald ved etablering af rækværk, markering eller bæredygtig overdækning.
 Begge kanter af rendegraven  

 friholdes i ca. 1 meters bredde for den opgravede jord, store sten, værktøj,  

 materialer og andre genstande, der kan risikere at falde ned i rendegraven.
 Hvis arbejdet foregår i eller  

 ved trafikerede arealer, hvor trafikken opretholdes, etableres  

 trafikregulerende  

 og eventuelt også hastighedsdæmpende foranstaltninger, jf. afmærkningsplanen.  

 Derudover etableres der mellem trafikken og udgravningens kant en frizone på  

 mindst 1 meters bredde, hvor der ikke må opbevares værktøj, materialer,  

 materiel eller foregå færdsel af de ansatte.
Længdeafspærringen mellem  

 trafikken og frizonen etableres efter Vejdirektoratets bestemmelser og jf.  

 afmærkningsplanen.
Afspærringen mellem frizonen og arbejdsstedet etableres  

 efter Arbejdstilsynets bestemmelser med en tydelig og holdbar markering.  

 Markeringen må ikke kunne forveksles med vejmærkningsmateriel, medmindre  

 frizonen benyttes som fortov/cykelsti.
Længdeafspærringen kan  

 erstattes med trafikværn eller barriere, jf.
Vejdirektoratets regler, hvor  

 der  

 ikke kan etableres en frizone på mindst 1 meter.
 Læs også branchearbejdsmiljørådenes vejledninger mv.:
