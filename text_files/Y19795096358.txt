Et rejsebureau, der solgte en stor del af sine rejser gennem agenter,  

 annoncerede med en rabat.
Det viste sig imidlertid, at rabatten ikke blev  

 udbetalt til forbrugere, der købte rejser gennem agenter.  

 Forbrugerombudmanden udtalte, at annonceringen var i strid med  

 markedsføringslovens § 2, stk. 1 og lagde i vurderingen vægt på den måde,  

 hvorpå rejsebureauet markedsførte og solgte sine rejser.
 Rabatrejser solgtes ikke hos agenter.
Et rejsebureau, der solgte en stor del af sine rejser gennem agenter,  

 havde i sine annoncer et rabat-tilbud, hvorefter der blev ydet 100 kr. i  

 rabat på alle rejser, som blev købt i en bestemt uge, og som havde hjemkomst  

 inden et givet tidspunkt.
I annoncen var herefter anført rejsebureauets navn  

 og adresse.
 En forbruger klagede over, at han ikke havde opnået den annoncerede rabat,  

 idet han havde købt rejsen igennem en af rejsebureauets agenter, der havde  

 oplyst, at rabatten kun blev ydet ved direkte køb hos rejsebureauet.
Rejsebureauet oplyste, at det var korrekt, at den nævnte rabat ikke blev  

 ydet til kunder, som købte rejserne hos andre rejsebureauer, som forhandlede  

 det omhandlede rejsebureaus rejser.
Rejsebureauet anførte normalt i sine  

 annoncer: »Henvendelse hos Deres autoriserede rejsebuerau eller xx  

 rejser«, men i den pågældende uge var annonceringsformen ændret, således  

 at der kun stod det omhandlede rejsebureaus navn og adresse.
 Under de givne omstændigheder, herunder den måde, hvorpå rejsebureauet  

 markedsførte og solgte sine rejser, fandt FO, at den skete annoncering havde  

 været i strid med markedsføringslovens § 2, stk. 1 og henstillede, at  

 bureauet ved en eventuel fremtidig lignende annoncering klart oplyste, hvilke  

 begrænsninger, der måtte gælde for rabattilbuddet.
1978-311-296 (* 1) Offentliggjort i Forbrugerombudsmandens årsberetning 1979-1980, side  

 86.
