 Under 12. Februar 1923 har Kongeriget Danmark for Kongerigets Vedkommende,  

 Grønland undtaget, tiltraadt den af den internationale Arbejdskonference i  

 Geneve den 12. November 1921 vedtagne Konvention angaaende Landarbejderes  

 Forsikring mod Ulykkestilfælde.
 Konventionen er saalydende:
KONVENTION angaaende Landarbejderes Forsikring mod Ulykkestilfælde, vedtaget af den  

 internationale Arbejdskonference paa dennes tredje Møde i Geneve fra 25.  

 Oktober til 19. November 1921.
 Art. 1.
 Ethvert Medlem af den internationale Arbejds-Organisation, som ratificerer  

 denne Konvention, forpligter sig til at lade de Love og Bestemmelser, som  

 angaar Ydelse af Erstatning til Arbejdere, der under deres Beskæftigelse  

 eller ved de Forhold, hvorunder den foregaar, rammes af Ulykkestilfælde,  

 udvide til at omfatte alle Lønarbejdere i Landbruget.
 Art. 2.
 De formelle Ratifikationer af denne Konvention skal paa de i  

 Versailles-Traktatens Afsnit XIII og de herhenhørende Bestemmelser i de  

 øvrige Fredstraktater fastsatte Betingelser meddeles Folkeforbundets  

 Generalsekretær til Registrering.
 Art. 3.
 Denne Konvention træder i Kraft paa den Dag, da to Medlemmer af den  

 internationale Arbejds-Organisation har ratificeres Konventionen, og dette er  

 registreret af Generalsekretæren.
 Den er kun bindende for de Medlemmer, hvis Ratifikationer er blevet  

 registrerede i Sekretariatet.
 Derefter træder Konventionen i Kraft for hvert enkelt Medlem paa den Dag,  

 paa hvilken dets Ratifikation er bleven registreret i Sekretariatet.
 Art. 4.
Saasnart to Medlemmer af den internationale Arbejds-Organisation har  

 ratificeret Konventionen, og dette er blevet registreret af Sekretariatet,  

 skal Folkeforbundets Generalsekretær udsende Meddelelse herom til alle  

 Medlemmer af den internationale Arbejds-Organisation.
Han skal ligeledes  

 tilstille disse Meddelelse om Registrering af samtlige de Ratifikationer, som  

 siden bliver sendt ham til Registrering af Organisationens andre Medlemmer.
 Art. 5.
 Med Forbehold af Bestemmelserne i Art. 3 skal ethvert Medlem, som  

 ratificerer denne Konvention, forpligte sig til at lade Bestemmelserne i Art.  

 1 træde i Kraft senest 1. Januar 1924 og at træffe saadanne Foranstaltninger,  

 som er nødvendige for at gøre disse Bestemmelser effektive.
 Art. 6.
 Ethvert Medlem af den internationale Arbejds-Organisation, som ratificerer  

 denne Konvention, forpligter sig til at bringe den i Anvendelse i sine  

 Kolonier, Besiddelser og Protektorater i Overensstemmelse med Bestemmelsen i  

 Versailles-Fredstraktatens Art. 421 og de herhenhørende Artikler i de andre  

 Fredstraktater.
 Art. 7.
 Ethvert Medlem, der har ratificeret denne Konvention, kan opsige den efter  

 Forløbet af 10 Aar fra den Dag, da Konventionen først traadte i Kraft, ved at  

 sende Meddelelse herom til Registrering i Folkeforbundets Generalsekretariat.  

 Saadan Opsigelse faar først Virkning et Aar efter dens Registrering i  

 Generalsekretariatet.
 Art. 8.
 Det internationale Arbejdsbureaus Styrelse skal mindst een gang hvert 10de  

 Aar aflægge Rapport til Generalkonferencen om denne Konventions Anvendelse,  

 og den skal overveje Ønskeligheden af paa Konferencens Dagsorden at fremsætte  

 Spørgsmaal om dens Revision eller Forandring.
 Art. 9.
 Denne Konventions franske og engelske Tekster er begge autentiske.
 Hvilket herved bringes til almindelig Kundskab med Tilføjende, at Danmarks  

 Tiltræden af den nævnte Konvention under 26. Februar 1923 er registreret i  

 Folkeforbundets Generalsekretariat.
 Indenrigsministeriet, den 19. Maj 1923.
 Kragh.
J.
Bulow.
