 Vi Christian den Niende, af Guds Naade Konge til Danmark,  

 de Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gøre vitterligt: Rigsdagen har vedtaget og Vi ved  

 Vort Samtykke stadfæstet følgende Lov:
Pligten til Ahming efter Forordningen af 28de Oktober 1829 ophæves.  

 Derimod skal der indtil videre for Fartøjer af den i den nævnte Forordning  

 anførte Art, der maatte ønskes ahmede overensstemmende med Forskrifterne i  

 den nævnte Forordning, være Adgang til, hvad enten Fartøjet hører hjemme i  

 Kjøbenhavn eller andetsteds, at kunne blive ahmede paa lige Maade, som dette  

 hidtil er sket.
Denne Adgang til Ahming kan hæves i Følge Bestemmelse af  

 Indenrigsministeren, hvorved da Forordningen af 28de Oktober 1829 bortfalder.
 Hvorefter alle vedkommende sig have at rette.
 Givet paa Amalienborg, den 23de Maj  

 1902.
 Under Vor Kongelige Haand og Segl.
 Christian R.
(L.S.) ---------- Enevold Sørensen.
