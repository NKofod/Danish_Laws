Ved den objektive undersøgelse fandt lægen, at  

 vejrtrækningen var normal, og at barnet ikke havde udslæt.
Barnet  

 blev undersøgt i ørerne, for nakke- og rygstivhed, blev lyttet  

 på hjerte og lunger og blev trykket på maven.
Lægen fandt  

 ingen tegn på væskemangel og fandt endvidere hudtemperaturen  

 normal.
Barnet sov under lægens undersøgelse og havde på dette  

 tidspunkt sovet i ca. tre timer.
Lægens undersøgelse blev  

 gennemført uden reaktion fra barnet.
En af grundene til  

 forældrenes bekymring var den manglende kontakt med barnet, som virkede  

 slapt og uden reaktion.
Den praktiserende læge konkluderede på grundlag af sin  

 undersøgelse, at der kunne være tale om en  

 mavemundsforsnævring, og at barnet var i bedring.
På denne  

 baggrund vejledte lægen forældrene om at tage kontakt til  

 læge, såfremt barnet ikke blev rask inden for de kommende  

 dage.
Få timer senere blev barnet indlagt akut på sygehus.
Barnet  

 var da akut svært medtaget, blålig, slap med kold hud og  

 reagerede ikke på ydre stimuli som afklædning og anlæggelse  

 af drop.
Temperaturen var 32,5°, og der var udsættende, stødende  

 vejrtrækning.
Efter relevant behandling blev barnet udskrevet samme  

 aften.
Mangelfuld undersøgelse af sygt  

 barn Patientklagenævnet fandt, at lægen ikke havde  

 indhentet tilstrækkelige oplysninger om sygehistorien til belysning af  

 sygdommen, og at den objektive undersøgelse ikke kunne anses for at  

 være tilstrækkelig i betragtning af, at barnet sov under  

 undersøgelsen og havde sovet i tre timer, og at forældrene var  

 bekymrede over den manglende kontakt med barnet.
Nævnet fandt, at det  

 på baggrund af oplysningerne om barnets tilstand måtte anses for  

 vigtigt at danne sig et indtryk af bevidsthedstilstanden.
Det var  

 således nævnets opfattelse, at lægen burde have søgt  

 uddybende oplysninger vedrørende føde- og  

 væskeindtagelse, afføring og vandladning samt barnets  

 almentilstand, herunder især bevidsthedsplan og interesse for  

 omgivelserne.
Nævnet fandt således, at lægen havde udvist  

 manglende omhu og samvittighedsfuldhed.
