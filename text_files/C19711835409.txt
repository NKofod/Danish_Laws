 Overtrædelser af kildeskattelovens straffebestemmelser og  

 finansministeriets nedenstående bekendtgørelser skal indberettes til KD over  

 amtsskatteinspektoraterne, såfremt de pågældende bestemmelser er overtrådt på  

 en sådan måde, at der bør idømmes bøde, evt. hæfte eller fængsel for  

 overtrædelsen.
 Indberetning kan således ikke ske direkte til politiet.
 Det drejer sig om følgende bestemmelser:
 1. Kildeskattelovens § 74 og § 75.
 2. Finansministeriets bekendtgørelse af 28. marts 1969  

 om A-indkomst og om registrering af indeholdelsespligtige efter  

 kildeskatteloven: § 12, jf. §§ 5, 6 og 9.
 3. Finansministeriets bekendtgørelse af 10. april 1969  

 om regnskabsførelse vedrørende A-indkomst og A-skat efter kildeskatteloven: §  

 8, jf. § 1, § 2, stk. 1, § 3, § 4, stk. 2, § 5 og § 6.
 4. Finansministeriets bekendtgørelse af 4. juli 1969  

 om redegørelse for indeholdelse af A-skat m.m. efter kildeskatteloven: § 16,  

 jf. § 2, stk. 2, 2. pkt., § 7, § 8, stk. 1 og § 11, stk. 1 og 3.
 5. Finansministeriets bekendtgørelse af 17. december  

 1969 vedrørende opkrævning af skatter m.v. efter kildeskatteloven: § 9, jf. §  

 4, § 5, § 6 og § 7.
 For at sikre en ensartet behandling af overtrædelserne fastsættes der  

 indtil videre følgende retningslinier for indberetning af overtrædelse af  

 ovennævnte bestemmelser:
Indberetningen skal indeholde en objektiv og omhyggelig beskrivelse af de  

 konstaterede faktiske omstændigheder ved overtrædelsen samt alle øvrige  

 oplysninger, der skønnes at være af betydning ved sagens afgørelse herunder  

 også oplysninger, der måtte være til gunst for vedkommende, f.eks. at han har  

 rettet for sig, ligesom det anføres, hvorvidt vedkommende erkender  

 forseelsen.
Det bør påses, at samtlige konstaterede forseelser er medtaget i  

 indberetningen.
 Indberetningen skal endvidere indeholde de nedenfor under de enkelte  

 bestemmelser anførte oplysninger m.v.
§ 74, nr. 1 »undlader at opfylde pligt til at foretage indeholdelse af A-skat  

 eller udbytteskat«.
 Indberetningen skal ske, medmindre det er åbenlyst, at der foreligger  

 simpel uagtsomhed eller en hændelig fejl som f.eks. en undskyldelig uvidenhed  

 om, hvad der er A-indkomst.
 Indberetningen skal indeholde oplysning om:
a.
Størrelsen af den A-indkomst, hvori der ikke er foretaget indeholdelse.
b.
Størrelsen af den ikke indeholdte A-skat.
c.
De perioder, der ikke er indeholdt for.
d.
Hvad kommunen har foretaget sig for at sikre, at der blev indeholdt.
e.
Hvorledes kommunen er blevet bekendt med overtrædelsen.
f.
Der tillige er indberettet straffesag mod indkomstmodtageren.
g.
Udskrift af skatteansættelsen for sidste indkomstår.
h.
Udtalelse fra kommunen om den indeholdelsespligtiges nuværende indkomst  

 og formueforhold.
i.
Referat af møder med den indeholdelsespligtige vedlægges.
§ 74, nr. 2 »undlader at indbetale indeholdte skattebeløb i rette tid«.
 Indberetning skal ske, hvor:
1. Den indeholdelsespligtige ikke har efterkommet et  

 af kommunen givet påbud om rettidig indbetaling.
Et sådant påbud bør gives,  

 hvor den pågældende til stadighed undlader at betale rettidigt.
 2. Eller der konstateres en restance vedrørende mindst  

 3 måneder, og beløbet ialt overstiger 10.000 kr.
 3. Eller, hvor restancen vedrører 6 måneder.
 Ud over de i 1-3 anførte tilfælde, kan kommunen i særlig grove tilfælde  

 foretage indberetning.
 Indberetningen skal indeholde oplysning om:
a.
Størrelsen af det beløb, der ikke er indbetalt rettidigt med angivelse  

 af perioder, tilsvar og samtlige indbetalinger.
b.
Hvad kommunen har gjort for at få den indeholdelsespligtige til at  

 indbetale beløbet, herunder om, hvorledes en eventuel restance af A-skat er  

 sikret og om hvilken afdragsordning, der eventuelt må være aftalt.
c.
Udskrift af skatteansættelsen for sidste indkomstår.
d.
Udtalelse fra kommunen om den indeholdelsespligtiges nuværende  

 indtægts- og formueforhold.
e.
Referat af møder med den indeholdelsespligtige vedlægges.
§ 74, nr. 3 »undlader rettidigt at afgive de i § 57, stk. 1, eller § 66, stk. 3,  

 omhandlede oplysninger«.
 Indberetning skal ske, når den indeholdelsespligtige gentagne gange  

 umiddelbart efter hinanden ikke har indsendt redegørelser til tiden, således  

 at det har været nødvendigt at foretage rykning fra kommunen eller at  

 udarbejde AMY-redegørelser.
 Indberetningen skal indeholde oplysning om:
a.
Hvilke perioder, det drejer sig om.
b.
Størrelsen af de beløb, der omfattes af redegørelserne.
c.
Hvad kommunen har foretaget sig for at få indsendt redegørelserne til  

 tiden.
d.
Udskrift af skatteansættelsen for sidste indkomstår.
e.
Udtalelse fra kommunen om den indeholdelsespligtiges nuværende  

 indtægts- og formueforhold.
f.
Referat af møder med den indeholdelsespligtige vedlægges.
§ 74, nr. 4 »afgiver urigtige eller vildledende oplysninger om de i § 57, stk. 1,  

 eller § 66, stk. 3, omhandlede forhold«.
 Indberetning skal ske, hvor der må antages at foreligge forsætligt eller  

 groft uagtsom overtrædelse.
 Indberetningen skal indeholde oplysning om:
a.
Hvilke perioder, der er afgivet urigtige eller vildledende oplysninger  

 om, og størrelsen af de beløb, der omfattes heraf.
b.
Hvad der er foretaget af kommunen for at søge oplysningerne korrigeret.
c.
Udskrift af skatteansættelsen for sidste indkomstår.
d.
Udtalelse fra kommunen om den indeholdelsespligtiges nuværende  

 indtægts- og formueforhold.
e.
Referat af møder med den indeholdelsespligtige vedlægges.
 Har den indeholdelsespligtige givet urigtige oplysninger, som er egnet til  

 at vildlede skattemyndighederne om A-skattefordringens eksistens eller  

 størrelse, vil § 74, stk. 2, kunne bringes i anvendelse.
 Da § 74 også finder anvendelse ved lønindeholdelse af skatterestancer, jf.  

 § 73, stk. 10, skal der ved indberetning af overtrædelser af § 73 følges  

 samme regler som angivet ovenfor, dog uden den ved § 74, nr. 2, angivne  

 beløbsgrænse.
§ 75, nr. 1 »lader sig udbetale A-indkomst vidende om, at der ikke i indkomsten  

 er indeholdt A-skat som påbudt«.
 Indberetning skal ske, når der ikke kan have været tvivl hos  

 A-indkomstmodtageren om, at indkomsten var A-indkomst.
 Indberetningen skal indeholde oplysning om:
a.
Størrelsen af den udbetalte A-indkomst og det ikke indeholdte  

 A-skattebeløb.
b.
Hvilke perioder, beløbene vedrører.
c.
A-skattebeløbet er betalt og i bekræftende fald af hvem.
d.
Hvornår beløbet er betalt.
e.
Hvad kommunen har foretaget sig for at få beløbet indbetalt, herunder  

 oplysning om eventuel afdragsordning, og om der er sikkerhed for restancen.
f.
Der tillige er indberettet straffesag for den indeholdelsespligtige.
g.
Referat af møder med indkomstmodtageren vedlægges.
§ 75, nr. 2 »forsætligt eller ved grov uagtsomhed afgiver urigtige eller  

 vildledende oplysninger til brug for afgørelser efter § 45, stk. 1 og 3, §  

 48, stk. 6, § 51, § 52, stk. 2, eller § 53, eller i forbindelse med en af de  

 i disse bestemmelser nævnte ansøgninger fortier oplysninger af betydning for  

 sagens afgørelse«.
 Indberetning skal ske i særlig grove tilfælde samt i forbindelse med  

 indberetning om andre overtrædelser af straffebestemmelserne efter  

 kildeskattelovgivningen.
 Indberetningen skal indeholde oplysning om:
a.
De forhold og de beløb, hvorom der er fortiet eller afgivet urigtige  

 eller vildledende oplysninger.
b.
Hvorledes forseelsen er konstateret.
c.
Referat af møder med den pågældende vedlægges.
§ 75, nr. 3 »forsætligt eller ved grov uagtsomhed afgiver urigtige eller  

 vildledende oplysninger til brug for den skatte- og afgiftsmæssige bedømmelse  

 af et dødsbos opgørelse efter § 14, stk. 3, § 14, stk. 10, § 15, § 15 A, §  

 20, stk. 2, § 20 B, stk. 2, eller § 20 C, stk. 4, eller af en endelig  

 boopgørelse, eller i forbindelse med en af de nævnte opgørelser fortier  

 oplysninger af betydning for bedømmelsen«.
 Indberetning skal ske i særlig grove tilfælde samt i forbindelse med  

 indberetning af andre overtrædelser af straffebestemmelserne efter  

 kildeskattelovgivningen.
 Indberetningen skal indeholde oplysning om:
a.
De forhold og de beløb, hvorom der er fortiet eller afgivet urigtige  

 eller vildledende oplysninger.
b.
Hvorledes forseelsen er konstateret.
c.
Referat af møder med den pågældende vedlægges.
§ 75, nr. 4 »forsætligt eller ved grov uagtsomhed afgiver urigtige eller  

 vildledende oplysninger til brug ved beregning af passivposter eller en  

 afgørelse om forhåndsbesked efter § 33 A eller i forbindelse med anmodning om  

 en sådan beregning eller afgørelse fortier oplysninger af betydning for  

 denne«.
 Indberetning skal ske i særlig grove tilfælde samt i forbindelse med  

 indberetning om andre overtrædelser af straffebestemmelserne efter  

 kildeskattelovgivningen.
 Indberetningen skal indeholde oplysning om:
a.
De forhold og de beløb, hvorom der er fortiet eller afgivet urigtige  

 eller vildledende oplysninger.
b.
Hvorledes forseelsen er konstateret.
c.
Referat at møde med den pågældende vedlægges.
Finansministeriets bekendtgørelse af 28. marts 1969 om A-indkomst og om registrering af indeholdelsespligtige efter kildeskatteloven.
 § 5.  Når betingelserne i kildeskattelovens afsnit V  

 og VI er opfyldt, skal der ske tilmelding til registret for  

 indeholdelsespligtige (CIR).
 Indberetning skal ske, hvor tilmelding ikke har fundet sted, eller hvor  

 tilmelding først har fundet sted efter påkrav fra kommunen, og hvor det  

 drejer sig om en væsentlig overskridelse af fristen efter § 5.
 Indberetningen skal indeholde oplysning om:
a.
Tidspunktet, da tilmelding skulle være sket.
b.
Hvornår tilmelding eventuelt har fundet sted.
c.
Om tilmelding først er sket efter påkrav.
d.
Referat af møde med den pågældende vedlægges.
 § 6.  De i bestemmelsen nævnte oplysninger skal  

 anføres ved tilmeldingen.
 Indberetning skal ske, når den pågældende ikke trods gentagne opfordringer  

 bringer forholdet i orden.
 Indberetningen skal indeholde oplysning om:
a.
Hvilke oplysninger, der er undladt.
b.
Referat af møder med den pågældende vedlægges.
 § 9.  Ved ophør af indeholdelsespligt skal den  

 indeholdelsespligtige inden 8 dage meddele KD oplysninger herom.
 Indberetning skal ske, såfremt forholdet ikke, trods gentagne  

 opfordringer, bringes i orden.
 Indberetningen skal indeholde oplysning om:
a.
Hvornår indeholdelsespligten er ophørt.
b.
Referat af møde med den pågældende vedlægges.
 Finansministeriets bekendtgørelse af 10. april 1969 om regnskabsførelse  

 vedrørende A-indkomst og A-skat efter kildeskatteloven.
 § 1.  Indeholdelsespligtige skal føre regnskab over  

 udbetaling og godskrivning af A-indkomst samt indeholdelse af A-skat.  

 Regnskabet føres enten i et særligt af KD udarbejdet regnskabshæfte eller på  

 særlige konti i den indeholdelsespligtiges almindelige bogføring.
 Indberetning skal ske i tilfælde, hvor der slet ikke føres regnskab, eller  

 dette lider af væsentlige mangler, og den pågældende trods anmodninger herom  

 undlader at bringe dette i orden.
 § 2,  stk. 1. Benyttes regnskabshæfte, skal dette med  

 bilag opbevares i 5 år.
 § 3.  Indeholdelsespligtige, der vælger at føre  

 regnskab med A-indkomst og A-skat på særlige konti, skal føre dette på den i  

 bestemmelsen angivne måde og oprette de foreskrevne konti -  

 »lønafregningskonto«, »afregningskonto for anden  

 A-indkomst« og »konto for A-skat«.
 § 4,  stk. 2, vedrører posteringer af A-indkomst og  

 indbetaling af A-skat til KD på de særlige konti.
 I § 5 kan skattemyndighederne kræve regnskabet ajourført og afstemt ved  

 udgangen af den redegørelsesperiode, der senest er afsluttet inden kravets  

 fremsættelse.
 § 6  foreskriver opbevaring af regnskabsbøger, bilag  

 m.v. i mindst 5 år.
 Indberetning om overtrædelser af bestemmelserne i § 2, § 3, § 4, § 5 og §  

 6 skal kun finde sted i forbindelse med indberetning om andre overtrædelser,  

 navnlig overtrædelser af kildeskattelovens § 74, medmindre der foreligger  

 særlig grove tilfælde, herunder at den indeholdelsespligtige nægter at bringe  

 forholdene i orden.
Finansministeriets bekendtgørelse af 4. juli 1969 om redegørelse for indeholdelse af A-skat m.m. efter kildeskatteloven.
§ 2,  stk. 2, 2. pkt.
Kopi af redegørelsesblanket samt  

 regnskabsmateriale, der ligger til grund for redegørelsen skal opbevares i  

 mindst 5 år efter udløbet af det kalenderår, som redegørelsen vedrører.
 § 7.  Foreskriver en række foranstaltninger, der skal  

 sikre oplysninger til brug ved afgivelsen af redegørelser.
 § 8.  Hovedkort, der er afleveret til den  

 indeholdelsespligtige, skal opbevares af denne indtil kalenderårets udløb.
 § 11,  stk. 1 og 3. Den indeholdelsespligtige skal  

 give indkomstmodtageren skriftlig meddelelse om det udbetalte eller  

 godskrevne indkomstbeløb, om den periode, indkomsten vedrører, samt om  

 størrelsen af det indeholdte skattebeløb.
 Den indeholdelsespligtige skal opbevare de fornødne bilag m.m. i mindst 5  

 år efter udløbet af det kalenderår, hvori indeholdelsen er foretaget.
 Indberetning om overtrædelse af de nævnte bestemmelser skal kun finde sted  

 i forbindelse med indberetning om andre overtrædelser, navnlig overtrædelse  

 af kildeskattelovens § 74, medmindre der foreligger særlig grove tilfælde.  

 Dog skal indberetning efter § 11, stk. 1, altid ske, når den  

 indeholdelsespligtige nægter at give indkmstmodtageren den nævnte meddelelse.
 Finansministeriets bekendtgørelse af 17. december 1969 vedrørende  

 opkrævning af skatter m.v. efter kildeskatteloven.
 § 4  pålægger arbejdsgiveren ved indbetaling af  

 skatter efter kildeskattelovens § 73 at give kommunen skriftlig meddelelse om  

 skatteyderens personnummer, navn og adresse samt om størrelsen af det  

 indeholdte beløb.
 § 5  pålægger arbejdsgiveren samtidig med  

 indeholdelsen at give skatteyderen meddelelse om størrelsen af det  

 indkomstbeløb, hvoraf indeholdelsen er beregnet samt om det indeholdte beløb.  

 I meddelelsen anføres de i bestemmelsen nævnte identifikationsoplysninger.
 § 6 »  pålægger arbejdsgiveren at besvare  

 skriftlig forespørgsel fra vedkommende kommune angående pålæg, der er givet  

 ham efter kildeskattelovens § 73. Besvarelsen skal ske inden 14 dage efter  

 modtagelsen af forespørgslen«.
 § 7.  Regnskabsmateriale og bilag vedrørende  

 indeholdelse efter § 73 skal opbevares mindst 5 år.
Indberetning om overtrædelse af bestemmelserne i § 4, § 5 og § 6 skal ske,  

 når arbejdsgiveren nægter at give de nævnte meddelelser.
Indberetning om  

 overtrædelse af § 7 skal kun ske i forbindelse med indberetning om andre  

 overtrædelser, navnlig af kildeskattelovens § 74, og når der foreligger  

 særlig grove tilfælde.
 Indberetninger i medfør af finansministeriets bekendtgørelse af 10. april  

 1969, 4. juli 1969 og 17. december 1969 skal alene indeholde en kort  

 beskrivelse af overtrædelsen, jf. det på side 1 anførte om indberetningers  

 indhold.
 Opmærksomheden henledes på, at overtrædelse af flere bestemmelser,  

 gentagne overtrædelser af samme bestemmelse og ikke efterkommelse af påbud  

 fra kommunen må anses for at være skærpende omstændigheder.
 Af hensyn til sagens eventuelle behandling ved domstolene anmodes  

 kommunerne at lade indberetningen til straf kun omfatte een  

 indeholdelsespligtig eller indkomstmodtager.
 Amtsskatteinspektoraterne/amtsligningsinspektoraterne og direktoraterne  

 for København og Frederiksberg kommuners skattevæsen anmodes om at yde  

 skatteteknisk bistand til politiet under sagens efterforskning og under  

 sagens behandling for retten, samt at repræsentere KD ved retsmøderne.
 Endvidere skal man anmode kommunerne om på begæring at yde politiet  

 bistand ved sagens efterforskning.
