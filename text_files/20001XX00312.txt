Skriftlig fremsættelse (2. marts  

 2001) Udenrigsministeren (Mogens Lykketoft):
 Herved tillader jeg mig for Folketinget at  

 fremsætte:
 Forslag til lov om ændring af lov om Danmarks  

 tiltrædelse af De Europæiske Fællesskaber og Den  

 Europæiske Union. (Danmarks ratifikation af Nice-traktaten).
(Lovforslag nr.
L 179).
 Formålet med lovforslaget er at gøre det  

 muligt for Danmark at ratificere Nice-traktaten.
Nice-traktaten baner vejen for udvidelsen af EU.
Når  

 alle medlemslande har godkendt traktaten, vil EU   for sit vedkommende  

 være parat til at byde de første nye medlemslande velkommen.
Nice-traktaten er EU s udvidelsestraktat, hvilket bl.a.  

 fremgår af traktatens præambel (indledning). Her fremhæves  

 den historiske betydning af at bringe det europæiske kontinents deling  

 til ophør.
Det fremgår, at formålet med traktaten er at  

 fuldføre den proces, der blev indledt med Amsterdam-traktaten med  

 henblik på at forberede EU s institutioner på at fungere i et  

 udvidet EU.
Samtidig understreges EU-landenes vilje til at  

 færdiggøre tiltrædelsesforhandlingerne med et positivt  

 resultat.
EU s udvidelse vil øge den europæiske  

 stabilitet og være med til at fastholde de sikkerhedspolitiske  

 gevinster, den kolde krigs afslutning gav Danmark og Europa.
Udvidelsen af EU  

 med de ti central- og østeuropæiske lande (Bulgarien, Estland,  

 Letland, Litauen, Polen, Slovakiet, Slovenien, Tjekkiet, Ungarn og  

 Rumænien) samt Cypern og Malta ligger derfor i klar forlængelse  

 af det oprindelige sigte med det europæiske samarbejde: at sikre freden  

 og friheden i Europa.
Målet er at udvide det stabilitets- og  

 velfærdsområde, som Vesteuropa, ikke mindst i kraft af EU, har  

 udviklet sig til.
Udvidelsen vil resultere i Europas samling efter mere end  

 50 års deling i Øst og Vest.
Udvidelsen vil også være en økonomisk  

 gevinst for Danmark.
Det vil især kunne mærkes af de små og  

 mellemstore danske virksomheder, der i disse år har gode muligheder for  

 at komme ind på de nye markeder.
Med ansøgerlandenes tilpasning  

 til det indre marked følger bedre og mere gennemsigtige vilkår  

 for erhvervslivet.
Det er til gavn for investorer og eksportører.  

 Fortsat økonomisk stabilitet og stigende vækst i  

 ansøgerlandene vil skabe et stadigt større markedspotentiale  

 for danske virksomheder.
Det vil betyde flere arbejdspladser i Danmark og et  

 styrket grundlag for videreudviklingen af det danske  

 velfærdssamfund.
 Idet jeg i øvrigt henviser til de  

 bemærkninger, der ledsager forslaget, skal jeg tillade mig at anbefale  

 det til Folketingets velvillige behandling.
