Fremsat den 30. januar 2002 af  

 justitsministeren (Lene Espersen) Forslag til Lov om ændring af tinglysningsloven (Udvidet ekstern terminaladgang til  

 tinglysningsregistrene) § 1 I lov om tinglysning, jf. lovbekendtgørelse nr. 622 af 15.  

 september 1986, som senest ændret ved lov nr. 429 af 31. maj 2000,  

 foretages følgende ændringer:
 1. § 50 b ophæves.
 2. § 50 c, stk. 3, affattes således:
»Stk. 3. Oplysninger i edb-registrene kan endvidere efter  

 ansøgning videregives til enhver ved terminaladgang i øvrigt  

 (ekstern terminaladgang).« 3. I § 50 c, stk. 7, indsættes som 2.  

 pkt.:
»Oplysninger, der videregives til massemedier efter stk. 2 og 3, kan  

 dog tillige anvendes i journalistisk øjemed.« 4. § 50 c, stk. 8, affattes således:
»Stk. 8. Ansøgning om tilladelse til at etablere  

 ekstern terminaladgang indgives til retten i Århus.
Afgørelser  

 om videregivelse efter stk. 5 og 6 træffes ved retten i  

 Århus med adgang til kære til den landsret, i hvis kreds den, som  

 anmoder om videregivelse, har hjemting.« 5. I § 50 e ændres »§ 50 c, stk. 8«  

 til: »§ 50 c, stk. 7«.
 6. I § 50 f, stk. 4, ændres »§ 50 c,  

 stk. 5-7« til: »§ 50 c, stk. 5 og 6«.
§ 2 Loven træder i kraft dagen efter bekendtgørelsen i  

 Lovtidende.
§ 3 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Indledning Efter de gældende regler om edb-baserede  

 tinglysningsregistre, der blev indført i 1992, har kun nærmere  

 bestemte grupper af brugere mulighed for at få »ekstern terminaladgang«  

 til de elektroniske tinglysningsregistre, dvs. adgang til  

 tinglysningsregistrenes oplysninger fra brugernes egne edb-anlæg.
De  

 brugere, der ikke kan opnå tilladelse til ekstern terminaladgang,  

 må i stedet henvende sig på tinglysningskontoret, hvor der er  

 opstillet publikumsterminaler.
 Hovedformålet med lovforslaget er at udvide  

 muligheden for at få ekstern terminaladgang til de elektroniske  

 tinglysningsregistre.
Lovforslaget fremsættes på baggrund af en  

 indstilling fra Justitsministeriets udvalg om papirløs tinglysning.  

 Udvalget afgav i december 2000 betænkning nr. 1394/2000 om  

 papirløs tinglysning.
Udvalgets udtalelse af 4. oktober 2000 til  

 Justitsministeriet om ekstern terminaladgang er optrykt som bilag 1 til  

 betænkningen.
2. Den gældende ordning 2.1. Det er et grundlæggende træk ved  

 tinglysningssystemet, at borgere, virksomheder og myndigheder har adgang til  

 at gøre sig bekendt med tinglyste rettigheder, uden at der  

 gælder særlige betingelser herfor.
Enhver har således ret til at gøre sig  

 bekendt med oplysningerne i tinglysningskontorernes bøger og akter ved  

 eftersyn på tinglysningskontoret.
Der henvises herved til § 40,  

 stk. 1, i bekendtgørelse nr. 1024 af 15. december 1993 om  

 tinglysning i tingbogen som senest ændret ved bekendtgørelse nr.  

 99 af 8. februar 2000, § 23, stk. 1, i bekendtgørelse nr.  

 304 af 10. maj 1993 om tinglysning i bilbogen som senest ændret ved  

 bekendtgørelse nr. 102 af 9. februar 2000 og § 32, stk. 1, i  

 bekendtgørelse nr. 187 af 15. marts 1994 om tinglysning i personbogen  

 som senest ændret ved bekendtgørelse nr. 100 af 8. februar  

 2000.
 Der er mulighed for at få udskrift af oplysninger i  

 tingbogen, bilbogen og personbogen mv. samt af de genparter af tinglyste  

 dokumenter, som opbevares i aktmapperne, jf.  

 tinglysningsbekendtgørelsens § 42, stk. 1,  

 bilbogsbekendtgørelsens § 25, stk. 1, og  

 personbogsbekendtgørelsens § 34, stk. 1.
 Alle adkomstdokumenter og pantebreve vedrørende  

 fast ejendom, pantebreve, der anmeldes til tinglysning i bilbogen, og  

 dokumenter, der anmeldes til tinglysning i personbogen, offentliggøres  

 efter tinglysningslovens § 50, stk. 1, i Tingbladet, der i  

 medfør af lov om Statstidende, § 1, stk. 2, bl.a. formidles  

 gennem det elektroniske Statstidende via internettet mv.
 Offentlighedens adgang til oplysningerne og  

 offentliggørelsen i Tingbladet tjener navnlig to formål: Falske  

 anmeldelser modvirkes, og det gøres muligt for kreditorer at få  

 oplysninger om pantsætninger mv., som kan have betydning for  

 vurderingen af deres fyldestgørelsesmulighed.
2.2. Tingbogen, bilbogen, personbogen og den til  

 disse bøger hørende dagbog kan efter tinglysningslovens  

 § 50, stk. 3, føres ved hjælp af edb.
I dag anvendes  

 edb i tinglysningen ved alle dommerembeder.
Bilbogen og personbogen  

 føres for hele landet ved Retten i Århus, jf. tinglysningslovens  

 § 42 e og § 43 a samt bilbogsbekendtgørelsens § 1,  

 stk. 1, og personbogsbekendtgørelsens § 1, stk. 1.
 Offentligheden har adgang til disse edb-registre via  

publikumsterminaler, der er opstillet på tinglysningskontorerne,  

 jf. tinglysningslovens § 50 c, stk. 2.
 Spørgsmålet om adgangen til  

 tinglysningsregistrene via eksterne terminaler (det vil sige via  

 brugernes egne edb-anlæg) er reguleret i tinglysningslovens § 50  

 c, stk. 3. Efter denne bestemmelse kan der kun gives ekstern  

 terminaladgang til visse nærmere bestemte brugere, herunder offentlige  

 myndigheder i visse tilfælde, visse erhvervsdrivende, herunder bl.a.  

 kreditinstitutter, ejendomsmæglere og advokater, samt visse forbruger-  

 og brancheorganisationer.
 Bestemmelsen i tinglysningslovens § 50 c,  

 stk. 3, blev indført ved lov nr. 281 af 29. april 1992 i  

 forbindelse med indførelsen af edb i tinglysningen.
I forarbejderne til bestemmelsen, jf.
Folketingstidende  

 1991/1992, tillæg A, sp. 2826 ff, blev det anført, at der med  

 indførelsen af edb i tinglysningen ville blive oprettet nogle  

 edb-registre indeholdende oplysninger om fast ejendom og løsøre  

 mv., og at anvendelsen af edb-teknik ville gøre det væsentligt  

 lettere og hurtigere at formidle disse oplysninger til brugerne.
Man fandt  

 derfor at måtte tage særlige hensyn til beskyttelsen af de  

 personer, om hvem systemet indeholdt oplysninger.
Udgangspunktet burde  

 fortsat være, at oplysningerne i registrene var offentligt  

 tilgængelige, men informationssystemet burde på den anden side  

 indrettes under hensyntagen til oplysningernes forskelligartede karakter,  

 således at der bl.a. blev taget hensyn til, at der kunne være  

 oplysninger om gæld og retsforfølgning.
Der blev i den  

 forbindelse henvist til principperne i den dagældende lov om offentlige  

 myndigheders registre, Europarådets konvention af 1981 om elektronisk  

 databehandling af personoplysninger og Europa-Kommissionens forslag til  

 direktiv om beskyttelse af personer i forbindelse med behandling af  

 personoplysninger.
 Det pågældende direktivforslag blev senere  

 vedtaget (Europa-Parlamentets og Rådets direktiv 95/46/EF af 24.  

 oktober 1995) og er nu gennemført i dansk ret ved lov nr. 429 af 31.  

 maj 2000 om behandling af personoplysninger (persondataloven).
Den eksterne terminaladgang er etableret som et centralt  

 forespørgselssystem for hele landet.
Afgørelser om  

 terminaladgang efter § 50 c, stk. 3, træffes ved Retten i  

 Århus med adgang til kære til landsretten, jf. tinglysningslovens  

 § 50 c, stk. 8. Efter tingbogsbekendtgørelsens § 43,  

 bilbogsbekendtgørelsens § 26 og personbogsbekendtgørelsens  

 § 35 skal ansøgning om tilladelse til at etablere ekstern  

 terminaladgang for de i tinglysningslovens § 50 c, stk. 3,  

 nævnte myndigheder og virksomheder mv. indgives til Retten i  

 Århus.
Efter retsafgiftslovens § 49 a, stk. 1, betales  

 der for opslag i tinglysningsregistrene   dvs. både ved ekstern  

 terminaladgang og via publikumsterminalerne på  

 tinglysningskontorerne - en afgift på 30 kr. pr. opslag.
Opslag, der  

 foretages fra brugerterminaler på tinglysningskontorerne, er dog  

 afgiftsfri, hvis opslaget foretages i ikke-erhvervsmæssigt  

 øjemed.
Af hensyn til opkrævningen af retsafgift, der som  

 nævnt beregnes pr. opslag, forudsætter udnyttelse af en  

 tilladelse til ekstern terminaladgang, at den pågældende bruger  

 er opkoblet til en datacentral.
For denne opkobling beregner datacentralerne  

 sig et engangsbeløb på for tiden typisk ca. 1.600 kr. samt et  

 beløb på godt 100 kr. månedligt til vedligeholdelse.
Oplysninger om personnumre i edb-registrene må  

 hverken videregives via publikumsterminalerne eller via ekstern  

 terminaladgang, jf. tinglysningslovens § 50 c, stk. 1. Hvis en  

 person har fået registreret navne- og/eller adressebeskyttelse i Det  

 Centrale Personregister, er navnet og/eller adressen også markeret som  

 beskyttet i de elektroniske tinglysningsregistre.
Sådanne oplysninger  

 kan således heller ikke indhentes fra edb-registrene.
 2.3. Anvendelsen af oplysninger fra  

 tinglysningsregistrene via publikumsterminalerne på  

 tinglysningskontorerne og via ekstern terminaladgang er reguleret i  

 tinglysningslovens § 50 c, stk. 7.
Efter denne bestemmelse må oplysninger fra  

 tinglysningsregistrene, der indhentes på disse måder, kun  

 anvendes til nærmere bestemte formål.
Oplysningerne må  

 således ikke benyttes til opdyrkning af nye kundeforhold eller i  

 øvrigt til andre formål end overdragelse, forsikring,  

 retsforfølgning og retsforhold i øvrigt, belåning af fast  

 ejendom og løsøre, kreditvurdering, fysisk råden over  

 fast ejendom samt rådgivning i forbindelse med disse formål.
 Bestemmelsen i § 50 c, stk. 7, blev ligeledes  

 indført ved lov nr. 281 af 29. april 1992. Som begrundelse for den  

 begrænsning, der er indlagt i bestemmelsen, er der i  

 bemærkningerne til det pågældende lovforslag, jf.  

 Folketingstidende 1991/1992, tillæg A, sp. 2829 og sp. 2834, henvist  

 til de samme forhold, som blev anført vedrørende  

 spørgsmålet om ekstern terminaladgang, jf. ovenfor i afsnit  

 2.2.
3. Indstillingen fra udvalget om papirløs tinglysning På baggrund af henvendelser fra  

 Konkurrencerådet og repræsentanter for massemedierne  

 vedrørende muligheden for ekstern adgang til tinglysningsregistrene  

 for henholdsvis kreditoplysningsbureauer og pressen anmodede  

 Justitsministeriet udvalget om papirløs tinglysning om at overveje  

 spørgsmålet om en lempelse af bestemmelsen i tinglysningslovens  

 § 50 c, stk. 3.
I sin udtalelse til Justitsministeriet om dette  

 spørgsmål, jf. bilag 1 til lovforslaget, foreslår  

 udvalget, at kreditoplysningsbureauer og massemedier gives mulighed for at  

 etablere ekstern terminaladgang.
Udvalget foreslår endvidere, at  

 massemediernes anvendelse af oplysninger tilvejebragt via ekstern  

 terminaladgang undtages fra den begrænsning, der efter  

 tinglysningslovens § 50 c, stk. 7, i øvrigt gælder for  

 anvendelse af sådanne oplysninger.
Udvalget anfører, at den gældende ordning  

 efter udvalgets opfattelse indebærer en forskelsbehandling af  

 kreditoplysningsbureauerne i forhold til andre erhvervsvirksomheder, som  

 udfører samme typer af opgaver, og som har mulighed for at opnå  

 ekstern terminaladgang.
Da kreditoplysningsbureauerne er henvist til at  

 benytte publikumsterminalerne på tinglysningskontorerne, er det  

 besværligere for disse bureauer at få adgang til oplysningerne  

 end for andre virksomheder, der varetager tilsvarende opgaver.
Udvalget  

 finder ikke, at der er databeskyttelsesmæssige hensyn, der taler imod  

 at give kreditoplysningsbureauer ekstern terminaladgang.
Som begrundelse for at give massemedierne ekstern adgang  

 til tinglysningsregistrene anfører udvalget, at det er et  

 væsentligt element i tinglysningsordningen, at oplysningerne i  

 tinglysningsregistrene bliver offentliggjort.
Herved modvirkes falske  

 anmeldelser, og kreditorernes mulighed for at få oplysninger om  

 pantsætninger mv. kan have betydning for vurderingen af deres mulighed  

 for at opnå fyldestgørelse.
Udvalget antager, at en let adgang  

 for massemedierne til oplysningerne i tingbogen fremmer disse formål.  

 Der er efter udvalgets opfattelse ikke afgørende  

 databeskyttelsesmæssige betænkeligheder ved at give massemedierne  

 mulighed for at opnå ekstern terminaladgang.
Vedrørende massemediernes anvendelse af  

 oplysninger, der er tilvejebragt ved ekstern terminaladgang, anfører  

 udvalget, at den begrænsning i, hvad oplysningerne må anvendes  

 til, der følger af tinglysningslovens § 50 c, stk. 7, ikke  

 forekommer velbegrundet for massemediernes vedkommende, fordi massemedierne  

 ligesom alle andre har fri adgang til at efterse de dokumenter, som  

 oplysningerne stammer fra.
Der gælder ingen begrænsninger for  

 anvendelsen af oplysninger, der er indhentet på denne måde.
Udvalget anfører, at der eventuelt kunne være  

 anledning til at overveje en mere generel lempelse af reglerne om ekstern  

 adgang til tinglysningsregistrene og om anvendelse af oplysninger  

 tilvejebragt via tinglysningsregistrene.
Udvalget er dog afstået fra at  

 tage stilling hertil, da der efter udvalgets opfattelse i givet fald vil  

 skulle tages stilling til nogle generelle spørgsmål om forholdet  

 til reglerne i persondataloven og andre spørgsmål om  

 databeskyttelse, som udvalget ikke er sammensat med henblik på at  

 overveje.
4. Lovforslagets hovedpunkter 4.1. Justitsministeriet er enig med udvalget i, at  

 kreditoplysningsbureauer og massemedier bør have mulighed for ekstern  

 terminaladgang til tinglysningsregistrene.
Den gældende ordning indebærer, at  

 erhvervsvirksomheder, som ikke kan opnå ekstern terminaladgang,  

 må indhente oplysningerne på tinglysningskontorerne.
Dette er  

 besværligere for virksomhederne og kan, som udvalget også er inde  

 på, virke konkurrenceforvridende.
Generelt må den gældende ordning anses for at  

 være utidssvarende i lyset af den stigende anvendelse af IT i samfundet  

 og de øgede erfaringer hermed.
Hertil kommer, at den generelle  

 lovgivning om behandling af personoplysninger nu er blevet moderniseret, jf.  

 persondataloven fra 2000.
Som anført ovenfor under afsnit 2.1 og 2.2, er de  

 oplysninger, der kan indhentes via ekstern terminaladgang, offentligt  

 tilgængelige ved brug af publikumsterminalerne på  

 tinglysningskontorerne og ved opslag i tinglysningskontorernes bøger  

 og akter.
Desuden offentliggøres alle adkomstdokumenter og pantebreve  

 vedrørende fast ejendom, pantebreve, der anmeldes til tinglysning i  

 bilbogen, og dokumenter, der anmeldes til tinglysning i personbogen, i  

 Tingbladet, og Tingbladet formidles i medfør af lov om Statstidende  

 via internettet (som en del af elektronisk Statstidende).
 Oplysninger om personnumre samt navne- og/eller  

 adresseoplysninger, der er registreret som beskyttede i Det Centrale  

 Personregister, kan ikke indhentes via tinglysningsregistrene, herunder  

 altså heller ikke ved ekstern terminaladgang, jf. afsnit 2.2  

 ovenfor.
 Endvidere må de oplysninger, der tilvejebringes ved  

 ekstern terminaladgang, kun anvendes til de saglige formål, som er  

 nærmere opregnet i tinglysningslovens § 50 c, stk. 7, jf.  

 nærmere herom nedenfor under afsnit 4.2.
 Justitsministeriet finder på denne baggrund, at der  

 ikke er grundlag for at opretholde den restriktive lovgivning om, hvem der  

 kan få ekstern terminaladgang til tinglysningsregistrene.
 Det foreslås i overensstemmelse hermed at  

 ændre tinglysningsloven, sådan at der ikke gælder nogen  

 begrænsninger med hensyn til, hvem der kan få ekstern  

 terminaladgang.
 Det følger bl.a. af forslaget, at enhver kan  

 få adgang til tinglysningsregistrene ved ekstern terminaladgang.  

 Allerede på grund af udgifterne herved, jf. afsnit 2.2 ovenfor,  

 må det dog forventes, at privatpersoner kun i meget begrænset  

 omfang vil benytte sig af denne mulighed.
 4.2. Som nævnt i afsnit 3, har udvalget over  

 for Justitsministeriet anført, at der i forbindelse med en eventuel  

 generel lempelse af adgangen til ekstern terminaladgang også kunne  

 være anledning til at overveje at ophæve reglen i  

 tinglysningslovens § 50 c, stk. 7. Denne bestemmelse regulerer,  

 hvad oplysninger, som er indhentet ved ekstern terminaladgang eller ved brug  

 af publikumsterminalerne på tinglysningskontorerne, må bruges  

 til.
 Efter de generelle regler i persondataloven må  

 indsamling af oplysninger alene ske med henblik på saglige  

 formål, og senere behandling må ikke være uforenelig med  

 disse formål, jf. lovens § 5. Loven fastsætter inden for sit  

 anvendelsesområde desuden nogle kriterier for behandlingen af  

 personoplysninger, herunder navnlig, at behandlingen skal være  

 nødvendig for at forfølge en berettiget interesse, og at  

 hensynet til den registrerede ikke må overstige denne interesse.  

 Persondataloven omfatter bl.a. ikke fysiske personers behandling af  

 oplysninger med henblik på udøvelse af aktiviteter af rent  

 privat karakter samt   som hovedregel - behandling af oplysninger om  

 juridiske personer.
Tinglysningslovens opregning af, hvad  

 tinglysningsoplysningerne må anvendes til, jf. afsnit 2.3 ovenfor, kan  

 anses som en præcisering af, hvad der på dette område er  

 saglige formål.
Bestemmelsen i tinglysningslovens § 50 c,  

 stk. 7, sikrer således bl.a., at tinglysningsoplysningerne ikke  

 anvendes til usaglige formål, selv om den eksterne terminaladgang giver  

 en let adgang til oplysningerne, og hertil kommer, at bestemmelsen også  

 gælder på de områder, hvor persondataloven ikke finder  

 anvendelse, jf. ovenfor.
Under høringen over et udkast til  

 lovforslaget er det også blevet anført, at det er  

 hensigtsmæssigt, at det som hidtil fremgår klart af  

 tinglysningsloven, hvad oplysningerne i tinglysningsregistrene må  

 bruges til.
 På den anførte baggrund har  

 Justitsministeriet ikke fundet grundlag for at foreslå, at  

 tinglysningslovens § 50 c, stk. 7, ophæves.
 Lovforslaget indebærer således, at enhver (mod  

 betaling af opkoblingsomkostninger mv.) kan få ekstern adgang til  

 tinglysningsregistrene, men at brugen af de indhentede oplysninger fortsat er  

 undergivet visse begrænsninger.
Som eksempel på betydningen af de  

 begrænsninger, som ligger i tinglysningslovens § 50 c,  

 stk. 7, kan nævnes, at en privatperson, der får ekstern  

 terminaladgang, via sin computer kan indhente tinglysningsoplysninger om en  

 bestemt fast ejendom f.eks. til brug for sine overvejelser om at købe  

 ejendommen, men den pågældende må ikke offentliggøre  

 oplysningerne.
Som et andet eksempel kan nævnes, at en  

 erhvervsvirksomhed, der f.eks. udfører tagrenoveringer, ikke må  

 bruge oplysninger fra tinglysningsregistret om, hvem der f.eks. ejer nogle  

 ældre ejendomme i et område, til at markedsføre sig over  

 for de pågældende ejere.
I overensstemmelse med udvalgets anbefaling foreslås  

 det derimod, at bestemmelsen i tinglysningslovens § 50 c, stk. 7,  

 lempes for så vidt angår massemediers anvendelse af oplysninger  

 fra tinglysningsregistrene.
Det foreslås således, at massemedier  

 tillige må anvende oplysningerne til journalistiske formål, jf.  

 lovforslagets § 1, nr. 3.
Massemedierne vil ved anvendelsen af  

 tinglysningsoplysningerne skulle overholde de generelle regler om  

 massemediers behandling af oplysninger, herunder navnlig reglerne i lov om  

 massemediers informationsdatabaser og visse regler i persondataloven.
Loven  

 om massemediers informationsdatabaser har til formål på den ene  

 side at gøre det lettere for massemedierne at tage ny teknologi i brug  

 ved det journalistiske og redaktionelle arbejde og på den anden side at  

 sikre en beskyttelse af privatlivets fred.
Generelt indebærer reglerne  

 i lov om massemediers informationsdatabaser, at såvel de trykte som de  

 elektroniske mediers informationsdatabaser på visse betingelser  

 undtages fra persondatalovens regler og i stedet undergives en lempeligere  

 regulering med det nævnte dobbelte formål for øje.
 For behandling af oplysninger, der udelukkende finder sted  

 i journalistisk øjemed, og som ikke er omfattet af lov om massemediers  

 informationsdatabaser, gælder persondatalovens regler om  

 behandlingssikkerhed (§§ 41 og 42) og om erstatningsansvar ved  

 behandling i strid hermed (§ 69), jf. § 2, stk. 7-10.
I øvrigt gælder efter medieansvarslovens  

 § 34, stk. 1, at massemediernes indhold og handlemåde skal  

 være i overensstemmelse med god presseskik.
Klage over, at et  

 massemedie har handlet i strid med god presseskik, kan indgives til  

 Pressenævnet, jf. § 34, stk. 4.
 Desuden er massemedierne naturligvis underlagt de  

 almindelige regler om straf- og erstatningsansvar for  

 ærekrænkelser mv.
5. Lovforslagets økonomiske og administrative konsekvenser Lovforslaget skønnes ikke at have økonomiske  

 eller administrative konsekvenser for det offentlige af betydning.  

 Lovforslaget skønnes ikke at have økonomiske eller  

 administrative konsekvenser for erhvervslivet.
 Lovforslaget har ingen miljømæssige  

 konsekvenser.
Forslaget har ikke EU-retlige konsekvenser.
Forslaget er i  

 overensstemmelse med Europa-Parlamentets og Rådets direktiv 95/46/EF af  

 24. oktober 1995 om beskyttelse af fysiske personer i forbindelse med  

 behandling af personoplysninger og om fri udveksling af sådanne  

 oplysninger (gennemført i dansk ret ved lov nr. 429 af 31. maj 2000 om  

 behandling af personoplysninger (persondataloven)).
Positive konsekvenser/ mindre udgifter Negative konsekvenser/ merudgifter Økonomiske konsekvenser for stat, kommuner og  

 amtskommuner Ingen Ingen af betydning Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen EU-retlige aspekter 6. Hørte myndigheder og organisationer mv.
 Et udkast til dette lovforslag har været sendt i  

 høring hos følgende myndigheder og organisationer:
 Domstolsstyrelsen, præsidenterne for Østre og  

 Vestre Landsret, præsidenten for Sø- og Handelsretten,  

 præsidenterne for Københavns Byret og retterne i Århus,  

 Aalborg, Odense og Roskilde, Den Danske Dommerforening,  

 Dommerfuldmægtigforeningen, HK Landsklubben Danmarks Domstole,  

 Politiforbundet i Danmark, Advokatrådet, Amtsrådsforeningen,  

 Arbejderbevægelsens Erhvervsråd, Danmarks Nationalbank, Danmarks  

 Radio, Dansk Arbejdsgiverforening, Danske Dagblades Forening, Dansk  

 Ejendomsmæglerforening, Dansk Fagpresse, Danske Finansieringsselskabers  

 Forening, Dansk Handel & Service, Dansk Industri, Dansk  

 Journalistforbund, Dansk Magasinpresses Udgiverforening, Datatilsynet, Det  

 Danske Handelskammer, Entreprenørforeningen, Finansrådet,  

 Forbrugerrådet, Forsikring & Pension, Frederiksberg Kommune,  

 Håndværksrådet, Kommunernes Landsforening,  

 Konkurrencerådet, Københavns Kommune, Købmandsstandens  

 Oplysningsbureau, Landsorganisationen i Danmark (LO), Realkreditrådet,  

 Sammenslutningen af Landbrugets Arbejdsgiverforening (SALA), Sammenslutningen  

 af lokale radio- og tv-stationer i Danmark, Specialarbejderforbundet i  

 Danmark og TV 2.
Bemærkninger til lovforslagets enkelte  

 bestemmelser I bilag 2 er lovforslaget sammenholdt med de  

 gældende bestemmelser i tinglysningsloven.
Til § 1 Til nr. 1 (ophævelse af § 50 b).
Det foreslås, at bestemmelsen i tinglysningslovens  

 § 50 b, der regulerer spørgsmålet om, hvilke oplysninger  

 der kan registreres i de edb-baserede tinglysningsregistre, ophæves.  

 Baggrunden for forslaget er, at der efter vedtagelsen af persondataloven ikke  

 længere er behov for en særskilt regulering i tinglysningsloven  

 af spørgsmålet om, hvilke oplysninger der kan registreres i  

 edb-registrene.
I modsætning til den tidligere registerlovgivning  

 gælder persondataloven således også for domstolenes  

 registrering af personoplysninger, jf. lovens § 1.
 Til nr. 2 (§ 50 c, stk. 3).
 Det foreslås, at der generelt gives mulighed for  

 videregivelse via ekstern terminaladgang, jf. de almindelige  

 bemærkninger afsnit 4.1.
Efter forslaget kan enhver uden særlige vilkår  

 få tilladelse til ekstern terminaladgang.
Af hensyn til  

 opkrævningen af retsafgift skal der dog fortsat indgives  

 ansøgning om tilladelse til ekstern terminaladgang til Retten i  

 Århus, jf. også lovforslagets § 1, nr. 4 (§ 50 c,  

 stk. 8).
 Justitsministeriet vil efter lovens vedtagelse tage  

 initiativ til, at der foretages de nødvendige  

 konsekvensændringer i bestemmelserne vedrørende ekstern  

 terminaladgang i tinglysningsbekendtgørelserne.
Til nr. 3 (§ 50 c, stk. 7, 2. pkt.) Det foreslås, at oplysninger, der videregives til  

 massemedier via edb-terminaler, tillige skal kunne anvendes i journalistisk  

 øjemed.
 Ved massemedier forstås de af medieansvarslovens  

 § 1 omfattede massemedier.
 Der henvises i øvrigt til de almindelige  

 bemærkninger afsnit 4.2.
Til nr. 4 (§ 50 c, stk. 8) Der er tale om en konsekvensændring som følge  

 af, at enhver efter lovforslaget kan få ekstern terminaladgang, og at  

 retten derfor ikke længere skal træffe nogen  

 afgørelse.
Til nr. 5 og 6 (§ 50 e og § 50 f, stk. 4) Der er tale om en konsekvensændring som følge  

 af, at den dagældende § 50 c, stk. 7, i tinglysningsloven ved  

 lov nr. 419 af 31. maj 2000 blev ophævet, således at den  

 dagældende § 50 c, stk. 8, blev stk. 7.
Til § 2 Det foreslås, at loven træder i kraft dagen  

 efter bekendtgørelsen i Lovtidende.
Til § 3 § 3 vedrører lovens territoriale  

 gyldighed.
Bilag 1 Justitsministeriets udvalg om »papirløs« tinglysning Dato: 4. oktober 2000 1. Justitsministeriets udvalg om »papirløs« tinglysning er af  

 Justitsministeriet blevet anmodet om at overveje spørgsmålet om  

 en lempelse af tinglysningslovens regler om ekstern terminaladgang, dvs.  

 adgang til oplysninger i tinglysningsregistrene fra brugernes egne  

 edb-anlæg.
Baggrunden for anmodningen er, at der over for  

 Justitsministeriet fra flere sider er blevet fremsat ønske om en  

 sådan lempelse.
Konkurrencerådet har således over for Justitsministeriet  

 anført, at udelukkelsen af kreditoplysningsbureauer fra kredsen af  

 private brugere som kan opnå ekstern terminaladgang efter  

 tinglysningslovens § 50 c, stk. 3, hæmmer bureauerne i deres  

 erhvervsudøvelse og stiller dem ulige i konkurrencen over for andre  

 erhverv med tilsvarende rådgivningsopgaver.
Konkurrencerådet har  

 på denne baggrund henstillet, at det overvejes at tage initiativ til en  

 ændring af tinglysningslovens regler om ekstern terminaladgang.
 Endvidere har repræsentanter for massemedierne (Dansk  

 Journalistforbund, Danske Dagblades Forening, Danmarks Radio og TV2) over for  

 Justitsministeriet fremsat anmodning om, at bestemmelsen i tinglysningslovens  

 § 50 c, stk. 3, ændres, således at også  

 massemedierne kan opnå ekstern terminaladgang.
Udvalget har fundet, at der er behov for at lempe reglerne om ekstern  

 terminaladgang i relation til de nævnte erhvervsgrupper, dvs.  

 kreditoplysningsbureauer og massemedier.
Udvalget har udarbejdet udkast til  

 et lovforslag herom, jf. nedenfor.
Udvalget har derimod ikke fundet at burde udtale sig om  

 spørgsmålet, om der herudover er behov for en mere  

 vidtgående lempelse af reglerne om ekstern terminaladgang.
En  

 sådan lempelse må efter udvalgets opfattelse i givet fald  

 forudsætte, at der tages stilling en række mere overordnede  

 spørgsmål om databeskyttelse, som kræver en  

 interesserepræsentation og ekspertise, der ikke er reflekteret i  

 udvalgets sammensætning.
Udvalget finder derfor ikke, at det bør  

 udtale sig om disse forhold.
 2. Reglerne om offentlighedens adgang til oplysningerne i  

 tinglysningsregistrene findes i tinglysningslovens § 50 a-e.
Det er et centralt element i tinglysningsordningen, at offentligheden har  

 adgang til oplysninger om de rettigheder, som bliver tinglyst.
Som  

 udgangspunkt har enhver således adgang til at gøre sig bekendt  

 med oplysningerne i tinglysningskontorernes bøger og akter.  

 Offentligheden tjener navnlig to formål, idet den for det første  

 modvirker falske anmeldelser og for det andet gør det muligt for  

 kreditorerne at få oplysninger om pantsætninger mv., som kan have  

 betydning for deres mulighed for at opnå fyldestgørelse.
 For så vidt angår oplysninger vedrørende fast ejendom,  

 er offentlighedens adgang til oplysningerne fastslået i  

 tinglysningsbekendtgørelsens § 40, stk. 1, som lyder  

 således:
»§ 40. Oplysningerne i tingbogen, dagbogen og akter er  

 offentligt tilgængelige.« Adgangen til oplysninger gives ved eftersyn på  

 tinglysningskontorerne.
Oplysningerne i tingbog og dagbog findes i  

 edb-registre, som offentligheden har adgang til ved brug af  

 publikumsterminaler, der er opstillet ved dommerembederne, jf. herom  

 nedenfor.
 Efter bekendtgørelsens § 42 er enhver endvidere berettiget til  

   mod betaling af retsafgift   at få udskrift af tingbogen, dagbogen  

 samt akten mv.
For så vidt angår oplysninger i bilbogen og den  

 tilhørende dagbog, følger det af bilbogsbekendtgørelsens  

 § 23, stk. 1, at oplysningerne   med undtagelse af cpr.nr.   er  

 offentligt tilgængelige.
Mod betaling af retsafgift er enhver endvidere  

 berettiget til at få udskrift af bilbogens eller dagbogens oplysninger,  

 jf. bekendtgørelsens § 25. Det samme gælder efter  

 §§ 32 og 34 i personbogsbekendtgørelsen for oplysningerne i  

 personbogen og den tilhørende dagbog.
Til personbogen er der knyttet en aktmappe, hvori der opbevares kopi af de  

 tinglyste ægtepagter.
Personbogsbekendtgørelsen indeholder ikke  

 regler om offentlighedens adgang til oplysningerne i aktmappen, men i en dom,  

 der er gengivet i Ugeskrift for Retsvæsen 1997 side 1418 fandt Vestre  

 Landsret, at enhver er berettiget til at få en udskrift af de  

 dokumenter vedrørende tinglyste ægtepagter, som opbevares i  

 akten.
I forbindelse med indførelsen af regler om edb i tinglysningen i  

 1992 ved lov nr. 281 af 29. april 1992 blev det overvejet, i hvilket omfang  

 de ovenfor skitserede principper om, at der er fri adgang for offentligheden  

 til oplysningerne i tinglysningsregistrene, kunne opretholdes, når det  

 ved anvendelse af edb-teknik bliver væsentligt lettere og hurtigere at  

 opnå adgang til oplysningerne.
Herom anføres i lovforslaget  

 (Folketingstidende 1991/92 tillæg A, sp. 2827):
 »Det er   en grundlæggende forudsætning for  

 tinglysningssystemet, at oplysningerne er let tilgængelige for  

 offentligheden.
 Hertil kommer, at tinglysningsregistrene i vidt omfang er  

 genstandsorienterede (faste ejendomme, biler og andet løsøre)  

 og ikke i første række knytter sig til indehaverne af  

 rettigheder m.v.
 Det foreslåede nye tinglysningssystem vil imidlertid bestå  

 af nogle edb-registre (den elektroniske dag-, ting-, bil- og personbog). Ved  

 den nærmere udformning af lovforslaget har Justitsministeriet derfor  

 lagt vægt på at tage vidtgående hensyn til beskyttelsen af  

 de personer, om hvem systemet indeholder oplysninger.
Udgangspunktet bør fortsat være, at disse oplysninger er  

 offentligt tilgængelige, men informationssystemet bør på  

 den anden side indrettes under hensyn til oplysningernes forskelligartede  

 karakter, således at der navnlig tages hensyn til, at der kan  

 være oplysninger om gæld og retsforfølgning (udlæg  

 og arrest, herunder tvangsinddrivelse af bøder, konkurs  

 m.v.).« Reglerne om videregivelse af oplysninger blev udformet således, at  

 den hidtidige adgang for enhver til tinglysningsoplysningerne ved personligt  

 fremmøde på tinglysningskontoret blev opretholdt.
Til brug for  

 adgangen til oplysningerne i edb-registrene blev der opstillet særlige  

 publikumsterminaler på tinglysningskontorerne.
Offentlighedens mulighed  

 for at opnå adgang til edb-registrene på anden måde end via  

 publikumsterminalerne blev derimod undergivet visse begrænsninger.
 Reglerne herom findes i tinglysningslovens § 50 c, og lyder  

 således:
§ 50 c.
Oplysninger i edb-registrene om personnumre  

 må ikke videregives.
Stk. 2. Oplysninger i edb-registrene i øvrigt er  

 tilgængelige for enhver ved personlig henvendelse til  

 tinglysningskontoret.
Oplysningerne kan gives via terminaler, der opstilles  

 på tinglysningskontorerne eller andre steder efter justitsministerens  

 bestemmelse.
Stk. 3. Oplysningerne i edb-registrene kan ved  

 terminaladgang i øvrigt (ekstern terminaladgang) kun videregives  

 til 1)	offentlige myndigheder, såfremt tinglysningsoplysninger har  

 betydning for udøvelsen af myndighedens virksomhed, 2)	kreditinstitutter, ejendomsmæglere og ejendomshandlere,  

 advokater, forsikringsselskaber, landinspektører og andre, der i  

 erhvervsmæssigt øjemed udfører opgaver vedrørende  

 overdragelse, forsikring, retsforfølgning, retsforhold i  

 øvrigt, belåning af fast ejendom og løsøre samt  

 fysisk råden over fast ejendom, og 3)	organisationer, der varetager forbruger- eller brancheinteresser med  

 henblik på rådgivning vedrørende de i nr. 2 nævnte  

 forhold.
 Stk. 8. Oplysninger, der videregives efter stk. 2-7,  

 må ikke anvendes med henblik på at skaffe nye kunder eller i  

 øvrigt med henblik på andre formål end overdragelse,  

 forsikring, retsforfølgning og retsforhold i øvrigt,  

 belåning af fast ejendom og løsøre, kreditvurdering,  

 fysisk råden over fast ejendom samt rådgivning i forbindelse med  

 disse formål.
 Private virksomheder og organisationer kan således kun få  

 adgang til at etablere ekstern terminaladgang   dvs. adgang til oplysningerne  

 fra andre computere end dem, der er opstillet på tinglysningskontorerne  

   hvis de udfører bestemte opgaver, og oplysninger der indhentes  

 på denne måde, må kun anvendes til bestemte  

 formål.
 I bemærkningerne til lovforslaget anføres herom  

 (Folketingstidende 1991/92 tillæg A, sp. 2831):
» b)	ekstern terminaladgang må i øvrigt kun gives til private virksomheder og organisationer, herunder advokater,  

 kreditinstitutter (d.v.s. foretagender, hvis virksomhed består i fra  

 offentligheden at modtage indlån eller andre midler, der skal  

 tilbagebetales, samt i at yde lån for egen regning, altså navnlig  

 penge- og realkreditinstitutter), ejendomsmæglere og ejendomshandlere,  

 forsikringsselskaber, landinspektører og andre, som i  

 erhvervsmæssigt øjemed udfører opgaver vedrørende  

 overdragelse, forsikring, retsforfølgning og retsforhold i  

 øvrigt samt belåning af fast ejendom og løsøre  

 eller fysisk råden over fast ejendom.
Der vil ikke kunne gives  

 terminaladgang til kreditoplysningsbureauer.
« Østre Landsret tog i en dom, der er gengivet i Ugeskrift for  

 Retsvæsen 1996 side 456, stilling til spørgsmålet om,  

 hvorvidt der kan gives et kreditoplysningsbureau ekstern terminaladgang til  

 Bilbogen.
Kreditoplysningsbureauet drev virksomhed med indsamling,  

 bearbejdning og videregivelse af oplysninger om dansk erhvervsliv.
Bureauet  

 ydede endvidere rådgivning til klienter, ligesom det udøvede  

 inkassovirksomhed.
 Landsretten bestemte, at bureauet ikke kunne opnå terminaladgang med  

 følgende begrundelse:
»Efter forarbejderne til lov nr. 281 af 29. april 1992 om  

 ændring af tinglysningsloven, hvorved bl.a. reglerne om elektronisk  

 adgang til Tinglysningsregistrene blev indsat, fremgår det, jfr. de  

 almindelige bemærkninger punkt 7.4.3., at bestemmelsen i lovens  

 § 50 C, stk. 3, nr. 2, skal forstås således, at »der  

 ikke vil kunne gives terminaladgang til  

 kreditoplysningsbureauer« Under henvisning hertil, og da den ansøgende virksomhed under  

 sit formål netop er et kreditoplysningsbureau, findes virksomheden at  

 falde uden for de virksomheder, der ifølge tinglysningslovens  

 § 50 C, stk. 3, kan opnå adgang til Bil-, Person- og  

 Tingbogen.
Det findes uden betydning, at ansøgeren tillige driver  

 virksomhed som inkassator, idet denne virksomhed, efter det oplyste, ikke er  

 eller kan adskilles   herunder heller ikke edb-teknisk   fra  

 ansøgerens øvrige virksomhed « De private virksomheder og organisationer som ikke opnår ekstern  

 terminaladgang til tinglysningsregistrene, må i stedet benytte  

 publikumsterminalerne på tinglysningskontorerne, jf. herom ovenfor.  

 Ordningen indebærer således, at adgangen til oplysningerne i  

 nogen grad bliver besværliggjort for bl.a. kreditoplysningsbureauer og  

 pressen, som ikke kan opnå ekstern terminaladgang.
For opslag i tinglysningsregistrene via eksterne terminaler betales en  

 afgift, som p.t. udgør 30 kr. pr. opslag, jf. retsafgiftslovens  

 § 49 a.
Opslag fra publikumsterminaler er afgiftsfri, med mindre  

 opslaget foretages i erhvervsmæssigt øjemed.
 3. Udvalget finder, at den ovenfor beskrevne ordning indebærer en  

 forskelsbehandling af kreditoplysningsbureauerne i forhold til andre  

 virksomheder, som udfører samme typer af opgaver.  

 Kreditoplysningsbureauer udøver virksomhed med indhentelse og  

 videregivelse af oplysninger til bedømmelse af økonomisk  

 soliditet og kreditværdighed og er i den forbindelse bl.a. i  

 konkurrence med nogle af de erhvervsgrupper, der har mulighed for at  

 opnå ekstern terminaladgang.
Ordningen indebærer således, at der for virksomheder som  

 udøver samme funktioner, gælder forskellige regler om adgang til  

 tinglysningsoplysningerne.
Kreditoplysningsbureauerne er henvist til at  

 benytte publikumsterminalerne på tinglysningskontorerne og har derfor  

 vanskeligere ved at få adgang til oplysningerne end andre virksomheder,  

 som varetager tilsvarende opgaver.
Kreditoplysningsbureauerne er   ligesom andre, der behandler  

 personoplysninger   omfattet af de generelle databeskyttelsesregler i lov om  

 behandling af personoplysninger.
Bureauernes behandling af oplysninger skal  

 således bl.a. foregå i overensstemmelse med god  

 databehandlingsskik, jf. lovens § 5, stk. 1. Herudover indeholder  

 kapitel 6 i lov om behandling af personoplysninger særlige regler om  

 kreditoplysningsbureauer, som bl.a. går ud på, at der  

 kræves tilladelse fra Datatilsynet for at drive virksomhed som  

 kreditoplysningsbureau, jf. lovens § 19, ligesom der findes regler om  

 kreditoplysningsbureauers behandling af personoplysninger.
 Når hertil lægges, at de oplysninger som findes i  

 tinglysningsregistrene, er offentligt tilgængelige for enhver ved  

 opslag via publikumsterminalerne, er der efter udvalgets opfattelse ikke  

 væsentlige databeskyttelsesmæssige hensyn, der taler for ikke at  

 give kreditoplysningsbureauer ekstern terminaladgang.
 Det bemærkes i den forbindelse, at Justitsministeriets  

 Statsretskontor over for udvalget har oplyst, at reglerne i lov om behandling  

 af personoplysninger ikke vil være til hinder for at tillade ekstern  

 terminaladgang til tinglysningsoplysningerne for kreditoplysningsbureauer og  

 massemedier.
 Udvalget finder på den anførte baggrund, at reglerne i  

 tinglysningslovens § 50 c, stk. 3, bør ændres,  

 således at også kreditoplysningsbureauer kan opnå ekstern  

 terminaladgang.
Massemedierne har lige som alle andre fri adgang til oplysningerne i  

 tinglysningsregistrene, men denne adgang kan kun opnås ved brug af  

 publikumsterminalerne på tinglysningskontorerne.
Der gælder  

 endvidere efter tinglysningslovens § 50 c, stk. 8, særlige  

 begrænsninger for, hvad oplysningerne kan anvendes til.
Bestemmelsen  

 indebærer, at oplysninger som massemedierne indhenter ved opslag via  

 publikumsterminaler, ikke må anvendes i journalistisk øjemed,  

 men derimod alene bruges til de i bestemmelsen beskrevne formål (»  

 overdragelse, forsikring, retsforfølgning og retsforhold i  

 øvrigt, belåning af fast ejendom og løsøre,  

 kreditvurdering, fysisk råden over fast ejendom samt rådgivning i  

 forbindelse med disse formål.«).
Tinglysningsregistrene indeholder oplysninger om bl.a. konkurs,  

 tvangsinddrivelse af bøder m.v.
Oplysningernes karakter kan  

 således tale for, at der bl.a. i relation til massemedierne  

 gælder visse begrænsninger for adgangen.
Der findes imidlertid allerede generelle databeskyttelsesmæssige  

 regler, som regulerer mediernes behandling af personoplysninger.
Massemediers  

 behandling af personoplysninger i journalistisk øjemed er  

 således reguleret af bestemmelserne i lov om behandling af  

 personoplysninger om behandlingssikkerhed og erstatning for behandling i  

 strid hermed, jf. lovens § 2, stk. 10. Massemediernes edb-registre  

 er navnlig reguleret af lov om massemediers informationsdatabaser.
For  

 registre som ikke er omfattet af denne lov, gælder i stedet  

 bestemmelserne i lov om behandling af personoplysninger, herunder bl.a.  

 reglerne om god databehandlingsskik.
 Der gælder ikke generelle regler, som begrænser massemediernes  

 adgang til bestemte oplysninger i edb-registre m.v.
 Da oplysningerne i tinglysningsregistrene allerede under den  

 gældende ordning er tilgængelige for massemedierne via  

 publikumsterminaler, og da der endvidere for massemedierne gælder de  

 generelle databeskyttelsesmæssige regler i lov om behandling af  

 personoplysninger og lov om massemediers informationsdatabaser, knytter der  

 sig efter udvalgets opfattelse ikke afgørende  

 databeskyttelsesmæssige betænkeligheder til at give massemedierne  

 mulighed for at opnå ekstern terminaladgang.
Der er endvidere efter udvalgets opfattelse grund til at åbne  

 mulighed herfor.
Det er et væsentligt element i tinglysningsordningen,  

 at oplysningerne i tinglysningsregistrene om bl.a. overdragelse og  

 belåning af fast ejendom bliver offentliggjort.
Herved modvirkes falske  

 anmeldelser, ligesom kreditorernes mulighed for at få oplysninger om  

 pantsætninger mv. kan have betydning for deres mulighed for at  

 opnå fyldestgørelse.
Det må antages, at en let adgang for  

 massemedierne til oplysningerne i tingbogen fremmer disse formål.
Efter udvalgets opfattelse er der endvidere grund til at præcisere,  

 at bestemmelsen i tinglysningslovens § 50 c, stk. 8, ikke er til  

 hinder for, at massemedierne i artikler m.v. videregiver oplysninger, som er  

 indhentet fra tinglysningsregistrene.
En sådan begrænsning  

 forekommer ikke velbegrundet, når der henses til, at massemedierne lige  

 som alle andre har fri adgang til at efterse de dokumenter, som oplysningerne  

 stammer fra, jf. tinglysningsbekendtgørelsens § 40, stk. 1.  

 Der gælder ingen begrænsninger for anvendelsen af oplysninger,  

 som er indhentet på denne måde.
 4. Udvalget foreslår derfor, at tinglysningsloven ændres  

 på følgende måde:
 1. I § 50 c, stk. 3, indsættes efter litra  

 1) som nyt litra:
 »2) massemedier,«.
 Litra 2) og 3) bliver herefter litra 3) og 4).
 2. I § 50 c, stk. 3, litra 2), der bliver litra 3)  

 indsættes efter »forsikringsselskaber,«:  

 »kreditoplysningsbureauer,«.
 3. I § 50 c, stk. 8, indsættes som 2.  

 pkt.:
 »Det gælder dog ikke oplysninger, der videregives til massemedier  

 efter stk. 2 og stk. 3, litra 2).«.
 5. Udvalget er opmærksom på, at de foreslåede udvidelser  

 af adgangen til at opnå ekstern terminaladgang   navnlig for så  

 vidt angår massemedierne   samt den foreslåede ændring af  

 § 50 c, stk. 8, eventuelt kan give anledning til at overveje en  

 mere generel lempelse af reglerne herom.
Som nævnt indledningsvis har udvalget imidlertid ikke fundet at  

 burde tage stilling til, om en sådan lempelse bør  

 gennemføres.
Det skyldes, at der efter udvalgets opfattelse i givet  

 fald vil skulle tages stilling til nogle generelle spørgsmål om  

 forholdet til reglerne i lov om personoplysninger m.v. og andre  

 spørgsmål om databeskyttelse, som udvalget ikke er sammensat med  

 henblik på at overveje.
Med venlig hilsen Mads Bryde Andersen Bilag 2 Lovforslaget sammenholdt med gældende lov Gældende formulering Lovforslaget I lov om tinglysning, jf. lovbekendtgørelse nr. 622 af 15.  

 september 1986, som senest ændret ved lov nr. 429 af 31. maj 2000,  

 foretages følgende ændringer:
§ 50 b.
Der må kun registreres oplysninger, der har  

 betydning for varetagelsen af tinglysningsopgaverne, samt oplysninger, der  

 har væsentlig betydning for de i § 50 c, stk. 3, nr. 1 og 2,  

 nævnte myndigheders og erhvervsdrivendes brug af  

 tinglysningsoplysninger.
 1. § 50 b ophæves.
 § 50 c.
 2. § 50 c, stk. 3, affattes således:
Stk. 3. Oplysninger i edb-registrene kan ved terminaladgang i  

 øvrigt (ekstern terminaladgang) kun videregives til 1)	offentlige myndigheder, såfremt tinglysningsoplysninger har  

 betydning for udøvelsen af myndighedens virksomhed »Stk. 3. Oplysninger i edb-registrene kan endvidere efter  

 ansøgning videregives til enhver ved terminaladgang i øvrigt  

 (ekstern terminaladgang).« 2)	kreditinstitutter, ejendomsmæglere og ejendomshandlere,  

 advokater, forsikringsselskaber, landinspektører og andre, der i  

 erhvervsmæssigt øjemed udfører opgaver vedrørende  

 overdragelse, forsikring, retsforfølgning, retsforhold i  

 øvrigt, belåning af fast ejendom og løsøre samt  

 fysisk råden over fast ejendom og 3)	organisationer, der varetager forbruger- eller brancheinteresser med  

 henblik på rådgivning vedrørende de i nr. 2 nævnte  

 forhold.
 Stk. 7. Oplysninger, der videregives efter stk. 2-6,  

 må ikke anvendes med henblik på at skaffe nye kunder eller i  

 øvrigt med henblik på andre formål end overdragelse,  

 forsikring, retsforfølgning og retsforhold i øvrigt,  

 belåning af fast ejendom og løsøre, kreditvurdering,  

 fysisk råden over fast ejendom samt rådgivning i forbindelse med  

 disse formål.
 3. I § 50 c, stk. 7, indsættes som 2.  

 pkt.:
»Oplysninger, der videregives til massemedier efter stk. 2 og 3, kan  

 dog tillige anvendes i journalistisk øjemed.« Stk. 8. Afgørelser vedrørende terminaladgang og  

 anden videregivelse efter stk. 3 og stk. 5 og 6 træffes ved  

 retten i Århus.
Kære af dommerens afgørelser sker til den  

 landsret, i hvis kreds den, som anmoder om videregivelse, har hjemting.
 4. § 50 c, stk. 8, affattes således:
»Stk. 8. Ansøgning om tilladelse til at etablere ekstern  

 terminaladgang indgives til retten i Århus.
Afgørelser om  

 videregivelse efter stk. 5 og 6 træffes ved retten i Århus  

 med adgang til kære til den landsret, i hvis kreds den, som anmoder om  

 videregivelse, har hjemting.« § 50 e.
Med bøde straffes den, der anvender en  

 oplysning i strid med bestemmelsen i § 50 c, stk. 8. For  

 overtrædelser, der begås af aktieselskaber, anpartsselskaber  

 eller lignende, kan der pålægges selskabet som sådant  

 bødeansvar.
 5. I § 50 e ændres »§ 50 c, stk. 8«  

 til: »§ 50 c, stk. 7«.
 § 50 f.
Stk. 4. Justitsministeren kan uanset bestemmelserne i § 50  

 c, stk. 5-7, fastsætte regler om forsøg med tinglysning  

 på grundlag af elektronisk overførelse af oplysninger samt om  

 forsøg med elektronisk videregivelse af oplysninger til et  

 realkreditinstitut.
Det kan i disse regler fastsættes, at tinglysning  

 af elektroniske dokumenter skal have samme retsvirkning som tinglysning af  

 andre dokumenter.
 6. I § 50 f, stk. 4, ændres »§ 50 c,  

 stk. 5-7« til: »§ 50 c, stk. 5 og 6«.
