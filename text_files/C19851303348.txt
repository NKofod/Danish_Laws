 1. Kontrolløren medbringer kopi af den til  

 foderstofkontrollen indsendte anmeldelse af denaturering.
 2. Kontrolløren skal have forevist faktura og/eller  

 fyldestgørende følgeseddel, evt. kopier heraf, samt evt. andre dokumenter af  

 betydning for det parti skummetmælkspulver, der denatureres.
 3. Kontrolløren skal sikre sig, at de på anmeldelsen  

 anførte oplysninger om skummetmælkspulveret svarer til de oplysninger, som  

 fremgår af udleverede papirer samt af sækkepåtryk m.m.
 4. Skummetmælkspulveret må ikke tidligere have været  

 denatureret.
 5. Der udtages prøve af det skummetmælkspulver, der  

 denatureres.
6. For at sikre at de denatureringsmidler, som  

 anvendes, opfylder de stillede krav, udtages der prøve af de anvendte  

 denatureringsmidler.
Hvis der under denatureringen anvendes forhåndsgodkendte  

 denatureringsmidler, kan prøveudtagning udelades, i stedet påses, at de for  

 de enkelte forhåndsgodkendte denatureringsmidler anførte regnskaber er ført  

 dagligt.
7. Det skal påses, at der foretages en ensartet  

 sammenblanding af skummetmælkspulver og denatureringsmidler.
Der udtages  

 prøve af den denaturerede vare, også for at påvise ensartet opblanding.
8. Ved udtagning af prøver af emballerede varer skal  

 prøvens vægt udgøre min. 4 kg, og såfremt søger anvendes, bestå af mindst 20  

 med søgeren udtagne enkeltprøver.
Om fornødent tages flere enkeltprøver fra  

 hver enkelt pakning, men der skal for samme parti tages lige mange  

 enkeltprøver fra hver af de pakninger, hvoraf prøve udtages.
Det antal  

 pakninger, hvoraf prøve udtages, skal stå i rimeligt forhold til det antal,  

 der forefindes.
Som almindelig regel skal følgende gælde:
9. Kontrolløren skal kontrollere vægten af det  

 skummetmælkspulver, der denatureres, vægten af de anvendte  

 denatureringsmidler og vægten af den denaturerede vare.
Oplysning om varens  

 nettovægt kan fås fra sækkepåtryk, evt. aflæses på blandingsanlæggets  

 automatvægte, såfremt aftapningen foregår fra silo.
Endvidere kontrolleres,  

 at emballagen indeholdende det denaturerede skummetmælkspulver er mærket med  

 de foreskrevne oplysninger.
10. For hver daglig denaturering udfærdiges en rapport  

 på den medbragte formular.
Denne udfyldes fuldstændigt.
En kort beskrivelse  

 af arbejdsgangen ved denatureringen anføres tillige med evt. andre i  

 forbindelse med denatureringen forekommende oplysninger, herunder nummer på  

 anvendte forhåndsgodkendte denatureringsmidler.
 11. Efter hver dags denaturering indsendes rapport med  

 evt. bilag samt udtagne prøver til statens foderstofkontrol, Skovbrynet 6,  

 2800 Lyngby.
 12. Autoriseret vejer og måler, der på foranledning af  

 Statens Foderstofkontrol overværer denaturering af skummetmælkspulver, kan  

 een gang om måneden efter specificeret regning få udbetalt vederlag efter  

 gældende takster.
