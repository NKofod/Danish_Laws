Bekendtgørelse om jagtmåder og  

 jagtredskaber I medfør af § 6, stk. 1, nr. 1, § 23, stk. 5, § 27, § 29, § 49,  

 stk. 3, og § 54, stk. 3, i lov om jagt og vildtforvaltning, jf.  

 lovbekendtgørelse nr. 114 af 28. januar 1997, fastsættes:
Kapitel 1 Jagt fra kunstige skjul § 1. Der må ikke drives jagt på  

 pattedyr fra hus, hytte, jordhul eller platform, der er hævet mere end  

 50 cm over det omgivende terræn, eller fra andet kunstigt skjul.
 Stk. 2. Jagt med jagtriffel må uanset reglen i stk.  

 1, drives på klovbærende vildt og ræve fra en platform, der  

 opfylder følgende betingelser:
1)	platformen skal være anbragt mindst 200 m fra anden ejendom,  

 medmindre andet skriftligt er aftalt med ejeren af den anden ejendom, 2)	platformen skal være anbragt i en skov på mindst 0,5 ha  

 enten i en bevoksning eller i et indre eller ydre skovbryn, 3)	platformen skal være anbragt således, at den ikke virker  

 skæmmende i landskabet, 4)	platformen skal være hævet mindst 3 m og højest 5  

 m over jorden, 5)	platformen skal være en transportabel stigekonstruktion eller  

 udført af træ, 6)	platformen må ikke være større end 2  

  m2, og 7)	platformen må ikke være forsynet med overdækning  

 eller med sider, der måler mere end 85 cm i højden fra  

 platformens vandrette plan.
 § 2. Jagtvåben må ikke medtages  

 på en platform, hvorfra der ikke må drives jagt.
Stk. 2. På en platform, der opfylder de  

 betingelser, som er nævnt i § 1, stk. 2, må der ikke  

 medtages 1)	haglgeværer, bortset fra kombinationsvåben og 2)	jagtvåben i tiden mellem solnedgang og 1/2 time før  

 solopgang.
 § 3. Ved jagt fra kunstigt skjul på fugle  

 må gulvet eller ståstedet ikke være hævet mere end 50  

 cm over det omgivende terræn.
Kapitel 2 Jagt i nærheden af indhegninger § 4. På en ejendom, hvor der i medfør  

 af lov nr. 401 af 10. juni 1997 om opdræt af visse  

 dyrearterforegår landbrugsmæssigt opdræt af hjortedyr,  

 eller findes dyrehave med hjortedyr, som i medfør af  ovennævnte  

 lovs § 13 er undtaget fra den nævnte lovs regler, må  

 vildtlevende individer af de arter, der opdrættes på ejendommen,  

 ikke jages i indhegningen eller inden for en afstand af 300 m fra  

 indhegningen.
 § 5. På en ejendom, hvor der tidligere er  

 foregået landbrugsmæssigt opdræt af eller har været  

 dyrehave med hjortedyr som nævnt i § 4, og hvor indhegningen eller  

 væsentlige dele heraf fortsat findes, må hjortedyr ikke jages i  

 indhegningen.
Kapitel 3 Jagt på fiskeriterritoriet § 6. Den frie jagtret på fiskeriterritoriet,  

 jf. lovens § 15, må kun udøves fra flydende båd eller pram  

 samt fra et areal, der grænser op til fiskeriterritoriet, og hvor den  

 pågældende har jagtret.
 Stk. 2. Færdsel med skydevåben under vadning  

 på fiskeriterritoriet er ikke tilladt.
Stk. 3. Uanset bestemmelsen i stk. 1 må 1)	lovligt nedlagt vildt indsamles ved vadning på  

 fiskeriterritoriet, 2)	rør- og sivbevoksninger på fiskeriterritoriet afdrives  

 for vildt af den, der har jagtret på det areal, som ligger  

 nærmest den pågældende del af fiskeriterritoriet.
 Stk. 4. Uanset bestemmelsen i stk. 2 er færdsel med  

 skydevåben under vadning tilladt, hvis følgende betingelser er  

 opfyldt:
1)	skydevåbnet er uladt, 2)	vadning finder sted i forbindelse med færdsel til eller fra et  

 fartøj på fiskeriterritoriet eller en ø eller holm, hvor  

 den pågældende har jagtret, og 3)	færdslen finder sted ad den korteste vej mellem  

 fartøjet eller øen og det sted på kyststrækningen,  

 hvor skydevåben lovligt kan medbringes, jf. lovens § 31.
§ 7. På fiskeriterritoriet må der ikke  

 drives jagt 1)	fra is, og 2)	inden for en afstand af 100 meter fra iskant.
 Stk. 2. Reglen i stk. 1 gælder ikke for jagt  

 på ræv.
Kapitel 4 Jagt fra båd § 8. Der må ikke drives jagt fra motordrevet  

 fartøj i september måned.
Stk. 2. Der må ikke drives jagt fra motordrevet  

 fartøj 1)	på søer og andre ferske vande, og 2)	på de dele af fiskeriterritoriet, der er nævnt i bilag 1  

 til bekendtgørelsen og vist på kortbilaget.
 Stk. 3. Der må ikke sejles med ladt  

 skydevåben på tidspunkter eller i områder, hvor der ikke  

 må drives jagt.
 § 9. Til jagt må ikke benyttes motordrevet  

 fartøj, der kan fremføres med en hastighed på mere end 18  

 km/t (ca. 9,7 knob). Under jagtudøvelsen må fartøjet kun  

 fremføres med højst 5 km/t (ca. 2,7 knob).
Kapitel 5 Jagtmetoder, hjælpemidler og lokkemidler § 10. På fiskeriterritoriet og ferske vande  

 må der ikke jages kronvildt, dåvildt, sikavildt, råvildt,  

 harer, mufloner og vildsvin.
§ 11. Til jagt må der ikke  

 anvendes 1)	mynder eller hunde af mynderacen, 2)	båndoptagere, 3)	elektronisk udstyr til lokalisering af vildtet, herunder  

 varmesøgende apparater og apparater med elektronisk  

 billedforstærkning, eller 4)	kunstigt lys, spejle og andre indretninger til belysning af  

 målet.
Kapitel 6 Udsætning af vildt § 12. Vildt må ikke udsættes i naturen  

 uden Skov- og Naturstyrelsens tilladelse.
 Stk. 2. Reglen i stk. 1 gælder ikke for  

 udsætning af fasan og agerhøne, såfremt fuglene  

 udsættes i tiden, fra den pågældende arts jagttid  

 ophører, til 1 måned før artens jagttid begynder.
 Stk. 3. Reglen i stk. 1 gælder ikke for  

 udsætning af gråand i ferske vande, såfremt der ikke  

 udsættes mere end 1 ælling pr. 50 m2 eller 1 voksen  

 and pr. 300 m2 åben ubevokset vandflade, og såfremt  

 fuglene udsættes i tiden, fra den pågældende arts jagttid  

 ophører, til 1 måned før artens jagttid begynder.
 Stk. 4. Skov- og Naturstyrelsens afgørelser efter  

 stk.1 kan ikke indbringes for anden administrativ myndighed.
Kapitel 7 Straf og ikrafttræden § 13. Med mindre højere straf er forskyldt  

 efter anden lovgivning, straffes overtrædelse af § 1, stk. 1, §§ 2- 5,  

 § 6, stk. 1 og 2, § 7, stk. 1, §§ 8-11 og § 12, stk. 1, med bøde.
Stk. 2. Straffen kan stige til fængsel i indtil 2  

 år, hvis overtrædelsen er begået forsætligt eller ved  

 grov uagtsomhed, og hvis der ved overtrædelsen er 1)	voldt betydelig skade på de interesser, som loven tilsigter at  

 beskytte, jf. lovens § 1, stk. 1, eller fremkaldt fare derfor, eller 2)	opnået eller tilsigtet en økonomisk fordel for den  

 pågældende selv eller andre.
 § 14. Bekendtgørelsen træder i kraft  

 den 1. oktober 2001.
 Stk. 2. Bekendtgørelse nr. 182 af 11. marts 2000  

 om jagtmåder og jagtredskaber ophæves.
Miljø- og Energiministeriet, den 18.  

 september 2001 Svend Auken /Jens Peter Simonsen Bilag 1 Jagt fra motordrevet fartøj og sejlads med ladt skydevåben i  

 sådanne fartøjer må ikke finde sted i følgende dele  

 af fiskeriterritoriet:
1. Jylland 1)	Den østlige del af Limfjorden, mod vest afgrænset af  

 Aggersundbroen og mod øst af færgeruten mellem Egense og Hals.
 2) 	Den vestlige del af Limfjorden mellem Oddesund-broen og henholdsvis  

 færgeruten over Feggesund og en ret linie i nord-sydgående  

 retning fra Glyngøre Havn til sydspidsen af odden på  

 østsiden af Klosterfjorden ved Nykøbing Mors.
 3)	Den sydlige del af Limfjorden, mod nordvest afgrænset af rette  

 linier mellem henholdsvis Knudshoved på Fur og Sæbygård  

 Hage og fra Færkør Odde på Fur til Livøs vestligste  

 punkt og mod nord af en ret linie mellem havnen på Livø og  

 Rønbjerg Havn.
 4)	Mariager Fjord, mod øst afgrænset af en ret  

 nord-sydgående linie fra Als Odde til det nordøstligste punkt af  

 de inddæmmede arealer ved Hestetørv.
 5)	Randers Fjord, mod nordøst afgrænset af  

 færgeruten ved Udbyhøj.
 6)	Stadil Fjord.
 7)	Ringkøbing Fjord.
 8)	Horsens Fjord, mod øst afgrænset af dæmningen til  

 Alrø, en ret linie fra det sydøstligste punkt på  

 Alrø til det nordligste punkt på Hjarnø samt af  

 færgeruten mellem Snaptun og Hjarnø.
 9)	Vejle fjord, afgrænset mod øst af en ret linie mellem  

 Træskohage og Mørkholt Hage.
 10)	Haderslev Fjord, mod øst afgrænset af en ret linie fra  

 Stagodde til Ørbyhage.
11)	Genner Bugt, mod øst afgrænset af en ret linie fra  

 Sønderballe Hoved til Gl.
Færge på fjordens sydside.
 12)	Åbenrå Fjord, mod øst afgrænset af en ret  

 linie fra Skarrerev til Felsbæk Mølle.
 13)	Als Fjord, Alssund og Augustenborg Fjord mod nord afgrænset  

 af en ret linie fra Varnæs Hoved til Hellesøe gård  

 på Als og mod syd af en ret linie over Alssund ved Sønderborg  

 Slot.
 14)	Hørup Hav, mod vest afgrænset af en ret linie fra det  

 nordligste punkt på Kegnæs (Torshoved) til odden (Trillen)  

 sydvest for Hørup Hav.
 15)	Flensborg Fjord og Nybøl Nor, mod øst afgrænset  

 af en ret linie fra Borreshoved til den dansk-tyske grænse i retning  

 mod Neukirchen Fyr.
2. Fyn 16)	Farvandet omkring Mejlø m.v., mod vest afgrænset af en  

 ret linie fra Korshavn Fyr til Langø Hoved.
 17)	Kerteminde Nor, mod øst afgrænset af  

 havneindløbet.
 18)	Lillebælt nord og øst for Bågø  

 afgrænset mod vest og syd af rette linier fra det sydvestligste punkt  

 på Wedellsborg Hoved til det nordligste punkt på Egeholm og fra  

 fyret på sydspidsen af Bågø til det nordvestligste punkt  

 på Torø.
 19)	Nyborg Fjord, mod sydøst afgrænset af en ret linie fra  

 Slipshavn til nordøsthjørnet af Kajbjerg Skov.
 20)	Helnæs Bugt, mod sydvest afgrænset af en ret linie til  

 det østligste punkt på Helnæs til Bøjden  

 Færgehavn.
 21)	Fåborg Fjord, mod øst afgrænset af en ret linie  

 fra Nabbe til østspidsen af Holmene på Bjørnø og  

 mod syd af en ret linie fra Dyreborg til Bjørnø.
 22)	Svendborg Sund m.v., mod øst afgrænset af en ret linie  

 over Skårupøre Sund fra Øgavl på Turø til  

 den nordfor liggende Magårds Odde på Fyn, mod vest af en ret  

 linie fra Lehnskov Huse til nordvestpunktet af Vornæs Skov og mod syd  

 af en ret linie fra sydvestpunktet på Turø til  

 sømærket på Slotshage, Tåsinge.
3. Sjælland, Lolland-Falster 23)	Lammefjord, mod øst afgrænset af en ret linie fra  

 Kongsøre Næbbe til Svovlsbjerg.
 24)	I den danske del af farvandet øst for Sjælland mellem  

 breddegraderne ved Kronborgpynten og Aflandshage (56 grader 02,4'N og 55  

 grader 33,3'N).
 25)	Roskilde Fjord, mod nordvest afgrænset af færgeruten  

 mellem Sølager og Kulhuse.
 26)	Holbæk Fjord og Indre Bredning, mod nord afgrænset af  

 rette linier fra nordøsthjørnet af Hønsehalsen Skov til  

 det vestligste punkt på Orø og fra det nordligste punkt på  

 Orø til Kyndbyværket.
 27)	Reersø Vejle, mod syd afgrænset af en ret linie fra  

 Reersø Havn til Dalby Strand.
 28)	Korsør Nor.
 29)	Bugten Koben afgrænset mod vest af en ret linie fra det  

 vestligste punkt på Ørnehoved ved Stigsnæs til det  

 vestligste punkt på kysten ved Gedehave.
 30)	Karrebæk Fjord, Krageholms Strøm og Dybsø  

 Fjord, mod vest afgrænset af rette linier over de vestlige molehoveder  

 i Karrebæksminde Havn, fra det sydligste punkt på Enø til  

 Dybsø i retningen stik øst og fra det sydligste punkt på  

 Dybsø i retning stik øst til Svinø.
 31)	Præstø Fjord og Noret, mod øst afgrænset  

 af en ret linie fra det sydøstligste punkt på  

 Præstø Fed til det vestligste punkt på odden ved Kohave  

 Gård.
 32)	Avnø Fjord afgrænset mod vest af en ret linie fra  

 nordkanten af bevoksningen ved Belselundvej nord for fjorden til Draget  

 på Knudshoved Odde.
 33)	Stege Nor.
 34)	Storstrømmen, mod vest afgrænset af  

 Farøbroerne, mod syd af en ret linie over Sortsø Gab fra det  

 østligste punkt på Farnæs til fyret på Bogø,  

 samt af dæmningen mellem Bogø og Møn og mod  

 nordøst af broen over Ulvsund fra Kalvehave til Møn.
 35)	Guldborgsund, mod nord afgrænset af Guldborgsund-broen og mod  

 syd af en ret linie fra Ørsodde til Gedsergård Bro.
