 En ejer af et møntvaskeri rejste spørgsmål om den afgiftsmæssige stilling  

 efter merværdiafgiftsloven for nogle vaskemaskiner, der var købt hos et  

 selskab på kontrakt med ejendomsforbehold, men som senere - i forbindelse med  

 vaskeriets lukning - blev taget tilbage af selskabet efter aftale mellem  

 parterne.
Det var oplyst, at selskabet ved salget af maskinerne havde betalt moms,  

 og at vaskeriejeren havde fratrukket momsen ved købet.
Ved tilbageleveringen  

 af maskinerne aftaltes mellem parterne, at der efter tilbageleveringen ikke  

 eksisterede noget indbyrdes skyldforhold; vaskeriejeren afmeldte sin  

 virksomhed fra registrering hos toldvæsenet.
Selskabet sendte vaskeriejeren  

 en kreditnota på restgælden incl moms.
Vaskeriejeren efterangav momsbeløbet,  

 men indbetalte ikke dette til toldvæsenet, idet han mente, at selskabet var  

 pligtig til at refundere ham beløbet.
 Ministeriet for skatter og afgifter meddelte den pågældende, at  

 momsregistrerede virksomheder, der afsætter (eller returnerer) driftsmidler,  

 skal svare afgift af salgsprisen (tilbagebetalingsprisen) ifølge lovens § 11,  

 stk 4, og § 13, stk 5, jf § 17, stk 2.
 Det var derfor med rette, at momsbeløbet var forlangt efterangivet med  

 forpligtelse for ham til at indbetale beløbet.
