Skriftlig fremsættelse (6. oktober 1999) Kirkeministeren (Margrethe Vestager):
 Herved tillader jeg mig for Folketinget at  

 fremsætte:
Forslag til lov om ændring af lov om valg til  

 menighedsråd, lov om medlemskab af folkekirken, kirkelig betjening og  

 sognebåndsløsning og lov om folkekirkens økonomi.  

 (Ajourføring af bestemmelser vedrørende værgemål,  

 tidsfrister og brevstemmer på institutioner samt bestemmelser  

 vedrørende medlemmer af Skt.
Petri tyske menighed).
(Lovforslag nr.
L 8).
 Ved lovforslagets § 1 bringes bestemmelserne i lov om valg  

 til menighedsråd om manglende valgret på grund af manglende  

 retlig handleevne, om seneste frist for optagelse på  

 supplementsvalglisten samt om brevstemmer i overensstemmelse med de  

 tilsvarende bestemmelser i lov om kommunale valg, jf.  

 lovbekendtgørelse nr. 258 af 4. april 1997, som senest ændret  

 ved § 2 i lov nr. 255 af 4. maj 1998. De i lov om valg til menighedsråd  

 foreslåede ændringer er således alene af teknisk  

 karakter.
Skt.
Petri tyske menighed har hidtil haft  

 valgmenighedslignende karakter, hvilket har betydet, at medlemmerne har  

 været fritaget for at betale kirkeskat, ligesom medlemmerne i praksis  

 kun har deltaget i valg af Skt.
Petri tyske Kirkes bestyrelse, og dermed ikke  

 i valg til menighedsråd.
Udgifterne til Skt.
Petri Kirkes vedligeholdelse og drift  

 har indtil den 1. januar 1994 påhvilet menigheden, hvorefter Slots- og  

 Ejendomsstyrelsen med virkning fra dette tidspunkt har overtaget det  

 bygningsmæssige ansvar for Skt.
Petri Kirke.
Skt.
Petri Kirke med  

 gravkapeller har herefter gennemgået et meget påkrævet  

 renoveringsarbjede, og menigheden er på baggrund af den  

 gennemførte istandsættelse af kirken og gravkapellerne blevet  

 pålagt øgede driftsomkostninger til opvarmning, rengøring  

 og tilsyn.
Det årlige driftsunderskud er således på ca.  

 400.000 kr.
Da menigheden ikke er i stand til at finansiere de  

 øgede udgifter, har Skt.
Petri tyske menighed anmodet ministeriet om,  

 at menigheden får en status svarende til den status, som kendes for  

 døvemenigheder, jf. lov om menighedsråd § 5. Med denne  

 ændrede status vil udgifterne til Skt.
Petri tyske menighed i fremtiden  

 blive finansieret af fællesfonden efter regler fastsat af  

 kirkeministeren.
Som en konsekvens af den ændrede status for Skt.  

 Petri tyske menighed foretages en ændring af lov om medlemskab af  

 folkekirken, kirkelig betjening og sognebåndsløsning, jf.  

 lovforslagets § 2, således at medlemmer af Skt.
Petri tyske menighed i  

 fremtiden tillige hører til sognemenigheden i bopælssognet.  

 Dette indebærer, at medlemmerne af Skt.
Petri tyske menighed får  

 samme rettigheder og pligter i forhold til sognemenigheden, som de  

 øvrige medlemmer af folkekirken i sognet - herunder blandt andet  

 mulighed for at deltage i valget af det lokale menighedsråd.
Samtidig ændres lov om folkekirkens økonomi,  

 jf. lovforslagets § 3, således at de skattepligtige indkomster for  

 medlemmerne af Skt.
Petri tyske menighed medregnes ved landskirkeskattens  

 fordeling mellem kommunerne, og således at medlemmer af menigheden i  

 fremtiden bliver kirkeskattepligtige i bopælskommunen.
Det er fundet mest hensigtsmæssigt at  

 fremsætte et samlet forslag om ændring af de tre love, idet der  

 er tale om mindre ændringer af de pågældende love, og idet  

 ændringerne vedrørende Skt.
Petri tyske menigheds status vil  

 betyde, at menighedens medlemmer i fremtiden vil være ligestillet med  

 andre folkekirkemedlemmer i relation til valgret og valgbarhed til  

 menighedsråd.
 Lovforslaget fremsættes i denne samling, idet  

 forberedelserne af valget til menighedsråd i november 2000 starter i  

 løbet af sommeren 2000 gennem afholdelse af orienteringsmøder  

 og udarbejdelse af kandidatlister.
 Idet jeg i øvrigt henviser til lovforslaget og de  

 bemærkninger, der ledsager det, skal jeg indstille dette til velvillig  

 behandling i det høje Ting.
