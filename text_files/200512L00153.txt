Fremsat den 2. februar 2006 af  

 beskæftigelsesministeren (Claus Hjort Frederiksen) Forslag til Lov  

 om ændring af lov om beskyttelse mod afskedigelse på  

  

 grund af foreningsforhold (Beskyttelse af den negative foreningsfrihed) § 1 I lov om beskyttelse mod afskedigelse på grund af  

 foreningsforhold, jf. lovbekendtgørelse nr. 443 af 13. juni 1990, foretages  

 følgende ændringer:
 1.  

  

 Lovens  

  

 titel  

  

 affattes således:
 »Lov om foreningsfrihed på arbejdsmarkedet«  

.
 2.  

  

 I  

  

 § 1  

  

 indsættes efter »ikke«: »undlade at  

 ansætte en ansøger til en ledig stilling eller«.
 3.  

  

 I  

  

 § 2, stk. 1,  

  

 indsættes efter »må  

 ikke«: »undlade at ansætte en ansøger til en ledig stilling eller«.
 4.  


  

 § 2, stk. 2 og 3  

, ophæves.
 5.  

  

 I  

  

 § 3  

  

 ændres »§§ 1 og 2« til »§§ 1,  

 2, 4 c og 4 d«, og der indsættes efter »ansat«: »eller søger ansættelse«.
 6.  

  

 I  

  

 § 4  

  

 indsættes som stk. 2:
 »  

 Stk. 2.  

  

 En ansøger  

 til en ledig stilling, som i strid med §§ 1 og 2, ikke ansættes, kan  

 tilkendes en godtgørelse«.
 7.  

  

 I  

  

 § 4 b, stk. 1,  

  

 indsættes efter  

 »sager«: »om afskedigelse«.
 8.  

  

 Efter  

 § 4 b indsættes:
 »  

 § 4 c.  

  

 Bestemmelser i kollektive  

 overenskomster eller aftaler, der forpligter en arbejdsgiver til udelukkende  

 eller fortrinsvis at beskæftige lønmodtagere, der er medlemmer af en forening  

 eller en bestemt forening, er ugyldige.
 Stk. 2.  

  

 Bestemmelser  

 i kollektive overenskomster eller aftaler, der forpligter en lønmodtager til  

 udelukkende eller fortrinsvis at have beskæftigelse hos en arbejdsgiver, der  

 er  

 medlem af en forening eller en bestemt forening, er ugyldige.
 Stk. 3.  

  

 Andre  

 bestemmelser i kollektive overenskomster eller aftaler, der giver bestemte  

 fagforeninger eneret til at anvise arbejdskraft til arbejdsgivere, der er  

 omfattet af den kollektive overenskomst eller aftale, er ugyldige.
§ 4 d.  

  

 Bestemmelser i vedtægter for arbejdsgiver- og lønmodtagerorganisationer, der  

 pålægger medlemmerne udelukkende eller fortrinsvis at ansætte eller ikke at  

 ansætte lønmodtagere, som er eller ikke er medlemmer af en forening eller en  

 bestemt forening, eller udelukkende at indgå i ansættelsesforhold hos en  

 arbejdsgiver,  

 som er eller ikke er medlem af en forening eller en bestemt forening, er  

 ugyldige.
Det samme gælder bestemmelser i virksomheders interne reglementer,  

 der fastsætter, at virksomheden udelukkende eller fortrinsvis ansætter eller  

 ikke ansætter personer, der er medlemmer af en forening eller en bestemt  

 forening.« § 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger 1. Indledning Lovforslaget har til formål at bringe lov om beskyttelse  

 mod afskedigelse på grund af foreningsforhold (herefter  

 foreningsfrihedsloven)  

 i overensstemmelse med Den Europæiske Menneskerettighedskonventions artikel  

 11  

 om beskyttelse af foreningsfriheden, således som den er fortolket ved Den  

 Europæiske Menneskerettighedsdomstols dom af 11. januar 2006 om  

 eksklusivaftaler på arbejdsmarkedet.
På baggrund af Domstolens afgørelse  

 indeholder lovforslaget et forbud mod eksklusivbestemmelser på  

 arbejdsmarkedet  

 og et forbud mod, at en arbejdsgiver lægger vægt på foreningsforhold i  

 forbindelse med ansættelse og afskedigelse.
2. Baggrund 2.1. Den Europæiske Menneskerettighedsdomstols dom  

 af 11. januar 2006 Den Europæiske Menneskerettighedsdomstol i Strasbourg har i  

 sin dom af 11. januar 2006 (Sagsnr. 52562/99 og 52620/99) i forbindelse med  

 to  

 sager om eksklusivaftaler på det danske arbejdsmarked taget stilling til  

 rækkevidden af Den Europæiske Menneskerettighedskonventions artikel 11 om  

 beskyttelse  

 af foreningsfriheden.
Den ene sag vedrørte en lønmodtager, som blev ansat som  

 ferieafløser i FDBs centrallager.
Den pågældende lønmodtager blev ansat  

 på  

 betingelse af, at vedkommende skulle være medlem af den fagforening, som  

 arbejdsgiveren havde indgået overenskomst med.
Overenskomsten indeholdt en  

 eksklusivbestemmelse, dvs. et krav om, at lønmodtageren for at være ansat  

 skulle melde sig ind i en bestemt fagforening.
Lønmodtageren nægtede at melde  

 sig ind i den pågældende fagforening, og blev derfor afskediget.
Den anden  

 sag  

 vedrørte en gartner, som blev ansat i et gartneri på betingelse af, at  

 vedkommende var medlem af en bestemt fagforening, som arbejdsgiveren havde  

 overenskomst med.
Også denne overenskomst indeholdt en eksklusivbestemmelse.  

 Gartneren kunne ikke melde sig ud af den pågældende fagforening uden at  

 risikere at blive afskediget.
 Artikel 11 i Den Europæiske Menneskerettighedskonvention  

 har følgende ordlyd:
 »Enhver har ret til frit at deltage i fredelige  

 forsamlinger og til foreningsfrihed, herunder ret til at oprette og slutte  

 sig  

 til fagforeninger for at beskytte sine interesser.
Stk. 2.  

  

 Der  

 må ikke gøres andre indskrænkninger i udøvelsen af disse rettigheder end  

 sådanne, som er foreskrevet ved lov og er nødvendige i et demokratisk samfund  

 af hensyn til den nationale sikkerhed eller den offentlige tryghed, for at  

 forebygge uro eller forbrydelse, for at beskytte sundheden eller sædeligheden  

 eller for at beskytte andres rettigheder og friheder.
Denne artikel skal ikke  

 forhindre, at der pålægges medlemmer af de væbnede styrker, politiet eller  

 statsadministrationen lovlige begrænsninger i udøvelsen af disse  

 rettigheder.« Domstolen fandt, at det forhold, at begge klagere var  

 tvunget til at være medlem af en bestemt fagforening, var en krænkelse af  

 selve  

 kernen i foreningsfriheden, som er beskyttet i medfør af artikel 11, der også  

 beskytter  

 den negative foreningsfrihed.
Domstolen fandt endvidere, at den danske stat  

 ved  

 at tillade eksklusivaftaler har svigtet forpligtelsen til at beskytte  

 klagernes  

 negative fagforeningsfrihed, dvs. retten til at vælge at stå uden for en  

 fagforening.
2.2. Den Europæiske Menneskerettighedsdomstols  

 udtalelser om de generelle principper for fagforeningsfrihed Om de generelle principper for fagforeningsfrihed udtaler  

 Domstolen i dommen af 11. januar 2006 blandt andet, at retten til at danne og  

 melde sig ind i fagforeninger er et særligt aspekt af foreningsfriheden og at  

 det forhold, at der er tale om en frihedsrettighed, indebærer et element af  

 frit valg med hensyn til udøvelse af denne ret.
Domstolen fastslår derfor, at  

 artikel 11 også omfatter den negative fagforeningsfrihed, dvs. retten til  

 ikke  

 at blive tvunget ind i en fagforening.
Domstolen udtaler endvidere, at  

 formålet  

 med foreningsfrihed blandt andet er at sikre meningsfrihed, som er beskyttet  

 efter konventionens artikel 9 og 10. Meningsfrihed kan kun effektivt sikres,  

 hvis både den positive og den negative foreningsfrihed er beskyttet.
I  

 tilknytning hertil understreger Domstolen, at den personlige selvbestemmelse  

 (autonomi) er et væsentligt princip, når konventionen fortolkes.
Domstolen udtaler endvidere, at det forhold, at en person i  

 forbindelse med ansættelsen - mod sin overbevisning - alligevel accepterer et  

 krav om fagforeningsmedlemskab som betingelse for ansættelse, ikke kan  

 medføre,  

 at personen anses for at have fraskrevet sig sin ret til at stå uden for en  

 fagforening.
Domstolen finder således, at det er uden betydning i relation  

 til  

 beskyttelsen efter artikel 11, om et krav om fagforeningsmedlemskab stilles  

 før  

 eller under ansættelsen.
2.3. Domstolens udtalelser om de kontraherende  

 staters pligter I relation til statens forpligtelser i forbindelse med  

 sikring af foreningsfriheden udtaler Domstolen generelt, at statens  

 forpligtelser skal afbalanceres under hensyntagen til de konkurrerende  

 interesser mellem individet og samfundet som en helhed.
I sager om  

 fagforeningsfrihed må staterne indrømmes en bred skønsmargin under henvisning  

 til de forskellige arbejdsmarkedssystemer blandt de kontraherende stater.  

 Domstolen finder imidlertid, at når national lovgivning tillader  

 eksklusivaftaler, som går stik imod den enkeltes valgfrihed, der er en fast  

 bestanddel af artikel 11, gælder der en indskrænket skønsmargin.
Domstolen  

 minder i denne forbindelse om, at selv om individets interesser til en vis  

 grænse må underkastes gruppens interesser, indebærer demokrati ikke altid, at  

 flertallets synspunkter skal have forrang, hvorfor der må sikres mindretallet  

 en rimelig behandling.
Ved afvejningen af, om en kontraherende stat holder  

 sig  

 inden for sin skønsmargin ved at tillade eksklusivaftaler, udtaler Domstolen,  

 at der skal lægges vægt på statens begrundelser for sådanne aftaler, og det  

 skal i alle tilfælde vurderes, i hvilket omfang eksklusivaftalerne kolliderer  

 med de rettigheder, der beskyttes i artikel 11. Der skal tillige tages hensyn  

 til den ændrede opfattelse af, hvor relevante eksklusivaftaler er for at  

 sikre  

 den effektive nydelse af fagforeningsrettigheder.
Om statens pligter henviser Domstolen endelig til, at de  

 kontraherende stater i medfør af konventionens artikel 1 skal sikre alle  

 inden  

 for deres jurisdiktion de rettigheder, der følger af konventionen.
Selv om  

 artikel 11 primært beskytter individet mod vilkårlig indblanding fra  

 myndighederne, fastslår Domstolen, at de nationale myndigheder under nærmere  

 omstændigheder vil være forpligtet til at intervenere i forholdet mellem  

 private og vedtage passende foranstaltninger for at sikre den effektive  

 nydelse  

 af de rettigheder, som konventionen giver.
2.4. Domstolens afgørelse i de konkrete sager I forhold til de konkrete sager fastslår Domstolen, at det  

 forhold, at begge klagerne var bekendt med, at medlemskab af en bestemt  

 fagforening var en forudsætning for ansættelse, ikke ændrer ved, at der er et  

 element af tvang i forbindelse med deres fagforeningsmedlemskab.
Domstolen  

 henviser i den forbindelse til, at hvis klagerne havde nægtet at opfylde  

 kravet  

 om fagforeningsmedlemskab, ville de ikke være blevet ansat, og at personer i  

 en  

 ansættelsessituation kan være i en sårbar situation, som kan få dem til uden  

 videre at acceptere de tilbudte ansættelsesvilkår.
Det afgørende for  

 Domstolens  

 afgørelse er ikke, om klagerne kunne have fundet anden ansættelse uden krav  

 om  

 fagforeningsmedlemskab, men om de individuelt og i væsentligt omfang var  

 berørt  

 af eksklusivaftalerne.
Domstolen finder, at dette var tilfældet i begge  

 sager.  

 I sagen om ferieafløseren, som blev ansat i FDB, lægger Domstolen vægt på, at  

 lønmodtageren blev afskediget uden varsel som en direkte konsekvens af, at  

 han  

 ikke ville melde sig ind i SID, og at kravet om fagforeningsmedlemskab ikke  

 havde nogen relevans for hans evne til at udføre arbejdet hos FDB.
I sagen om  

 gartneren lægger Domstolen vægt på, at lønmodtageren i tilfælde af udmeldelse  

 af SID kunne risikere at blive afskediget uden mulighed for genansættelse  

 eller  

 godtgørelse, hvilket ville være i overensstemmelse med foreningsfrihedsloven.  

 Domstolen henviser i øvrigt til, at klagerne på grund af deres personlige  

 overbevisning var imod medlemskab af SID, samt at der ikke var nogen garanti  

 for, at medlemskabet ikke indebar en indirekte støtte til politiske partier.
Det forhold, at den danske lovgivning ikke forbyder  

 eksklusivaftaler, giver Domstolen anledning til at vurdere, hvorvidt der er  

 en  

 rimelig balance mellem hensynet til beskyttelse af klagernes interesser og  

 behovet for at sikre fagforeningernes muligheder for at beskytte deres  

 medlemmers interesser.
I forhold til de konkrete sager lægger Domstolen  

 blandt  

 andet vægt på, at regeringens lovforslag nr.
L 120 fra folketingsåret 2002-03  

 synes at afspejle tendensen blandt de kontraherende stater om, at  

 eksklusivaftaler ikke er nødvendige for at sikre fagforeningernes og deres  

 medlemmers interesser, og at der må tages hensyn til individets ret til frit  

 at  

 vælge fagforening uden at frygte at miste sit eksistensgrundlag.
I relation til de alvorlige følger, som navnlig LO har  

 givet udtryk for vil blive konsekvenserne af et forbud mod eksklusivaftaler,  

 særlig i relation til håndhævelsen af kollektive overenskomster med  

 uorganiserede arbejdsgivere, henviser Domstolen til beskæftigelsesministerens  

 besvarelse af spørgsmål nr. 7 af 6. februar 2003 fra Folketingets  

 Arbejdsmarkedsudvalg i forbindelse med folketingsbehandlingen af regeringens  

 lovforslag  

 nr.
L 120 fra 2003. Det fremgår af besvarelsen, at en ophævelse af en  

 eksklusivbestemmelse i en kollektiv overenskomst med en uorganiseret  

 arbejdsgiver ikke vil berøre overenskomstens gyldighed, og at overenskomsten  

 fortsat vil skulle overholdes.
Domstolen fremhæver i den forbindelse, at  

 LOs  

 bekymring ikke synes at være kommet til udtryk i de mange andre kontraherende  

 stater, hvor eksklusivaftaler er forbudt.
Endelig henviser Domstolen i afgørelsen til følgende  

 internationale regelsæt, der alle indeholder bestemmelser om beskyttelsen af  

 foreningsfriheden: Den Europæiske Socialpagts artikel 5, Fællesskabspagten om  

 arbejdstagernes grundlæggende arbejdsmarkedsmæssige og sociale rettigheder og  

 EUs Charter om grundlæggende rettigheder.
Domstolen finder, at disse  

 regelsæt  

 tilsiger, at der er meget lidt støtte i de kontraherende stater til at  

 opretholde eksklusivaftaler, og at de europæiske retsakter klart indikerer,  

 at  

 brug af eksklusivaftaler på arbejdsmarkedet ikke er et uundværligt redskab  

 til  

 at sikre den effektive udnyttelse af fagforeningsfriheden.
Ud fra en samlet  

 vurdering af alle sagens omstændigheder, og idet der foretages en afvejning  

 af  

 de konkurrerende interesser, finder Domstolen, at Danmark har undladt at  

 beskytte klagernes negative fagforeningsfrihed, dvs. retten til at stå uden  

 for  

 en fagforening, og at der er sket en krænkelse af konventionens artikel 11.
Dommen betyder, at foreningsfrihedsloven, som skal beskytte  

 lønmodtageres ret til at stå uden for en fagforening, ikke lever op til  

 forpligtelserne efter konventionen.
Derfor fremsætter regeringen forslag om  

 at  

 ændre foreningsfrihedsloven.
3. Gældende regler Det følger af §§ 1 og 2 i foreningsfrihedsloven, jf.  

 lovbekendtgørelse nr. 443 af 13. juni 1990 om beskyttelse mod afskedigelse på  

 grund af foreningsforhold, at en arbejdsgiver ikke må afskedige en  

 lønmodtager,  

 fordi denne er medlem af en forening, eller fordi denne ikke er medlem af en  

 forening.
Det følger af lovens § 2, stk. 2, at forbuddet mod at  

 afskedige en lønmodtager, fordi denne ikke er medlem af en forening eller en  

 bestemt forening, ikke gælder, hvis lønmodtageren ved ansættelsen var bekendt  

 med, at arbejdsgiveren stillede krav om medlemskab af en forening eller af en  

 bestemt forening som betingelse for beskæftigelse hos arbejdsgiveren.
Efter  

 lovens § 2, stk. 3, gælder forbuddet mod at afskedige på grund af  

 foreningsforhold endvidere ikke, såfremt en lønmodtager, der ved ansættelsen  

 er  

 medlem af en forening eller en bestemt forening, efter ansættelsen gøres  

 bekendt med, at medlemskabet er en betingelse for fortsat ansættelse i  

 virksomheden.  

 Efter de gældende regler er det således lovligt, at en arbejdsgiver  

 afskediger  

 en lønmodtager på grund af manglende opfyldelse af kravet om medlemskab af en  

 forening eller en bestemt forening, hvis lønmodtageren var bekendt med kravet  

 ved ansættelsen eller efter ansættelsen gøres bekendt med, at fortsat  

 medlemskab  

 af en forening er en betingelse for fortsat ansættelse.
Domstolen har med sin  

 afgørelse af 11. januar 2006 underkendt det forudsætningssynspunkt, som  

 foreningsfrihedsloven i dag hviler på.
Foreningsfrihedsloven beskytter ikke en lønmodtagers  

 foreningsfrihed i forbindelse med ansættelse.
En arbejdsgiver kan således i  

 forbindelse med en ansættelse stille krav om foreningstilhørsforhold og  

 undlade  

 at ansætte en ansøger til en ledig stilling, fordi denne er medlem eller ikke  

 er medlem af en forening eller en bestemt forening.
 Efter de gældende regler i foreningsfrihedsloven er  

 eksklusivbestemmelser som sådanne altså lovlige.
En arbejdsgivers krav til en lønmodtager om medlemskab af  

 en bestemt forening vil typisk være begrundet i eksklusivbestemmelser i en  

 kollektiv  

 overenskomst.
Eksklusivbestemmelser aftales i forbindelse med indgåelse af en  

 overenskomst om løn- og arbejdsvilkår - og typisk efter krav fra  

 lønmodtagerorganisationen.
Eksklusivbestemmelser kan variere med hensyn til, hvordan  

 de er formuleret, hvordan de virker, og hvordan de håndhæves.
Der kan være  

 tale  

 om bestemmelser, som forpligter arbejdsgivere til kun at ansætte  

 lønmodtagere,  

 som er medlemmer af en bestemt fagforening.
Der kan endvidere være tale om  

 bestemmelser, hvorefter en arbejdsgiver fortrinsvis eller i videst muligt  

 omfang skal ansætte personer, som er medlem af den fagforening,  

 arbejdsgiveren  

 har indgået overenskomst med (såkaldte fortrinsklausuler). Der kan i øvrigt  

 også være tale om bestemmelser, som forpligter både arbejdsgiveren og  

 lønmodtageren, idet arbejdsgiveren forpligter sig til kun at ansætte  

 lønmodtagere,  

 som er medlemmer af den fagforening, arbejdsgiveren har indgået overenskomst  

 med, og tilsvarende forpligter de lønmodtagere, som er medlemmer af  

 fagforeningen, sig til alene at have arbejde hos organiserede arbejdsgivere  

 (såkaldte gensidighedsklausuler). Hvis arbejdsgiveren ikke opfylder  

 eksklusivbestemmelsen i overenskomsten og fx ansætter en uorganiseret person  

 eller en person, som er medlem af en anden organisation, eller undlader at  

 afskedige vedkommende, begår arbejdsgiveren brud på overenskomsten.
Det skønnes, at ca. 220.000 lønmodtagere på det private  

 arbejdsmarked er omfattet af kollektive overenskomster, som indeholder  

 eksklusivbestemmelser.
Eksklusivbestemmelser findes særligt indenfor visse  

 brancher  

 fx byggeri-, anlægs-, og gartneriområdet.
Eksklusivbestemmelser er særlig  

 udbredt i overenskomster, som indgås med arbejdsgivere, som ikke er  

 organiseret  

 i en arbejdsgiverforening, og hvor arbejdsgiveren forpligter sig til at følge  

 den overenskomst, der normalt gælder i den pågældende branche eller inden for  

 det faglige område.
Dertil kommer, at der efter gældende regler ikke er noget  

 til hinder for, at arbejdsgiver- og lønmodtagerorganisationer via deres  

 vedtægter pålægger deres medlemmer henholdsvis at ansætte lønmodtagere, som  

 er  

 eller ikke er medlemmer af en forening eller en bestemt forening eller at  

 tage  

 ansættelse hos arbejdsgivere, som er eller ikke er medlem af en forening  

 eller  

 en bestemt forening.
Der er ligeledes ikke noget til hinder for, at  

 virksomheder i deres interne reglementer eller andre former for  

 retningslinier  

 fastsætter, at virksomheden udelukkende eller fortrinsvis ansætter  

 lønmodtagere, som er eller ikke er medlem af en forening eller en bestemt  

 forening.
4. Lovforslagets indhold Lovforslaget har til formål at bringe foreningsfrihedsloven  

 i overensstemmelse med Den Europæiske Menneskerettighedskonventions artikel  

 11  

 om beskyttelse af foreningsfriheden, således som den er fortolket ved  

 Menneskerettighedsdomstolens  

 afgørelse af 11. januar 2006, jf. ovenfor under punkt 2. Med lovforslaget  

 sikres lønmodtagere beskyttelse af deres fagforeningsfrihed i forbindelse med  

 ansættelse og afskedigelse.
4.1. Ansættelsessituationen Forslaget har til formål at forbyde, at en arbejdsgiver i  

 en ansættelsessituation stiller krav om, at en ansøger til en ledig stilling  

 er  

 medlem eller ikke er medlem af en forening eller en bestemt forening som  

 forudsætning for ansættelsen.
Med henblik på at udvide beskyttelsen af  

 foreningsfriheden  

 på arbejdsmarkedet foreslås det således, at en arbejdsgiver i forbindelse med  

 ansættelse ikke må lægge vægt på en ansøgers foreningsmæssige tilhørsforhold,  

 dvs. at arbejdsgiveren ikke må undlade at ansætte en ansøger, fordi denne er  

 medlem eller ikke er medlem af en forening eller en bestemt forening.  

 Forslaget  

 beskytter dermed både den positive og den negative foreningsfrihed i  

 ansættelsessituationen.
4.2. Afskedigelsessituationen Lovforslaget har endvidere til formål at sikre lønmodtagere  

 beskyttelse mod afskedigelse på grund af foreningsforhold i tilfælde af, at  

 en  

 lønmodtager ikke er medlem af en forening eller af en bestemt forening.
Efter  

 forslaget forbydes det, at en arbejdsgiver afskediger en lønmodtager på grund  

 af dennes foreningsmæssige tilhørsforhold.
Som en konsekvens heraf og for at  

 sikre, at foreningsfrihedsloven lever op til kravene efter  

 Menneskerettighedsdomstolens afgørelse af 11. januar 2006, foreslås det at  

 ophæve § 2, stk. 2 og 3, i foreningsfrihedsloven.
Med forslaget  

 gøres  

 der op med forudsætningssynspunktet, der hidtil har været et afgørende  

 element  

 i reguleringen af foreningsfriheden på arbejdsmarkedet.
Forslaget indebærer,  

 at  

 en lønmodtager ikke længere lovligt vil kunne afskediges på grund af  

 manglende  

 foreningsmedlemskab  heller ikke i de tilfælde, hvor det i forbindelse  

 med  

 ansættelsen blev stillet som en ansættelsesbetingelse i henhold til den  

 nugældende foreningsfrihedslov.
4.3. Godtgørelsesbestemmelser I forbindelse med forslaget om beskyttelse af  

 foreningsfriheden i ansættelsessituationen foreslås der indført en særskilt  

 godtgørelsesbestemmelse, der skal gælde for en arbejdsgivers overtrædelse af  

 forslagets forbud mod at undlade at ansætte en ansøger til en ledig stilling  

 på  

 grund af ansøgerens foreningsmæssige tilhørsforhold.
Der foreslås ingen  

 ændringer i de gældende sanktions- og godtgørelsesbestemmelser for  

 overtrædelse  

 af forbuddet mod afskedigelse på grund af foreningsmæssigt tilhørsforhold.  

 Den  

 gældende § 4 b, om at sager efter loven skal fremmes med størst mulig  

 hurtighed, foreslås præciseret, således at bestemmelsen fortsat alene skal  

 gælde i sager om afskedigelse.
 4.4. Aftalebestemte og vedtægtsbestemte  

 eksklusivbestemmelser m.v.
Forslaget har derudover til formål at ændre retstilstanden  

 vedrørende de såkaldte eksklusivbestemmelser, som findes i en række  

 kollektive  

 overenskomster eller aftaler på det private arbejdsmarked.
Forslaget skal  

 sikre, at bestemmelser, som forpligter en arbejdsgiver til udelukkende eller  

 fortrinsvis at beskæftige lønmodtagere, der er medlemmer af en forening eller  

 en bestemt forening, ikke er gyldige.
På samme måde skal forslaget sikre, at  

 bestemmelser, som forpligter en lønmodtager til udelukkende eller fortrinsvis  

 at have beskæftigelse hos en arbejdsgiver, som er medlem af en forening eller  

 en bestemt forening, ikke er gyldige.
Tilsvarende skal forslaget sikre, at  

 andre kollektive overenskomster eller aftaler ikke indirekte medfører en  

 begrænsning af foreningsfriheden, idet der er eksempler på aftaler, der giver  

 bestemte fagforbund en eksklusiv anvisningsret på arbejdskraft til  

 arbejdsgivere, der er omfattet af den pågældende aftale.
Sådanne aftaler har  

 den virkning, at arbejdsgiveren kun har lov til at ansætte personer, der er  

 medlemmer af en bestemt fagforening, hvilket bevirker, at personer der ikke  

 er  

 medlemmer af den pågældende fagforening ikke har mulighed for at komme i  

 betragtning til ansættelse hos disse arbejdsgivere.
Sådanne aftaler, der er  

 egnede til at tvinge personer ind i bestemte fagforeninger, vil efter  

 lovforslaget  

 blive ugyldige.
Forslaget har endelig til formål at sikre, at  

 lønmodtagerorganisationer ikke via deres foreningsvedtægter kan pålægge deres  

 medlemmer udelukkende eller fortrinsvis at tage ansættelse hos en  

 arbejdsgiver,  

 som er eller ikke er medlem af en forening eller en bestemt forening.
På  

 samme  

 måde sikrer lovforslaget, at arbejdsgiverorganisationer ikke via deres  

 foreningsvedtægter kan pålægge deres medlemmer udelukkende eller fortrinsvis  

 at  

 ansætte lønmodtagere, som er eller ikke er medlem af en forening eller en  

 bestemt forening.
Det samme gælder for arbejdsgivere, som fremover ikke  

 gyldigt  

 kan fastsætte i virksomheders interne reglementer eller lignende, at  

 virksomheden udelukkende eller fortrinsvis ansætter lønmodtagere, som er  

 eller  

 ikke er medlemmer af en forening eller en bestemt forening.
For så vidt angår eksisterende eksklusivbestemmelser i  

 gældende overenskomster, aftaler, vedtægter for arbejdsgiver- eller  

 lønmodtagerorganisationer eller virksomheders interne reglementer vil sådanne  

 bestemmelser være ugyldige ved lovens ikrafttræden.
Dette gælder uanset på  

 hvilket niveau sådanne overenskomster, aftaler, vedtægter m.v. er indgået.  

 Det  

 samme gælder andre bestemmelser, der giver bestemte fagforeninger eneret til  

 anvisning af arbejdskraft.
5. Vedrørende liberale erhverv Det fremgår af Menneskerettighedsdomstolens praksis, at  

 foreninger, der er oprettet ved lov, og som udfører offentlig myndighed som  

 fx  

 lovregulerede kollegiale organer blandt visse liberale professioner, der  

 fastsætter  

 fagetiske regler og håndhæver disse over for deres medlemmer, ikke omfattes  

 af  

 foreningsbegrebet i Den Europæiske Menneskerettighedskonventions artikel 11.  

 Den nyligt afsagte dom fra Menneskerettighedsdomstolen ændrer ikke heri.  

 Regeringen har imidlertid besluttet at afskaffe de eksklusivlignende  

 ordninger  

 inden for de liberale erhverv.
5.1. Sundhedsområdet På sundhedsområdet udarbejder Indenrigs- og  

 Sundhedsministeriet et lovforslag, som ophæver eksklusivaftaler på  

 sygesikringsområdet.
Lovforslaget vil blive fremsat hurtigst muligt i  

 indeværende Folketingssamling.
5.2. Advokater Justitsministeriet vil anmode det nedsatte udvalg om  

 advokater om i sin betænkning at beskrive mulige løsningsmodeller i  

 forbindelse  

 med de spørgsmål, der opstår ved en afskaffelse af det pligtmæssige  

 medlemskab  

 af Advokatsamfundet.
Det drejer sig navnlig om, hvordan kontrollen og  

 tilsynet  

 med advokaterne kan tilrettelægges.
Justitsministeriet vil på baggrund af  

 betænkningen fra udvalget udarbejde et lovforslag om ophævelse af det  

 obligatoriske medlemskab af Advokatsamfundet og om den fremtidige  

 tilrettelæggelse af et tilsyn, klagesagsbehandling og uddannelse på  

 advokatområdet med henblik på fremsættelse i Folketinget i oktober 2006.
6. Økonomiske og administrative konsekvenser for  

 det offentlige Forslaget medfører ikke økonomiske og administrative  

 konsekvenser for det offentlige.
 7. Økonomiske og administrative konsekvenser for  

 erhvervslivet m.v.
Forslaget medfører ikke økonomiske og administrative  

 konsekvenser for erhvervslivet af betydning.
Forslaget vil dog kunne indebære  

 en lettelse i forbindelse med rekruttering af arbejdskraft, idet  

 arbejdsgivere  

 ikke skal tage hensyn til ansøgeres foreningsmæssige tilhørsforhold efter  

 lovens ikrafttræden.
8. Administrative konsekvenser for borgerne Forslaget har ingen administrative konsekvenser for  

 borgerne.
9. Miljømæssige konsekvenser Lovforslaget har ingen miljømæssige konsekvenser.
10. Forholdet til EU-retten Lovforslaget indeholder ikke EU-retlige aspekter.
Høring Samtidig med lovforslagets fremsættelse sendes det i høring  

 hos: Dansk Arbejdsgiverforening, Sammenslutningen af Landbrugets  

 Arbejdsgiverforeninger,  

 Landsorganisationen i Danmark, Funktionærernes og Tjenestemændenes Fællesråd,  

 Akademikernes Centralorganisation, Finanssektorens Arbejdsgiverforening,  

 Ledernes  

 Hovedorganisation, Kommunernes Landsforening, Amtsrådsforeningen,  

 Centralorganisationernes Fællesudvalg og Kommunale Tjenestemænd og  

 Overenskomstansatte, Sundhedskartellet, Den Kristelige Fagbevægelse, Frie  

 Funktionærer, Kristelig Arbejdsgiverforening, Advokatrådet og Institut for  

 Menneskerettigheder.
Vurdering af  

 konsekvenser af lovforslaget Positive Konsekvenser / mindreudgifter (hvis ja, angiv omfang) Negative Konsekvenser / merudgifter (hvis ja, angiv omfang) Økonomiske konsekvenser for stat, kommuner og amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Forslaget kan indebære en lettelse i forbindelse med  

 rekruttering af arbejdskraft Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til de enkelte bestemmelser Til § 1 Til nr. 1 Det foreslås, at lovens titel ændres til »Lov om  

 foreningsfrihed på arbejdsmarkedet«, idet forslaget ændrer lovens  

 anvendelsesområde og fremover ikke kun beskytter lønmodtageren i forbindelse  

 med afskedigelse på grund af foreningsforhold.
Til nr. 2 Med forslaget udvides lovens beskyttelse af den positive  

 foreningsfrihed, idet det foreslås, at en arbejdsgiver ikke må undlade at  

 ansætte en ansøger til en ledig stilling, fordi denne er medlem af en  

 forening  

 eller en bestemt forening.
Dette indebærer, at en arbejdsgiver ikke i  

 forbindelse med ansættelse må lægge vægt på, at en ansøger er medlem af en  

 forening eller en bestemt forening.
En ansøger til en ledig stilling vil  

 således ikke efter forslaget lovligt kunne stilles over for et krav om, at  

 den  

 pågældende for at opnå ansættelse ikke må være medlem eller skal melde sig ud  

 af sin fagforening.
Der henvises til punkt 4.1. i de almindelige bemærkninger  

 til lovforslaget.
Til nr. 3 Forslaget udvider beskyttelsen af den negative  

 foreningsfrihed, idet det foreslås, at en arbejdsgiver ikke må undlade at  

 ansætte en ansøger til en ledig stilling, fordi denne ikke er medlem af en  

 forening eller en bestemt forening.
Dette indebærer, at en arbejdsgiver ikke  

 i  

 forbindelse med ansættelse må lægge vægt på, at en ansøger ikke er medlem af  

 en  

 forening eller en bestemt forening, som forudsætning for ansættelsen.
En  

 ansøger til en ledig stilling vil således ikke efter forslaget lovligt kunne  

 stilles over for et krav om, at den pågældende for at opnå ansættelse er  

 medlem  

 af eller skal melde sig ind i fx en fagforening.
Der henvises til punkt 4.2.  

 i  

 de almindelige bemærkninger til lovforslaget.
Til nr. 4 Som en konsekvens af dommen af 11. januar 2006 fra  

 Menneskerettighedsdomstolen, der fastslår, at en arbejdsgiver ikke må stille  

 krav om eller lægge vægt på foreningsmæssigt tilhørsforhold i forbindelse med  

 ansættelse, foreslås bestemmelserne i den gældende lovs § 2, stk. 2  

 og 3, ophævet.
Disse bestemmelser bygger på det synspunkt, at hvis  

 lønmodtageren inden ansættelsen vidste, at foreningsmedlemskab var en  

 forudsætning  

 for ansættelsen, skulle det også være muligt for arbejdsgiveren lovligt at  

 afskedige lønmodtageren, hvis denne forudsætning ikke blev opfyldt.  

 Ophævelsen  

 af § 2, stk. 2 og 3, betyder, at en lønmodtager ikke længere  

 lovligt  

 vil kunne afskediges på grund af manglende foreningsmedlemskab.
Forslaget  

 tager  

 dermed højde for Menneskerettighedsdomstolens afgørelse af 11. januar 2006,  

 hvori forudsætningssynspunktet underkendes.
Der henvises til punkt 2.4. og  

 punkt 4.2. i lovforslagets almindelige bemærkninger.
Til nr. 5 Forslaget er en konsekvens af ændringerne i nr. 2, 3 og 8.
Til nr. 6 Der foreslås indsat en godtgørelsesbestemmelse i  

 forbindelse med overtrædelse af forslagets forbud mod at lægge vægt på  

 foreningsmæssigt tilhørsforhold i forbindelse med ansættelse.
Har en  

 arbejdsgiver undladt at ansætte en ansøger til en ledig stilling i strid med  

 forslagets bestemmelser, kan arbejdsgiveren blive pålagt at betale en  

 godtgørelse.
Hvorvidt en godtgørelse skal tilkendes eller ej afgøres ved de  

 almindelige domstole.
Den tilkendte godtgørelse skal dække den  

 ikke-økonomiske  

 skade, som pågældende ansøger har lidt ved tilsidesættelsen af rettighederne  

 efter Den Europæiske Menneskerettighedskonvention.
Der er intet til hinder  

 for,  

 at der ved siden af godtgørelsen eller alene ydes erstatning efter de  

 almindelige erstatningsretlige regler.
Til nr. 7 Det foreslås at præcisere, at § 4 b, om at sager efter  

 loven skal behandles med størst mulig hurtighed og om udsættelse af en  

 afskedigelses  

 virkningstidspunkt, fortsat alene skal gælde sager vedrørende afskedigelse på  

 grund af foreningsforhold.
Baggrunden for den gældende bestemmelse i § 4  

 b,  

 er den adgang, der er i § 4, stk. 1, til at underkende en  

 afskedigelse og opretholde eller genoprette et ansættelsesforhold, hvis en  

 afskedigelse er sket i strid med loven.
I sager om afskedigelse må der lægges  

 vægt på, at ansættelsesforholdet så vidt muligt ikke afbrydes, eller at det  

 så  

 hurtigt som muligt genoprettes, hvilket forudsætter, at sager om afskedigelse  

 fremmes med størst mulig hurtighed.
Tilsvarende hensyn vil ikke gøre sig  

 gældende i sager om manglende ansættelse på grund af en ansøgers  

 foreningsmæssige tilhørsforhold, da ansættelsesforholdet endnu ikke er  

 etableret.
Der henvises til punkt 4.3. i de almindelige bemærkninger til  

 lovforslaget.
Til nr. 8 Forslaget har til formål at udvide beskyttelsen af den  

 negative foreningsfrihed.  

 En  

 væsentlig forudsætning for at sikre friheden til at vælge at stå uden for en  

 forening er, at aftalebestemmelser, herunder aftalebestemmelser mellem en  

 arbejdsgiver og en lønmodtagerorganisation, ikke bevirker, at en lønmodtager  

 kun kan opnå ansættelse eller bevare ansættelse, hvis lønmodtageren er medlem  

 af en forening eller en bestemt forening.
Tilsvarende er det en væsentlig  

 forudsætning, at aftalebestemmelser, herunder bestemmelser i en aftale mellem  

 en arbejdsgiverorganisation og en lønmodtagerorganisation, ikke bevirker, at  

 en  

 lønmodtager kun kan være ansat hos en arbejdsgiver, som er medlem af en  

 forening  

 eller en bestemt forening.
Det foreslås derfor i § 4 c, stk. 1, at  

 bestemmelser i kollektive overenskomster eller aftaler, der forpligter en  

 arbejdsgiver til udelukkende eller fortrinsvis at beskæftige lønmodtagere,  

 der  

 er medlemmer af en forening eller en bestemt forening, er ugyldige.
Det  

 betyder, at en arbejdsgiver ikke længere er bundet af eksklusivbestemmelser  

 og  

 ikke for fremtiden gyldigt kan aftale disse.
En fagforening kan derfor ikke  

 længere støtte ret på bestemmelser herom i eksisterende kollektive  

 overenskomster.
På samme måde foreslås det i § 4 c, stk. 2, at  

 bestemmelser  

 i kollektive overenskomster eller aftaler, der forpligter en lønmodtager til  

 udelukkende eller fortrinsvis at have beskæftigelse hos en arbejdsgiver, der  

 er  

 medlem af en forening eller en bestemt forening, er ugyldige.
Forslaget  

 omfatter både de traditionelle eksklusivbestemmelser og fortrinsklausuler,  

 som  

 pålægger arbejdsgivere at ansætte lønmodtagere med bestemte  

 foreningstilhørsforhold, men også de såkaldte gensidighedsklausuler eller  

 bestemmelser, som fx kendes fra frisørområdet, og som gensidigt forpligter  

 henholdsvis arbejdsgivere og lønmodtagere til at være medlemmer henholdsvis  

 af  

 en bestemt arbejdsgiverforening og en bestemt fagforening.
Det foreslås i  

 § 4 c, stk. 3, at andre bestemmelser i kollektive overenskomster  

 eller aftaler, der giver bestemte fagforeninger eneret til at anvise  

 arbejdskraft til arbejdsgivere, der er omfattet af den kollektive  

 overenskomst  

 eller aftale, er ugyldige.
Bestemmelser, der giver eneret på at anvise  

 organiseret arbejdskraft, kan betegnes som indirekte eksklusivaftaler, idet  

 foreningsmedlemskabet er en forudsætning for overhovedet at kunne komme i  

 betragtning til jobs på det pågældende område.
Sådanne bestemmelser kan være  

 medvirkende til at tvinge lønmodtagere ind i bestemte foreninger mod deres  

 vilje, hvilket er en krænkelse af foreningsfriheden.
Det findes endvidere hensigtsmæssigt at fastslå, at  

 arbejdsgiveres og lønmodtageres erhvervsmuligheder ikke må begrænses via  

 deres  

 medlemskab af henholdsvis arbejdsgiver- og lønmodtagerorganisationer.
Det  

 foreslås derfor i § 4 d, 1. pkt., at bestemmelser i vedtægter for  

 arbejdsgiver- og lønmodtagerorganisationer, der pålægger medlemmerne  

 udelukkende eller fortrinsvis at ansætte eller ikke at ansætte lønmodtagere,  

 som er eller ikke er medlemmer af en forening eller en bestemt forening,  

 eller  

 udelukkende eller fortrinsvis at indgå i ansættelsesforhold hos en  

 arbejdsgiver, som er eller ikke er medlem af en forening eller en bestemt  

 forening, er ugyldige.
Forslaget betyder, at en fagforening ikke via  

 vedtægterne må pålægge deres medlemmer at søge ansættelse hos arbejdsgivere,  

 der er medlemmer af en forening eller en bestemt forening.
Sådanne  

 vedtægtsbestemmelser begrænser lønmodtagernes erhvervsmuligheder, når det  

 ikke  

 er muligt for lønmodtageren at søge beskæftigelse hos alle arbejdsgivere  

 inden  

 for det pågældende fag.
Tilsvarende vil sådanne vedtægtsbestemmelser for  

 arbejdsgiverorganisationer være egnede til at pålægge en arbejdsgiver at  

 handle  

 i strid med lovens § 1. Det foreslås i § 4 d, 2. pkt., at  

 bestemmelser i virksomheders interne reglementer, der fastsætter, at  

 virksomheden udelukkende eller fortrinsvis ansætter eller ikke ansætter  

 personer, der er medlemmer af en forening eller en bestemt forening, er  

 ugyldige.
Ved interne reglementer forstås interne regelsæt eller  

 retningslinier, som en arbejdsgiver eller en virksomhed ensidigt fastsætter,  

 fx  

 i relation til ansættelse eller rekruttering af arbejdskraft.
Der henvises i  

 øvrigt til punkt 4.4. i de almindelige bemærkninger til lovforslaget.
Til § 2 Det foreslås, at loven træder i kraft dagen efter  

 bekendtgørelsen i Lovtidende.
En hurtig ikrafttræden er påkrævet af hensyn  

 til  

 at sikre, at Danmark lever op til sine forpligtelser efter Den Europæiske  

 Menneskerettighedskonvention.
Lovforslaget sammenholdt med gældende lov Gældende formulering Lovforslaget Lov om beskyttelse mod afskedigelse på grund af  

 foreningsforhold 1.  

  

 Lovens  

 titel affattes således:
 »Lov om foreningsfrihed på arbejdsmarkedet«.
 § 1.  

  

 En  

 arbejdsgiver må ikke afskedige en lønmodtager, fordi denne er medlem af en  

 forening eller en bestemt forening.
 2.  

  

 I  

  

 § 1  

  

 indsættes efter »ikke«:  

 »undlade at ansætte en ansøger til en ledig stilling eller«.
 § 2.  

  

 En arbejdsgiver må ikke afskedige en lønmodtager, fordi denne ikke er medlem  

 af en forening eller af en bestemt forening.
 3.  

  

 I  

  

 § 2, stk. 1,  

  

 indsættes efter  

 »må ikke«: »undlade at ansætte en ansøger til en ledig stilling eller«.
 Stk. 2.  

  

 Stk. 1  

 finder ikke anvendelse, såfremt lønmodtageren ved ansættelsen var bekendt  

 med, at arbejdsgiveren stillede medlemskab af en forening eller af en bestemt  

 forening som betingelse for beskæftigelse i virksomheden.
 4.  


  

 § 2, stk. 2 og 3  

  

 ophæves.
 Stk. 3.  

  

 Stk. 1  

 finder endvidere ikke anvendelse, når en lønmodtager, der er medlem af en  

 forening efter ansættelsen gøres bekendt med, at medlemskabet er en  

 betingelse  

 for fortsat ansættelse i virksomheden.
 § 3.  

  

 Lovens  

 §§ 1 og 2 gælder ikke for lønmodtagere, der er ansat hos arbejdsgivere,  

 hvis virksomhed som sit udtrykte formål har at fremme et bestemt politisk,  

 ideologisk, religiøst eller kulturelt standpunkt, og den pågældendes  

 foreningsforhold  

 må anses for at være af betydning for virksomheden.
--- 5.  

  

 I  

  

 § 3  

  

 ændres »§§ 1 og 2« til  

 »§§ 1, 2, 4 c og 4 d«, og der indsættes efter »ansat«: »eller søger  

 ansættelse«.
 6.  

  

 I  

  

 § 4  

  

 indsættes som stk. 2:
»  

 Stk. 2. En  

 ansøger til en ledig stilling, som i strid med §§ 1 og 2, ikke ansættes,  

 kan tilkendes en godtgørelse.« § 4 b.  

  

 Sager  

 efter denne lov skal fremmes med størst mulig hurtighed.
--- 7.  

  

 I  

  

 § 4 b, stk. 1,  

  

 indsættes  

 efter »sager«: »om afskedigelse«.
 8.  

  

 Efter  

 § 4 b indsættes:
 »  

 § 4 c.  

  

 Bestemmelser  

 i kollektive overenskomster eller aftaler, der forpligter en arbejdsgiver til  

 udelukkende eller fortrinsvis at beskæftige lønmodtagere, der er medlemmer af  

 en forening eller en bestemt forening er ugyldige.
 Stk. 2  

. Bestemmelser  

 i kollektive overenskomster eller aftaler, der forpligter en lønmodtager til  

 udelukkende at have beskæftigelse hos en arbejdsgiver, der er medlem af en  

 forening eller en bestemt forening, er ugyldige.
 Stk. 3  

. Andre  

 bestemmelser i kollektive overenskomster eller aftaler, der giver bestemte  

 fagforeninger eneret til at anvise arbejdskraft til arbejdsgivere, der er  

 omfattet  

 af den kollektive overenskomst eller aftale, er ugyldige.
