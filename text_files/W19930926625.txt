Ankestyrelsens principafgørelse O-90-93 om kontanthjælp - udnyttelse af arbejdsmuligheder - ansøgningstidspunkt - tildeling - opholdstilladelse - arbejdstilladelse Resume:
Manglende opholdstilladelse fandtes ikke at kunne tillægges afgørende betydning for, hvorvidt en kvinde fra udlandet var berettiget til kontanthjælp.
Hun havde opholdt sig i Danmark sammen med sine forældre siden 1983, og i april måned 1991 efter sin 18-års fødselsdag søgte hun om økonomisk hjælp.
 Kassation:
Principafgørelsen har ikke længere vejledningsværdi Kassationsdato:
05-06-2009 Love:
Lov om social bistand - lovbekendtgørelse nr. 829 af 1. oktober 1992 - § 1 og § 37, stk. 1 Sagsfremstilling:
En udenlandsk kvinde, som havde været her i landet siden 16. oktober 1983, søgte i april 1991 efter sin 18-års fødselsdag kommunen om kontanthjælp.
Kommunen orienterede hende om, at der ikke kunne ydes kontanthjælp, før hendes arbejds- og opholdstilladelse var i orden.
 Den 30. september 1991 rettede kvinden påny henvendelse og medbragte en opholdstilladelse, udstedt den 19. september 1991. Kommunen ydede hjælp fra den 30. september 1991.
Ankenævnet ændrede kommunens afgørelse.
Nævnet fandt, at kvinden varberettiget til hjælp fra den 19. september 1991, fra hvilket tids punkt hun havde den fornødne dokumentation for, at hun opfyldte betingelserne for at modtage kontanthjælp efter bistandsloven.
 Kommunen anførte ved indankningen, at der ikke kunne ydes hjælp med tilbagevirkende kraft før ansøgningstidspunktet den 30. september 1991.
 Kvinden anførte, at hun havde haft behov for hjælp tilbage fra 1. ansøgning i april måned 1991.
 Sagen blev behandlet i principielt møde til afklaring af, fra hvilket tidspunkt en 18-årig ansøger fra udlandet er berettiget til hjælp, når pågældende flere år, før hun blev 18 år, har opholdt sig her i landet og først efter ansøgningen formelt får arbejds- og opholdstilladelse.
 Afgørelse:
 Ankestyrelsen fandt, at kvinden var berettiget til kontanthjælp efter bistandslovens § 37 fra ansøgningstidspunktet i april måned 1991. Ankestyrelsen lagde vægt på, at hun havde opholdt sig her i landet siden oktober 1983 sammen med sine forældre, og at forældrene, efter at hun var fyldt 18 år, ikke længere havde forsørgelsespligt over for hende.
 Ankestyrelsen lagde endvidere vægt på, at kvinden søgte om hjælp på grund af ledighed og på ansøgningstidspunktet var tilmeldt Arbejdsformidlingen.
 Ankestyrelsen fandt således ikke, at den manglende opholdstilladelsekunne tillægges afgørende betydning for, hvorvidt kvinden på an søgningstidspunktet var berettiget til kontanthjælp.
 Ankestyrelsen ændrede således nævnets afgørelse.
