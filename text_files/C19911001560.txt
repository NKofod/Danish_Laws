1. Formål Nærværende instruks er udarbejdet i henhold til § 6, stk. 1, i  

 Finanstilsynets bekendtgørelse nr. 795 af 3. december 1991 om revisionens  

 gennemførelse i realkreditinstitutter og bestyrelsens beslutning af . . .
Instruksen har til formål at fastlægge rammerne for Instruksen har endvidere til formål at fastlægge retningslinierne for  

 samarbejdet og arbejdsdelingen mellem de valgte revisorer og den interne  

 revision.
2. Organisation og kompetence Revisionschefen er ansvarlig over for bestyrelsen.
Den interne revision  

 er undergivet de vilkår, der er fastsat af bestyrelsen, således som de er  

 beskrevet i »Funktionsbeskrivelse for intern revision i XX«,  

 dateret den . . .
3. Revisionsopgaverne Opgaverne for den interne revision omfatter principielt alle opgaver i  

 realkreditinstituttet og de danske kreditinstitutter, der indgår i  

 realkreditinstituttets koncernregnskab, således som disse er angivet i  

 bekendtgørelsens §§ 2 og 3 samt § 6, stk. 3, herunder såvel  

 revisionshandlinger vedrørende årsregnskabet, årlige beholdningseftersyn med  

 samtidig afstemning til bogføringen som kontrol af, at bestemmelserne i  

 lovgivningen er opfyldt.
Arbejdsdelingen mellem den interne revision og de valgte revisorer aftales  

 hvert år i forbindelse med udarbejdelse af årets revisionsplan - jf. punkt 4.  

 Det tilstræbes gennem koordination og planlægning at sikre den størst mulige  

 effektivitet i revisionsarbejdet.
De godkendte revisionsplaner og den aftalte  

 arbejdsdeling for det pågældende år er en integreret del af nærværende  

 instruks.
 I det omfang, der ikke er kapacitet i den interne revision til  

 gennemførelse af den aftalte del af revisionen, udfører de valgte revisorer  

 den nødvendige revision.
4. Revisionsplaner for året Inden regnskabsårets udgang skal revisionschefen foranledige udarbejdet  

 en samlet revisionsplan for det kommende års arbejde.
Planen opdeles i en  

 plan for hver af de 3 i punkt 1 nævnte arbejder.
Revisionsplanen skal angive, hvilke hovedområder der skal revideres samt  

 tidspunktet for arbejdets gennemførelse.
De skal endvidere, hvor det er  

 relevant, angive detailinstruks for det revisionsarbejde, der agtes udført  

 inden for hovedområderne.
Revisionsplanen vedrørende de i revisionsinstruksens punkt 1, nr. 1,  

 nævnte revisionsarbejder udarbejdes på grundlag af en vurdering af  

 væsentlighed og risiko samt erfaringer fra tidligere år vedrørende revisionen  

 af de respektive områder.
Forslag til arbejdsdelingen mellem den interne  

 revision og de valgte revisorer foretages ud fra en vurdering af den interne  

 revisions tidsmæssige og revisionsmæssige kapacitet.
 Den stikprøvevise gennemgang af realkreditinstituttets nyudlån under 10  

 mio. kr. og konverteringer af lån over 10 mio. kr., jf. revisionsinstruksens  

 punkt 1, nr. 2, skal tilrettelægges, så der opnås tilstrækkelig sandsynlighed  

 for gennemgang af lånesager, hvori der i strid med realkreditlovgivningens  

 regler samt de af instituttets ledelse afstukne retningslinier er tilbudt  

 eller udbetalt realkreditlån eller frigivet sikkerheder.
 Til brug ved bl.a. revisionsplanlægningen skal revisionschefen føre en  

 løbende flerårig revisionsoversigt, der angiver tidspunkter for revision af  

 de hovedområder, der er angivet i revisionsplanerne - jf. også punkt 5.
5. Dokumentation Det påhviler revisionschefen at føre en oversigt over  

 revisionsarbejdernes art og udførelse.
Endvidere påhviler det revisionschefen  

 at foranledige revisionsarbejdet dokumenteret i form af arbejdspapirer,  

 notater og rapporter.
 Arbejdsmateriale som revisionsplaner, arbejdspapirer, notater og rapporter  

 m.v. skal arkiveres systematisk, således at disse er let tilgængelige.
 Den nævnte oversigt samt arbejdsmaterialer, rapporter og erklæringer m.v.  

 skal opbevares i mindst fem år, og de valgte revisorer skal have fuld adgang  

 til materialet.
6. Timeregnskab Til brug ved bl.a. vurdering af ressourceanvendelsen og udarbejdelsen af  

 den årlige revisionsplanlægning, skal revisionschefen løbende føre regnskab  

 med tidsforbrug på revisionsopgavernes hovedområder, således som disse er  

 angivet i de årlige revisionsplaner.
 Timeregnskabet skal vise de samlede disponible timers anvendelse på  

 henholdsvis revisionsopgaverne i henhold til nærværende instruks og de årlige  

 revisionsplaner, andre opgaver pålagt aperiodisk af bestyrelsen samt anden  

 tid i form af ferie, sygdom, uddannelse og lignende.
7. Rapportering Det påhviler revisionschefen at udarbejde en intern rapport i forbindelse  

 med afslutningen af revisionsarbejdet for hvert område.
 Den interne revisionsrapport udarbejdes på grundlag af revisionsplanen for  

 området samt arbejdsmaterialet fra revisionsarbejdets udførelse.
 Udkast til revisionsrapporten skal som hovedregel drøftes med den  

 ansvarlige chef for det pågældende område.
 Revisionsrapporten skal indeholde en konklusion og en redegørelse for,  

 hvilke arbejder der er udført, samt en angivelse af, hvilke bemærkninger  

 arbejdet har givet anledning til, herunder eventuelle forslag til ændringer  

 og forbedringer i eksisterende procedurer samt forslag til nye procedurer  

 m.v.
 Revisionsrapporterne tilsendes direktionen, de valgte revisorer samt som  

 hovedregel den ansvarlige chef for det pågældende område.
8. Revisionsprotokol Revisionschefen skal føre en særskilt revisionsprotokol, der skal  

 fremlægges på ethvert bestyrelsesmøde.
Der skal ske protokoltilførsel  

 vedrørende alt udført arbejde.
Alle protokoltilførsler skal underskrives af  

 bestyrelsen og de valgte revisorer.
 I den interne revisions protokol skal der detaljeret redegøres for de  

 udførte arbejder samt konklusionen herpå, ligesom det skal oplyses, i hvilket  

 omfang det udførte arbejde har givet anledning til bemærkninger.
 Protokoltilførslen vedrørende lånesagsgennemgangen skal indeholde en  

 detaljeret redegørelse for den stikprøvemæssige udvælgelse af lånesager og  

 konklusionen på lånesagsgennemgangen samt en særskilt redegørelse for de  

 lånesager med en ved den endelige låneudmåling anvendt belåningsværdi på 10  

 mio. kr. eller derover, hvor den interne revision har fundet, at  

 belåningsværdien burde have været mindre.
 I det omfang, den interne revision deltager i det pågældende arbejde, skal  

 det i den interne revisions protokol vedrørende årsregnskabet oplyses,  

 hvorledes hver af de i bekendtgørelsens § 4, stk. 2 og 4, nævnte forhold er  

 påset.
 I det omfang, den interne revision deltager i det pågældende arbejde, skal  

 protokollen vedrørende årsregnskabet endvidere indeholde de i  

 bekendtgørelsens § 4, stk. 5 og 6, foreskrevne redegørelser.
9. Samarbejde med de valgte revisorer Revisionschefen er underlagt de valgte revisorers beslutninger vedrørende  

 revisionsarbejdet som angivet i bekendtgørelsens §§ 2 og 3.
 De valgte revisorer skal godkende de årlige revisionsplaner herfor, og  

 revisionschefen skal følge de henstillinger, der gives af de valgte revisorer  

 vedrørende revisionsarbejdet.
 De valgte revisorer er til enhver tid berettiget til at foretage særlige -  

 eller ordinære - revisionshandlinger såvel inden for rammerne af årets  

 revisionsplan som udenfor.
 Der afholdes mindst 4 årlige møder mellem de valgte revisorer og  

 revisionschefen.
 På møderne mellem revisionschefen og de valgte revisorer godkendes årets  

 revisionsplan vedrørende årsregnskabsrevisionen og arbejdsdelingen mellem den  

 interne revision og de valgte revisorer, ligesom det løbende revisionsarbejde  

 og resultatet heraf forelægges for de valgte revisorer.
 Der udarbejdes mødereferat over, hvad der er passeret og vedtaget.
 Nærværende instruks tiltrædes.
