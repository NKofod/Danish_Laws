Skrivelse med orientering om ændring af  

 lov om social service, lov om hjemmeservice, lov om retssikkerhed og  

 administration på det sociale område og lov om individuel  

 boligstøtte (Frit valg af leverandør af personlig og praktisk  

 hjælp m.v.) (Til samtlige kommuner m.fl.) Folketinget har den 29. maj 2002 vedtaget L 130   Forslag  

 til lov om ændring af lov om social service, lov om hjemmeservice, lov  

 om retssikkerhed og administration på det sociale område og lov  

 om individuel boligstøtte (Frit valg af leverandør af personlig  

 og praktisk hjælp m.v.).
 Loven træder i kraft den 1. juli 2002.  

 Bestemmelserne om frit leverandørvalg (§§ 75 c-75 e) træder  

 dog først i kraft den 1. januar 2003.
 Lovforslaget, som vedtaget ved 3. behandlingen d. 29. maj  

 2002, vedlægges.
 Lovforslaget med bemærkninger, herunder  

 ændringsforslag,  kan bl.a. ses på:
 1.	Socialministeriets hjemmeside www.sm.dk
- se under lovgivning.
 2.	Folketingets hjemmeside www.folketinget.dk
- se under dokumenter - Lovforslag fordelt på  

 ministerområde - Socialministeriet vedtagne lovforslag.
 Ændringerne vedrører:
1.	Ny struktur på servicelovens bestemmelser om tilbud  

 primært målrettet ældre 2.	Frit valg af leverandør af personlig og praktisk  

 hjælp 3.	Frit valg af ældre- og plejebolig, samt ret til fælles  

 bolig med ægtefælle, samlever m.v., herunder refusion af  

 boligstøtte 4.	Præcisering af retskravet på personlig og praktisk  

 hjælp 5.	Fleksibel hjemmehjælp 6.	Præcisering af Økonomi- og Erhvervsministeriets regler  

 om statstilskud til hjemmeservice.
 Ad. 1. Ny struktur på servicelovens bestemmelser  

 om tilbud primært målrettet ældre.
Lovændringen medfører en ny opbygning af  

 kapitel 14 i serviceloven, så bestemmelserne om tilbud målrettet  

 ældre nu samles i en opsætning, hvor de forskellige elementer i  

 ældreplejen præsenteres i sammenhæng: Kommunalbestyrelsens  

 ansvar for at tilbyde ydelser è  

  kommunalbestyrelsens fastlæggelse af politiske  

 målsætninger for indsatsen samt operationaliseringen af disse  

 målsætninger i kvalitetsstandarderne for ældreområdet  

è  

  de kommunale myndigheders deraf afledte, konkrete afgørelser om  

 hjælpens art og omfang è  

  tilrettelæggelsen og udførelsen af hjælpen herunder de  

 kommunale myndigheders kontrakter med leverandørerneè  

  opfølgning, tilsyn og klageadgang.
Endvidere samles bestemmelserne om  

 særskilte træningstilbud nu i én bestemmelse, § 73  

 a.
 Hensigten med den nye struktur i det regelsæt, der  

 sætter rammerne for den kommunale indsats på  

 ældreområdet, er at gøre det mere synligt for alle -  

 borgerne, de kommunale myndighedsansvarlige og  

 leverandørerne/medarbejderne i ældresektoren   at der er og skal  

 være en direkte sammenhæng mellem de overordnede  

 ældrepolitiske målsætninger og beslutninger, der vedtages  

 af kommunalbestyrelsen, de afgørelser, der træffes af de  

 myndighedsansvarlige i den kommunale administration, og den hjælp,  

 leverandørerne yder til den enkelte bruger/borger.
 Ad. 2. Frit valg af leverandør af  personlig og  

 praktisk hjælp.
 Med indførelsen af §§ 75 c og 75 e i  

 serviceloven pålægges de kommunale myndigheder i alle landets  

 kommuner en forpligtelse til at give adgang for kvalificerede private  

 leverandører af personlig og praktisk hjælp, og dermed skabe  

 grundlag for, at hjemmehjælpsmodtagerne kan få valgfrihed mellem  

 forskellige leverandører.
Det er en forudsætning for valgfriheden at der klart  

 kan skelnes mellem den kommunale myndighedsopgave og den kommunale  

 leverandøropgave, så de reelle udgifter til  

 leverandørvirksomheden kan gøres op, og der kan skabes lige  

 konkurrencevilkår for private og kommunale leverandører.
Det er  

 ligeledes en forudsætning, at de kommunale myndigheder fastsætter  

 og offentliggør de kvalitetskrav, der stilles til leverandører  

 af personlig og praktisk hjælp i kommunen.
Der skal som minimum  

 opgøres selvstændige kvalitetskrav for den personlige pleje, for  

 madordningen og for den øvrige praktiske hjælp (rengøring  

 m.v.).
Det er den enkelte kommunalbestyrelses ansvar at sikre, at  

 disse forudsætninger er opfyldt.
Herefter kan kommunalbestyrelsen  

 vælge mellem to veje til at skabe den ønskede valgfrihed.
Efter hovedreglen i § 75 c skal de kommunale  

 myndigheder offentliggøre såvel pris- som kvalitetskrav til  

 leverandørerne.
De kommunale myndigheder skal herefter indgå  

 kontrakt med alle leverandører, der opfylder disse krav, og som  

 ønsker adgang til at tilbyde deres ydelser til  

 hjemmehjælpsmodtagerne i kommunen.
Kvalitetskravene skal være ens  

 for alle leverandører   kommunale såvel som private   og skal  

  bl.a. indeholde lovgivningsmæssige og kommunalpolitiske krav til  

 ældreplejen, eksempelvis beslutninger om serviceniveau, værdier i  

 ældreplejen, leverancesikkerhed, arbejdsmiljø, uddannelse  

 m.m.
De kommunale myndigheder skal, i samarbejde med de  

 godkendte leverandører, udarbejde informationsmateriale om  

 leverandørerne.
Informationsmaterialet, der løbende skal  

 opdateres, hvis der sker ændringer i leverandørkredsen, skal  

 udleveres til modtagerne af personlig og praktisk hjælp, og skal danne  

 grundlag for deres valg af leverandør.
Beboere i plejehjem og lignende boligenheder er ikke  

 omfattet af det frie leverandørvalg.
Der vil således også  

 efter lovens ikrafttrædelse kun skulle være én  

 leverandør i hver plejeboligenhed.
Da levering af ydelser i plejehjem  

 og lignende boligenheder er omfattet af Indenrigs- og Sundhedsministeriets  

 regler om udfordringsret, vil de kommunale myndigheder dog også skulle  

 fastsætte og offentliggøre de kvalitetskrav, der stilles til  

 leveringen af serviceydelser til beboere i disse boligenheder.
§ 75 e bemyndiger socialministeren til at  

 fastsætte regler for, hvornår kommunalbestyrelsen kan undtages  

 fra forpligtelsen i § 75 c.
Bestemmelsen vil i overensstemmelse med  

 bemærkningerne til ændringsforslaget blive anvendt til at  

 fastsætte regler, hvorefter kommunalbestyrelsen kan vælge at  

 begrænse antallet af leverandører, ved i stedet at skabe  

 valgfrihed gennem en udbudsforretning.
Den kommunale leverandør vil i  

 givet fald skulle byde ind på opgaverne på samme vilkår som  

 eventuelle private leverandører.
De kommunale myndigheder vil efter  

 udbuddet skulle vælge de økonomisk mest fordelagtige  

 leverandører til at varetage opgaverne.
De kommunale myndigheder skal  

 herefter indgå kontrakt med de valgte leverandører.
Kontrakterne  

 kan højst løbe over en periode på to år, hvorefter  

 opgaverne enten skal bringes i udbud igen, eller der skal lukkes op for  

 kvalificerede leverandører i overensstemmelse med hovedreglen i  

 § 75 c.
De kommunale myndigheder vælger selv, om de  

 ønsker at bringe løsningen af alle typer af opgaver (personlig  

 pleje, madordning og anden praktisk hjælp) i udbud, eller om  

 eksempelvis kun den praktiske hjælp skal bringes i udbud.
De kommunale  

 myndigheder kan ligeledes vælge om løsningen af opgaverne skal  

 bringes i udbud i hele kommunen, eller kun i et eller flere distrikter.  

 Hovedreglen i servicelovens § 75 c om, at de kommunale myndigheder har  

 pligt til at indgå kontrakt med alle kvalificerede leverandører,  

 vil gælde for den eller de ydelsestyper henholdsvis geografiske  

 områder, der ikke omfattes af udbuddet.
Hvis de kommunale myndigheder ønsker at bringe den  

 personlige pleje i udbud, skal også levering af ydelserne i plejehjem  

 og lignende boligenheder med i udbuddet.
De leverandører, der  

 ønsker at byde på den personlige pleje, skal således alle  

 have samme mulighed for at byde på levering af alle ydelser, personlig  

 og praktisk hjælp, i én eller flere af plejeboligenhederne i  

 kommunen.
Der vil fortsat kun skulle være en leverandør i hver  

 plejeboligenhed, men det skal være de almindelige konkurrenceregler der  

 afgør, hvilken af de interesserede leverandører, der får  

 kontraktsmæssig ret til at levere ydelserne.
 En leverandør, der ønsker at byde ind  

 på levering af ydelserne i en  plejeboligenhed, vil være  

 forpligtet til også at byde på levering af personlig pleje til  

 hjemmehjælpsmodtagere i eget hjem i kommunen/distriktet.  

 Leverandørerne vil dog også kunne vælge alene at byde  

 på levering af personlig pleje til hjemmehjælpsmodtagere i eget  

 hjem.
Efter en udbudsforretning vil der skulle være to til  

 fem leverandører af personlig pleje, to til fem leverandører af  

 praktisk hjælp og minimum fem leverandører indenfor  

 madordningen.
Hvis dette mål ikke kan nås gennem  

 udbudsforretningen, skal de kommunale myndigheder i stedet lade hovedreglen  

 gælde, så de kvalificerede leverandører i stedet får  

 adgang til at tilbyde deres ydelser til hjemmehjælpsmodtagerne i  

 kommunen efter servicelovens § 75 c.
Som nævnt vil ovenstående blive indarbejdet i  

 en bekendtgørelse, der udstedes af socialministeren inden  

 bestemmelsernes ikrafttrædelse.
Bekendtgørelsen vil desuden  

 indeholde de nærmere retningslinier for udfærdigelse af  

 kvalitets- og priskrav, udfærdigelse og opdatering af  

 informationsmateriale, retningslinier for indgåelse af aftaler med  

 leverandører og hjemmehjælpsmodtagere m.v.  

 Bekendtgørelsen vil endvidere indeholde nærmere regler for  

 udbud, herunder krav til udvælgelse af leverandører, betingelser  

 for opdeling af udbuddet i distrikter og ydelser, samt bestemmelser om  

 dispensationsmuligheder, klageadgang m.v.
Socialministeriet vil i juni 2002 sende et udkast til en  

 vejledende metode til fastsættelse af en pris- og kvalitetskrav til  

 leverandører  i høring hos alle landets kommuner.  

 Høringen skal for det første tjene til at give landets kommuner  

 en tidlig inspiration til mulige principper for beregning af priserne  

 på de kommunale leverandørydelser inden for områderne  

 personlig- og praktisk hjælp.
For det andet vil de kommunale  

 tilbagemeldinger indgå i arbejdet med at fastlægge de  

 nærmere regler for opgørelse af kommunernes kvalitets- og  

 priskrav til de offentlige og private leverandører.
Med lovændringen udvides  

  hjemmehjælpsmodtagernes valgmuligheder i den allerede eksisterende ret  

 til selv at udpege en person til at udføre hjælpen.
Fra. 1. juli  

 2002 , gælder ordningen både personlig pleje og praktisk  

 hjælp.
Ansvaret for at godkende og indgå aftale med den udpegede  

 person påhviler fortsat de kommunale myndigheder.
Ad. 3. Frit valg af ældre- og plejebolig, samt ret  

 til fælles bolig med ægtefælle, samlever m.v., herunder  

 refusion af boligstøtte Det frie boligvalg for ældre og personer med  

 handicap omfatter alle relevante botilbud, både  

 ældre-/plejeboliger, der reguleres efter almenboligloven, og plejehjem  

 og beskyttede boliger, der reguleres efter § 140 i serviceloven.  

 Socialministeren vil administrativt fastsætte regler for frit valg af  

 plejehjem og beskyttede boliger, der svarer til reglerne i økonomi- og  

 erhvervsministerens vedtagne lovforslag, L 119.
 Med lovændringerne indføres en ret for  

 primært ældre og personer med handicap til frit valg af  

 ældre-/plejebolig, beskyttet bolig og plejehjemsplads inden for og  

 på tværs af kommunegrænserne.  Det er forsat en betingelse  

 for at kunne få et botilbud i en anden kommune, at den  

 pågældende af såvel fraflytnings- som tilflytningskommunen  

 vurderes at have behov for det botilbud, der søges om.
Lovændringen medfører at ægtepar og  

 samlevende får ret til at blive boende sammen, når den ene  

 ægtefælle eller samlever bliver visiteret til en  

 ældre-/plejebolig eller plejehjemsplads.
Hvis et ægtepar eller et  

 samlevende par ønsker at blive boende sammen, skal de kommunale  

 myndigheder derfor tilbyde den visiterede part en bolig egnet til to  

 personer.
Den efterlevende ægtefælle eller samlever får  

 ligeledes ret til at blive boende, så længe den  

 pågældende måtte ønske det.
Da det friere boligvalg visse steder vil kunne give  

 anledning til forøget efterspørgsel efter ældreboliger  

 m.v., skal der i kommunerne etableres et ventelistesystem.
Tildeling af bolig  

 skal herefter ske efter behov.
Hvis der i øvrigt ikke skønnes  

 at være væsentlige forskelle i de ventendes behov, vil tildeling  

 af bolig ske efter anciennitet på ventelisten.
I det omfang tilstrømningen af borgere fra andre  

 kommuner er en afgørende hindring for, at kommunen kan opfylde  

 sin forpligtelse til at sikre botilbud til egne borgere, gives der adgang for  

 kommunalbestyrelsen til at beslutte, at borgere fra andre kommuner skal  

 afslås optagelse på venteliste.
Hvis ønsket om flytning  

 over kommunegrænsen  er begrundet i hensyn til pårørende  

 eller religiøse forhold m.v., kan kommunen dog ikke afvise at optage  

 personen på venteliste.
Det skal i denne forbindelse understreges, at  

 en kommune ikke vil kunne afslå at optage ægtefælle eller  

 samlever på ventelisten, hvis pågældendes  

 ægtefælle eller samlever er optaget på denne venteliste, og  

 parret ønsker fortsat at bo sammen.
For at sikre gennemsigtighed i forbindelse med frit valg  

 af ældre-/plejebolig m.v., skal kommunerne udarbejde  

 informationsmateriale.
Informationsmaterialet skal være  

 tilgængeligt for borgere i og uden for kommunen.
 Økonomi- og erhvervsministeren og socialministeren  

 vil administrativt fastsætte nærmere retningslinier for  

 kommunernes adgang til i særlige tilfælde at afslå borgere  

 fra andre kommuner optagelse på venteliste, kommunernes etablering af  

 ventelistesystem samt udarbejdelse af informationsmateriale.
 Ad 4. Præcisering af retskravet på personlig  

 og praktisk hjælp.
 Med indførelsen af den nye § 75 b i  

 serviceloven indskærpes de kommunale myndigheders ansvar for og pligt  

 til at sikre, at de afgørelser, der er truffet om personlig og  

 praktisk hjælp, også efterleves i praksis, og at  

 hjemmehjælpsmodtagerne dermed får den hjælp, de har krav  

 på.
De ydelser, der er truffet afgørelse om, skal som  

 udgangspunkt altid leveres i overensstemmelse med de aftaler, der på  

 baggrund af afgørelsen er indgået mellem myndigheden og  

 leverandøren og mellem leverandøren og  

 hjemmehjælpsmodtageren.
De kommunale myndigheder pålægges  

 derfor en konkret forpligtelse til at sikre, at afgørelsen under alle  

 omstændigheder effektueres.
I praksis betyder de nye regler, at de  

 kommunale myndigheder skal skabe et beredskab, der kan sikre, at borgeren ad  

 anden vej, og indenfor rimelig tid, får den hjælp, han eller hun  

 har krav på, hvis de oprindelige aftaler om levering af hjælpen  

  rent undtagelsesvist ikke kan overholdes.
Forpligtelsen indskærpes ad  

 tre veje.
For det første ved at de kommunale myndigheder  

 pålægges en pligt til i forbindelse med afgørelsen om  

 hjælpen at tage stilling til med hvilken frist, der skal ydes  

 erstatningshjælp, hvis den oprindelige aftale om levering af  

 hjælpen ikke kan overholdes.
For det andet ved at de kommunale  

 myndigheder  forpligtes til at oplyse, hvilken myndighedsperson  

 hjemmehjælpsmodtageren kan kontakte, hvis der opstår problemer  

 med leveringen af hjælpen.
Og endeligt for det tredje ved at de  

 kommunale myndigheder forpligtes til at lade spørgsmål om  

 leverancesikkerhed og erstatningshjælp indgå i de kontrakter, der  

 indgås med leverandørerne af hjælpen, og i de konkrete  

 aftaler, der træffes om levering af hjælpen i forhold til den  

 enkelte hjemmehjælpsmodtager.
 Formålet med lovændringen er at øge  

 hjemmehjælpsmodtagernes retssikkerhed, og skabe en øget  

 sikkerhed for, at alle hjemmehjælpsmodtagere får den hjælp,  

 der er truffet afgørelse om, og som de derfor har krav på at  

 modtage.
Ad 5. Fleksibel hjemmehjælp Med indførelsen af den nye § 75 e i  

 serviceloven udvides den eksisterende mulighed for fleksibilitet i  

 hjemmehjælpen.
I de gældende regler er det alene modtagere af  

 praktisk hjælp, der har adgang til at bytte eller erstatte de tildelte  

 ydelser med andre ydelser.
Bytteretten er endvidere begrænset til at  

 gælde »i særlige  

 tilfælde«.
Fleksibiliteten  

 udvides nu således, at der bliver en generel ret for modtageren af  

 hjælpen til at bytte til andre ydelser, ligesom retten udvides til  

 også at omfatte den personlige pleje.
Hvis modtageren af hjælp  

 ønsker at bytte mellem personlig og praktisk hjælp  

 forudsætter det dog, at der er tildelt begge ydelsesformer.
En borger,  

 der alene modtager praktisk hjælp, kan således ikke bytte til  

 ydelser indenfor personlig pleje.
Bytteretten skal holdes indenfor den forventede tidsramme,  

 som den kommunale myndighed har afsat til at udføre de behovsbestemte  

 ydelser, der er truffet afgørelse om.
Samtidig ændres der ikke  

 på kommunalbestyrelsens ansvar for at sikre, at der ydes den  

 hjælp, der er nødvendig ud fra den enkelte modtagers behov.  

 Derfor forudsættes det, at det fortsat er den enkelte  

 hjemmehjælper, der i den konkrete situation fagligt vurderer, hvorvidt  

 det er forsvarligt at fravælge de tildelte ydelser til fordel for andre  

 ydelser.
Er der tvivl om denne vurdering, skal hjemmehjælperen tage  

 udgangspunkt i den konkrete afgørelse og yde hjælp i  

 overensstemmelse med dennes ordlyd.
Da afgørelsen og dermed ydelserne skal afspejle det  

 konkrete behov for hjælp, den enkelte har, vil der være en  

 formodning for, at borgeren oftest vil ønske at modtage de tildelte  

 ydelser.
Såfremt borgeren vedvarende fravælger visiterede  

 ydelser, skal myndigheden derfor vurdere, om der er sammenhæng mellem  

 behovet og afgørelsen, og om der er grundlag for at ændre  

 afgørelsen.
Ad 6. Præcisering af Økonom- og  

 Erhvervsministeriets regler om statstilskud til hjemmeservice I lov om hjemmeservice er § 8, stk. 4 ophævet.  

 Denne ændring har økonomi- og erhvervsministeren ønsket  

 foretaget for at præcisere og tydeliggøre, at staten alene yder  

 tilskud til  forbrugeres køb af hjemmeservice, som det  

 fremgår af lovens § 2, stk. 1. Det er ikke lovligt for kommunerne  

 at bruge hjemmeserviceordningen som led i kommunernes forpligtelse overfor  

 borgerne i henhold til den sociale lovgivning.
Eventuelle  

 spørgsmål kan rettes til Økonomi- og  

 Erhvervsministeriet.
Socialministeriet, den 29. maj 2002 Leif Sondrup Bilag 1 Vedtaget af Folketinget ved 3. behandling den  

 29. maj 2002 Forslag til Lov om ændring af lov om social  

 service, lov om retssikkerhed og administration på det sociale  

 område, lov om hjemmeservice og lov om individuel  

 boligstøtte (Frit valg af leverandør af personlig og praktisk  

 hjælp m.v.) § 1 I lov om social service, jf. lovbekendtgørelse nr. 844 af 24.  

 september 2001, som ændret ved lov nr. 273 af 8. maj 2002, foretages  

 følgende ændringer:
 1. § 71 affattes således:
» 1)	personlig hjælp og pleje og 2)	hjælp eller støtte til nødvendige praktiske  

 opgaver i hjemmet.
 Stk. 2. Tilbuddene efter stk. 1 gives til personer, som  

 på grund af midlertidigt eller varigt nedsat fysisk eller psykisk  

 funktionsevne eller særlige sociale problemer ikke selv kan  

 udføre disse opgaver.
Stk. 3. Tilbuddene efter stk. 1 kan ikke gives som  

 generelle tilbud efter § 65.« 2. § 73 a affattes således:
» Stk. 2. Kommunen sørger for tilbud om hjælp  

 til at vedligeholde fysiske eller psykiske færdigheder til personer,  

 som på grund af nedsat fysisk eller psykisk funktionsevne eller  

 særlige sociale problemer har behov herfor.« 3. Efter § 74 indsættes:
» § 74 a.
Socialministeren fastsætter regler om  

 kvalitetsstandarder, hvori kommunalbestyrelsen bl.a. skal redegøre  

 nærmere for de beslutninger, der er truffet om indhold, omfang og  

 udførelse af hjælp efter §§ 71 og 73 a samt om  

 opfølgningen på disse beslutninger.« 4. § 75 ophæves, og i stedet indsættes:
» § 75. Kommunen træffer afgørelse om tildeling af  

 personlig hjælp og pleje m.v. efter dette kapitel.
Kommunen behandler  

 anmodninger om hjælp efter § 71 ved en konkret, individuel  

 vurdering af behovet for hjælp til de opgaver, som modtageren ikke selv  

 kan udføre.
Ved vurderingen af behovet for hjælp skal kommunen  

 tage stilling til alle anmodninger om hjælp fra ansøgeren.
Stk. 2. Tilbuddene om hjælp efter § 71 skal  

 bidrage dels til at vedligeholde fysiske eller psykiske færdigheder,  

 dels til at afhjælpe væsentlige følger af nedsat fysisk  

 eller psykisk funktionsevne eller særlige sociale problemer.
Tilbuddene  

 skal løbende tilpasses modtagerens behov.
Stk. 3. Tilbud efter § 73 a gives efter en konkret,  

 individuel vurdering af træningsbehovet.
Genoptræningstilbud  

 efter § 73 a, stk. 1, gives med henblik på så vidt muligt at  

 bringe personen op på det funktionsniveau, som den  

 pågældende havde inden sygdommen.
Tilbud efter § 73 a, stk.  

 2, gives til personer, som har brug for en individuel træningsindsats  

 med henblik på at kunne vedligeholde fysiske eller psykiske  

 færdigheder.
§ 75 a.
Afgørelsen skal meddeles ansøgeren  

 skriftligt og skal være ledsaget af en skriftlig begrundelse.
Af  

 afgørelsen skal det fremgå, hvilke af ansøgerens  

 anmodninger om hjælp kommunen har kunnet eller ikke har kunnet  

 imødekomme, jf. § 75, stk. 1, samt hvilke krav der stilles til  

 leverancesikkerheden i forbindelse med effektueringen af afgørelsen,  

 jf. § 75 b, stk. 1.
Stk. 2. Til brug for afgørelsen efter stk. 1  

 udarbejder kommunen et skema.
Skemaet skal som minimum indeholde oplysninger  

 om, hvilke opgaver hjælpen omfatter, formålet med hjælpen,  

 og for hvilken periode hjælpen gives.
Skemaet udfyldes i samarbejde med  

 ansøgeren og udleveres til ansøgeren som supplement til  

 afgørelsen.
Stk. 3. For beboere i plejehjem m.v., jf. § 140,  

 lejere i plejeboligbebyggelser, der er omfattet af lov om almene boliger samt  

 støttede private andelsboliger m.v. eller lov om boliger for  

 ældre og personer med handicap, og lejere i tilsvarende boligenheder  

 skal skemaet efter stk. 2 endvidere indeholde oplysninger om den samlede plan  

 for pleje- og omsorgsindsatsen for ansøgeren. 1. pkt. omfatter alene  

 de beboere og lejere i de nævnte boligformer, der modtager kommunale  

 serviceydelser.
Skemaet udfyldes i samarbejde med ansøgeren,  

 nærmeste pårørende eller anden nærtstående og  

 eventuelt ansøgerens egen praktiserende læge.
Skemaet udleveres  

 til ansøgeren i forbindelse med afgørelsen.
§ 75 b.
Hjælp efter §§ 71 og 73 a skal leveres i  

 overensstemmelse med den afgørelse, kommunen har truffet efter  

 §§ 75 og 75 a.
Kommunalbestyrelsen skal sørge for, at den  

 tildelte hjælp efter § 71 leveres inden for en rimelig frist, hvis  

 leverandøren ikke kan overholde de aftaler, der i forbindelse med  

 afgørelsen efter § 75, stk. 1, er indgået om levering af  

 hjælpen.
 Stk. 2. Kommunen skal i forbindelse med afgørelsen  

 om hjælp efter § 71 oplyse modtageren af hjælpen om, hvilken  

 person der på myndighedens vegne kan kontaktes, hvis den tildelte  

 hjælp ikke leveres i overensstemmelse med afgørelsen.
Tilrettelæggelse og levering af hjælpen § 75 c.
Kommunalbestyrelsen skal fastsætte og  

 offentliggøre de kvalitets- og prismæssige krav, der stilles til  

 leverandører af personlig og praktisk hjælp efter § 71, jf.  

 § 74 a, herunder hvilket beredskab der, jf. § 75 b, stk. 1,  

 kræves af leverandørerne for at sikre, at de afgørelser,  

 der er truffet efter § 71, kan effektueres.
 Stk. 2. Kommunalbestyrelsen har pligt til at godkende og  

 indgå kontrakt med enhver leverandør, der opfylder kravene i  

 stk. 1, jf. dog stk. 7.
 Stk. 3. En privat leverandør, der har indgået  

 kontrakt med en eller flere kommuner, jf. stk. 1 og 2, anses som udgangspunkt  

 for generelt kvalificeret til at udføre opgaver efter § 71.  

 Kommunalbestyrelsen kan dog afvise at indgå kontrakt med  

 leverandøren, hvis dennes kvalifikationer ikke opfylder den  

 pågældende kommunalbestyrelses kvalitetskrav m.v., jf. stk. 1.  

 Kommunalbestyrelsen skal skriftligt informere leverandørerne om  

 baggrunden for, at der ikke kan indgås kontrakt.
Stk. 4. En person, der er berettiget til hjælp  

 eller støtte efter § 71, jf. § 75, stk. 1, skal vælge,  

 hvilken af de efter stk. 2 godkendte leverandører der skal  

 udføre hjælpen.
Til brug herfor skal kommunalbestyrelsen i  

 samarbejde med de godkendte leverandører udarbejde  

 informationsmateriale om leverandørerne.
Det udarbejdede  

 informationsmateriale skal i forbindelse med afgørelsen, jf.  

 § 75, stk. 1, udleveres til de personer, der er tilkendt hjælp  

 efter § 71. Når informationsmaterialet i forbindelse med  

 indgåelse eller opsigelse af kontrakter med leverandører, jf.  

 stk. 2, udarbejdes eller revideres, skal personer, der modtager hjælp  

 efter § 71, have det nye informationsmateriale udleveret.
 Stk. 5. Kommunalbestyrelsen skal indgå skriftlig  

 aftale med den valgte leverandør om udførelsen af den  

 hjælp, der er truffet afgørelse om efter § 75, stk. 1, om  

 leverancesikkerhed efter § 75 b, stk. 1, samt om betaling m.v.
Stk. 6. En person, som er berettiget til hjælp  

 eller støtte efter § 71, kan vælge selv at udpege en person  

 til at udføre opgaverne.
Den udpegede person skal godkendes af  

 kommunen, som herefter skal indgå kontrakt med den  

 pågældende om omfang og indhold af opgaverne, leverancesikkerhed,  

 jf. § 75 b, stk. 1, samt om betaling m.v.
 Stk. 7. Socialministeren fastsætter regler for  

 opgørelse, offentliggørelse m.v. af de kommunale kvalitets- og  

 priskrav efter stk. 1, samt regler for, hvornår kommunalbestyrelsen kan  

 undtages fra pligten til at indgå kontrakt, jf. stk. 2.
§ 75 d.
Bestemmelserne i § 75 c omfatter ikke beboere i  

 plejehjem m.v., jf. § 140, lejere i plejeboligbebyggelser, der er  

 omfattet af lov om almene boliger samt støttede private andelsboliger  

 m.v. eller lov om boliger for ældre og personer med handicap, og lejere  

 i tilsvarende boligenheder.
Stk. 2. Kommunalbestyrelsen skal fastsætte og  

 offentliggøre de kvalitetskrav, der stilles til leverandører af  

 kommunale serviceydelser til de i stk. 1 nævnte persongrupper, jf.  

 § 74 a.
Hvis kommunalbestyrelsen har ansvaret for andre dele af driften  

 af de i stk. 1 nævnte boliger, skal kommunalbestyrelsen endvidere  

 fastsætte og offentliggøre de kvalitetskrav, der stilles i  

 forbindelse med varetagelsen af disse opgaver.
 Stk. 3. Socialministeren fastsætter regler for  

 opgørelse, offentliggørelse m.v. af de kommunale kvalitetskrav  

 efter stk. 2.
§ 75 e.
Den kommunale myndighed kan fravige bestemmelserne i  

 § 75 c, stk. 1-5, jf. stk. 7, og § 75 d, hvis kommunalbestyrelsen  

 på anden måde, under hensyntagen til de konkurrenceretlige  

 regler, sikrer valgfrihed mellem forskellige leverandører af  

 hjælp efter § 71. Socialministeren fastsætter nærmere  

 regler herom.
§ 75 f.
Personer, der modtager hjælp efter § 71,  

 kan vælge en helt eller delvis anden hjælp end den, der er  

 truffet afgørelse om, jf. §§ 75 og 75 a.
En tilkendt ydelse, der  

 fravælges efter 1. pkt., kan ikke efterfølgende kræves  

 leveret efter § 75 b, stk. 1.
Klage, opfølgning og tilsyn § 75 g.
En klage over en afgørelse om hjælp efter  

 §§ 71 og 72 kan først indbringes for det sociale nævn,  

 når 1)	klagen har været behandlet af klagerådet, jf. § 34,  

 stk. 1, nr. 1, i lov om retssikkerhed og administration på det sociale  

 område, og 2)	kommunalbestyrelsen har taget stilling til klagerådets  

 indstilling.
§ 75 h.
Ud over pligten til løbende at følge op  

 på enkeltsager, jf. § 113, har kommunalbestyrelsen pligt til at  

 føre tilsyn med, at de kommunale opgaver efter §§ 71 og 73 a  

 løses i overensstemmelse med de afgørelser, kommunen har  

 truffet efter disse bestemmelser og i henhold til kommunalbestyrelsens  

 vedtagne kvalitetsstandarder, jf. § 74 a.
Stk. 2. Som led i tilsynsforpligtelsen efter stk. 1 skal  

 kommunalbestyrelsen hvert år foretage mindst ét anmeldt og  

 ét uanmeldt tilsynsbesøg i plejehjem m.v., jf. § 140, i  

 plejeboligbebyggelser, der er omfattet af lov om almene boliger samt  

 støttede private andelsboliger m.v. eller lov om boliger for  

 ældre og personer med handicap, og i andre tilsvarende boligenheder i  

 kommunen.
Tilsynet omfatter indsatsen over for de beboere og lejere, der  

 modtager kommunale serviceydelser.
Tilsynet skal ligesom de øvrige  

 kommunale myndighedsopgaver på området udføres af  

 personer, der alene varetager kommunale myndighedsopgaver.
Tilsynet må  

 ikke varetages af leverandører eller personer, der udfører  

 opgaver på området.
Stk. 3. Efter hvert tilsynsbesøg udarbejder  

 kommunalbestyrelsen en tilsynsrapport til brug for opfølgningen  

 på tilsynsbesøget.
Tilsynsrapporterne offentliggøres og  

 sendes til høring i bruger- og pårørenderådet, jf.  

 § 112 a, samt i det kommunale ældreråd, jf. § 30 i lov  

 om retssikkerhed og administration på det sociale område.
Den  

 enkelte bruger eller pårørende skal endvidere have tilbud om  

 løbende at få tilsendt tilsynsrapporterne.
Kommunalbestyrelsen  

 har pligt til på anmodning fra bruger- og  

 pårørenderådet eller det kommunale ældreråd at  

 tilbyde det pågældende råd en mundtlig præsentation  

 og drøftelse af tilsynsrapporterne.
Stk. 4. Mindst én gang årligt udarbejder og  

 offentliggør kommunalbestyrelsen en samlet redegørelse om  

 tilsynet efter stk. 2 og 3 samt om det sundhedsfaglige tilsyn efter § 6  

 a i lov om embedslægeinstitutioner m.v.
Redegørelsen skal  

 endvidere indeholde en opgørelse over, hvad der i forbindelse med  

 tilsynet er blevet afdækket om sammenhængen mellem de ydelser,  

 der er truffet afgørelse om, og de faktisk leverede ydelser.  

 Redegørelsen offentliggøres og sendes til høring i  

 bruger- og pårørenderådet, jf. § 112 a, samt i det  

 kommunale ældreråd.
Kommunalbestyrelsen drøfter herefter  

 redegørelsen på et møde med henblik på  

 opfølgning af tilsynet.« 5. § 81, stk. 1, affattes således:
»Amtskommunen yder hjælp efter §§ 71-73 a, 74,  

 75, 78, 79 og 86 til personer, der har ophold i amtskommunale boformer efter  

 §§ 92-94 eller boliger efter § 115, stk. 4, jf. § 105, stk. 2,  

 i lov om almene boliger samt støttede private andelsboliger m.v.,  

 såfremt boligen er oprettet af eller efter aftale med  

 amtskommunen.« 6. § 92, stk. 3, affattes således:
» 7. I § 92 indsættes efter stk. 3 som nyt  

 stykke:
» Stk. 4 bliver herefter stk. 5.
 8. § 110 ophæves, og før § 110 a  

 indsættes følgende overskrift:
» 9. § 113 a ophæves.
 10. Efter § 128 indsættes:
» 11. § 149 affattes således:
» 12. Efter § 149 indsættes som ny paragraf:
»§ 150. Forslag til revision  

 af §§ 71, 73 a, 75-75 f og 75 h fremsættes for Folketinget i  

 første halvdel af folketingsåret 2004-05.« § 2 I lov om retssikkerhed og administration på det sociale  

 område, jf. lovbekendtgørelse nr. 267 af 12. april 2000, som  

 ændret senest ved § 52 i lov nr. 145 af 25. marts 2002, foretages  

 følgende ændring:
 1. § 9 a, stk. 2, affattes således:
 »Stk. 2. Opholdskommunen har ret til refusion efter stk. 1, jf.  

 § 128 a i lov om social service, når en person er flyttet til et  

 tilsvarende tilbud i en anden kommune eller amtskommune efter følgende  

 bestemmelser:
1)	§ 92, stk. 3, i lov om social service, 3)	§ 140 i lov om social service.« § 3 I lov om individuel boligstøtte, jf. lovbekendtgørelse nr.  

 62 af 31. januar 2001, som ændret ved § 5 i lov nr. 285 af 25.  

 april 2001 og lov nr. 147 af 25. marts 2002, foretages følgende  

 ændringer:
 1. § 76, stk. 1, affattes således:
» 2. § 76, stk. 2, affattes således:
» § 4 I lov om hjemmeservice, jf. lovbekendtgørelse nr. 158 af 1. marts  

 2000, som ændret ved lov nr. 120 af 18. marts 2002, foretages  

 følgende ændring:
 1. § 8, stk. 4, ophæves.
§ 5 Stk. 1. Loven træder i kraft den 1. juli 2002.  

 §§ 75 c-75 e i lov om social service, jf. denne lovs § 1, nr. 4,  

 træder dog først i kraft den 1. januar 2003. Kommunalbestyrelsen  

 i den enkelte kommune kan beslutte, at bestemmelserne nævnt i 2. pkt.  

 skal have virkning fra et tidligere tidspunkt end den 1. januar 2003.
 Stk. 2. En kommunalbestyrelse, der senest dagen efter  

 denne lovs bekendtgørelse i Lovtidende har indgået kontrakt med  

 en privat leverandør om hel eller delvis levering af personlig og  

 praktisk hjælp efter § 71 i lov om social service, kan, for  

 så vidt angår de ydelser, der er omfattet af kontrakten, fravige  

 bestemmelserne i § 75 c, stk. 1-5, jf. stk. 7, i lov om social service,  

 jf. denne lovs § 1, nr. 4, indtil kontraktperiodens udløb, dog  

 senest indtil den 1. juli 2004.
