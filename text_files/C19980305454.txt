 Efter at der i Arbejdsformidlingen har vist sig problemer med behandlingen  

 af ansøgninger om orlov til den særligt tilrettelagte pædagoguddannelse og  

 dette har resulteret i en uensartet praksis i AF-regionerne, skal styrelsen  

 efter forhandling med Pædagogiske Medhjælperes Fælles Arbejdsløshedskasse og  

 Direktoratet for Arbejdsløshedsforsikringen meddele følgende:
 Der har i efteråret 1997 været forelagt styrelsen en række sager fra bl.a.  

 Pædagogiske Medhjælperes Fælles Arbejdsløshedskasse om mulighederne for at få  

 orlov til uddannelse under den særligt tilrettelagte pædagoguddannelse.
 Uddannelsen, der er 3-årig henvender sig primært til beskæftigede  

 pædagogmedhjælpere med flere års erhvervserfaring.
Uddannelsen er etableret under lov om åben udddannelse og skal derfor  

 udbydes som deltidsundervisning, men med mulighd for op til 52 ugers  

 heltidsundervisning.
Uddannelsen giver ikke adgang til SU.
 Det er oplyst, at uddannelsens 1. år består af heltidsundervisning - enten  

 i een sammenhængende periode på 40 - 43 uger eller som 2 længerevarende  

 forløb på typisk 18 og 22 uger, hvor der er ca. 9 uger mellem de 2 forløb.
I uddannelsens 2. og 3. år er der en 10 - 15 timers ugentlig undervisning,  

 der er fordelt i såvel dagtimer, aftentimer og i weekends.
Endvidere er der  

 ca. 9 - 12 ugers heltidsundervisning indlagt i forbindelse med opgaver og  

 eksamen.
 Indtil 1. januar 1996 kunne ledige følge undervisningen med bevarelse af  

 dagpengeretten.
Orlov til uddannelsens 1. år, hvor uddannelsen er påbegyndt efter 1.  

 januar 1996 Når uddannelsens 1. år består af et sammenhængende forløb på 40 - 43 uger,  

 gives orlov til hele forløbet i det 1. år.
Består 1. år af 2 forløb på henholdsvis ca. 18 og 22 uger og med ca. 9  

 uger imellem (skoleferie m.v.), gives orloven samlet for perioden fra  

 uddannelsens påbegyndelse og indtil sidste dag i 2. forløb.
Orloven gives  

 altså for hele uddannelsesperioden i 1. år, inklusive den mellemliggende  

 periode på ca. 9 uger.
Som uddannelsesforløbene er beskrevet af arbejdsløshedskassen, vil  

 perioden kunne holdes inden for de 52 uger, der maksimalt kan gives orlov  

 til.
Der er derfor ikke behov for at anvende mulighed for forlængelse for  

 lønmodtagere ved afholdelse af optjent ferie.
 Det er en betingelse, at medlemmet opfylder de øvrige betingelser for  

 orlov og ikke har opbrugt orlovsretten.
 Under den mellemliggende periode på 9 uger vil der blive udbetalt  

 orlovsydelse dog med fradrag for eventuel beskæftigelse og eventuel ferie  

 efter Direktoratet for Arbejdsløshedsforsikringens fradragsbekendtgørelse.
 Det er således styrelsens opfattelse, at den mellemliggende periode på ca.  

 9 uger i et forløb, der i øvrigt i alt udgør ca. 43 uger, ikke skal  

 betragtes som en afbrydelse af orloven i henhold til bekendtgørelsen om  

 uddannelsesaktivitet og indberetningspligt i forbindelse med uddannelser, der  

 følges med uddannelsesgodtgørelse eller med uddannelsesorlovsydelse m.v.,  

 jfr. bekendtgørelse nr. 135 af 13. marts 1996. Styrelsen har herved udover  

 det relative korte ophold lagt vægt på, at det er skolen, der har fastsat  

 denne pause.
Orlov under uddannelsens 2. og 3. år, hvor uddannelsen er påbegyndt  

 efter 1. januar 1996 Der vil ikke kunne gives orlov under den undervisning, der i 2. og 3. år  

 sker med 10 - 15 timer om ugen.
 Retten til orlov til uddannelse er betinget af, at uddannelsen varer  

 mindst 20 timer om ugen, og orlov til uddannelse kan normalt kun gives i hele  

 uger.
 Der vil heller ikke kunne gives orlov til uddannelse under de 9 - 12 ugers  

 heltidsundervisning, der er indlagt i uddannelsens 2. og 3. år.
 Dette skyldes, at der er tale om et sammenhængende uddannelsesforløb, og  

 at medlemmerne derfor anses for uddannelsessøgende - og dermed ikke  

 dagpengeberettigede - ved påbegyndelsen af hvert af forløbene med  

 heltidsundervisning, jf. orlovsbekendtgørelsens § 2.
 Ovennævnte vedrører den gældende retstilstand i tilfælde, hvor uddannelsen  

 er påbegyndt efter 1. januar 1996.
 De forelagte sager vedrører endvidere dels tilfælde, hvor uddannelsen er  

 påbegyndt før 1. januar 1996, dels sager om eventuel tilbagekaldelse  

 af en forkert orlovsbevilling.
 Om disse sager skal styrelsen meddele følgende:
Orlov til uddannelsens 2. og 3. år, hvor uddannelsen er påbegyndt før  

 1. januar 1996 Medlemmer, der påbegyndte uddannelsen før 1. januar 1996, har ret til  

 orlov til uddannelse efter de hidtidige regler.
 Dette er en konsekvens af en overgangsbestemmelse, der blev indsat i  

 arbejdsløshedsforsikringsloven pr. 1. januar 1996 i forbindelse med ændrede  

 regler om ret til dagpenge under uddannelse.
 Disse medlemmer kan således få orlov til uddannelse til senere  

 heltidsforløb i uddannelsen, selv om de ikke opfylder dagpengebetingelsen ved  

 påbegyndelsen af hvert af de senere forløb.
 Det er herved forudsat, at det alene er på grund af det igangværende  

 uddannelsesforløb, at de ikke opfyler dagpengebetingelsen.
 Det er endvidere en forudsætning, at de opfylder de øvrige betingelser for  

 ret til uddannelsesorlov.
Tilbagekaldelse af orlovsbevilling Styrelsen har erfaret, at Arbejdsformidlingen i nogle sager har bevilget  

 uddannelsesorlov i strid med ovennævnte.
 Der er tale om begunstigende forvaltningsakter, hvor orlovspersonerne har  

 været i god tro.
 Af disse grunde og under hensyn til, at der har måttet konstateres en ikke  

 ubetydelig uensartet praksis, skal styrelsen anbefale, at Arbejdsformidlingen  

 udviser tilbageholdenhed med tilbagekaldelse af bevillinger i disse sager.
 Orlovsbevillinger, der alene vedrører uddannelsens 1. år, skal ikke  

 tilbagekaldes.
 Dog skal bevillingen i tilfælde, hvor orlov til 2. del af uddannelsens 1.  

 år er afslået, ændres til en samlet bevilling for uddannelsens 1. år.
 Er der givet 2 bevillinger til henholdsvis 1. og 2. del af det 1. år, kan  

 begge bevillinger opretholdes.
 Spørgsmålet om eventuel tilbagekaldelse af bevilling er således kun  

 aktuelt for bevillinger eller dele af bevillinger, der omfatter uger i  

 uddannelsens 2. og 3. år med heltidsundervisning.
 Her skal Arbejdsformidlingen konkret vurdere, om der måtte være grundlag  

 for en tilbagekaldelse.
 Såfremt Arbejdsformidlingen konkret måtte finde, at dette er tilfældet, må  

 tilbagekaldelsen alene have virkning fra den dag, hvor orlovspersonen får  

 kendskab til Arbejdsformidlingens tilbagekaldelsesbrev.
 Styrelsen skal i givet fald anbefale, at tilbagekaldelsesdatoen sættes til  

 2. dagen efter tilbagekaldelsesbrevets datering.
 Sendes tilbagekaldelsesbrevet på et tidspunkt, hvor orlovspersonen følger  

 en af ugerne med heltidsundervisning, finder styrelsen, at tilbagekaldelsen  

 tidligst bør have virkning fra udløbet af undervisningsugen.
 Styrelsen skal dog som nævnt anbefale, at der i ovennævnte sager udvises  

 tilbageholdenhed med at tilbagekalde.
