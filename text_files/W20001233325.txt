Klage over ventetid på  

 hjerteoperation Patientklagenævnet fandt, at der ikke er grundlag for at kritisere,  

 at patienten blev sat på venteliste med henblik på  

 indlæggelse til by-passoperation efter et halvt år.
 Nævnet lagde vægt på, at det blev vurderet, at  

 forsnævringen af venstre forreste kranspulsåre ifølge  

 koronarangiografien var 90 %. Nævnet har endvidere lagt vægt  

 på, at det af journalen bl.a. ikke fremgår, at patienten havde  

 hvilesmerter eller smerter om natten.
 Patientklagenævnet fandt dog, at det havde været  

 hensigtsmæssigt, om lægerne på hjertemedicinsk - og  

 hjertekirurgisk afdeling havde undersøgt mulighederne for, at  

 patienten kunne blive opereret hurtigere på en anden thoraxkirurgisk  

 sygehusafdeling.
