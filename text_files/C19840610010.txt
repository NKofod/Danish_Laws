 Det meddeles herved, at finansministeriet med Foreningen afyngre Læger har  

 indgået vedlagt aftale af 16. februar 1984, der træder i stedet for aftalen  

 af 21. december 1981.
 Det bemærkes, at lov nr. 575 af 27. oktober 1982 om begrænsning af  

 lønstigninger og om ændring af takt- og dyrtidsregulering m.v., § 3,  

 bestemmer, at dyrtidsreguleringen på grundlag af reguleringspristallet for  

 januar 1983 og følgende pristal til og med reguleringspristallet for januar  

 1985 bortfalder.
 Eventuelle tvivlsspørgsmål vedrørende aftalen forventes forelagt  

 finansministeriet.
P.
M.
V.
E.
B.
Finn Villumsen AFTALE mellem finansministeriet og Foreningen af yngre Læger om vederlæggelse af læger  

 for afgivelse af radiotelegrafiske lægeråd til skibe i søen.
 § 1.  Denne aftale omfatter læger, der i henhold til  

 Rigshospitalets instruks af januar 1978 og sundhedsstyrelsens instruks af  

 juli 1956 afgiver lægeråd som led i den mellem handelsministeriet og  

 sundhedsstyrelsen aftalte ordning om adgang for skibe i søen til at indhente  

 radiotelegrafiske lægeråd fra Rigshospitalet, centralsygehusene i Rønne og  

 Esbjerg samt Frederikshavn Sygehus.
 § 2.  Vederlaget pr. råd udgør 330,50 kr.
§ 3.  For hver fulde tre points' udsving i  

 reguleringspristallet (januar 1980 = 100) ud over 103 forhøjes eller  

 nedsættes vederlaget i henhold til § 2, med en dyrtidsportion på 45 øre  

 årlig.
Eventuelle overskydende points henstår til næste regulering.
 Stk. 2.  Ved udsving i reguleringspristallet fra 103 til  

 100 nedsættes vederlaget med 30 øre årlig.
 Stk. 3.  Ved udsving i reguleringspristallet på fulde 2  

 points under 100 optages forhandling om reguleringens form.
 Stk. 4.  Regulering i henhold til stk. 1-3 sker på  

 grundlag af reguleringspristallet for januar og juli for tidsrummene  

 henholdsvis 1. april - 30. september og 1. oktober - 31. marts.
Stk. 5.  For perioden 1. oktober 1975 - 1. januar 1980  

 er der på grundlag af reguleringspristallet for januar 1975 = 100 udløst i  

 alt 11 dyrtidsportioner på 30 øre årlig til udbetaling.
Hertil kommer 1  

 dyrtidsportion på 30 øre årlig pr. 1. oktober 1980 på grundlag af  

 reguleringspristallet for januar 1980 = 100. I perioden 1. april 1981 - 1.  

 oktober 1982 (incl.) er udløst i alt 7 dyrtidsportioner på 45 øre årlig.
Det  

 samlede dyrtidstillæg udgør herefter i perioden indtil 30. september 1985  

 6,75 kr.
 § 4.  Den i henhold til denne aftale gældende løn  

 forhøjes eventuelt pr. 1. oktober 1984 i overensstemmelse med reglerne i §  

 16, jfr. bilag 5.1 og 5.2, i aftale af 28. marts 1983 om justering af  

 tjenestemandslønninger m.v.
 § 5.  Feriegodtgørelse ydes med 12 1/2 pct. af den  

 udbetalte løn.
 § 6.  Denne aftale har virkning fra 1. april 1983 og  

 kan af parterne opsiges med 3 måneders varsel til en 1. april, dog tidligst  

 1. april 1985.
København, den 16. februar 1984 Foreningen af yngre Læger Jens Parker /Mogens Sommer Finansministeriet P.
M.
V.
E.
B.
