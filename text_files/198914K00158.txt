Nr BTL 158 Betænkning over Forslag til lov om ændring af lov om kontrol med kemiske  

 undersøgelser af mejeriprodukter, lov om foderstoffer og lov om handel med  

 gødning og grundforbedringsmidler m.v.   

 Nr L 158 1989-90, 1. samling Afgivet af Landbrugs- og Fiskeriudvalget Afgivet: 19900328 Udvalget har behandlet lovforslaget i en række møder og har herunder stillet spørgsmål til landbrugsministeren, som denne har besvaret skriftligt.
 Der er af landbrugsministeren stillet ændringsforslag, hvorom henvises til  

 de ledsagende bemærkninger.
 Herefter indstiller udvalget lovforslaget til vedtagelse med  

 det stillede ændringsforslag.
 Et mindretal (Socialdemokratiets og Socialistisk Folkepartis medlemmer af  

 udvalget) udtrykker tillige forståelse for, at landbrugsministeren i EF  

 stemte imod foderstofdirektivet.
Mindretallet finder endvidere, at ministerens hjemmel til fortsat at  

 autorisere laboratorier skal bevirke, at landmændene stadig trygt kan anvende  

 også lukkede foderstofblandinger.
Det skal også betyde sikkerhed for  

 forbrugeren imod usunde restkoncentrationer i fødevarer.
Forbrugerne skal til  

 enhver tid kunne have tillid til de levnedsmidler, der udbydes på det danske  

 marked.
Ændringsforslag Af landbrugsministeren, tiltrådt af udvalget:
Til § 4 1) Paragraffen affattes således:
»§ 4 Loven træder i kraft den 1. juli 1990.« Bemærkninger Til nr. 1 Da lovforslaget ikke kan være færdigbehandlet til den oprindeligt  

 foreslåede ikrafttrædelsesdag 1. april 1990, foreslås det, at ikrafttrædelsen  

 i stedet fastsættes til den 1. juli 1990.
