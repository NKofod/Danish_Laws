Fremsat den 17. marts 2005 af Per Clausen (EL),  

 Jørgen Arbo‑Bæhr (EL) og Pernille&nbsp  

 ;Rosenkrantz‑Theil (EL) Forslag til folketingsbeslutning om  

 gratis adgang til museer Folketinget pålægger regeringen at sikre, at entreen på samtlige  

 danske statsanerkendte museer afvikles inden udgangen af 2007. Første trin i  

 afviklingen af entreen er, at besøg på samtlige danske museer gøres gratis  

 for  

 unge under 18 år pr. 1. januar 2006. Museerne skal naturligvis kompenseres  

 fuldt ud for den mistede indtægt ved dette beslutningsforslag.
Bemærkninger til forslaget I løbet af valgkampen lovede kulturministeren, at entreen på de  

 mest betydende danske museer skulle afvikles senest den 1. januar 2006. Dette  

 løfte er kulturministeren tilsyneladende blevet presset til at opgive.
I  

 hvert  

 fald er det ikke med i regeringsgrundlaget.
Forslagsstillerne er imidlertid  

 enige om, at der bør være gratis adgang til de danske museer, og fremsætter  

 derfor dette beslutningsforslag, således at kulturministeren kan få anledning  

 til at leve op til sine valgløfter.
Forslagsstillerne mener dog, at kulturministerens oprindelige  

 forslag kunne medføre en uhensigtsmæssig konkurrenceforvridning mellem  

 museerne,  

 og har derfor udvidet forslaget til at omfatte alle museer.
Til gengæld  

 afsættes  

 der med dette beslutningsforslag 2 år mere til at få forslaget fuldt ud  

 implementeret.  

 For at komme hurtigt i gang foreslås det, at man starter med at give fri  

 adgang  

 for børn og unge under 18 år.
Skriftlig fremsættelse Per  

 Clausen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om gratis adgang til museer.
(Beslutningsforslag nr.
B 26).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
