 Sammen med denne skrivelse udsender byggestyrelsen en ny bekendtgørelse  

 nr. 184 af 6. maj 1983 om brandsikring af beboelsesbygninger opført år 1900  

 og senere.
Bekendtgørelsen er udstedt med hjemmel i §§ 1 og 21, stk. 1 i  

 lovbekendtgørelse nr. 228 af 26. maj 1977 om brandsikring af ældre  

 beboelsesbygninger m.v.
Samtidig med den nye bekendtgørelse ophæves  

 boligministeriets bekendtgørelse nr. 81 af 27. februar 1976 med senere  

 ændringer for beboelsesbygninger opført år 1900 og senere.
Bekendtgørelsen  

 fra 1976 gælder herefter alene for beboelsesbygninger, opført før år 1900.
 Såfremt beboelsesbygninger opført år 1900 eller senere er brandsikret i  

 henhold til 1976-bekendtgørelsen, skal de ikke gennemgås i henhold til den  

 nye bekendtgørelse, idet brandsikringen for sådanne bygninger anses for  

 gennemført i fuldt omfang.
Den nye bekendtgørelse omfatter en række primære brandsikringskrav, som  

 sikring af adgang for brandvæsenets stigemateriel, adskillelse af trapper fra  

 kælder- og tagetager og fra de enkelte lejligheder, og adskillelse af hoved-  

 og bitrapper.
Disse krav omfatter de mest presserende foranstaltninger, som  

 det er er anset for nødvendigt at få gennemført også i beboelsesbygninger,  

 opført efter år 1900.
 Mere sekundære brandsikringskrav som krav til redningsåbninger, sikring af  

 lejlighedsskel samt krav til kælder- og loftsetager skal fremover gennemføres  

 i forbindelse med andre foranstaltninger ved ejendommen som f.eks.  

 ombygninger, energibesparende foranstaltninger, byfornyelse eller  

 boligforbedring efter lovgivningen herom.
1. Kommunalbestyrelsens beslutning om gennemførelse af  

 brandsikring af beboelsesbygninger, opført år 1900 og senere Efter brandsikringslovens § 4 kan kommunalbestyrelsen træffe beslutning om  

 at iværksætte brandsikringsforanstaltninger i beboelsesbygninger, opført år  

 1900 og senere.
Kommunalbestyrelsen fastsætter endvidere de frister, der skal  

 gælde for indberetning om gennemgang af disse bygninger og for opfyldelse af  

 kravene.
 Brandsikringsloven indeholder således ingen fastsatte frister for  

 gennemførelse af brandsikringsforanstaltninger i beboelsesbygninger, opført  

 1900 og senere, men overlader det til den enkelte kommunalbestyrelse at  

 beslutte, hvornår og i hvilke etaper brandsikringen af disse bygninger skal  

 gennemføres.
 Kommunalbestyrelsens beslutning efter lovens § 4 kan omfatte enkelte  

 bygninger, bygninger indenfor et afgrænset område som f.eks. en karreö,  

 eller bygninger, der er opført indenfor en bestemt tidsperiode.
Kommunalbestyrelsen bør være opmærksom på, at brandsikringen bør sikres  

 gennemført i den ældste del af bygningsmassen først, mens der for bygninger,  

 opført efter 1940 næppe vil være noget større behov for  

 brandsikringsforanstaltninger.
Den omstændighed, at bygninger, opført efter  

 1940, eventuelt holdes udenfor en systematisk gennemgang, fritager ikke  

 ejeren for at foretage brandsikring, hvor kravene undtagelsesvis ikke er  

 opfyldt.
Kommunalbestyrelsen bør derfor, hvor den bliver opmærksom på sådanne  

 tilfælde give ejeren pålæg om at foretage den nødvendige brandsikring.
 Byggestyrelsen skal endvidere gøre opmærksom på, at det af hensyn til både  

 administrationen og udførelsen er vigtigt, at brandsikringen søges  

 tilrettelagt med rimelige frister for arbejdets gennemførelse.
 Af hensyn til ejerne, lejerne og andre beboere af ejendommene, håndværkere  

 m.v. skal byggestyrelsen henstille, at kommunalbestyrelsen snarest træffer  

 beslutning om, og i givet fald hvornår brandsikringen af beboelsesbygninger,  

 opført år 1900 og senere skal iværksættes.
 Kommunalbestyrelsens beslutninger efter brandsikringslovens § 4 skal enten  

 bekendtgøres på den måde, der er sædvanlig i kommunen eller, såfremt  

 beslutningen kun angår enkelte bygninger, ved skriftlig henvendelse til  

 ejerne, jfr. lovens § 18.
2. Fremgangsmåden for gennemførelse af brandsikringen  

 i beboelsesbygninger, opført år 1900 og senere 2.1 Medvirken af teknisk sagkyndig Den nye bekendtgørelse fastsætter i § 6, at der skal medvirke en teknisk  

 sagkyndig ved gennemgangen af bygningen og ved indberetningen til  

 kommunalbestyrelsen om gennemgangen og de foranstaltninger, som er nødvendige  

 for at opfylde kravene.
I indberetningen skal ejeren oplyse, hvilken teknisk  

 sagkundskab, der er benyttet til gennemgangen og udarbejdelsen af forslag til  

 brandsikringen.
Indberetningen skal underskrives af ejeren og den teknisk  

 sagkyndige.
Efter bekendtgørelsens § 6, stk. 4, stilles der visse kvalifikationskrav  

 til den teknisk sagkyndige i form af krav til uddannelse og krav om mindst 5  

 års praksis med relevant rådgivning.
Den teknisk sagkyndige skal endvidere  

 have sædvanlig ansvarsforsikring som teknisk rådgiver.
Ansatte i kommunerne,  

 boligselskaber m.v., som opfylder disse kvalifikationskrav, kan benyttes som  

 teknikere for kommunens eller boligselskabets egne ejendomme.
2.2 Beboernes medvirken Efter bekendtgørelsens § 7 skal beboerrepræsentanter, hvor sådanne er  

 valgt i medfør af lejeloven, have adgang til at deltage i gennemgangen.  

 Ejeren skal derfor give beboerrepræsentanterne besked om, hvornår  

 gennemgangen finder sted, og beboerrepræsentanterne skal efter gennemgangen  

 have lejlighed til at udtale sig over de påtænkte foranstaltninger.  

 Beboerrepræsentanternes bemærkninger til ejerens forslag skal anføres på  

 indberetningsskemaet eller på et bilag til skemaet.
Ejeren skal endvidere  

 give beboerrepræsentanterne underretning om, når arbejderne er udført.
Også  

 ved færdigmeldingen skal beboerrepræsentanterne have lejlighed til at komme  

 med bemærkninger til den udførte brandsikring.
Eventuelle bemærkninger skal  

 anføres på færdigmeldingsskemaet eller på et bilag til skemaet.
 Er der ikke valgt beboerrepræsentanter, skal ejeren ved meddelelse til  

 lejerne eller ved opslag gøre lejerne bekendt med indberetningerne til  

 kommunen, og ejeren skal give lejerne adgang til at gennemse en genpart af  

 indberetningerne.
2.3 Kommunens medvirken Når den nye bekendtgørelse foreskriver, at der skal medvirke teknisk  

 sagkundskab ved gennemgangen og indberetningerne til kommunen, skyldes det,  

 at man fortsat har ønsket at begrænse den kommunale administration ved  

 brandsikringen mest muligt.
Det er således ikke forudsat, at der i kommunerne  

 skal foretages en detaljeret gennemgang af samtlige indberetninger for at  

 konstatere, om de foreslåede foranstaltninger opfylder kravene til  

 brandsikring.
Det fremgår endvidere af brandsikringslovens § 16, at  

 brandsikringsforanstaltningerne er fritaget for byggesagsbehandling efter  

 byggelovgivningen.
Kommunalbestyrelsen kan dog bestemme - enten generelt  

 eller for enkelte bygninger - at byggesagsbehandling skal finde sted.
Hvor  

 særlige forhold gør sig gældende, vil kommunalbestyrelsen på grundlag af  

 indberetningsskemaet have baggrund for at forlange byggesagsbehandling.  

 Kommunalbestyrelsens beslutninger efter brandsikringslovens § 16 om  

 byggesagsbehandling skal enten bekendtgøres på den måde, der er sædvanlig i  

 kommunen eller, såfremt beslutningen kun angår enkelte bygninger, ved  

 skriftlig henvendelse til ejeren.
I henhold til bekendtgørelsens § 8 skal ejeren af en bygning, som er  

 fredet i medfør af lovgivningen om bygningsfredning, i indberetningsskemaet  

 oplyse herom.
Forslaget til brandsikring skal af kommunalbestyrelsen  

 indsendes til fredningsstyrelsen.
Arbejderne må først igangsættes, når  

 kommunalbestyrelsen efter modtagelsen af fredningsstyrelsens udtalelse har  

 godkendt forslaget.
 Kommunalbestyrelsens behandling af indberetningsskemaerne kan herefter  

 sammenfattes således:
- foretage fornøden registrering til kontrol med ordningens gennemførelse, - kontrollere at gennemgangen er foretaget af en teknisk sagkyndig, - undersøge om beboerrepræsentanternes bemærkninger giver anledning til  

 ændringer eller supplering af forslagene til brandsikring, - undersøge om forslaget til brandsikring skal forelægges  

 fredningsstyrelsen og - vurdere om de foreliggende oplysninger umiddelbart foranlediger til at  

 forlange byggesagsbehandling.
Med den ovenfor beskrevne fremgangsmåde med medvirken af en teknisk  

 sagkyndig er det ikke forudsat, at kommunerne skal gennemføre nogen kontrol  

 med brandsikringsforanstaltningernes udførelse.
Det må derfor bero på  

 kommunalbestyrelsens egen vurdering, om man ønsker at føre kontrol med  

 brandsikringsforastaltningernes udførelse.
2.4 Færdigmelding Når brandsikringsforanstaltningerne er udført, skal ejeren underrette  

 kommunalbestyrelsen herom.
Færdigmeldingen skal underskrives af ejeren og af  

 den teknisk sagkyndige.
Kommunalbestyrelsen skal bekræfte modtagelsen af  

 færdigmeldingen, såfremt ejeren anmoder herom.
2.5 Dispensation I visse tilfælde kan det være nødvendigt eller hensigtsmæssigt at foretage  

 brandsikring på anden måde end foreskrevet i bekendtgørelsen.  

 Kommunalbestyrelsen har i brandsikringslovens § 6 hjemmel til at dispensere  

 fra de fastsatte krav, såfremt ejeren og den teknisk sagkyndige i  

 indberetningen fremsætter et alternativt forslag, der sikrer beboerne lige så  

 forsvarlige redningsmuligheder.
 2.6 Påbud m.v.
Såfremt kommunalbestyrelsen har fastsat tidsfrister for brandsikringens  

 gennemførelse, som ejeren ikke overholder, eller ejeren i øvrigt  

 tilsidesætter sine pligter i henhold til kommunalbestyrelsens beslutninger i  

 medfør af lovens § 4, kan kommunalbestyrelsen med hjemmel i lovens § 15  

 udstede påbud til ejeren om at berigtige forholdet.
Efterkommer ejeren ikke  

 det meddelte påbud, kan kommunalbestyrelsen gennemføre brandsikringen på  

 ejerens bekostning.
Beløbet kan inddrives ved udpantning i ejendommen.
Det  

 udlagte beløb har samme fortrinsret som kommunale ejendomsskatter.
 Efter lovens § 20, stk. 1, litra c eller d kan ejeren straffes med bøde  

 eller hæfte for ikke at efterkomme beslutninger eller påbud efter loven eller  

 for at tilsidesætte vilkår eller betingelser, som er knyttet til tilladelser  

 i henhold til loven.
2.7 Kommunalbestyrelsens beslutninger kan ikke påklages Kommunalbestyrelsens beslutninger i medfør af brandsikringsloven kan ikke  

 indbringes for højere administrativ myndighed, jfr. brandsikringslovens § 17.
2.8 Indberetnings- og færdigmeldingsskemaer Der er udarbejdet nye indberetnings- og færdigmeldingsskemaer til brug for  

 gennemførelsen af brandsikring i beboelsesbygninger, opført år 1900 og  

 senere.
Skemaerne er udarbejdet af byggestyrelsen i samarbejde med  

 Kommunernes Landsforening.
Indberetningssskemaerne udsendes snarest til  

 kommunerne, hvor ejerene eller de teknisk sagkyndige kan rekvirere dem.  

 Kommunerne kan bestille yderligere eksemplarer hos Kommunetryk,  

 Sommerstedgade 5-7, 1718 København V, tlf. nr. 01-22 97 25, eller Dafolo A/  

 S, Suderbovej 22-24, 9900 Frederikshavn, tlf. nr. 08-42 28 22.
 3. Finansieringsmuligheder af brandsikringsudgifter i  

 private udlejningsejendomme.
 Bestemmelser om finansiering af udgifter, som det har været nødvendigt at  

 afholde for at opfylde de krav til brandsikring, der er fastsat i medfør af  

 loven, er indeholdt i brandsikringslovens §§ 10-12.
Efter brandsikringslovens § 10 betragtes brandsikringen som en forbedring  

 af ejendommen.
Efter lejelovgivningen kan en udlejer, der har gennemført en  

 forbedring, kræve en lejeforhøjelse, der svarer til forøgelsen af det lejedes  

 brugsværdi.
Ved en række gennemførte ændringer i lov om leje og lov om midlertidig  

 regulering af boligforholdene, forøges lejen i årene 1983-86 med henholdsvis  

 5, 10, 12 og 15 kr. pr. m2 etageareal pr. år.
Disse beløb skal bindes i  

 Grundejernes Investeringsfond.
Frigivelse af beløbene kan i de uregulerede områder efter lejelovens § 63  

 a ske til finansiering af forbedringer af ejendommens beboelseslejligheder,  

 dog skal beløbene fortrinsvis anvendes til brandsikring og energibesparende  

 foranstaltninger.
I det omfang brandsikringsarbejdet finansieres af frigivne  

 beløb, kan der ikke gennemføres lejeforhøjelser.
 I de regulerede områder kan pengene frigives til alle de formål, som  

 vedligeholdelseskontoen kan anvendes til, men skal dog også her fortrinsvis  

 anvendes til brandsikring og energibesparende foranstaltninger, jfr.  

 boligreguleringslovens § 18 b og § 19, stk. 1. De bundne beløb i Grundejernes  

 Investeringsfond vil også kunne anvendes i overensstemmelse med  

 boligreguleringslovens § 19, stk. 2, det vil sige til ydelser på lån, der er  

 optaget til finansiering af brandsikringsarbejder.
 Såvel efter lejelovens § 63 e som efter boligreguleringslovens § 22 b skal  

 beboerrepræsentanterne eller lejernes flertal tiltræde frigivelsen.
 Med de nye hensættelser efter lejeloven og boligreguleringsloven, som  

 fortrinsvis skal benyttes til brandsikring og energibesparende  

 foranstaltninger, vil brandsikringen helt eller delvis kunne finansieres af  

 disse penge uden lejeforhøjelser.
Opmærksomheden henledes endvidere på, at Grundejernes Investeringsfond  

 efter reglerne i boligreguleringslovens §§ 58 og 59 kan yde lån til  

 brandsikringsforanstaltninger.
Lånene kan normalt kun ydes med sikkerhed  

 inden for 85 pct. af ejendommens værdi, dog kan lån til brandsikringsarbejder  

 ydes, selvom lånet ikke får pantesikkerhed inden for 85 pct. af pantets  

 værdi, når pantesikkerheden suppleres med kommunal garanti efter  

 brandsikringslovens § 10, stk. 4. Lånene forrentes med 8 pct. p.a.  

 Investeringsfondens bestyrelse fastsætter afdragstiden og har ret til at  

 kræve administrationsbidrag og indskud hos låntagerne.
