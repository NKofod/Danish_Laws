Fremsat den 11. december 2001 af  

 Line Barfod (EL) og Pernille Rosenkrantz-Theil&nbsp  

 ;(EL) Forslag til folketingsbeslutning om etablering af hospicer i alle landets amter Folketinget pålægger regeringen at sikre, at  

 der tilbydes alle uhelbredeligt syge mulighed for omsorg, pleje og  

 smertebehandling under hospicelignende forhold i alle landets amter inden  

 udgangen af 2002.
Bemærkninger til forslaget At lide af en uhelbredelig sygdom  

 lægger et ofte umenneskeligt pres på såvel den syge som  

 på de mennesker, der befinder sig i den pågældendes  

 nærhed.
 I en sådan situation er det efter forslagsstillernes  

 mening afgørende, at man får mulighed for at dø på  

 en værdig måde og under ordentlige forhold.
 En af de måder, samfundet kan tilbyde uhelbredeligt  

 syge at tilbringe en sidste tid, der er præget af værdighed og  

 ordentlige forhold, er på hospicer, hvor den syge får en  

 lindrende pleje givet af et veluddannet personale, hvis eneste opgave er at  

 søge at lette den sidste svære og ofte pinefulde tid.
Der er i dag lange ventelister til hospicerne.
Det  

 betyder, at mange dør, inden de får mulighed for at blive  

 indlagt på et hospice.
Enhedslisten mener, at døende patienter skal have  

 ret til et tilbud om gratis ophold på et hospice i den sidste del af  

 deres liv.
Amterne skal have pligt til sikre døende ret til omsorg,  

 pleje og smertebehandling under hospicelignende forhold.
Det skal ske ved  

 oprettelse af særlige hospicer som en integreret del af det offentlige  

 sygehusvæsen eller ved indgåelse af driftsoverenskomster med  

 non-profit-organisationer.
Skriftlig fremsættelse Line Barfod Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om etablering af  

 hospicer i alle landets amter.
(Beslutningsforslag nr.
B 17).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
