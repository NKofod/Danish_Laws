 Herved bekendtgøres lov nr. 101 af 29. marts 1924 om  

 kommunale valg, jfr. lovbekendtgørelse nr. 196 af 22. april 1981, med de  

 ændringer, der følger af lov nr. 76 af 6. marts 1985 og lov nr. 77 af 6.  

 marts 1985.
VALGRET OG VALGBARHED § 1.  Valgret til borgerrepræsentationen i København  

 og til kommunalbestyrelserne i landets øvrige kommuner og amtskommuner har  

 med den i stk. 2 anførte undtagelse enhver, der er fyldt 18 år og har fast  

 bopæl i kommunen.
Personer, som ikke har dansk indfødsret, har dog kun  

 valgret, dersom de har haft fast bopæl i riget i de sidste 3 år forud for  

 valget.
 Stk. 2.  Personer, der er umyndiggjort med retsvirkning  

 her i landet, har ikke valgret.
 § 2.  Valgbar til de i § 1 nævnte kommunalbestyrelser  

 er enhver, som er valgberettiget ved de kommunale valg i de pågældende  

 kommuner, medmindre vedkommende er straffet for en handling, der i  

 almindeligt omdømme gør ham uværdig til at være medlem af kommunale råd, jfr.  

 §§ 34 og 48.
Stk. 2.  En strafbar handling kan ikke medføre  

 fortabelse af valgbarhed, når der på valgdagen er forløbet 3 år, efter at  

 straffen er udstået, endeligt eftergivet eller bortfaldet.
Er straffen  

 ubetinget fængsel på over 6 måneder eller forvaring er fristen dog 5 år.
Ved  

 betingede domme og bødestraffe regnes fristen fra datoen for den endelige dom  

 eller bødens vedtagelse.
 § 3.  (Ophævet).
§ 4.  Medlemmerne af borgerrepræsentationen i  

 København og af kommunalbestyrelserne i primærkommunerne vælges på 4 år.  

 Mandaterne bortfalder dog i intet tilfælde, før nyvalg har fundet sted.
Når  

 nyt valg har fundet sted, afgår samtlige medlemmer med udgangen af den måned,  

 der følger efter den måned, hvori nyvalg har fundet sted, jfr. dog § 31.
 Stk. 2.  Valgperioden for samtlige de fornævnte  

 kommunalbestyrelser regnes fra 1. januar, og valgene foregår på en af  

 indenrigsministeren fastsat dag, der skal være en tirsdag, i den sidste  

 halvdel af november måned.
 § 5.  Ingen kan udøve valgret uden at være optaget på  

 valglisten.
 Stk. 2.  De, der er optaget på valglisten, men som ikke  

 længere har fast bopæl i kommunen, har ikke ret til at afgive stemme.
VALGLISTER § 6.  Vælgerne skal optages på valglisten i den  

 kommune, hvori de har fast bopæl.
§ 7.  I de år, hvor ordinære valg finder sted,  

 påhviler det kommunalbestyrelsen at foranstalte, at der udarbejdes en  

 valgliste over vælgerne i kommunen.
Såfremt kommunen er delt i flere  

 afstemningsområder, jfr. § 14, skal der udarbejdes en valgliste for hver af  

 disse dele af kommunen.
Valglisten består af en hovedvalgliste og en  

 supplementsvalgliste.
 Stk. 2.  På hovedvalglisten optages vælgere, der senest  

 18.-dagen før valget er flyttet til kommunen, og som senest på denne dag har  

 anmeldt dette til kommunens folkeregister.
 Stk. 3.  På supplementsvalglisten optages vælgere, der  

 ikke er optaget på hovedvalglisten, og som senest 11.-dagen før valget er  

 flyttet til kommunen, og som senest på denne dag har anmeldt dette til  

 kommunens folkeregister.
 Stk. 4.  Vælgere, der senest 18.-dagen før valget er  

 flyttet inden for kommunen, og som senest på denne dag har anmeldt dette til  

 kommunens folkeregister, skal optages på hovedvalglisten under den nye bopæl.  

 Der foretages ingen ændringer i valglisten i anledning af vælgeres flytning  

 inden for kommunen, der foretages eller anmeldes efter 18.-dagen før valget.
 § 8.  Hovedvalglisterne udfærdiges på grundlag af  

 oplysningerne i det centrale personregister (CPR).
 Stk. 2.  Supplementsvalglisterne kan udfærdiges på  

 grundlag af oplysningerne i det centrale personregister (CPR).
 Stk. 3.  Valglisterne skal indeholde vælgernes navn,  

 fødselsdato og bopæl samt løbe-nr. og en rubrik til afkrydsning.
 Stk. 4.  Indenrigsministeren kan fastsætte nærmere  

 regler om udfærdigelse af valglisterne samt disses indretning.
 § 8 a.  Modtager kommunen meddelelse om dødsfald,  

 umyndiggørelse, ophævelse af umyndiggørelse eller erhvervelse henholdsvis  

 fortabelse af dansk indfødsret, der ikke er taget i betragtning ved  

 udfærdigelsen af valglisten, skal kommunalbestyrelsen manuelt berigtige  

 valglisten.
Stk. 2.  Modtager kommunen inden valgdagen fra det  

 centrale personregister (CPR) meddelelse om flytning fra kommunen inden  

 valgdagen, skal kommunalbestyrelsen slette den fraflyttede vælger af  

 valglisten.
Sletningen skal dog ikke foretages, dersom den fraflyttede vælger  

 er flyttet til en anden kommune inden for samme amtskommune og ikke optages  

 på valglisten der, jfr. § 7, stk. 2 og 3, men det skal anføres i valglisten,  

 at vælgeren alene er berettiget til at afgive stemme til amtsrådsvalget.
 § 9.  Så snart valglisterne er udfærdiget, udsender  

 kommunalbestyrelsen valgkort til de vælgere, der er opført på valglisterne.  

 Valgkortet skal indeholde oplysninger om vælgerens navn og adresse, nummer på  

 valglisten samt angivelse af afstemningsstedets beliggenhed og dato og tid  

 for afstemningen.
 Stk. 2.  Valgkort, der udsendes til de vælgere, som er  

 opført på supplementsvalglisten, skal endvidere indeholde oplysning om, at  

 dette valgkort træder i stedet for et eventuelt tidligere udsendt valgkort.
§ 9 a.  Senest 10 dage før valget bekendtgøres det ved  

 kommunalbestyrelsens foranstaltning i de stedlige dagblade eller lokalaviser,  

 at der vil blive udsendt valgkort til vælgerne.
Bekendtgørelsen skal  

 indeholde en opfordring til personer, der mener sig berettiget til at afgive  

 stemme i kommunen, men som ikke har modtaget valgkort, samt personer, som  

 finder, at valgkortets indhold er fejlagtigt, om at gøre indsigelse til  

 kommunalbestyrelsen.
§ 9 b.  Kommunalbestyrelsen drager omsorg for, at  

 indsigelser efter § 9 a behandles uden ugrundet ophold.
Såfremt det viser  

 sig, at valgkort uberettiget ikke er udsendt, eller det udsendte valgkort er  

 behæftet med fejl, udfærdiges nyt valgkort, og der foretages om nødvendigt  

 tilsvarende rettelse i valglisten.
Sådanne rettelser kan foretages til og med  

 valgdagen.
VALGBESTYRELSER § 10.  Valget forberedes og ledes i hver kommune af en  

 valgbestyrelse.
Stk. 2.  Valgbestyrelsen består af mindst 5 af  

 kommunalbestyrelsen af dens midte valgte medlemmer, herunder  

 kommunalbestyrelsens formand, der er formand for valgbestyrelsen.  

 Valgbestyrelsen i København består af 5 medlemmer, der vælges af  

 borgerrepræsentationen.
For de valgte vælges stedfortrædere.
Stk. 3.  Valgbestyrelsen udsteder bekendtgørelse om  

 valgets afholdelse i overensstemmelse med reglerne i § 11. Formanden modtager  

 anmeldelse af kandidatlister.
Når valgbestyrelsen endeligt har godkendt de  

 anmeldte kandidatlister, tilvejebringer den de fornødne stemmesedler.  

 Endvidere drager valgbestyrelsen omsorg for, at alt er i orden til  

 afstemningen, særligt at valglisterne og det fornødne antal stemmesedler er  

 til stede på hvert afstemningssted, og at der i hvert stemmelokale findes et  

 tilstrækkeligt antal stemmerum og stemmekasser.
 Stk. 4.  Valgbestyrelsens formand indkalder  

 valgbestyrelsen til møde og træffer afgørelse i alle spørgsmål, som ikke  

 giver anledning til tvivl.
 Stk. 5.  Ved alle beslutninger, der er overladt til  

 valgbestyrelsen, gør formandens stemme udslaget i tilfælde af stemmelighed.
Stk. 6.  Ethvert medlem af valgbestyrelsen er pligtig at  

 give møde og i øvrigt udføre det hverv, som påhviler valgbestyrelsens  

 medlemmer, medmindre lovligt forfald oplyses.
Vedkommende stedfortræder  

 indtræder da i valgbestyrelsen.
Stk. 7.  Valgbestyrelsen fører en valgbog, der skal være  

 autoriseret af kommunalbestyrelsen.
I valgbogen anføres det væsentligste af,  

 hvad der vedrører valghandlingen, navnlig antallet af indleverede  

 kandidatlister og navnene på hver listes kandidater i den på listen angivne  

 rækkefølge, oplysning om anmeldte valgforbund m.v., antallet af de til brug  

 ved afstemningen tilvejebragte stemmesedler, antallet af de afgivne gyldige  

 stemmesedler, antallet af de afgivne ugyldige stemmesedler med angivelse af  

 de grunde, der har medført ugyldigheden, samt oplysning om valgets endelige  

 opgørelse, jfr. § 25, og i øvrigt de bemærkninger, hvortil valget måtte give  

 anledning.
 § 11.  Tidspunktet for valget, antallet af dem, der  

 skal vælges, fristen for indleveringen af kandidatlister samt det fornødne  

 antal stillere bekendtgøres af valgbestyrelsen senest 4 uger før valget i de  

 stedlige dagblade og, såfremt valgbestyrelsen finder det fornødent, tillige i  

 stedlige lokalaviser og lignende.
 KANDIDATLISTER M.V.
 § 12.  Afstemningen sker i henhold til lister, hvorpå  

 bestemte personer bringes i forslag til valg.
 Stk. 2.  Den, der efter § 27, stk. 1, ikke har pligt til  

 at modtage valg til kommunalbestyrelsen, har heller ikke pligt til at lade  

 sig opstille som kandidat og kan begære sig slettet af en kandidatliste.  

 Begæring herom skal fremsættes overfor valgbestyrelsens formand senest kl. 16  

 den 12. dag før valgdagen, hvorefter navnet slettes af kandidatlisten.
§ 12 a.  Listerne skal være indleveret til formanden  

 for valgbestyrelsen senest kl. 16 den 14. dag før valgdagen og kan tidligst  

 indleveres 4 uger før valgdagen.
Listerne skal indleveres på en formular, der  

 foreskrives af indenrigsministeren.
Stk. 2.  Hver kandidatliste skal være underskrevet af  

 mindst 25 vælgere som stillere.
I kommuner med over 25.000 kommunale vælgere  

 ved de sidst afholdte kommunale valg kan kommunalbestyrelsen vedtage at  

 forhøje mindsteantallet af stillere.
Mindsteantallet kan dog ikke overstige  

 50. For Københavns kommune kan mindsteantallet ikke overstige 150.  

 Vedtagelsen, der gælder indtil videre, skal for at få virkning for de  

 førstkommende kommunale valg foreligge senest den 1. juni i det år, hvor  

 valgene afholdes, og skal bekendtgøres umiddelbart herefter i de stedlige  

 dagblade m.v.
Kandidatlisterne må højst være underskrevet af et antal  

 stillere, der svarer til det dobbelte af mindsteantallet af stillere i  

 kommunen.
Stillerne skal underskrive enten på selve listen eller på genparter  

 af denne.
Genparterne skal i givet fald sammenhæftes med originalen, inden  

 listen indleveres.
Stk. 3.  Ingen må være stiller for mere end een  

 kandidatliste eller for en liste, hvorpå den pågældende selv er opført som  

 kandidat.
Den, der optræder som stiller for flere kandidatlister, kan ikke  

 anses som stiller for nogen af kandidatlisterne.
 Stk. 4.  Anmeldelsen af kandidatlisten skal indeholde  

 oplysning om hver enkelt stillers navn, fødselsdato, stilling og bopæl samt  

 oplysning om, hvilken stiller valgbestyrelsen kan rette henvendelse til  

 vedrørende kandidatlisten.
 Stk. 5.  Den stiller, der indleverer kandidatlisten, har  

 ret til på en medbragt genpart af listen at få kvittering af valgbestyrelsens  

 formand for, at listen er indleveret, og hvornår dette er sket.
§ 12 b.  En kandidatliste kan indeholde færre navne  

 end det antal kommunalbestyrelsesmedlemmer, der skal vælges.
En kandidatliste  

 må kun indeholde fire navne mere, end det antal kommunalbestyrelsesmedlemmer,  

 der skal vælges.
Ligeledes må det samlede antal kandidater på lister, der har  

 indgået listeforbund, jfr. § 12 f, stk. 2, ikke overstige dette antal.
Stk. 2.  Kandidatlisterne skal indeholde oplysning om  

 kandidaternes fulde navn, fødselsdato, stilling og bopæl.
Såfremt en kandidat  

 ikke ønsker sig opført på stemmesedlerne med sit fulde navn, skal det  

 angives, på hvilken måde navnet ønskes anført.
Kandidatens efternavn samt  

 mindst et fornavn, mellemnavn eller forbogstav skal dog altid anføres.
Er en  

 kandidat i videre kredse kendt under et navn, der ikke er optaget på dåbs-  

 eller fødselsattest, eller som der ikke er opnået tilladelse til at føre, kan  

 dette navn opføres på stemmesedler og opslag i en parentes efter kandidatens  

 fornavn, mellemnavn eller efternavn.
§ 12 c.  Ingen kan godkendes som kandidat på mere end  

 een liste.
Den, der er opført som kandidat på flere lister, skal af  

 valgbestyrelsen snarest forespørges, hvilken liste den pågældende foretrækker  

 sig opført på.
Såfremt kandidaten ikke straks herefter afgiver en sådan  

 erklæring, foretager valgbestyrelsen lodtrækning mellem listerne, medmindre  

 der for valgbestyrelsen er sikre holdepunkter for, hvilken liste kandidaten  

 ville foretrække.
I så fald godkendes den pågældende som kandidat for denne  

 liste.
Stk. 2.  Har nogen af de på listen opførte kandidater  

 ikke valgret, slettes dennes navn af listen.
Kandidater og stillere skal  

 senest opfylde valgretsbetingelserne på valgdagen, dog skal kravet om dansk  

 indfødsret og fast bopæl i kommunen være opfyldt inden udløbet af fristen for  

 berigtigelse af kandidatlister.
Valgbestyrelsen kan ikke slette nogen  

 kandidat af listen, fordi vedkommende er straffet.
Stk. 3.  Såfremt valgbestyrelsen finder anledning til at  

 erklære en kandidatliste for ugyldig eller til at slette noget navn af  

 listen, skal den senest i løbet af den 10. dag før valget give meddelelse  

 derom til vedkommende stiller.
Senest kl. 16 den 8. dag før valget kan en ny  

 liste eller listen med de nødvendige rettelser indleveres til  

 valgbestyrelsen.
Sker dette ikke, erklærer valgbestyrelsen listen ugyldig  

 eller sletter navnet af listen.
Denne afgørelse tilføres valgbogen, og  

 afgørelsen meddeles den stiller, som henvendelse angående listen skal rettes  

 til, jfr. § 12 a, stk. 4.
§ 12 d.  Kandidaterne skal anføres på kandidatlisten i  

 den rækkefølge, hvori de ønskes opført på stemmesedlen.
Stillerne skal på  

 kandidatlisten anmelde, om kandidaterne er opstillet i den anførte rækkefølge  

 (partiliste), eller om de er sideordnet opstillet.
Stk. 2.  De stillere, der har underskrevet en  

 kandidatliste, kan endvidere over for valgbestyrelsen anmelde en  

 listebetegnelse, som kandidatlisten skal betegnes med på stemmesedlerne.  

 Enkelte bogstaver (A, B, C, osv.) kan ikke anmeldes som listebetegnelse.  

 Anmeldelsen af listebetegnelse skal ske skriftligt samtidig med  

 kandidatlistens indlevering.
Anmeldelsen skal være underskrevet af alle  

 listens kandidater og stillere på den måde, der er fastsat i § 12 a, stk. 2.
§ 12 e.  De godkendte kandidatlister mærkes af  

 valgbestyrelsen hver med sit bogstav (A, B, C, osv.) samt med den opgivne  

 listebetegnelse, såfremt en sådan er anmeldt.
På hver kandidatliste sættes  

 nummer (1, 2, 3 osv.) foran kandidaternes navne i den rækkefølge, hvori de af  

 stillerne er anmeldt.
Er kandidaterne sideordnet opstillet, foretages der  

 ikke nummerering af kandidaterne.
To eller flere kandidatlister, som - udover  

 en betegnelse, som angiver et særligt geografisk tilhørsforhold indenfor  

 kommunen - har anmeldt samme listebetegnelse, jfr. § 12 d, stk. 2, kan begære  

 at få tildelt samme bogstavbetegnelse.
Begæringer om samme bogstavbetegnelse  

 skal være indgivet til valgbestyrelsen samtidig med kandidatlistens  

 indlevering og skal være tiltrådt ved underskrift af alle stillere og  

 kandidater for de pågældende lister.
Stk. 2.  Partier, der ønsker at anvende samme  

 bogstavbetegnelse for deres kandidatlister i hele landet, kan senest den 1.  

 oktober i det kalenderår, hvori valget foregår, ved deres landsorganisation  

 indsende begæring herom til indenrigsministeren.
Snarest muligt efter  

 fristens udløb træffer indenrigsministeren beslutning om, hvilken  

 bogstavbetegnelse der skal anvendes for disse partiers vedkommende, samt  

 bekendtgør denne beslutning.
Indenrigsministeren fastsætter samtidig, hvilke  

 bogstavbetegnelser valgbestyrelserne herudover vil kunne benytte til de  

 øvrige kandidatlister.
Opstiller det samme parti flere lister i en kommune,  

 eller har to eller flere lister i henhold til stk. 1, begæret at få tildelt  

 samme bogstavbetegnelse, skal der af valgbestyrelsen til bogstavbetegnelsen  

 føjes et nummer (A. 1, A. 2, A. 3, osv.). Opstår der tvist om, hvilken  

 organisation der med bindende virkning for et parti kan indsende begæring om  

 fælles bogstavbetegnelse for partiet, afgøres sådan tvist endeligt af  

 indenrigsministeren.
Indenrigsministeren afgør endvidere - efter så vidt  

 muligt at have indhentet en udtalelse fra det pågældende partis  

 landsorganisation - andre tvistigheder om retten til at benytte den  

 bogstavbetegnelse, som partiet er tildelt.
Stk. 3.  Såfremt antallet af godkendte kandidatlister i  

 en kommune overstiger antallet af godkendte bogstavbetegnelser, kan  

 indenrigsministeren bestemme, hvorledes de overskydende kandidatlister skal  

 mærkes.
Indenrigsministeren kan i denne forbindelse bestemme, at  

 bogstavbetegnelser alene skal anvendes for kandidatlister, der er opstillet i  

 tilslutning til partier, der har opnået tilladelse til at anvende samme  

 bogstavbetegnelse for deres kandidatlister i hele landet.
§ 12 f.  Kandidatlister kan for valgbestyrelsen  

 anmeldes at ville støtte hinanden (valgforbund). Anmeldelse herom skal ske  

 skriftligt senest kl. 16 ugedagen før valget.
Anmeldelsen skal være  

 underskrevet af alle de stillere, som har underskrevet de kandidatlister, der  

 indgår valgforbundet, og af alle kandidater på disse lister.
Stk. 2.  Kandidatlister, der i henhold til § 12 e  

 tildeles samme bogstavbetegnelse, vil kunne indgå eet listeforbund, og et  

 sådant listeforbund kan derefter indgå valgforbund med andre kandidatlister  

 eller med andre listeforbund.
Bestemmelsen i stk. 1, 2. punktum, finder i  

 dette tilfælde tilsvarende anvendelse, idet dog stillere og kandidater for  

 enhver af de i valgforbundet og listeforbundet sammensluttede kandidatlister  

 ved deres underskrift skal have tiltrådt, at den pågældende kandidatliste har  

 indgået listeforbund med bestemt angivne kandidatlister og derefter  

 valgforbund med ligeledes bestemt angivne listeforbund og kandidatlister.
Er  

 der anmeldt flere listeforbund mellem kandidatlister, som er tildelt samme  

 bogstavbetegnelse, anses ingen af listeforbundene som indgået.
 Stk. 3.  Bestemmelserne i stk. 2 finder tilsvarende  

 anvendelse for kandidatlister, for hvilke der udover en betegnelse, som  

 angiver et særligt geografisk tilhørsforhold, er anmeldt samme  

 listebetegnelse, og hvor indenrigsministeren har bestemt, at der ikke skal  

 anvendes bogstavbetegnelser for vedkommende kandidatlister, jfr. § 12 e, stk.  

 3.
 Stk. 4.  Stillere og kandidater kan på anmeldelsen af  

 kandidatlisten skriftligt bemyndige en eller flere stillere til at anmelde  

 listeforbund eller valgforbund eller begge dele.
Stk. 5.  Overstiger det samlede antal anmeldte  

 kandidater på lister, der har indgået listeforbund, det i § 12 b, stk. 1, 2.  

 pkt., nævnte antal, nedsættes de enkelte listers kandidatantal  

 forholdsmæssigt.
Giver den forholdsmæssige fordeling ikke hele tal og derfor,  

 når brøkerne bortkastes, ikke det tilladte antal kandidater, forhøjes de  

 største brøker, indtil antallet er nået.
Er to eller flere lister lige  

 berettiget til en kandidatplads, foretages lodtrækning ved valgbestyrelsens  

 foranstaltning.
Valgbestyrelsen sletter de overskydende kandidater af  

 kandidatlisterne i kandidaternes omvendte rækkefølge, således at den  

 kandidat, der er opført nederst på kandidatlisten, slettes først.
Det  

 indføres i valgbogen, hvilke kandidater der er slettet.
§ 12 g.  En indgivet kandidatliste kan af alle  

 stillere i forening tilbagekaldes overfor valgbestyrelsens formand senest kl.  

 16 otte dage før valgdagen.
En stiller kan ikke trække sit tilsagn om at  

 virke som stiller tilbage, når listen er indleveret til valgbestyrelsens  

 formand.
§ 12 h.  Tilbagetrækning fra et anmeldt liste- eller  

 valgforbund kan kun foretages af alle listens stillere og kandidater.  

 Tilbagetrækningen skal ske overfor valgbestyrelsens formand og skal være  

 foretaget senest kl. 16 ugedagen før valgdagen.
Tilbagetrækning af en listes  

 deltagelse i et forbund medfører ikke, at det anmeldte forbund bortfalder for  

 de øvrige deltagere i forbundet.
Tilsvarende gælder i tilfælde af mangler ved  

 anmeldelse af et forbund.
 § 12 i.  Listerne samt oplysning om anmeldte  

 valgforbund (listeforbund) bekendtgøres af kommunalbestyrelsen straks efter  

 udløbet af fristen i § 12 f, stk. 1, (ugedagen før valget) ved opslag i  

 kommunens folkeregister.
13. Er der ved udløbet af fristen for kandidatlisters  

 indlevering (§ 12 a, stk. 1) kun anmeldt een kandidatliste, aflyser  

 valgbestyrelsen afstemningen i kommunen ved bekendtgørelse i de stedlige  

 dagblade m.v.
Valgbestyrelsen skal derhos senest dagen efter udløbet af  

 fristen for anmeldelse af kandidatlister give meddelelse til den stiller, som  

 for valgbestyrelsen er opgivet som den stiller, hvem meddelelser angående  

 listen vil være at tilstille, om, at kun een liste er indleveret til valget.  

 Der kan da senest klokken 12 dagen før valget indleveres en  

 stedfortræderliste indeholdende navnene på de personer, der ønskes som  

 stedfortrædere (jfr. § 26) for de på den anmeldte kandidatliste opførte  

 kandidater.
Stedfortræderlisten skal være affattet således, at der for hver  

 af de på kandidatlisten opførte kandidater, for hvilke stedfortrædere ønskes,  

 angives navnet på een eller flere stedfortrædere; opføres der for en kandidat  

 flere personer som stedfortrædere, skal det på listen angives, i hvilken  

 rækkefølge stedfortræderne skal indtræde i kandidatens sted.
En person kan  

 samtidig opføres som stedfortræder for flere kandidater.
Stedfortræderlisten  

 skal være underskrevet af over halvdelen af de samme stillere, som har  

 underskrevet kandidatlisten, og den stiller, der indleverer listen, har ret  

 til på en af ham medbragt genpart af listen at få kvittering af  

 valgbestyrelsens formand for, at listen er indleveret, og hvornår dette er  

 sket.
Stk. 2.  Stedfortræderlisten skal indeholde oplysning om  

 hver enkelt stedfortræders navn, fødselsdato, stilling og bopæl.
Har nogen af  

 de på stedfortræderlisten opførte ikke valgret, slettes dennes navn af  

 listen.
Såfremt valgbestyrelsen finder grund til at erklære en indleveret  

 stedfortræderliste for ugyldig eller at slette noget navn af listen, skal  

 afgørelsen herom tilføres valgbogen, og afgørelsen meddeles den stiller, som  

 meddelelser angående listen skal sendes til.
 Stk. 3.  Uanset at afstemningen er aflyst, skal  

 valgbestyrelsen dog på valgdagen sammentræde til møde, og i dette møde  

 erklæres de på den anmeldte kandidatliste opførte kandidater for valgte uden  

 afstemning; de på stedfortræderlisten opførte personer betragtes som  

 stedfortrædere for de valgte i den orden og i den rækkefølge, som er angivet  

 på stedfortræderlisten.
Stk. 4.  Er der på den anmeldte kandidatliste opført  

 navnene på flere kandidater end det antal repræsentanter, der skal vælges  

 (jfr. § 12 b, stk. 1), udtages kandidaterne i den rækkefølge, hvori de af  

 stillerne er anmeldt.
Er kandidaterne sideordnet opstillet, udtages  

 kandidaterne ved lodtrækning.
De kandidater, der ikke har opnået valg, kommer  

 kun i betragtning som stedfortrædere, hvis stedfortræderliste ikke er  

 indleveret.
Er stedfortræderliste indleveret, er denne alene bestemmende for,  

 hvem der skal være stedfortrædere.
Stk. 5.  Valgbestyrelsen anfører i valgbogen nøjagtig  

 oplysning om, hvilke personer der er valgt, og, for hver af de valgte, hvem  

 der er at betragte som stedfortrædere.
Valgbestyrelsen giver de valgte  

 underretning om valget, og valgbogen tilstilles kommunalbestyrelsen.
AFSTEMNINGEN § 14.  Kommunalbestyrelsen kan bestemme, at kommunen  

 skal deles i to eller flere afstemningsområder, således at afstemningen og  

 stemmeoptællingen foregår i hvert område for sig.
Når mindst 10 pct. af de  

 kommunale vælgere fremsætter andragende derom, kan kommunalbestyrelsen ikke  

 nægte at dele kommunen i to eller flere afstemningsområder, hvis grænser da  

 fastsættes af kommunalbestyrelsen.
Andragender om deling skal være indgivet  

 senest den 1. juni forinden valgenes afholdelse, for at delingen kan kræves  

 iværksat ved de førstkommende valg.
Stk. 2.  Kommunalbestyrelsen kan træffe beslutning om  

 nedlæggelse af et afstemningsområde.
En sådan beslutning skal bekendtgøres i  

 de stedlige dagblade.
Såfremt mindst 25 pct. af vælgerne i afstemningsområdet  

 inden en måned efter bekendtgørelsen skriftligt modsætter sig nedlæggelsen,  

 kan denne kun iværksættes, hvis beslutningen er truffet i anledning af en  

 kommunesammenlægning.
 Stk. 3.  I kommuner, der ikke er delt i flere  

 afstemningsområder, ledes afstemningen af valgbestyrelsen.
Stk. 4.  I kommuner med flere afstemningsområder  

 udnævner vedkommende kommunalbestyrelse dels blandt sine egne medlemmer, dels  

 blandt de i kommunen boende vælgere mindst 5, højst 9 valgstyrere for hvert  

 område.
Kan der ikke opnås enighed om valget af valgstyrere, foretages dette  

 efter forholdstal og under eet for samtlige de valgstyrere, der skal vælges i  

 kommunen.
Valgstyrernes formand udpeges af kommunalbestyrelsen.
Stk. 5.  Valgstyrerne fører en af kommunalbestyrelsen  

 stadfæstet valgbog.
Enhver valgberettiget er pligtig at modtage udnævnelse  

 til valgstyrer og at udføre det valgstyrerne påhvilende hverv, medmindre  

 lovligt forfald oplyses; kommunalbestyrelsen udnævner, såfremt en valgstyrer  

 oplyser sådant forfald, en ny valgstyrer i vedkommendes sted.
 Stk. 6.  Der tilkommer valgstyrerne og de tilforordnede  

 vælgere, jfr. § 17, diæter for deres virksomhed på valgdagen af samme  

 størrelse som de diæter, der i henhold til loven om kommunernes styrelse ydes  

 for udførelse af andre kommunale hverv.
 § 15.  Stemmeafgivningen sker i et eller flere af  

 vedkommende kommunalbestyrelse anviste lokaler, i hvilke der skal være  

 indrettet det fornødne antal stemmerum.
Stk. 2.  Stemmerummet skal være anbragt i  

 afstemningslokalet og være indrettet således, at der kan afgives stemme, uden  

 at andre kan se, hvorledes der stemmes.
Stemmerummet skal være tilstrækkeligt  

 lyst til, at skrift tydeligt kan læses derinde; det skal være forsynet med  

 almindelig sort blyant og en fast plade til underlag ved skrivning.
 Stk. 3.  Stemmekassen skal være aflåset og således  

 indrettet, at ingen stemmeseddel kan udtages af den, uden at kassen åbnes.
 § 16.  Afstemningen foregår ved afgivelse af dertil  

 tilvejebragte stemmesedler.
Stk. 2.  På hver stemmeseddel skal findes trykt  

 betegnelserne på samtlige de af valgbestyrelsen godkendte kandidatlister.  

 Hver kandidatlistes betegnelse anføres i et felt for sig, jfr. dog § 16 a.  

 Felterne anbringes på stemmesedlen under hinanden, adskilte med tykke trykte  

 streger.
I hvert felt anføres øverst med fede typer det bogstav, hvormed  

 kandidatlisten er mærket af valgbestyrelsen (jfr. § 12 e) og efter dette  

 bogstav kandidatlistens listebetegnelse, såfremt sådan er anmeldt, jfr. § 12  

 d, stk. 2.
Stk. 3.  Felterne anbringes på stemmesedlerne under  

 hinanden i alfabetisk rækkefølge efter de bogstaver, hvormed kandidatlisterne  

 er mærket af valgbestyrelsen.
Felterne for kandidatlister, som efter  

 indenrigsministerens bestemmelse ikke skal mærkes med en bogstavbetegnelse,  

 jfr. § 12 e, stk. 3, skal anbringes herunder efter retningslinier fastsat af  

 indenrigsministeren.
Stk. 4.  På stemmesedlerne skal der endvidere i hvert  

 felt under kandidatlistens betegnelse med almindelige typer trykkes navnene  

 på samtlige listens kandidater i den rækkefølge, hvori de af stillerne er  

 anmeldt, og med angivelse af de numre, hvormed kandidaternes navne er mærket  

 på de forskellige kandidatlister.
Er kandidaterne opstillet sideordnet,  

 opføres kandidaternes navne uden angivelse af numre enten i den rækkefølge,  

 de er anført i på kandidatlisten, eller i alfabetisk rækkefølge, hvis  

 stillerne har angivet dette på kandidatlisten.
Hvor forveksling af  

 kandidaternes navne efter valgbestyrelsens skøn kan finde sted, skal der på  

 stemmesedlerne foruden navn trykkes en kortfattet betegnelse på stilling  

 eller bopæl for de kandidater, hvis navn kan være genstand for forveksling.  

 Kandidaternes navne i felterne trykkes under hinanden, adskilte ved en  

 tyndere trykt streg mellem hver 2 navne.
 Stk. 5.  Er der til valget opstillet et så stort antal  

 kandidater, at stemmesedlen vil blive uforholdsmæssig lang, kan  

 valgbestyrelsen beslutte at opføre kandidaternes navne i 2 eller om fornødent  

 flere kolonner adskilt ved lodrette streger.
Stk. 6.  Indenrigsministeren kan, såfremt hensynet til  

 stemmesedlens indretning og overskuelighed gør det nødvendigt, efter  

 ansøgning fra valgbestyrelsen tillade, at kandidaternes navne ikke skal  

 opføres på stemmesedlerne i vedkommende kommune.
Ansøgning skal indsendes  

 snarest efter udløbet af den i § 12 a nævnte frist med angivelse af antallet  

 af indleverede kandidatlister og kandidatnavne.
Stk. 7.  Meddeler indenrigsministeren tilladelse efter  

 stk. 6, skal der på stemmesedlerne indrettes en tom rubrik i hver  

 kandidatlistes felt og umiddelbart under denne betegnelse.
Rubrikken skal  

 være så stor, at vælgeren bekvemt kan skrive et navn.
I stemmerummet skal der  

 være opslag med de godkendte kandidatlister med angivelse af anmeldte  

 listebetegnelser og med kandidaternes navne opført i den anmeldte rækkefølge  

 og en vejledning om stemmesedlernes udfyldelse.
 Stk. 8.  Foroven på stemmesedlen anføres med store typer  

 ordet »Borgerrepræsentantvalget«,  

 »Kommunalbestyrelsesvalget« eller »Byrådsvalget« og  

 årstallet for valget samt angivelse af kommunens navn.
 Stk. 9.  Intet andet ord eller bogstav og intet navn,  

 tal eller tegn må være påført nogen stemmeseddel ved tryk eller ved skrift  

 eller på anden måde.
 Stk. 10.  Stemmesedlerne skal ved anbragte knæk være til  

 at sammenfolde, således at hver stemmeseddel kan afleveres af vælgeren, uden  

 at nogen kan se, hvorledes han har stemt.
 Stk. 11.  Indenrigsministeren er bemyndiget til at give  

 nærmere forskrifter med hensyn til stemmesedlernes udseende.
 § 16 a.  Kandidatlister, der har indgået listeforbund,  

 jfr. § 12 f, stk. 2, opføres på stemmesedlen i samme felt uanset § 16, stk.  

 2, 2. pkt., på følgende særlige måde:
 Stk. 2.  Vil stemmesedlen få en uhensigtsmæssig bredde,  

 kan valgbestyrelsen beslutte, at rubrikkerne, jfr. stk. 1, nr. 2, skal  

 anbringes i 2 eller om fornødent flere rækker under hinanden.
 § 17.  Valgstyrerne fordeler valglisterne,  

 stemmesedlerne og stemmekasserne mellem sig og det fornødne antal  

 tilforordnede vælgere.
Stk. 2.  Enhver vælger er pligtig til at påtage sig  

 hvervet som tilforordnet medhjælper for valgbestyrelsen og valgstyrerne.
Valg  

 af tilforordnede vælgere foretages af kommunalbestyrelsen.
Kan der ikke opnås  

 enighed om valget af de tilforordnede vælgere, foretages dette efter  

 forholdstal og under eet for samtlige de tilforordnede vælgere, der skal  

 vælges i kommunen.
 § 18.  Afstemningen begynder kl. 9 og fortsættes til  

 kl. 20, og så længe der endnu derefter indfinder sig vælgere, men sluttes,  

 når efter kl. 20 ingen vælger melder sig for at afgive stemme, uanset at der  

 gives opfordring hertil.
 Stk. 2.  I kommuner med under 6000 indbyggere kan  

 kommunalbestyrelsen bestemme, at afstemningen afbrydes mellem kl. 13 og kl.  

 15.
 Stk. 3.  Medens afstemningen er afbrudt, skal  

 stemmekasser og valglister opbevares under behørig aflåsning og forsegling.
§ 19.  I stemmelokalerne skal der på iøjnefaldende  

 steder findes opslag, der indeholder samtlige godkendte kandidatlister med  

 angivelse af disses listebogstaver og anmeldte listebetegnelser og med  

 kandidaternes navne.
Listerne og kandidaterne skal opføres i samme rækkefølge  

 som på stemmesedlerne.
Opslagene skal tillige indeholde oplysning om anmeldte  

 valgforbund (listeforbund). Der skal endvidere ved opslag gives vælgerne  

 vejledning om, hvor de enkelte stemmelokaler findes.
 Stk. 2.  Forinden den første stemmeseddel nedlægges i  

 kassen, åbner stemmemodtageren denne og viser de tilstedeværende, at den er  

 tom, hvorpå han straks i de tilstedeværendes påsyn lukker og aflåser den samt  

 leverer valglisteføreren nøglen.
Stk. 3.  Valgret udøves ved personligt møde.  

 Valgstyrerne kan bestemme, at der i det lokale, hvor et stemmerum er anbragt,  

 ikke under afstemningen må opholde sig andre end de, der skal stemme, samt  

 valgbestyrelsens medlemmer, valgstyrerne, de tilforordnede vælgere og  

 kandidaterne og to stillere for hver kandidatliste.
Valgstyrerne kan  

 endvidere bestemme, at antallet af de, der skal stemme, begrænses, såfremt  

 ordensmæssige hensyn gør det nødvendigt.
Valgstyrerne påser, at vælgerne ikke  

 udsættes for påvirkning gennem valgagitation i valglokalerne eller i de  

 umiddelbare adgangsveje hertil.
De tilstedeværende er pligtige at rette sig  

 efter valgbestyrelsens og valgstyrernes bestemmelser.
Stk. 4.  Vælgerne henvender sig til valglisteføreren i  

 den rækkefølge, hvori de møder.
Vælgeren afleverer her sit valgkort, og når  

 valglisteføreren har fundet vælgerens navn på valglisten, afkrydses vælgerens  

 navn på listen.
Har vælgeren ikke medbragt sit valgkort, udfærdiges et  

 valgkort, der henlægges sammen med de valgkort, der i øvrigt er modtaget.  

 Såfremt der er tvivl om vælgerens identitet, søges identiteten fastslået.  

 Dette kan ske ved at udspørge om vælgerens navn, bopæl og fødselsdato.
Derpå  

 udleveres til vælgeren en stemmeseddel, der ved udleveringen ikke må være  

 sammenfoldet.
Stk. 5.  Efter at have modtaget stemmesedlen skal  

 vælgeren straks begive sig ind i stemmerummet, hvor ingen anden må være til  

 stede.
Her foretages afstemningen ved at mærke stemmesedlen med et kryds i  

 feltet for den kandidatliste, på hvilken vælgeren vil afgive sin stemme, jfr.  

 dog § 21, stk. 1, 5. pkt. Ønsker vælgeren en bestemt af listens kandidater  

 valgt, sætter han krydset ud for denne kandidats navn eller skriver, hvis  

 kandidatnavnene ikke findes opført på stemmesedlen, jfr. § 16, stk. 6, den  

 pågældende kandidats navn i den tomme rubrik under listebetegnelsen.
 Stk. 6.  Når stemmesedlen er afkrydset, sammenfolder  

 vælgeren denne, således at det ikke af andre kan ses, hvorledes han har  

 stemt, hvorefter han straks nedlægger den i stemmekassen i stemmemodtagerens  

 påsyn.
 Stk. 7.  Det er stemmemodtageren forbudt at gøre sig  

 bekendt med, hvorledes en vælger har stemt.
 Stk. 8.  Hvis en stemmeseddel efter udlevering til  

 vælgeren, men inden nedlægning i stemmekassen, findes ubrugelig eller af  

 uagtsomhed bliver ubrugeliggjort, kan den pågældende vælger tilbagelevere  

 stemmesedlen og få en anden udleveret.
Stk. 9.  Når en vælger fremfører for valgstyrerne, at  

 han ikke er i stand til at foretage afstemningen på den foreskrevne måde, og  

 valgstyrerne skønner, at det således fremførte er rigtigt, skal en af  

 valgstyrerne eller en dertil særlig tilforordnet vælger yde den pågældende  

 vælger fornøden bistand ved stemmeafgivningen, hvorved da tillige de  

 nødvendige lempelser i den foreskrevne fremgangsmåde må foretages.
Vælgere,  

 der på grund af manglende førlighed eller lignende årsag ikke kan bevæge sig  

 ind i stemmelokalet, vil således kunne afgive stemme umiddelbart uden for  

 lokalet.
Er den pågældende vælger blind eller svagsynet, kan han forlange, at  

 der ydes ham bistand ved stemmeafgivningen enten af en af ham selv udpeget  

 tilstedeværende person eller af 2 af valgbestyrelsens medlemmer eller af  

 valgstyrerne eller af de tilforordnede vælgere.
§ 20.  Når stemmeafgivningen er ophørt, underskriver  

 hver valglistefører sin valgliste.
Derefter sammenbindes i særskilte pakker Stk. 2.  Valglisterne, valgkortene, de i stk. 1 nævnte  

 pakker og stemmekasserne bringes derpå under behørigt opsyn til det sted,  

 hvor opgørelsen af valgresultatet skal foretages.
Nøglerne til stemmekasserne  

 overgives tillige med valglisterne, valgkortene, stemmekasserne og pakkerne  

 med de ikke nedlagte stemmesedler til formanden for valgstyrerne.
STEMMEOPTÆLLINGEN § 21.  Stemmeoptællingen foregår offentligt, så snart  

 stemmeafgivningen er afsluttet.
I kommuner, der er delt i flere  

 afstemningsområder, foregår stemmeoptællingen i hvert område for sig under  

 ledelse af formanden for valgstyrerne.
Forinden stemmeoptællingen påbegyndes,  

 udtages stemmesedlerne af stemmekasserne, hvorefter de blandes og fordeles  

 mellem det fornødne antal optællingshold af valgstyrere og tilforordnede  

 vælgere, der ordner dem således, at stemmesedler afgivet for samme  

 kandidatliste samles i bunker for sig, og derefter optæller, hvor mange  

 stemmer, der ved afstemningen er afgivet for hver af de på stemmesedlerne  

 opførte kandidatlister.
En stemmeseddel er afgivet for den liste, inden for  

 hvis felt vælgeren har sat kryds, eller, når kandidaternes navne ikke findes  

 opført på stemmesedlerne, jfr. § 16, stk. 7, inden for hvis felt vælgeren har  

 skrevet navnet på en af listens kandidater.
Har vælgeren alene sat kryds ved  

 den fælles listebetegnelse for de kandidatlister, der har indgået et  

 listeforbund, anses stemmen som afgivet for listeforbundet og henføres ikke  

 til nogen af de kandidatlister, der deltager i listeforbundet.
Hvor der er  

 tvivl om en stemmeseddels gyldighed eller om, på hvilken liste der er stemt,  

 medregnes stemmesedlen ikke i optællingen, men lægges foreløbig til side.  

 Formanden for valgbestyrelsen eller valgstyrerne deltager ikke personlig i  

 denne del af optællingen, men påser, at den foregår under betryggende former.
 Stk. 2.  Når de enkelte optællingshold har tilendebragt  

 optællingen af de stemmesedler, der er fordelt til holdet, afgives  

 optællingsresultatet tillige med de som tvivlsomme henlagte stemmesedler til  

 formanden for valgbestyrelsen eller valgstyrerne.
Stk. 3.  Valgbestyrelsen eller valgstyrerne afgør derpå,  

 om de tvivlsomme stemmesedler skal anses for gyldige eller ej.
En  

 stemmeseddel er ugyldig, Såfremt en stemmeseddel kasseres, anføres grunden hertil i valgbogen.
 Stk. 4.  Valgbestyrelsen eller valgstyrerne opgør  

 derefter resultatet af afstemningen ved sammenlægning af de enkelte  

 optællingsholds resultater og ved til disse at lægge de af valgbestyrelsen  

 eller valgstyrerne godkendte tvivlsomme stemmesedler.
§ 22.  I kommuner, der er delt i flere  

 afstemningsområder, kundgøres udfaldet af stemmeoptællingen på hvert  

 afstemningssted for de tilstedeværende, hvorpå meddelelse snarest muligt  

 gives til formanden for valgbestyrelsen.
I disse kommuner samles  

 valgbestyrelsen senest dagen efter, at afstemningen har fundet sted, til  

 opgørelse af stemmeoptællingen i samtlige kommunens afstemningsområder.
Dette  

 møde er offentligt.
For hvert afstemningsområde deltager formanden for  

 kredsens valgstyrere i mødet, hvortil han medbringer udskrift af  

 valgstyrernes valgbog, de i § 20, stk. 1, nævnte pakker, de af stemmekasserne  

 udtagne stemmesedler samt de benyttede valglister og valgkort.  

 Valgbestyrelsen foretager en fornyet optælling og bedømmelse af de i  

 afstemningsområderne afgivne stemmesedler efter reglerne i § 21 og derefter  

 den endelige opgørelse af stemmeafgivningens udfald; dette tilføres valgbogen  

 og kundgøres for de tilstedeværende.
 Stk. 2.  I kommuner, der ikke er delt i flere  

 afstemningsområder, tilføres udfaldet af stemmeoptællingen (§ 21) straks  

 valgbestyrelsens valgbog og kundgøres for de tilstedeværende.
 Stk. 3.  Den i § 24 omhandlede optælling af personlige  

 stemmer og listestemmer kan foretages samtidig med valgbestyrelsens optælling  

 af stemmerne for kandidatlisterne.
OPGØRELSEN AF VALGET § 23.  Den endelige opgørelse af valget foretages  

 derefter af valgbestyrelsen enten samme dag, som stemmeoptællingen har fundet  

 sted, eller senest dagen efter.
Stk. 2.  Først bestemmes, hvor mange kandidater der skal  

 vælges af hver kandidatliste.
Har valgforbund (eller listeforbund, der ikke  

 er led i valgforbund) været anmeldt, jfr. § 12 f, sammenlægges stemmetallene  

 for de kandidatlister, imellem hvilke valgforbund, henholdsvis listeforbund,  

 er indgået.
Det for hver kandidatliste eller valgforbund (listeforbund)  

 afgivne stemmetal deles med 1, 2, 3, osv., indtil hvert stemmetal er delt med  

 et tal så stort som det antal mandater, der i det højeste kan tænkes at  

 tilfalde vedkommende kandidatliste eller valgforbund (listeforbund). Den  

 største af de således fremkomne kvotienter giver den liste eller det  

 valgforbund (listeforbund), den er tilfaldet, ret til medlem nr. 1, den  

 næststørste kvotient giver den liste eller det valgforbund (listeforbund),  

 den er tilfaldet, ret til medlem nr. 2 og således fremdeles, indtil det antal  

 medlemmer, der skal vælges, er fordelt mellem de forskellige kandidatlister  

 og valgforbund (listeforbund). Er kvotienterne lige store, gør lodtrækning  

 udslaget; lodtrækning foretages af valgbestyrelsens formand i de  

 tilstedeværendes påsyn.
 Stk. 3.  Det antal mandater, der er tilfaldet et  

 valgforbund, deles imellem de kandidatlister og listeforbund, hvoraf  

 valgforbundet består, ved benyttelse af samme fremgangsmåde, og endelig deles  

 på tilsvarende måde de mandater, der er tilfaldet et listeforbund, mellem de  

 kandidatlister, hvoraf listeforbundet består.
 § 24.  Når det på den i § 23 omhandlede måde er  

 opgjort, hvor mange medlemmer der skal vælges af hver kandidatliste,  

 bestemmes det, hvilke af listernes kandidater der skal erklæres for valgte.
 Stk. 2.  Særskilt for hver kandidatliste fordeles de  

 stemmesedler, som er afgivet for listen, således at stemmesedler, på hvilke  

 vælgerne har sat kryds udfor navnet på en af listens kandidater, samles i  

 bunker for sig efter navnet på den kandidat, for hvilken afkrydsning er sket  

 (personlige stemmer). Når stemmesedlerne er indrettet på den i § 16, stk. 7,  

 foreskrevne måde, fordeles de stemmesedler, på hvilke vælgerne har nedskrevet  

 navnet på en af kandidaterne, i bunker efter det navn, som findes skrevet i  

 den pågældende kandidatlistes rubrik på stemmesedlerne.
 Stk. 3.  Stemmesedler, der er afkrydset ud for  

 kandidatlistens bogstav eller listebetegnelse eller ud for navnene på flere  

 af listens kandidater eller over hele kandidatlistens felt på stemmesedlen  

 eller i øvrigt på en sådan måde, at det ikke med sikkerhed fremgår, hvilken  

 kandidat vælgeren har villet give sin stemme, og endvidere - når  

 stemmesedlerne er indrettet på den i § 16, stk. 7, foreskrevne måde - de  

 stemmesedler, på hvilke det af vælgeren nedskrevne navn ikke med sikkerhed  

 kan henføres til nogen bestemt kandidat, samles i en bunke for sig  

 (listestemmer).
 Stk. 4.  Når samtlige for kandidatlisten afgivne  

 stemmesedler på denne måde er fordelt, optælles det, hvor mange stemmer hver  

 kandidat har fået (personlige stemmer), og hvor mange stemmer der i øvrigt er  

 afgivet for listen (listestemmer).
Stk. 5.  Er kandidaterne sideordnet opstillet, erklæres  

 de kandidater, der har fået flest personlige stemmer, for valgt i det antal,  

 hvori der er tilfaldet listen mandater.
I tilfælde af stemmelighed foretages  

 lodtrækning ved valgbestyrelsens foranstaltning.
Stk. 6.  Er partiliste anmeldt, udregnes for hver  

 kandidatliste et fordelingstal.
Tallet udregnes ved at dividere antallet af  

 stemmer, der i alt er afgivet på listen, med et tal, der er een større end  

 det antal mandater, der er tilfaldet listen.
Det fremkomne forholdstal,  

 forhøjet til det nærmeste hele tal, er fordelingstallet for den pågældende  

 kandidatliste.
Stk. 7.  Særskilt for hver kandidatliste fordeler  

 valgbestyrelsen derpå listestemmerne (jfr. denne paragrafs 3. stykke) til  

 listens kandidater på følgende måde: Til det antal personlige stemmer, som er  

 opnået af den som nr. 1 på kandidatlisten opførte kandidat, lægges et så  

 stort antal af listestemmerne, at fordelingstallet nås; de listestemmer, der  

 herefter bliver tilovers, lægges derpå til de personlige stemmer, som nr. 2  

 på kandidatlisten har opnået, indtil fordelingstallet nås, og på tilsvarende  

 måde forholdes for de øvrige kandidaters vedkommende i den rækkefølge, hvori  

 deres navne er opført på listen.
Når på denne måde samtlige listestemmer er  

 fordelt på listens kandidater, erklæres de kandidater, der har opnået  

 fordelingstallet, eller som har opnået et antal personlige stemmer svarende  

 til fordelingstallet, for valgte i den rækkefølge, hvori de på listen er  

 opført.
Opnås det ikke på denne måde at få valgt det hele antal kandidater,  

 der skal vælges, erklæres i rækkefølge efter størrelsen af de opnåede  

 stemmetal (personlige stemmer og listestemmer tilsammen) så mange af listens  

 øvrige kandidater for valgte, som der endnu skal vælges for listen.
Har to  

 kandidater opnået samme stemmetal og kan kun een opnå valg, erklæres den  

 kandidat, der står først på kandidatlisten, for valgt.
Stk. 8.  Skal der for en kandidatliste vælges flere  

 medlemmer end det antal kandidater, der findes opført på listen, overføres  

 det eller de overskydende mandater til den kandidatliste, med hvilken den  

 udtømte liste har anmeldt listeforbund; hvis den udtømte liste står i  

 listeforbund med flere kandidatlister, tilfalder mandatet den af disse  

 lister, der ifølge den i § 23 foretagne fordeling er nærmest berettiget til  

 at få mandatet.
Såfremt den udtømte kandidatliste ikke står i listeforbund  

 med andre lister, overføres mandatet efter tilsvarende regler til den eller  

 de kandidatlister eller listeforbund, med hvilke kandidatlisten står i  

 valgforbund.
Såfremt der er tilfaldet et listeforbund flere mandater end det  

 antal kandidater, der findes opført på de til listeforbundet hørende  

 kandidatlister, overføres det eller de overskydende mandater til de  

 listeforbund eller til de kandidatlister, med hvilke det udtømte listeforbund  

 står i valgforbund, efter tilsvarende regler.
Såfremt en kandidatliste, et  

 listeforbund eller valgforbund er udtømt efter ovenstående regler, overføres  

 mandatet til den af de øvrige kandidatlister, listeforbund eller valgforbund,  

 der har nærmest krav herpå.
 § 25.  Når valget er endeligt opgjort, tilfører  

 formanden for valgbestyrelsen valgbogen nøjagtig oplysning herom, således at  

 det angives, hvorledes stemmerne fordelte sig på de forskellige  

 kandidatlister, i hvilken nummerorden mandaterne tilfaldt disse, hvor mange  

 personlige stemmer der blev afgivet for de enkelte kandidater, hvilke  

 medlemmer der blev erklæret for valgt, og det medlemsnummer (jfr. § 23, stk.  

 2), der tilfaldt enhver af de valgte, samt, hvor partiliste har været  

 anmeldt, hvilket fordelingstal der blev lagt til grund for hver af disse  

 kandidatlister, og hvorledes listestemmerne fordeltes på kandidaterne.  

 Endelig anføres navnene på de kandidater, der ikke har opnået valg, i  

 valgbogen, som underskrives af hele valgbestyrelsen.
Stk. 2.  Valgbogen afleveres til kommunalbestyrelsen.  

 Valgkortene og stemmesedlerne indpakkes og forsegles af valgbestyrelsen.
De  

 gyldige, de ugyldige, de ombyttede, de tilbageleverede og de ikke udleverede  

 stemmesedler holdes hver for sig i særskilte pakker med tydelig påskrift om  

 deres indhold.
Pakkerne afgives til kommunalbestyrelsen, der opbevarer dem,  

 indtil ankefristen er udløbet, eller klage over valget endeligt er afgjort;  

 derefter skal de tilintetgøres.
 Stk. 3.  Hver af de opstillede kandidater har ret til at  

 overvære valgbestyrelsens endelige opgørelse af valget (§§ 23-24).
 Stk. 4.  Valgbestyrelsen underretter de valgte om valget  

 og meddeler enhver af dem det medlemsnummer, som vedkommende er valgt med.
 § 26.  De på en kandidatliste opførte kandidater, der  

 ikke erklæres for valgte, betragtes som stedfortrædere for de valgte af samme  

 liste i rækkefølge efter størrelsen af de opnåede stemmetal, jfr. § 24, stk.  

 5 og 7.
FRITAGELSE FOR VALG OG VALGKLAGER § 27.  Enhver, der er valgbar til kommunalbestyrelsen,  

 har pligt til at modtage valg, medmindre den valgte er fyldt 60 år.
Den, der  

 har været medlem af kommunalbestyrelsen eller ligningskommissionen i 2 hele,  

 sammenhængende valgperioder, har ikke pligt til at modtage valg før efter  

 udløbet af de 2 følgende valgperioder.
Medlemmer af kommunalbestyrelsen har  

 ikke pligt til at modtage valg til ligningskommissionen.
 Stk. 2.  Kommunalbestyrelsen træffer endvidere efter  

 begæring beslutning om at fritage den, der på grund af sin helbredstilstand,  

 varetagelse af andet offentligt hverv, forretninger eller lignende har  

 rimelig grund til at ønske sig fritaget for valget.
 Stk. 3.  Begæring om fritagelse skal inden 8 dage efter  

 valgets endelige opgørelse indgives skriftligt til kommunalbestyrelsens  

 formand.
 Stk. 4.  Kommunalbestyrelsen tager stilling til  

 begæringen på et møde, der afholdes snarest muligt efter fristens udløb.
 Stk. 5.  Kommunalbestyrelsens afgørelse kan inden 14  

 dage efter, at der er givet vedkommende meddelelse om afgørelsen, af denne  

 indbringes for indenrigsministeren.
 § 28.  (Ophævet).
§ 29.  Klage over valget skal inden 8 dage efter  

 valgets endelige opgørelse indgives skriftligt til kommunalbestyrelsens  

 formand.
Enhver vælger i kommunen kan indgive en sådan klage.
Stk. 2.  De indgivne klager afgøres af  

 kommunalbestyrelsen i et møde, som afholdes snarest muligt efter fristens  

 udløb.
Forinden kommunalbestyrelsen træffer afgørelse, skal valgbestyrelsens  

 udtalelse indhentes.
Stk. 3.  Kommunalbestyrelsens afgørelse kan inden 14  

 dage efter, at der er givet klageren meddelelse om afgørelsen, indbringes for  

 indenrigsministeren.
Afgørelsen kan påklages af enhver vælger i kommunen.
 Stk. 4.  Reglerne i stk. 1-3 gælder ikke med hensyn til  

 indsigelser om, at en kandidat har mistet valgbarhed på grund af straf, jfr.  

 § 34.
§ 30.  Hvis afstemningen ved den endelige beslutning  

 erklæres ugyldig, og valget som følge heraf omstødes, skal der snarest muligt  

 afholdes omvalg.
Ved omvalg kan kun de på valglisten opførte personer, der  

 var valgberettigede på den dag, da det omstødte valg blev afholdt, afgive  

 stemme.
Ved omvalg benyttes i øvrigt samme fremgangsmåde som ved første valg.
Stk. 2.  Foreligger der ikke grunde til at omstøde  

 afstemningen, men et eller flere enkelte medlemmers valg forkastes, eller  

 vedkommendes vægring ved at modtage valg erkendes berettiget, indtræder  

 vedkommende stedfortræder efter reglerne i § 26 i den eller de pågældendes  

 sted.
Kan besættelse af en ledig plads ikke ske efter disse bestemmelser,  

 eller kan mandatet ikke overføres til en kandidatliste, som den pågældende  

 liste har anmeldt listeforbund med, skal der snarest muligt afholdes  

 udfyldningsvalg, jfr. § 36.
DEN NYVALGTE KOMMUNALBESTYRELSE § 31.  Når ordinært valg til kommunalbestyrelsen er  

 afholdt, fratræder de hidtidige medlemmer af kommunalbestyrelsen den 31.  

 december.
Indgives der inden udløbet af den i § 29, stk. 1, fastsatte frist  

 klage over valget og omstødes dette af kommunalbestyrelsen, jfr. § 30,  

 fratræder den hidtidige kommunalbestyrelse dog først, når omvalg har været  

 afholdt og eventuelle klager over omvalget er afgjort af kommunalbestyrelsen.
 Stk. 2.  Så snart de hidtidige medlemmer af  

 kommunalbestyrelsen er fratrådt, tiltræder den nyvalgte kommunalbestyrelse.  

 Hvis valget senere omstødes af indenrigsministeren, skal den nyvalgte  

 kommunalbestyrelse forblive i virksomhed, indtil omvalget har fundet sted, og  

 eventuelle klager over omvalget er afgjort.
Stk. 3.  En kommunalbestyrelse, hvis valg omstødes, kan  

 fra det tidspunkt, da afgørelsen er meddelt kommunalbestyrelsen, kun med  

 samtykke fra tilsynsrådet, for København og Frederiksberg  

 indenrigsministeren, afholde andre udgifter end fastsat i det af den afgåede  

 kommunalbestyrelse vedtagne budget eller i øvrigt indgå nogen forpligtelse,  

 som ikke er hjemlet i dette budget.
Dog kan foranstaltninger, der er påbudt  

 ved lov eller anden bindende retsforskrift, om fornødent iværksættes uden  

 samtykke.
 § 32.  (Ophævet).
 § 33.  (Ophævet).
 § 34.  Gør et medlem af den nyvalgte  

 kommunalbestyrelse gældende, at en kandidat på grund af straf ikke er  

 valgbar, skal kommunalbestyrelsen forelægge spørgsmålet for det i § 50 a  

 omhandlede valgbarhedsnævn til afgørelse.
 Stk. 2.  Indsigelse mod en indvalgt kandidats valgbarhed  

 på grund af straf skal fremsættes inden 3 måneder efter valgdagen.
 Stk. 3.  Indsigelse mod en stedfortræders valgbarhed på  

 grund af straf skal fremsættes inden 2 måneder efter det første møde i  

 kommunalbestyrelsen, som stedfortræderen er indkaldt til.
 § 34 a.  Mister et medlem af kommunalbestyrelsen sin  

 valgbarhed, bortfalder hans mandat, jfr. dog stk. 3.
 Stk. 2.  Bliver et medlem af en kommunalbestyrelse  

 straffet, skal kommunalbestyrelsen indberette dette til valgbarhedsnævnet,  

 der afgør om medlemmet som følge heraf har mistet sin valgbarhed.
Stk. 3.  Spørgmålet, om et medlem har mistet sin  

 valgbarhed af andre grunde, afgøres af kommunalbestyrelsen.
Når et medlem  

 midlertidigt opgiver sin faste bopæl i kommunen, kan det bestemmes, at han  

 kun skal udtræde af kommunalbestyrelsen, indtil han på ny tager fast bopæl i  

 kommunen.
 § 34 b.  Kommunalbestyrelsen træffer efter begæring  

 fra et medlem beslutning om fritagelse for medlemskab af kommunalbestyrelsen  

 eller ligningskommissionen, såfremt medlemmet på grund af sin  

 helbredstilstand, varetagelse af andet offentligt hverv, forretninger eller  

 lignende har rimelig grund til at ønske sig fritaget for medlemskabet.
 Stk. 2.  Kommunalbestyrelsens afgørelse kan inden 14  

 dage efter, at der er givet vedkommende meddelelse om afgørelsen, af denne  

 indbringes for indenrigsministeren.
§ 35.  Når et medlem i valgperiodens løb udtræder af  

 kommunalbestyrelsen eller afgår ved døden, indtræder vedkommende  

 stedfortræder efter reglerne i § 26 i det pågældende medlems sted.
Viser det  

 sig ved indtrædende ledighed, at der ikke efter den angivne regel kan ske  

 besættelse af den ledige plads som medlem, overføres mandatet til den  

 kandidatliste, som den pågældende liste har anmeldt listeforbund med.
Har  

 listeforbund været anmeldt med flere kandidatlister, tilfalder mandatet den  

 af disse lister, der ifølge den i § 23 foretagne fordeling er nærmest  

 berettiget til at få mandatet.
Kan den ledige plads som  

 kommunalbestyrelsesmedlem heller ikke besættes med en kandidat fra en af  

 disse lister, eller er der ikke anmeldt listeforbund med nogen anden  

 kandidatliste, skal der afholdes udfyldningsvalg, jfr. § 36, medmindre det  

 vedtages af over halvdelen af kommunalbestyrelsens oprindelige medlemsantal,  

 at sådant valg ikke skal afholdes.
Den, der således vælges ved  

 udfyldningsvalg, skal kun vælges for den del af valgperioden, der endnu står  

 tilbage.
§ 36.  Udfyldningsvalg foretages efter reglerne for  

 ordinært valg.
Såfremt kun een skal vælges, afgøres valget ved simpelt  

 flertal.
Kandidaterne stilles til valg efter reglerne i kapitel 4. Når flere  

 kandidater er anmeldt, skal deres navne opføres i alfabetisk rækkefølge på  

 stemmesedlerne, og navnene skal være tydelig trykt over hinanden og indbyrdes  

 adskilt ved en trykt streg mellem hver to navne.
Når kun een kandidat er  

 anmeldt, erklærer valgbestyrelsen denne for valgt uden afstemning.
Er flere  

 kandidater anmeldt, erklæres den kandidat, der ved afstemningen har fået  

 flere stemmer end nogen anden, for valgt.
Med hensyn til udfærdigelse af  

 valglisten, afstemningen og stemmeoptællingen m.v. gælder i øvrigt de  

 almindelige regler.
I tilfælde af stemmelighed afgøres valget ved  

 lodtrækning, foretaget af valgbestyrelsens formand under overværelse af  

 valgbestyrelsen og de øvrige personer, der er til stede ved valgets  

 opgørelse.
VALG AF AMTSRÅD § 37.  Stk. 1. (Ophævet).
Stk. 2.  Valgperioden for amtsrådets medlemmer er 4 år.  

 Mandaterne bortfalder dog i intet tilfælde, før nyvalg har fundet sted.
Når  

 nyt valg til amtsrådet har fundet sted, afgår samtlige medlemmer med udgangen  

 af den måned, der følger efter den måned, hvori nyvalg har fundet sted, jfr.  

 dog § 46 b, stk. 1.
 Stk. 3.  De ordinære valg til amtsrådet foregår i  

 forbindelse med de ordinære valg til kommunalbestyrelserne i  

 primærkommunerne, jfr. § 4, stk. 2.
§ 38.  For hver amtsrådskreds dannes en  

 amtsvalgbestyrelse, bestående af amtsrådets formand og mindst 4 af amtsrådet  

 af dets midte valgte medlemmer.
Amtsrådets formand er formand for  

 amtsvalgbestyrelsen; antallet af dennes medlemmer skal stedse være ulige.  

 Amtsvalgbestyrelsen fører en af amtsrådet autoriseret valgbog; i denne  

 indføres det væsentlige af, hvad der vedrører valget - navnlig oplysning om  

 de indleverede kandidatlister, om antallet af tilvejebragte stemmesedler samt  

 om opgørelsen af valget, jfr. § 43. I øvrigt finder bestemmelserne i § 10,  

 stk. 4-6, tilsvarende anvendelse.
Stk. 2.  Amtsvalgbestyrelsen bekendtgør senest 4 uger  

 før valget i de stedlige dagblade tidspunktet for valget, antallet af de  

 medlemmer, der skal vælges, det fornødne antal stillere samt tiden og stedet  

 for indlevering af kandidatlister til amtsrådsvalget.
Den meddeler samtidig  

 hver kommunalbestyrelse i amtsrådskredsen dette.
 § 39.  Afstemningen sker i henhold til lister, hvorpå  

 bestemte personer bringes i forslag til valg.
Stk. 2.  Listerne skal være indleveret til formanden for  

 amtsvalgbestyrelsen senest kl. 16 den 14. dag før valgdagen og kan tidligst  

 indleveres 4 uger før valgdagen.
Listerne skal indleveres på en formular, der  

 foreskrives af indenrigsministeren.
Hver liste skal være underskrevet af  

 mindst 50 vælgere som stillere.
Amtsrådet kan dog vedtage at forhøje  

 mindsteantallet af stillere.
Mindsteantallet kan dog ikke overstiger 150. For  

 Bornholms amtskommune kan mindsteantallet ikke forhøjes.
Vedtagelsen, der  

 gælder indtil videre, skal for at få virkning for de førstkommende  

 amtsrådsvalg foreligge senest den 1. juni i det år, hvori valget afholdes, og  

 skal bekendtgøres umiddelbart herefter i de stedlige dagblade.  

 Kandidatlisterne må højst være underskrevet af et antal stillere, der svarer  

 til halvdelen mere end mindsteantallet af stillere i amtskommunen.
Stk. 3.  Ved kandidatlistens indlevering skal stillerne  

 tilkendegive, hvorvidt de ønsker personlige stedfortrædere for kandidaterne,  

 idet de i bekræftende fald skal anføre indtil 4 personlige stedfortrædere for  

 hver kandidat, jfr. §§ 41, stk. 2, 3.-4. pkt., og 43, stk. 3, sidste pkt.  

 Opføres der for en kandidat flere personer som personlige stedfortrædere,  

 skal det på listen angives, i hvilken rækkefølge disse stedfortrædere skal  

 indtræde i kandidatens sted.
En person kan samtidig opføres som stedfortræder  

 for flere kandidater, og en person kan samtidig opføres som kandidat og som  

 stedfortræder for andre kandidater.
 Stk. 4.  Ved listens indlevering skal for hver af  

 kandidaterne, eventuelle personlige stedfortrædere samt stillerne medfølge en  

 af indenrigsministeren foreskrevet formular, der er udfyldt med den  

 pågældendes fulde navn, fødselsdato og bopæl.
 Stk. 5.  I øvrigt finder bestemmelserne i §§ 12-12 c  

 tilsvarende anvendelse.
§ 40.  Kandidaterne skal anføres på kandidatlisten i  

 den rækkefølge, hvori de ønskes opført på stemmesedlen.
Stillerne skal på  

 kandidatlisten anmelde, om kandidaterne er opstillet i den anførte rækkefølge  

 (partiliste), eller om de er sideordnet opstillet.
 Stk. 2.  Valgforbund og listeforbund skal anmeldes  

 skriftligt til amtsvalgbestyrelsen senest kl. 16 ugedagen før valget.  

 Anmeldelsen skal være underskrevet af de deltagende listers stillere,  

 kandidater og stedfortrædere, jfr. dog stk. 3.
 Stk. 3.  Stillere, kandidater og stedfortrædere kan på  

 anmeldelsen af kandidatlisten skriftligt bemyndige en eller flere stillere  

 til at anmelde listeforbund eller valgforbund eller begge dele.
 Stk. 4.  Straks efter udløbet af fristen i stk. 2 skal  

 amtsvalgbestyrelsen underrette kommunalbestyrelserne i amtsrådskredsen om de  

 indleverede lister og anmeldte forbund med henblik på opslag i kommunens  

 folkeregister, jfr. § 12 i.
Stk. 5.  I øvrigt finder §§ 12 d-12 h tilsvarende  

 anvendelse.
Dog skal, udover kandidater og stillere, stedfortrædere deltage i  

 anmeldelse af listebetegnelse i henhold til § 12 d, stk. 2 og i begæring om  

 tildeling af samme bogstavbetegnelse i henhold til § 12 e.
§ 41.  Når amtsvalgbestyrelsen endeligt har godkendt  

 de anmeldte kandidatlister, tilvejebringer den de fornødne stemmesedler.  

 Stemmesedlerne, der skal være af gult papir til adskillelse fra de ved de  

 andre valg benyttede stemmesedler, indrettes på tilsvarende måde som  

 foreskrevet i § 16, således at der foroven på stemmesedlen anføres med store  

 typer »Amtsrådsvalget« og årstallet for valget samt angivelse af  

 amtskommunens navn.
På stemmesedlerne opføres samtlige kandidaters navne i  

 den anmeldte rækkefølge, medens navnene på eventuelt anmeldte personlige  

 stedfortrædere alene opføres på de i § 19, stk. 1, omhandlede opslag.
Senest  

 2 dage før valgets afholdelse tilstiller amtsvalgbestyrelsen de kommunale  

 valgbestyrelser i de til amtsrådskredsen hørende kommuner det til  

 afstemningen i hver af disse kommuner fornødne antal stemmesedler.
Stk. 2.  Er der ved udløbet af fristen for  

 kandidatlisternes indlevering kun anmeldt een kandidatliste til  

 amtsrådsvalget, aflyser amtsvalgbestyrelsen dette ved bekendtgørelse i de  

 stedlige dagblade og giver meddelelse derom til samtlige kommunalbestyrelser  

 i amtsrådskredsen.
Er der på den anmeldte kandidatliste opført navnene på  

 flere kandidater end det antal repræsentanter, der skal vælges, udtages  

 kandidaterne i den rækkefølge, hvori deres navne er opført på listen.
Hvis  

 der er anmeldt personlige stedfortrædere for de enkelte kandidater, indtræder  

 disse i den angivne rækkefølge forud for de kandidater, der efter 2. pkt.  

 ikke opnår valg, således at disse og deres personlige stedfortrædere først  

 indtræder, når den enkelte kandidats personlige stedfortrædere er opbrugte.  

 Såfremt personlige stedfortrædere ikke er anmeldt, gives meddelelse om  

 valgets bortfald tillige til den stiller, hvem henvendelser om listen skal  

 rettes, jfr. § 12 a, stk. 4, og stedfortræderliste kan da indleveres i  

 overensstemmelse med de i § 13 givne regler.
§ 42.  Er der indleveret flere gyldige kandidatlister,  

 finder afstemning sted efter reglerne i §§ 14-20. Alle opslag og  

 bekendtgørelser skal indeholde en tydelig angivelse af det valg, vedkommende  

 kundgørelse vedrører.
Ved ordinært valg sker stemmeafgivningen samtidig med  

 valgene til kommunalbestyrelserne i primærkommunerne, således at der ved  

 ordinært valg i disse kommuner på afstemningsstedet udleveres hver vælger een  

 stemmeseddel til kommunalbestyrelsesvalget og een til amtsrådsvalget.
Når  

 valgene således foregår under eet, skal der ved hvert stemmerum være to  

 stemmekasser af forskellig farve; vælgerne nedlægger i stemmemodtagerens  

 påsyn hver af de modtagne stemmesedler i den for den pågældende stemmeseddel  

 bestemte stemmekasse.
Såfremt en vælger meddeler, at han kun ønsker at  

 benytte den ene af de udleverede stemmesedler, skal den stemmeseddel, der  

 ikke ønskes benyttet, tilbageleveres til den tilforordnede vælger, der  

 annullerer stemmesedlen.
Stk. 2.  Optællingen af de til amtsrådsvalget afgivne  

 stemmesedler sker efter reglerne i §§ 21-22 og § 24, stk. 2 og 3.  

 Valgbestyrelserne i amtsrådskredsens kommuner drager omsorg for, at  

 amtsvalgbestyrelsen senest dagen efter, at stemmeoptællingen har fundet sted,  

 modtager en genpart af den særlige valgbog, som hver valgbestyrelse skal føre  

 over amtsrådsvalget.
Valgbogen skal indeholde oplysning om antallet af de ved  

 afstemningen til amtsrådsvalget afgivne gyldige stemmer, antallet af afgivne  

 ugyldige stemmer, antallet af stemmer på hver kandidatliste, antallet af  

 personlige stemmer på hver kandidat, og hvad der i øvrigt måtte være tilført  

 valgbogen angående valget til amtsrådet.
 Stk. 3.  Bestemmelserne i § 25, stk. 2, om opbevaring af  

 stemmesedler fra valget til primærkommunernes kommunalbestyrelser finder  

 tilsvarende anvendelse for stemmesedler vedrørende amtsrådsvalget, jfr. dog  

 stk. 4.
Stk. 4.  Amtsvalgbestyrelsen kan beslutte at ville  

 foretage en fornyet optælling af de stemmesedler, der er afgivet til  

 amtsrådsvalget i enkelte eller samtlige kommuner i amtsrådskredsen.
I sådanne  

 tilfælde drager de pågældende valgbestyrelser omsorg for, at samtlige  

 stemmesedler vedrørende amtsrådsvalget i vedkommende kommuner sendes til  

 amtsvalgbestyrelsen senest dagen efter, at valgbestyrelserne har modtaget  

 underretning om amtsvalgbestyrelsens beslutning eller, såfremt denne  

 beslutning er truffet før valgdagen, senest dagen efter valgbestyrelsernes  

 optælling af stemmesedlerne.
De afgivne gyldige stemmesedler skal være  

 sammenbundet, således at de listestemmer, der er afgivet for hver  

 kandidatliste, samles i pakker for sig, som forsegles og forsynes med  

 påtegning om betegnelsen for kandidatlisten.
På samme måde samles de  

 personlige stemmer, der er afgivet på listernes enkelte kandidater, i pakker  

 for sig, som forsegles og forsynes med påtegning om vedkommende kandidats  

 navn.
Endvidere skal de ugyldige, de ombyttede, de tilbageleverede og de ikke  

 udleverede stemmesedler være samlet i særskilte pakker, jfr. § 25, stk. 2.  

 Samtlige pakker skal være påført en påtegning om antallet af stemmesedler  

 heri samt om kommunens navn.
 § 43.  Senest dagen efter, at amtsvalgbestyrelsen har  

 modtaget genparterne af kommunernes valgbøger eller stemmesedler, jfr. § 42,  

 stk. 4, sammentræder amtsvalgbestyrelsen til møde og foretager den endelige  

 opgørelse af amtsrådsvalget på grundlag af materialet fra kommunerne.
Stk. 2.  Det bestemmes først på tilsvarende måde som i §  

 23 fastsat, hvorledes mandaterne skal fordeles mellem de i valget deltagende  

 kandidatlister.
Det bestemmes derefter på den i § 24 angivne måde, hvilke af  

 listens kandidater der skal erklæres for valgte.
Når valget på denne måde er  

 endelig opgjort, forholdes som i §§ 25 og 27 fastsat, idet valgbogen m.v.  

 afleveres til amtsrådet.
 Stk. 3.  De på en kandidatliste opførte kandidater, der  

 ikke erklæres for valgte, betragtes, såfremt der ikke er anmeldt personlige  

 stedfortrædere for de enkelte kandidater, som stedfortrædere for de valgte af  

 samme liste i rækkefølge efter størrelsen af de opnåede stemmetal, jfr. § 24,  

 stk. 5 og 7. Er der anmeldt personlige stedfortrædere, indtræder disse i den  

 angivne rækkefølge forud for de ikke-valgte kandidater, således at disse og  

 deres personlige stedfortrædere først indtræder, når den enkelte kandidats  

 personlige stedfortrædere er opbrugte.
 § 44.  (Ophævet).
§ 45.  Enhver, der er valgbar til amtsrådet har pligt  

 til at modtage valg, medmindre den valgte er fyldt 60 år.
Den, der har været  

 medlem af amtsrådet i 2 hele, sammenhængende valgperioder, har ikke pligt til  

 at modtage valg før efter udløbet af de 2 følgende valgperioder.
 Stk. 2.  Amtsrådet træffer endvidere efter begæring  

 beslutning om at fritage den, der på grund af sin helbredstilstand,  

 varetagelse af andet offentligt hverv, forretninger eller lignende har  

 rimelig grund til at ønske sig fritaget for valget.
 Stk. 3.  Begæring om fritagelse skal inden 8 dage efter  

 valgets endelige opgørelse fremsættes skriftligt til amtsrådets formand.
 Stk. 4.  Amtsrådet tager stilling til begæringen på et  

 møde, der afholdes snarest muligt efter fristens udløb.
 Stk. 5.  Amtsrådets afgørelse kan inden 14 dage efter,  

 at der er givet vedkommende meddelelse om afgørelsen, af denne indbringes for  

 indenrigsministeren.
§ 46.  Klage over valget skal inden 8 dage efter  

 valgets endelige opgørelse indgives skriftligt til amtsrådets formand.
Enhver  

 vælger i amtskommunen kan indgive en sådan klage.
Stk. 2.  De indgivne klager afgøres af amtsrådet i et  

 møde, som afholdes snarest muligt efter fristens udløb.
Forinden amtsrådet  

 træffer afgørelse, skal amtsvalgbestyrelsens udtalelse indhentes.
Stk. 3.  Amtsrådets afgørelse kan inden 14 dage efter,  

 at der er givet klageren meddelelse om afgørelsen, indbringes for  

 indenrigsministeren.
Afgørelsen kan påklages af enhver vælger i amtskommunen.
 Stk. 4.  Reglerne i stk. 1-3 gælder ikke med hensyn til  

 indsigelser om, at en kandidat har mistet valgbarhed på grund af straf, jfr.  

 § 48.
§ 46 a.  Hvis afstemningen ved den endelige beslutning  

 erklæres ugyldig, og valget som følge heraf omstødes, skal der snarest muligt  

 afholdes omvalg.
Amtsrådet afgør, i hvilke kommuner omvalg skal finde sted.  

 Ved omvalg kan kun de på valglisten opførte personer, der var valgberettiget  

 på den dag, da det omstødte valg blev afholdt, afgive stemme.
Ved omvalg  

 benyttes i øvrigt samme fremgangsmåde som ved første valg.
Stk. 2.  Foreligger der ikke grunde til at omstøde  

 afstemningen, men en kandidats valg forkastes, eller vedkommendes vægring ved  

 at modtage valg erkendes berettiget, indtræder vedkommende stedfortræder  

 efter reglerne i § 43, stk. 3, i den pågældendes sted.
Kan besættelse af en  

 ledig plads ikke ske efter disse bestemmelser, eller kan mandatet ikke  

 overføres til en kandidatliste, som den pågældende liste har anmeldt  

 listeforbund med, skal der snarest muligt afholdes udfyldningsvalg, jfr. §  

 49.
§ 46 b.  Når ordinære valg til amtsrådet er afholdt,  

 fratræder de hidtidige medlemmer af amtsrådet den 31. december.
Indgives der  

 inden udløbet af den i § 46, stk. 1, fastsatte frist klage over valget, og  

 omstødes dette af amtsrådet, jfr. § 46 a, fratræder det hidtidige amtsråd dog  

 først, når omvalg har været afholdt, og eventuelle klager over omvalget er  

 afgjort af amtsrådet.
Stk. 2.  Så snart de hidtidige medlemmer af amtsrådet er  

 fratrådt, tiltræder det nyvalgte amtsråd.
Hvis valget senere omstødes af  

 indenrigsministeren, skal det nyvalgte amtsråd forblive i virksomhed, indtil  

 omvalget har fundet sted, og eventuelle klager over omvalget er afgjort.
Stk. 3.  Et amtsråd, hvis valg omstødes, kan fra det  

 tidspunkt, da afgørelsen er meddelt amtsrådet, kun med samtykke fra  

 indenrigsministeren afholde andre udgifter end fastsat i det af det afgåede  

 amtsråd vedtagne budget eller i øvrigt indgå nogen forpligtelse, som ikke er  

 hjemlet i dette budget.
Dog kan foranstaltninger, der er påbudt ved lov eller  

 anden bindende retsforskrift, om fornødent iværksættes uden samtykke.
 § 47.  (Ophævet).
 § 48.  Gør et medlem af det nyvalgte amtsråd gældende,  

 at en indvalgt kandidat på grund af straf ikke er valgbar, skal amtsrådet  

 forelægge spørgsmålet for det i § 50 a omhandlede valgbarhedsnævn til  

 afgørelse.
 Stk. 2.  Indsigelse mod en indvalgt kandidats valgbarhed  

 på grund af straf skal fremsættes inden 3 måneder efter valgdagen.
 Stk. 3.  Indsigelse mod en stedfortræders valgbarhed på  

 grund af straf skal fremsættes inden 2 måneder efter det første møde i  

 amtsrådet, som stedfortræderen er indkaldt til.
 § 48 a.  Mister et medlem af amtsrådet sin valgbarhed,  

 bortfalder hans mandat, jfr. dog stk. 3.
 Stk. 2.  Bliver et medlem af amtsrådet straffet, skal  

 amtsrådet indberette dette til valgbarhedsnævnet, der afgør om medlemmet som  

 følge heraf har mistet sin valgbarhed.
Stk. 3.  Spørgsmålet, om et medlem har mistet sin  

 valgbarhed af andre grunde, afgøres af amtsrådet.
Når et medlem midlertidigt  

 opgiver sin faste bopæl i amtskommunen, kan det bestemmes, at han kun skal  

 udtræde af amtrådet, indtil han på ny tager fast bopæl i amtskommunen.
 § 48 b.  Amtsrådet træffer efter begæring fra et  

 medlem beslutning om fritagelse for medlemskab af amtsrådet, såfremt  

 medlemmet på grund af sin helbredstilstand, varetagelse af andet offentligt  

 hverv, forretninger eller lignende har rimelig grund til at ønske sig  

 fritaget for medlemskabet.
 Stk. 2.  Amtsrådets afgørelse kan inden 14 dage efter,  

 at der er givet vedkommende meddelelse om afgørelsen, af denne indbringes for  

 indenrigsministeren.
 § 49.  Når et medlem i valgperiodens løb udtræder af  

 amtsrådet, indtræder vedkommende stedfortræder i det pågældende medlems sted.
Stk. 2.  Viser det sig ved indtrædende ledighed, at der  

 ikke på denne måde kan ske besættelse af den ledige plads som medlem,  

 overføres mandatet til den kandidatliste, som den pågældende liste har  

 anmeldt listeforbund med.
Har listeforbund været anmeldt med flere  

 kandidatlister, tilfalder mandatet den af disse lister, der ifølge den i § 23  

 foretagne fordeling er nærmest berettiget til at få mandatet.
Kan den ledige  

 plads som amtsrådsmedlem heller ikke besættes med en kandidat fra en af disse  

 lister, eller er der ikke anmeldt listeforbund med nogen anden kandidatliste,  

 skal der afholdes udfyldningsvalg, medmindre amtsrådet vedtager, at sådant  

 valg ikke skal afholdes.
Stk. 3.  Udfyldningsvalg foretages efter reglerne for  

 ordinært valg.
Såfremt kun een skal vælges, afgøres valget ved simpelt  

 flertal.
Kandidaterne stilles til valg efter reglerne i § 39. Når flere  

 kandidater er anmeldt, skal deres navne opføres i alfabetisk rækkefølge på  

 stemmesedlerne, og navnene skal være tydelig trykt over hinanden indbyrdes  

 adskilt ved en trykt streg mellem hver to navne.
Når kun een kandidat er  

 anmeldt, erklærer valgbestyrelsen denne for valgt uden afstemning.
Er flere  

 kandidater anmeldt, erklæres den kandidat, der ved afstemningen har fået  

 flere stemmer end nogen anden, for valgt.
Med hensyn til afstemningen og  

 stemmeoptællingen m.v. gælder i øvrigt de almindelige regler.
I tilfælde af  

 stemmelighed afgøres valget ved lodtrækning, foretaget af valgbestyrelsens  

 formand under overværelse af valgbestyrelsen og de øvrige personer, der er  

 til stede ved valgets opgørelse.
§ 50.  Udgifter til tryksager, bekendtgørelser,  

 stemmekasser og andre anskaffelser, der vedrører amtsrådsvalgene, afholdes af  

 vedkommende amtskommune; derimod deltager denne ikke i kommunernes udgifter  

 ved tilvejebringelse af stemmelokaler, disses opvarmning og belysning,  

 vederlag til valgstyrere og tilforordnede vælgere m.v.
I tvivlstilfælde  

 træffer indenrigsministeren afgørelse om udgifternes afholdelse.
 Stk. 2.  I tilfælde af afholdelse af udfyldningsvalg  

 afholdes dog samtlige udgifter ved valget af vedkommende amtskommune.
FÆLLES BESTEMMELSER § 50 a.  Der nedsættes et valgbarhedsnævn bestående af  

 en formand og en næstformand, der beskikkes af indenrigsministeren, og 4  

 andre medlemmer, hvoraf Amtsrådsforeningen i Danmark udpeger eet og  

 Kommunernes Landsforening tre.
Foreningerne udpeger endvidere en  

 stedfortræder for hvert af de 4 medlemmer.
Formanden skal ved beskikkelsen  

 være landsdommer eller højesteretsdommer.
Beskikkelserne og valgene gælder  

 for 4 år.
 Stk. 2.  Nævnet træffer afgørelse i spørgsmål om  

 fortabelse af valgbarhed på grund af straf, jfr. § 2, for så vidt angår  

 medlemskab af kommunale råd samt andre offentlige hverv, der er betinget af  

 valgbarhed til et kommunalt råd.
 § 51.  (Ophævet).
 § 52.  Den, der forsømmer udførelsen af forretninger,  

 som påhviler ham efter denne lov, straffes med bøde, medmindre strengere  

 straf er forskyldt efter den øvrige lovgivning.
 § 53.  Ingen vælger, som har afgivet stemme, skal være  

 pligtig til for retten i nogen sag at opgive, på hvilken kandidatliste eller  

 kandidat han har stemt.
 § 54.  Intet medlem af valgbestyrelsen eller nogen  

 tilforordnet til samme eller nogen anden, som efter bestemmelserne i denne  

 lov har ret til at være til stede i de lokaler, i hvilke stemmesedler  

 modtages, må under afstemningen give nogen vælger råd, anvisning eller  

 opfordring med hensyn til, på hvilken kandidat eller liste han skal stemme.  

 Ej heller må nogen af dem nogen sinde give nogen anden underretning om,  

 hvorvidt nogen vælger har været til stede, forlangt eller afleveret  

 stemmeseddel, eller nogen sinde meddele nogen anden, hvad han på stemmestedet  

 måtte have erfaret med hensyn til, hvilken kandidat eller kandidatliste en  

 vælger har givet sin stemme.
 Stk. 2.  Overtrædelse af bestemmelserne i stk. 1  

 straffes med bøde eller hæfte.
Stk. 3.  Det er forbudt gennem partibureauer eller på  

 anden måde at føre systematisk kontrol med, at vælgere møder og afgiver  

 stemme.
Overtrædelse heraf straffes med bøde.
 § 54 a.  Forud for valg til de kommunale råd kan  

 justitsministeren fastsætte bestemmelser, som må anses for nødvendige for at  

 forebygge, at der på eller ud til offentlig vej eller plads udøves  

 valgagitation på en sådan måde, at den offentlige orden forstyrres.
 Stk. 2.  I sådanne forskrifter kan der fastsættes straf  

 af bøde for overtrædelse af bestemmelser i forskrifterne.
BREVSTEMMEAFGIVNING § 55.  Vælgere, der er forhindret i at møde frem på  

 afstemningsstedet i det tidsrum, i hvilket afstemningen finder sted, kan  

 afgive brevstemme efter reglerne i §§ 55 a-64.
 § 55 a.  Vælgere, der opholder sig her i landet, kan  

 afgive brevstemme på et hvilket som helst folkeregister.
 Stk. 2.  Vælgere, der er indlagt på offentlige eller  

 private sygehuse, kan afgive brevstemme på sygehuset efter regler, der  

 fastsættes af indenrigsministeren.
 Stk. 3.  Brevstemmeafgivning kan endvidere finde sted  

 på:
Afstemningen foranstaltes af det stedlige folkeregister efter regler, der  

 fastsættes af indenrigsministeren.
Kommunalbestyrelsen kan bemyndige lederne  

 af de under nr. 1 nævnte institutioner til at foranstalte afstemningens  

 gennemførelse på institutionen.
 Stk. 4.  Vælgere, der er indsat i en af  

 kriminalforsorgens anstalter eller arresthuse, kan afgive brevstemme efter  

 regler, der fastsættes af indenrigsministeren.
 Stk. 5.  Vælgere, der har bopæl på afsides beliggende  

 øer, der ikke udgør et selvstændigt afstemningsområde, kan afgive brevstemme  

 hos en valgberettiget person, der er udpeget af kommunalbestyrelsen.
 § 55 b.  Vælgere, der opholder sig her i landet, og  

 som på grund af sygdom eller manglende førlighed ikke vil kunne møde frem på  

 afstemningsstedet på valgdagen, kan afgive brevstemme i hjemmet, medmindre  

 vælgeren har adgang til at afgive brevstemme på en af de institutioner eller  

 boliger, der er nævnt i § 55 a, stk. 3.
Stk. 2.  Begæring om at afgive brevstemme i hjemmet skal  

 indgives til folkeregistret i opholdskommunen senest kl. 12 fjorten dage før  

 valgdagen.
Begæringen kan tidligst indgives 4 uger før valgdagen.
Begæringen  

 skal fremsættes på en formular, der er foreskrevet af indenrigsministeren.  

 Den skal indeholde oplysning om vælgerens fulde navn, fødselsdato og adresse  

 på opholdsstedet samt en erklæring om, at vælgeren på grund af sygdom eller  

 manglende førlighed ikke vil kunne møde frem på afstemningsstedet på  

 valgdagen.
Begæringen skal foruden af vælgeren underskrives af en myndig  

 person, der skal attestere at have kendskab til vælgeren, og at vælgeren på  

 grund af sygdom eller manglende førlighed ikke vil kunne møde frem på  

 afstemningsstedet på valgdagen.
Stk. 3.  Afstemningen i hjemmet skal ske i overværelse  

 af 2 stemmemodtagere som repræsentanter for det stedlige folkeregister.  

 Stemmemodtagerne skal være valgberettiget og ansat i kommunens tjeneste.  

 Stemmemodtagerne har ikke pligt til at opsøge vælgeren mere end een gang.
De  

 har ej heller pligt til at opsøge vælgere, der lider af en alvorligere  

 smitsom sygdom.
 Stk. 4.  Indenrigsministeren fastsætter nærmere regler  

 for afstemningen.
 § 55 c.  Vælgere, der opholder sig uden for landets  

 grænser, kan afgive brevstemme på en dansk diplomatisk eller konsulær  

 repræsentation eller hos en af indenrigsministeren bemyndiget.
 § 55 d.  Søfolk, passagerer på danske skibe i  

 udenrigsfart og personer ansat ved farvandsvæsenet kan afgive brevstemme på  

 vedkommende skib eller fyr.
 § 56.  Vælgere, der afgiver brevstemme her i landet i  

 henhold til 55 a eller 55 b, kan stemme de sidste 3 uger før valgdagen, dog  

 senest næstsidste søgnedag før valgdagen.
 Stk. 2.  Vælgere, der afgiver brevstemme på Færøerne, i  

 Grønland eller i udlandet, kan tidligst stemme 3 måneder før valgdagen.
§ 57.  Indenrigsministeren tilvejebringer de  

 stemmesedler, konvolutter, følgebreve og omslag, der skal benyttes til  

 brevstemmeafgivning.
De skal kunne fås hos folkeregistre, toldvæsen og de  

 danske konsuler i udlandet.
De skal så vidt muligt findes om bord i danske  

 skibe.
Stk. 2.  Stemmesedlerne til kommunalbestyrelsesvalg skal  

 være af hvidt papir, medens de til amtsrådsvalg skal være af gult papir.
De  

 skal være påtrykt ordet »Stemmeseddel«, samt være forsynet med en  

 trykt angivelse af, at de vedrører valg til kommunalbestyrelsen eller  

 amtsrådet.
De skal endvidere indeholde rubrikker til anførelse af en  

 kandidatlistes bogstavbetegnelse, listebetegnelse samt et kandidatnavn.  

 Konvolutterne skal være uigennemsigtige og fuldstændigt dække stemmesedlen.  

 De skal være påtrykt en kort vejledning om, hvorledes stemmeafgivningen  

 finder sted.
Omslagene skal på forsiden have en påtrykt angivelse af, at de  

 indeholder en stemmeseddel.
På bagsiden skal de være forsynet med en rubrik,  

 hvor vælgeren skriver sit fulde navn, fødselsdato og bopælen i den kommune,  

 hvori vælgeren er opført på valglisten.
Stk. 3.  Følgebrevene skal indeholde en erklæring om, at  

 vælgeren selv frivilligt og uden overværelse af andre har udfyldt  

 stemmesedlen, lagt den i konvolutten og tilklæbet denne, samt en erklæring  

 om, at vælgeren på valgdagen er forhindret i at møde frem på  

 afstemningsstedet i det tidsrum, i hvilket afstemningen finder sted.  

 Følgebrevet skal angive datoen for underskriften og vælgerens fulde navn,  

 fødselsdato, stilling og bopælen i den kommune, hvori vedkommende er opført  

 på valglisten.
Endvidere skal følgebrevet indeholde en attest udstedt af den,  

 over for hvem stemmeafgivning har fundet sted, med bevidnelse af, at  

 underskriften er ægte og skrevet på den tid og det sted, som vælgeren har  

 angivet, samt med bevidnelse af, at stemmeafgivning har fundet sted uden  

 overværelse af andre.
 Stk. 4.  Ved stemmeafgivning på Færøerne, i Grønland  

 eller i udlandet anvendes efter indenrigsministerens nærmere bestemmelse det  

 brevstemmemateriale, der er fremstillet til brug ved stemmeafgivning i  

 udlandet til folketingsvalg.
 Stk. 5.  Indenrigsministeren kan fastsætte de nærmere  

 regler om brevstemmesedlernes udseende.
§ 58.  Stemmeafgivningen foregår ved, at vælgeren  

 henvender sig til en af de personer, der er omhandlet i stk. 2. Vælgere, der  

 har indgivet begæring om at afgive stemme i hjemmet, opsøges dog af to  

 stemmemodtagere.
Når vælgeren har forevist fornøden legitimation, udleveres  

 en stemmeseddel med tilhørende konvolut, følgebrev og omslag.
På stemmesedlen  

 anfører vælgeren uden overværelse af andre enten listebetegnelsen eller  

 bogstavbetegnelsen for den kandidatliste, som vælgeren vil stemme på. Ønsker  

 vælgeren at stemme på en bestemt kandidat, skriver vælgeren dennes navn på  

 stemmesedlen, eventuelt med tilføjelse af listebetegnelsen eller  

 bogstavbetegnelsen.
Derefter indlægger vælgeren uden at give nogen adgang til  

 at se, hvorledes der er stemt, stemmesedlen i den tilhørende konvolut og  

 tilklæber denne.
Stk. 2.  Følgebrevet udfyldes, efter at stemmesedlen er  

 indlagt i konvolutten.
Vælgeren skal underskrive følgebrevet i overværelse af  

 folkeregisterføreren eller dennes stedfortræder, henholdsvis en  

 konsulatembedsmand, føreren af et dansk skib eller dennes stedfortræder eller  

 en tjenestemand ved farvandsvæsenet eller en af indenrigsministeren eller af  

 kommunalbestyrelsen, jfr. § 55 a, stk. 5, dertil bemyndiget.
De vælgere, der  

 er omhandlet i § 55 a, stk. 2, skal underskrive følgebrevet i overværelse af  

 sygehusinspektøren eller dennes stedfortræder.
De vælgere, der er omhandlet i  

 § 55 a, stk. 3, nr. 1, skal underskrive følgebrevet i overværelse af en  

 repræsentant for folkeregistret eller en af kommunalbestyrelsen dertil  

 bemyndiget.
De vælgere, der er omhandlet i § 55 a, stk. 3, nr. 2 og 3, skal  

 underskrive følgebrevet i overværelse af en repræsentant for folkeregistret.  

 De vælgere, der er omhandlet i § 55 a, stk. 4, skal underskrive følgebrevet i  

 overværelse af lederen af vedkommende anstalt eller arresthus eller dennes  

 stedfortræder.
De vælgere, der er omhandlet i § 55 b, skal underskrive  

 følgebrevet i overværelse af to repræsentanter for folkeregistret.
Den  

 attest, der er indeholdt i følgebrevet, skal af den, over for hvem  

 stemmeafgivning har fundet sted, underskrives egenhændigt og med angivelse af  

 fulde navn, stilling og bopæl.
Stk. 3.  Er vælgeren ikke i stand til egenhændigt at  

 udfylde stemmesedlen eller at underskrive følgebrevet, skal stemmemodtageren  

 yde den fornødne bistand.
Er der ydet bistand ved udfyldelsen af stemmesedlen  

 og/ eller vælgerens underskrift på følgebrevet, skal dette fremgå af  

 følgebrevet.
 Stk. 4.  Det påviler de personer, der er omhandlet i  

 stk. 2, at påse, at udleverede stemmesedler m.v. straks anvendes og  

 tilbageleveres i overensstemmelse med §§ 58 og 59.
§ 59.  Når vælgeren har stemt, og følgebrevet er  

 udfyldt og attesteret, lægger vælgeren konvolutten med stemmesedlen og  

 følgebrevet i omslaget, som vælgeren tilklæber og adresserer til  

 kommunalbestyrelsen i den kommune, hvor vedkommende er opført på valglisten.  

 Endvidere udfylder vælgeren rubrikken på omslagets bagside med tydelig  

 angivelse af sit navn, fødselsdato samt bopælen i den nævnte kommune.  

 Omslaget afleveres til den, over for hvem stemmeafgivning har fundet sted.  

 Denne foranlediger herefter straks omslaget indsendt til vedkommende  

 kommunalbestyrelse.
Stemmeafgivningen må ske så betids, at  

 kommunalbestyrelsen kan drage omsorg for, at omslaget er fremme hos  

 valgbestyrelsen eller valgstyrerne i god tid inden afstemningens  

 påbegyndelse.
§ 59 a.  En afgivet brevstemme er ikke til hinder for,  

 at vælgeren afgiver stemme ved personligt fremmøde på valgdagen.
Forinden der  

 til en vælger, der har afgivet brevstemme, må udleveres en stemmeseddel, skal  

 den afgivne brevstemme fremtages, og en valgstyrer skal påføre  

 brevstemmeomslaget en påtegning om, at brevstemmen er annulleret, ligesom en  

 antegning herom skal gøres i valglisten.
Sådanne annullerede brevstemmer  

 henlægges i en bunke for sig og kommer ikke videre i betragtning.
§ 60.  Kommunalbestyrelsen samler de indsendte omslag  

 og indfører afsenderens navn og bopæl samt tidspunktet for omslagets  

 modtagelse i en bog, der er indrettet som foreskrevet af indenrigsministeren.  

 De indsendte omslag nummereres og sendes uåbnede til valgbestyrelsen eller,  

 såfremt kommunen er delt i flere afstemningsområder, til valgstyrerne for det  

 område, hvor vedkommende vælger efter den på omslaget angivne bopæl er  

 stemmeberettiget.
Omslagene skal være valgbestyrelsen eller valgstyrerne i  

 hænde inden afstemningens påbegyndelse.
 Stk. 2.  Indenrigsministeren kan fastsætte nærmere  

 regler om, at brevstemmeomslag, der er modtaget fra vælgere, som efter  

 brevstemmeafgivning har anmeldt flytning til en anden kommune, af  

 kommunalbestyrelsen i fraflytningskommunen skal eftersendes til den nuværende  

 bopælskommune.
§ 61.  Inden afstemningens påbegyndelse, om fornødent  

 dagen før valgdagen, åbner valgbestyrelsen (valgstyrerne) de modtagne omslag  

 og undersøger, om den person, fra hvem omslaget hidrører, er opført på  

 valglisten.
Er dette tilfældet, og brevstemmen i øvrigt kan komme i  

 betragtning, sættes et mærke ved vælgerens navn på valglisten, samtidig med  

 at valgkort udfærdiges, jfr. § 19, stk. 4.
Stk. 2.  Viser undersøgelsen, at den pågældende ikke er  

 valgberettiget, eller oplyses det, at den pågældende inden valgdagen er  

 afgået ved døden, lægges den uåbnede konvolut tillige med følgebrevet på ny  

 ind i omslaget, og dette kommer ikke videre i betragtning.
Det samme gælder,  

 når omslaget indeholder andet eller mere end eet følgebrev og een konvolut  

 til hvert af de pågældende valg, eller der efter beskaffenheden af omslaget,  

 følgebrevet eller konvolutten er grund til at antage, at de ikke hører til de  

 ved indenrigsministerens foranstaltning tilvejebragte, eller at der ved deres  

 udfyldning, attestation, underskrift eller indsendelse ikke er gået frem som  

 foreskrevet.
Stk. 3.  De konvolutter, som herefter kommer i  

 betragtning, opbevares, hver enkelt sammen med det tilhørende følgebrev og  

 omslag, indtil afstemningen er afsluttet.
Konvolutterne nedlægges derefter i  

 en stemmekasse og blandes mellem de øvrige stemmesedler og åbnes først, når  

 det for optællingens skyld er nødvendigt.
 Stk. 4.  Omslag, som modtages af valgbestyrelsen  

 (valgstyrerne) efter afstemningens påbegyndelse, henlægges uåbnede og kommer  

 ikke videre i betragtning.
 Stk. 5.  Ved den opgørelse, der skal finde sted i  

 henhold til §§ 21 og 22, skal alt modtaget brevstemmemateriale, hvad enten  

 det er kommet i betragtning eller ej, være til stede.
 § 62.  De omhandlede stemmesedler er ugyldige:
 § 63.  Det påhviler danske skibsførere,  

 konsulatembedsmænd samt folkeregisterførere og øvrige stemmemodtagere  

 uopholdeligt at meddele underretning til vedkommende kommunalbestyrelse,  

 såfremt de erfarer, at nogen, som har afgivet stemme efter de ovenfor nævnte  

 regler, er afgået ved døden inden valgdagen.
 § 63 a.  Når dagen for afholdelse af valg til de  

 kommunale råd er fastsat, underrettes de danske konsuler, skibsførere på  

 danske skibe og andre stemmemodtagere i udlandet derom.
 Stk. 2.  Det påhviler skibsføreren på danske skibe i god  

 tid at underrette mandskabet om afholdelsen af kommunale valg.
 Stk. 3.  Skibsføreren eller dennes stedfortræder skal  

 foranstalte afstemning om bord efter reglerne i dette kapitel i så rimelig  

 tid, at brevstemmematerialet kan komme kommunalbestyrelserne i hænde i rette  

 tid, og tvingende og uopsættelige skibsforretninger ikke er til hinder for  

 afstemningens afholdelse.
 Stk. 4.  Skibsføreren skal drage omsorg for, at der om  

 bord findes et eksemplar af denne lov.
 Stk. 5.  Overtrædelse af bestemmelserne i stk. 2-4  

 straffes med bøde.
 § 64.  For udfærdigelse af attester, påtegninger og  

 bevidnelser, som afgives efter de her nævnte regler, ydes ingen betaling.
SLUTNINGSBESTEMMELSER § 65-67. (Udeladt).
