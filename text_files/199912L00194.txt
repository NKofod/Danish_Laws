Fremsat den 9. februar 2000 af  

 erhvervsministeren (Pia Gjellerup) Forslag til Lov om ændring af lov om  

 VækstFonden og lov om påligningen af indkomstskat til staten  

 (ligningsloven) (Garantier for udlån til udviklingsaktiviteter i  

 mindre virksomheder, supplerende instrumenter til at finansiere meget  

 risikobetonede projekter og adgang til at VækstFonden kan formidle  

 kontakt mellem virksomheder og private investorer.) § 1 I lov om VækstFonden, jf. lovbekendtgørelse nr. 172 af 23.  

 marts 1999, foretages følgende ændringer:
 1. § 2, stk. 4, affattes således:
» 2. I § 2 indsættes efter stk. 4 som nyt stykke:
» Stk. 5-8 bliver herefter stk. 6-9.
 3. § 2, stk. 8, der bliver stk. 9, affattes  

 således:
» 4. I § 2 indsættes som stk. 10:
» 5. I § 3, stk.6, indsættes som 2. pkt.:
» 6. I § 3, stk. 7, indsættes som 3. pkt.:
» 7. I § 4 indsættes som stk. 2:
» 8. I § 4 a ændres »stk.  

 5« til: »stk. 6.« 9. I § 4 b, stk. 1, ændres »stk. 4« til: »stk. 4 og 5.« 10. I §5 indsættes som stk. 2:
» 11. Efter § 12 A indsættes i kapitel 5:
» Stk. 2. Såfremt et pengeinstitut, som har  

 fået tildelt en beløbsramme i henhold til § 4, stk. 2, udsteder  

 garantier i strid med reglerne herom, kan VækstFonden kræve tab  

 på garantierne dækket af pengeinstituttet.« § 2 I lov om påligningen af indkomstskat til staten (ligningsloven), jf.  

 lovbekendtgørelse nr. 28 af 18. januar 2000, som ændret ved § 2  

 i lov nr. 57 af 25. januar 2000, foretages følgende ændring:
1. I § 7 D ændres »medfinansiering som nævnt i § 2, stk. 8, 1. og 2.  

 pkt.« til: »medfinansiering som nævnt i § 2, stk. 9, 1. og 2.  

 pkt., og lån som nævnt i § 2, stk. 9, 3. pkt.« § 3 Erhvervsministeren fastsætter tidspunktet for lovens eller dele af  

 lovens ikrafttræden. § 1, nr. 4, træder dog i kraft den 1.  

 maj 2000.
Bemærkninger til lovforslaget Almindelige bemærkninger Ændring af lov om VækstFonden Nærværende forslag indebærer 3  

 ændringer i lov om VækstFonden, jf. lovbekendtgørelse nr.  

 172 af 23. marts 1999. For det første indføres en  

 lånegarantiordning for udviklingsaktiviteter i mindre virksomheder.  

 Ordningen administreres af VækstFonden.
For det andet gives  

 VækstFonden adgang til at finansiere meget risikobetonede  

 udviklingsprojekter med nye instrumenter.
Endelig får VækstFonden  

 adgang til at formidle kontakt mellem private investorer og mindre  

 virksomheder.
Lånegarantier - baggrund Mindre virksomheder kan i visse tilfælde have  

 vanskeligt ved at opnå lån til finansiering af  

 udviklingsaktiviteter.
Det skyldes, at udviklingsaktiviteterne kan være  

 mere risikobetonede og vanskelige at vurdere for pengeinstitutterne.
Derfor  

 vælger pengeinstituttet ofte at kræve sikkerhedsstillelse for et  

 eventuelt lån.
Nye og mindre virksomheder har dog typisk dårlige  

 muligheder for at stille sikkerhed overfor pengeinstitutterne, hvorfor  

 pengeinstitutterne kan være tilbageholdende med at finansiere  

 udviklingsaktiviteter i disse virksomheder.
Dette gælder især,  

 hvor aktiviteterne er baseret på immaterielle aktiver, der er  

 vanskelige at tage sikkerhed i, eller hvor der er tale om  

 iværksættere, der ikke endnu har opbygget et kapitalberedskab og  

 omdømme.
Regeringen nedsatte i januar 1999 Industriens  

 Udviklingsgruppe bestående af 14 ledende personer fra industrien og de  

 faglige organisationer med erhvervsministeren som formand.
Udviklingsgruppen  

 har søgt at skabe overblik over, hvorfor industrien igennem en periode  

 har haft vigende markedsandele på eksportmarkederne og på  

 hjemmemarkedet.
Udviklingsgruppen har desuden prioriteret og stillet forslag  

 til konkrete initiativer.
Udviklingsgruppen opfordrede i sin  

 halvårsrapport  i juni 1999 bl.a. regeringen til at se nærmere  

 på en lånegarantiordning.
Regeringen imødekom opfordringen  

 og nedsatte en tværministeriel arbejdsgruppe, der fik til opgave at  

 undersøge forskellige modeller for lånegarantier.
Arbejdsgruppen  

 fungerede under ledelse af Erhvervsministeriet med deltagelse af Finans-,  

 Skatte- og Økonomiministeriet.
Arbejdsgruppen afsluttede sit arbejde i  

 oktober 1999 og pegede i sin afrapportering til regeringens  

 Økonomiudvalg på, at en eventuel ordning hensigtsmæssigt  

 kan tage udgangspunkt i den amerikanske ordning, som er kendetegnet ved lave  

 tabsprocenter.
Denne ordning stammer helt tilbage fra 1953. Ordningen  

 indebærer, at pengeinstitutterne kan få dækket en del af  

 risikoen på lån til udviklingsaktiviteter i de mindre  

 virksomheder.
Kreditvurderingen ligger i pengeinstituttet, som også  

 betaler en præmie for garantien.
Overføres erfaringerne fra den  

 amerikanske model til danske forhold, svarer det til et garantiomfang  

 på omkring 1-1,5 mia. kr.
Lånegarantiordninger eksisterer også i mange  

 andre OECD-lande (bl.a.
Canada, UK, Frankrig, Tyskland, Holland, Sverige og  

 Finland). Erhvervsministeriet har fået en ekstern konsulent til at  

 indsamle erfaringer fra ind- og udland.
Lovforslaget er inspireret af disse  

 erfaringer.
Erfaringsopsamlingen er offentliggjort i et arbejdspapir fra  

 Erhvervsministeriet.
Også i EU-sammenhæng er der sat fokus på  

 lånegarantier.
Det Europæiske Råd besluttede på sit  

 ekstraordinære beskæftigelsestopmøde i Luxembourg i  

 november 1997 at oprette et garantiprogram i Den Europæiske  

 Investeringsfond (EIF). Formålet med programmet er at stimulere  

 jobskabelsen ved at støtte investeringsaktiviteter i små og  

 mellemstore virksomheder gennem at udvide adgangen til  

 lånefinansiering.
Programmet yder supplerende finansiering til  

 nationale udbydere af lånegarantier.
EIF medfinansierer allerede mange  

 af medlemslandenes lånegarantiordninger.
Regeringen arbejder på,  

 at EIF også bidrager til finansiering af en dansk  

 lånegarantiordning.
Det forventes, at EIF i en opstartsperiode kan  

 medvirke til at give ordningen en hurtigere indkøring og et  

 større omfang end ellers.
Det Europæiske Råd har i BEST  

 programmet opfordret (KOM(1998)550) medlemslandene til at oprette eller  

 forbedre deres lånegarantiordninger.
På den baggrund har regeringen besluttet at  

 fremlægge forslag om etablering af en lånegarantiordning, jf. §  

 1, nr. 1 og 2. Lånegarantiordningen har til formål at mindske de  

 mindre virksomheders finansieringsproblemer og at fremme omstilling og  

 udvikling i disse virksomheder.
Ordningen indgår som en del af aftalen  

 om Finansloven for 2000, jf. punkt 2.5 i Aftale om fødevarer,  

 miljø, erhverv og IT, m.v.
Lånegarantier - den konkrete udformning Lånegarantiordningen skal styres og overvåges  

 af VækstFonden.
VækstFonden får til opgave at sikre, at  

 ordningen er tilrettelagt på en hensigtsmæssig måde, og at  

 der foretages justeringer i ordningen efter behov.
Lovforslaget udstikker de  

 overordnede retningslinier for ordningen.
Den detaljerede udformning  

 fastlægges i en bekendtgørelse, jf. § 4 i lov om  

 VækstFonden, samt i en rammeaftale mellem VækstFonden og  

 Finansrådet, som pengeinstitutterne og andre udlånsvirksomheder  

 kan tilslutte sig.
 Garantierne kan stilles for lån til  

 udviklingsaktiviteter inden for innovation, markeds- og  

 organisationsudvikling til mindre virksomheder (under 100 ansatte). Herunder  

 kan lån i forbindelse med opstart af  

 iværksættervirksomheder eller i forbindelse med  

 generationsskifter komme i betragtning under ordningen.
Iværksætterkvinder søger ofte mindre  

 lån.
De har en mere forsigtig forretningsstrategi, og de starter ofte  

 virksomhed inden for servicesektoren, og særligt inden for brancher,  

 hvor investeringsbehovet er lavt, men hvor der er ringe muligheder for at  

 stille sikkerhed.
Resultatet er, at mange iværksætterkvinder har  

 vanskeligt ved at få lån eller får lån til  

 forholdsvist høje omkostninger.
Derfor forudsættes fastsat en  

 forholdsvis lav mindstegrænse for lånestørrelsen på  

 75.000 kr.
VækstFonden kan i dag yde garantier til  

 investeringer i væsentlige kapacitetsudvidelser i mindre virksomheder,  

 den såkaldte anlægskaution.
Det foreslås, at  

 lånegarantier også kan omfatte væsentlige  

 kapacitetsudvidelser, hvor VækstFonden i dag kan stille en  

 anlægskaution.
Desuden udvides målgruppen af mindre virksomheder,  

 som ifølge bekendtgørelse om VækstFondens virke er  

 virksomheder med op til 50 ansatte, så virksomheder med mellem 50 og  

 100 ansatte også kan benytte ordningen.
 Garantier kan ikke udstedes til omlægning af  

 lån.
Det er hensigten, at lån, der opnår garanti  

 fra VækstFonden, kun skal være marginalt mere risikobetonede end  

 lån, som pengeinstitutterne ellers ville finansiere på normale  

 markedsvilkår.
Det er derfor målsætningen, at de  

 årlige tabsprocenter ikke i længere perioder skal overstige 4  

 pct.
VækstFonden skal - dersom der viser sig generelt at være  

 større tab under ordningen - have mulighed for at ændre  

 vilkårene med henblik på at leve op til ovennævnte  

 målsætninger.
Der kan for eksempel ændres på  

 garantiprocent, præmiestørrelse, bevillingsproceduren og kravet  

 til egenfinansiering.
Disse ændringer vil først få  

 virkning for fremtidige garantitilsagn.
Der foreslås en ordning, der lægger sig  

 tæt op ad den amerikanske.
Garantien foreslås at udgøre  

 maksimalt 75 pct. af lånets hovedstol og nedskrives over maksimalt 10  

 år.
VækstFonden fastsætter en årlig præmie, som  

 forventes at udgøre 1½-2 pct. samt en stiftelsesprovision på i  

 størrelsesordenen 2-3 pct.
På længere sigt er det  

 målsætningen, at præmie- og provisionsindtægterne  

 skal dække halvdelen af de tab, der forventes realiseret under  

 ordningen.
Disse præmiestørrelser vil dog kunne tilpasses  

 efterspørgslen og de overordnede målsætninger.
Der vil  

 også kunne fastsættes andre præmiestørrelser for  

 garantier udstedt i medfør af § 2, stk. 5, i lov om VækstFonden  

 i det omfang, der opnås medfinansiering fra EIF.
Ordningen skal styres  

 af VækstFonden med en årlig bevilling til dækning af de  

 fremtidige nettoudgifter på årets garantiudstedelser, jf. § 1,  

 nr. 10.
VækstFonden vil være forpligtet til at opfange  

 ikke budgetterede underskud, mens eventuelle overskud indgår i  

 VækstFondens egenkapital.
VækstFonden får dermed et  

 incitament til at styre og overvåge ordningen hensigtsmæssigt.  

 Staten vil dog hæfte for garantierne i det omfang, VækstFonden  

 ikke er i stand til at opfylde sine forpligtelser.
I forbindelse med regeringens arbejde på at fremme  

 det rummelige arbejdsmarked foreslås det, at erhvervsministeren  

 får mulighed for på forsøgsbasis at oprette en  

 særlig facilitet under ordningen.
Denne facilitet retter sig mod de  

 virksomheder, der påtager sig en særlig forpligtelse til at skabe  

 arbejdspladser.
Der tænkes i den forbindelse bl.a. på  

 virksomheder, der indgår aftaler med kommuner eller arbejdsformidlinger  

 om ansættelse af personer med nedsat arbejdsevne eller på anden  

 måde integrerer personer med svag tilknytning til arbejdsmarkedet.
Nye instrumenter - kombinerede kapitalindskud og lån Desuden foreslås en justering i VækstFondens  

 muligheder for at yde lån til særligt risikobetonede,  

 perspektivrige projekter.
Med ændringen af lov om VækstFonden i  

 Folketingsåret 1998/99, jf. lov nr. 1008 af 23. december 1998, fik  

 VækstFonden forbedrede muligheder for at yde lån til meget  

 risikobetonede og perspektivrige udviklingsprojekter inden for bl.a.  

 bioteknologi.
Lånene indebærer en overskudsafhængig  

 tilbagebetaling fx i form af en royalty, hvorved VækstFonden kan  

 få en større tilbagebetaling end det lånte beløb,  

 såkaldte "resultatlån", jf. § 2, stk. 8, i lov om  

 VækstFonden.
Den forhøjede tilbagebetaling skal alene kompensere  

 VækstFonden for den forhøjede risiko, der er på denne type  

 projekter, og virksomhederne kan på ethvert tidspunkt købe sig  

 fri af denne tilbagebetalingsforpligtelse.
Resultatlånene har været udsat for kritik fra  

 bioteknologiske virksomheder.
Kritikken har bl.a. rettet sig mod, at  

 lånene var for administrativt tunge.
Det foreslås på den  

 baggrund, at VækstFonden får mulighed for - som supplement til  

 resultatlånene - at finansiere disse risikobetonede udviklingsprojekter  

 med en kombination af lån og kapitalindskud, jf. § 1, nr. 3. Hensigten  

 er at tilbyde en enkel finansieringsform, som indebærer en række  

 håndteringsmæssige fordele for virksomhederne.
Kapitalindskud i form af aktier er såvel nationalt  

 som internationalt et velkendt og gennemreguleret finansieringsinstrument.  

 Denne finansieringsform vil derfor være mere attraktiv for nogle  

 virksomheder, især i forholdet til internationale investorer.  

 Resultat-lånene har den svaghed, at internationale investorer ikke  

 kender instrumentet.
De nye højteknologiske virksomheder, der typisk  

 henvender sig til internationale investorer, kan derfor have problemer med at  

 forklare finansieringsformen.
Resultatlånene er en relativ ukendt  

 lånetype, der indebærer, at al regulering fastlægges i  

 lånedokumenterne.
Lånevilkårene bliver derfor meget  

 omfattende, uhåndterbare og svært gennemskuelige.
Finansiering ved kapitalindskud indebærer, at  

 kapitalen kan tilføres et konkret projekt i virksomheden, mens  

 afkastet i form af kursgevinst og dividende er relateret til virksomhedens  

 samlede udvikling.
Det indebærer to fordele i forhold til  

 resultatlånene, nemlig at risikoen bliver mindre for VækstFonden,  

 og at finansieringen bliver billigere for virksomhederne.
Internationale empiriske undersøgelser viser, at  

 finansieringsstøtte er mest effektiv, når den forbindes med  

 venturekapital, dvs. risikovillig og kompetent kapital.
Det er derfor en  

 hovedregel for aktiefinansiering fra VækstFonden, at den kombineres med  

 tilførsel af anden privat venturekapital (herunder kapital fra  

 business angels eller industrielle investorer). Derved fastsættes  

 samtidig en markedskurs på aktiekapitalen.
VækstFondens  

 aktiekapital skal indskydes på markedsvilkår.
VækstFonden udarbejder nærmere vilkår  

 for kapitalindskud til medfinansiering af meget risikobetonede projekter, jf.  

 § 18 i bekendtgørelse om VækstFondens virke.
Det vil blive  

 fastlagt i denne bekendtgørelse, at VækstFondens ejerandel ikke  

 vil kunne overstige 25 pct. af virksomhedens aktiekapital.
Mødesteder for virksomheder og private investorer Endelig foreslås det, at VækstFonden får  

 adgang til at formidle kontakt mellem private investorer og små og  

 mellemstore virksomheder.
VækstFonden kan således oprette og  

 drive mødesteder for private investorer og mindre, innovative  

 virksomheder, såkaldte business angels network.
Business angels er  

 private individuelle investorer, som ofte investerer i virksomhedernes  

 tidligste udviklingsfaser, og bidrager til udviklingen af virksomheder ved  

 tilførsel af nye kompetencer.
De kan være en væsentlig  

 drivkraft for at opbygge det danske marked for venturekapital.
Investorer og  

 virksomheder kan imidlertid have vanskeligt ved at mødes.  

 Særlige mødesteder for private investorer og mindre  

 virksomheder, som kendes fra bl.a.
England og USA, kan nedbringe  

 søgeomkostningerne for både virksomheder og investorer og dermed  

 lette nye og mindre virksomheders adgang til kapital.
Når business angels  og kapitalsøgende  

 virksomheder kan have svært ved at finde frem til hinanden, skyldes  

 det, at ingen af parterne normalt går offentligt ud med deres  

 ønske om samarbejde.
Etablering af mødesteder eller business  

 angels netværk kan bidrage til denne kontaktskabelse.
Sådanne  

 mødesteder kan betjene sig af forskellige metoder, fx:
konferencer, hvor virksomheder og investorer kan mødes, udsendelse af projektbeskrivelser/nyhedsbreve, matching via computer/elektroniske netværk.
Erhvervsfremme Styrelsen har gennemført en  

 undersøgelse af behovet for og mulig udformning af sådanne  

 mødesteder i Danmark.
Opgaven er udført af Deloitte &  

 Touche, og peger i retning af mødesteder orienteret mod innovation,  

 herunder for virksomheder fra innovationsmiljøerne.  

 Mødestederne bør koordineres på nationalt plan for at  

 give ensartet profil og kritisk masse.
 Erhvervsministeren har anmodet VækstFonden om at se  

 på, hvordan et sådan initiativ bedst kan konstrueres.
Ændring af ligningsloven Der foreslås endvidere en konsekvensændring af  

 lov om påligningen af indkomstskat til staten (ligningsloven).
Administrative, statsfinansielle,  

 erhvervsøkonomiske og miljømæssige konsekvenser og  

 forholdet til EU-retten Administrative konsekvenser for det offentlige VækstFonden er etableret som en uafhængig  

 fond, der hverken er omfattet af statens bevillingssystem eller statens  

 bestemmelser med hensyn til løn- og ansættelsesforhold m.v.
I  

 forhold til den generelle forvaltningsret betragtes fonden som en del af den  

 offentlige forvaltning.
Der foreslås ikke ændringer i disse  

 forhold.
 Der afsættes midler til dækning af  

 VækstFondens administrationsomkostninger ved lånegarantier, som  

 er indeholdt i det årlige statslige kapitalindskud i VækstFonden.  

 Derudover vil der være et administrativt merarbejde i Finansstyrelsen i  

 forbindelse med anmodninger om træk på garantierne samt  

 opkrævning af statslige tilgodehavender.
 Derudover har lovforslaget ikke administrative  

 konsekvenser for det offentlige.
Statsfinansielle konsekvenser Det er hensigten at søge bevilget 25 mio. kr.  

 årligt til dækning af VækstFondens udstedelse af  

 lånegarantier samt til administrationen heraf.
Det skønnes, at  

 VækstFonden på det grundlag vil kunne udstede garantier, der  

 dækker et årligt udlån i størrelsesordenen 250 mio.  

 kr.
Dette skøn er dog behæftet med betydelig usikkerhed.
Til  

 ordningens finansiering er på finansloven for 2000 afsat en reserve  

 på 25 mio. kr. under § 26 Erhvervsministeriet.
Reserven vil på  

 tillægsbevillingsloven blive udmøntet som et kapitalindskud i  

 VækstFonden.
De årlige kapitalindskud forudsættes at  

 dække VækstFondens administrationsudgifter i forbindelse med  

 lånegarantiordningen.
Størrelsen af beløbet til  

 dækning af administrationsudgifter aftales nærmere med  

 VækstFonden.
VækstFonden hæfter med sin egenkapital for  

 eventuelle ikke-budgetterede tab.
Dog vil staten hæfte for eventuelle  

 tab under garantiordningen, som ikke kan dækkes af VækstFondens  

 egenkapital.
Denne hæftelse vil dog næppe blive aktuel, da  

 VækstFondens bestyrelse i forvaltningen af Fondens midler ifølge  

 § 3, stk. 5, i lov om VækstFonden skal sigte mod, at egenkapitalen  

 udgør mindst 1,75 mia. kr.
Til sammenligning forventes et samlet  

 volumen under garantiordningen på 1,5 mia. kr., når ordningen er  

 fuldt indfaset.
Det Europæiske Råd vedtog på  

 Luxembourg-topmødet i 1997 at afsætte en pulje til EIF med  

 henblik på at fremme jobskabelsen i små og mellemstore  

 virksomheder.
Erhvervsministeriet har været i løbende kontakt  

 med EIF, og der er afgivet et foreløbigt tilsagn om at medfinansiere  

 en eventuel dansk ordning.
Medfinansiering fra EIF forventes at udgøre  

 knap 20 mio. kr.
Denne medfinansiering vil ikke have statsfinansielle  

 konsekvenser.
Der skønnes ikke at være statsfinansielle  

 konsekvenser af VækstFondens alternative muligheder for at finansiere  

 meget risikobetonede udviklingsaktiviteter i form af en kombination af  

 lån og egenkapital Erhvervsministeriet kan yde et etableringstilskud til  

 mødestederne for virksomheder og private investorer på maksimalt  

 3 mio. kr. for 2000. Ved udgangen af 2000 vil en rapport fra  

 VækstFonden om de foreløbige resultater kunne danne grundlag for  

 et supplerende etableringstilskud til fortsættelse af opgaven i 2001,  

 dog med forbehold for finanslovsbevilling.
Erhvervsøkonomiske og administrative konsekvenser  

 for virksomhederne Forslaget giver de mindre virksomheder bedre muligheder  

 for at skaffe kapital og forbedrer dermed virksomhedernes langsigtede  

 strukturelle konkurrenceevne.
Lånegarantier forbedrer adgangen til  

 finansiering i videnbaserede og udviklingsorienterede virksomheder, som har  

 vanskeligt ved at stille sikkerhed, fordi deres aktiver i stigende grad  

 bliver immaterielle.
Forslaget medvirker dermed til at styrke virksomhedernes  

 evne til fornyelse og omstilling.
Forslaget om lånegarantier kan betyde en mindre  

 administrativ byrde for pengeinstitutter, der søger om garantier i  

 VækstFonden.
Virksomhederne og pengeinstituttet skal herunder opfylde  

 en række rapporteringskrav.
De administrative byrder vil afhænge  

 af den konkrete udformning.
Det er intentionen, at ordningen skal tilpasses  

 pengeinstitutternes forretningsgange med henblik på at minimere det  

 administrative arbejde i pengeinstitutterne.
 Forslaget om at finansiere meget risikobetonede  

 udviklingsprojekter med kapitalindskud skønnes i forhold til  

 muligheden for at finansiere med resultatlån at føre til en  

 mindre lettelse i de administrative byrder for virksomhederne.
Miljømæssige konsekvenser Forslaget forventes at få positive  

 miljømæssige konsekvenser, da virksomhederne får bedre  

 muligheder for at udvikle og markedsføre mere miljøvenlige  

 produkter.
Forholdet til EU-retten Dele af lovforslaget indebærer statsstøtte.  

 Ændringen i VækstFondens adgang til at finansiere meget  

 risikobetonede udviklingsprojekter ved en  kombination af lån og  

 kapitalindskud i form af aktier skal notificeres over for Europa  

 Kommissionen, ligesom den tidligere lovændring har været  

 notificeret over for Kommissionen.
Erhvervsministeriet vil derfor ikke  

 sætte denne del af lovforslaget i kraft, før Kommissionens  

 godkendelse foreligger.
Lånegarantiordningen er en de minimis ordning,  

 jf.
Meddelelse fra Kommissionen af 6. marts 1996 C 68/06, og skal derfor ikke  

 notificeres til Kommissionen.
Forslaget om mødesteder vurderes ikke at  

 indeholde statsstøtte.
 Lovforslaget har været i høring hos følgende:
 Advokatsamfundet, Akademiet for de Tekniske Videnskaber,  

 Amtsrådsforeningen i Danmark, Arbejderbevægelsens  

 Erhvervsråd, Arbejdsmarkedets Tillægspension, Arbejdsministeriet,  

 Arkitekt-Ingeniørrådet, By- og Boligministeriet, Danmarks  

 Fiskeriforening, Danmarks Fiskeindustri- og Eksportforening, Danmarks  

 Nationalbank, Dansk Arbejdsgiverforening, Dansk Handel og Service, Dansk  

 Industri, Dansk Iværksætterforening, Dansk Management Råd,  

 Dansk Metalarbejderforbund, Danske Erhvervschefers Fællesråd,  

 Danske Finansieringsselskabers Forening, Den Danske Finansanalytikerforening,  

 Det Danske Handelskammer, Entreprenørforeningen,  

 Erhvervsudviklingsrådet, Finansieringsinstituttet for Industri &  

 Håndværk, Finansministeriet, Finansrådet, Finansstyrelsen,  

 Forbrugerrådet, Foreningen af Firmapensionskasser, Foreningen af  

 Statsautoriserede Revisorer, Foreningen af Registrerede Revisorer,  

 Forskningsministeriet, Frederiksberg Kommune, Fødevareministeriet,  

 HORESTA, Håndværksrådet, Indenrigsministeriet,  

 Ingeniørforeningen, InvesteringsForeningsRådet,  

 Justitsministeriet, Kommunernes Landsforening, Københavns  

 Fondsbørs, Københavns Kommune, Landbrugsrådet,  

 Landsorganisationen i Danmark, Lokale Pengeinstitutter, Lønmodtagernes  

 Dyrtidsfond, Miljø- og Energiministeriet, Realkreditrådet,  

 Rådet for Dansk Forsikring og Pension, Skatteministeriet,  

 Socialministeriet, Specialarbejderforbundet i Danmark, Statsministeriet,  

 Turismens Fællesråd, Udenrigsministeriet, VækstFonden,  

 Økonomiministeriet.
Vurdering af konsekvenser af lovforslag Positive konsekven-  

 ser/ mindreudgifter  

 (hvis ja, angiv omfang) Negative konsekven-  

 ser/ merudgifter  

 (hvis ja, angiv omfang) Økonomiske konsekvenser for stat, kommuner og  

 amtskommuner Ingen Lovforslaget medfører en merudgift for staten på  

 ca. 25 mio. kr. fra 2000 incl. adm. omkostninger.
Administrative konsekvenser for stat, kommuner og  

 amtskommuner Ingen Der forventes et vist administrativt merarbejde i  

 Finansstyrelsen Økonomiske konsekvenser for erhvervslivet Forbedrede muligheder for lånefinansiering i  

 pengeinstitutter Ingen Administrative konsekvenser for erhvervslivet Administrativ lettelse af medfinansiering af meget  

 risikobetonede projekter Der forudses en vis administrativ byrde hos virksomheder og  

 pengeinstitutter, som søger lånegarantier.
Derudover vil der  

 kunne blive behov for visse årlige rapporteringer.
Miljømæssige konsekvenser Positive Ingen Administrative konsekvenser for borgerne Ingen Ingen Forhold til EU-retten Ændringen af loven om VækstFonden vil blive  

 notificeret til Kommissionen på samme måde, som for de tidligere  

 lovændringer vedr.
VækstFonden.
Bemærkninger til lovforslagets  

 enkelte bestemmelser Til § 1 Til nr. 1 Det foreslås, at VækstFonden skal kunne stille  

 garantier over for pengeinstitutters udlån til udviklingsaktiviteter i  

 mindre virksomheder.
Ved udviklingsaktiviteter forstås nye aktiviteter  

 inden for fx innovation, markedsføring og eksport- og  

 organisationsudvikling.
Udviklingsaktiviteter kan også omfatte opstart  

 for iværksættere og generationsskifter.
Der fastsættes  

 nærmere retningslinier for, hvilke aktiviteter der kan omfattes af  

 ordningen i bekendtgørelsen om VækstFondens virke udstedt i  

 medfør af § 4 i lov om VækstFonden, og i rammeaftalen mellem  

 VækstFonden og Finansrådet.
VækstFonden kan i dag yde garantier til  

 investeringer i væsentlige kapacitetsudvidelser i mindre virksomheder,  

 den såkaldte anlægskaution.
Det foreslås, at  

 lånegarantier også kan omfatte sådanne væsentlige  

 kapacitetsudvidelser, hvor VækstFonden i dag kan stille en  

 anlægskaution.
Ved mindre virksomheder forstås i dag - efter  

 bekendtgørelse nr. 292 af 11. maj 1999 om VækstFondens virke -  

 virksomheder med op til 50 ansatte.
Det foreslås, at mindre  

 virksomheder med op til 100 ansatte skal kunne blive omfattet af  

 lånegarantiordningen. 100 ansatte er ligeledes den grænse, som  

 Den Europæiske Investeringsfonds benytter ved medfinansiering fra deres  

 garantifacilitet.
VækstFonden kan nøjere afgrænse den  

 kreds af virksomheder, der kan komme i betragtning under ordningen.  

 VækstFonden skal godkende aftalevilkårene for lånene,  

 herunder kan VækstFonden eventuelt fastsætte et renteloft for  

 nyudstedte garantier.
Til nr. 2 Regeringen ønsker at fremme det rummelige  

 arbejdsmarked således, at arbejdsmarkedet også skal give plads  

 til, at personer med nedsat arbejdsevne kan få et job, fx i form af  

 flex- eller skånejobs.
Derfor har regeringen bl.a. nedsat et  

 tværministerielt udvalg, der skal se nærmere på  

 mulighederne for at implementere social klausuler i udliciteringskontrakter  

 med stat, amter og kommuner.
Der er allerede i dag mulighed for, at man kan  

 ansætte personer med nedsat arbejdsevne med løntilskud.
Udover  

 disse tiltag ønsker regeringen også at fremme  

 finansieringsmulighederne for de virksomheder, der påtager sig et  

 socialt ansvar ved at oprette arbejdspladser for personer med nedsat  

 arbejdsevne.
Til dette formål ønsker regeringen at give mulighed  

 for, at Den Europæiske Investeringsfond kan finansiere en særlig  

 facilitet i lånegarantiordningen, hvor disse virksomheder kan få  

 et garanteret lån til brug for de investeringer, der er  

 nødvendige for, at der kan indrettes arbejdspladser til disse grupper.  

 Faciliteten adskiller sig kun ved, at målgruppen er anderledes.  

 Mekanismerne i ordningen forbliver de samme.
De detaljerede vilkår for  

 udstedelse af garantier under denne særlige facilitet, skal  

 fastsættes nærmere af erhvervsministeren i samarbejde med  

 socialministeren.
Til nr. 3 I dag kan VækstFonden alene yde lån til  

 medfinansiering af meget risikobetonede udviklingsprojekter.
Det  

 foreslås som noget nyt, at VækstFonden alternativt kan yde  

 medfinansiering i form af en kombination af kapitalindskud og lån.  

 Derved opnås en række håndteringsmæssige fordele  

 ligesom finansieringsformen vil være i tråd med international  

 praksis.
Derved forbedres eksempelvis virksomhedernes muligheder for at  

 tiltrække udenlandske investorer.
I praksis vil kapitalindskudsmuligheden for  

 VækstFonden kunne udmønte sig i, at nye, højteknologiske  

 virksomheder modtager en kombination af aktiekapital og traditionelle  

 VækstFondslån.
Eksempelvis kan halvdelen af finansieringen finde  

 sted i form af traditionelle VækstFondslån og den anden halvdel i  

 form af aktiekapital.
Traditionelle lån fra VækstFonden omfatter  

 lån, der skal tilbagebetales ved kommerciel udnyttelse af projektet.  

 Lånet kan helt eller delvist eftergives mod overdragelse af  

 projektrettighederne til VækstFonden.
Der vil for disse lån ikke  

 kunne tilbagebetales mere end summen af det lånte beløb med  

 tilskrevne renter.
Tilførslen af aktiekapital vil findes sted på  

 markedsvilkår, dvs. prisen for aktiekapitalen vil svare til  

 markedsprisen.
Dermed vil der ikke være noget støtteelement i  

 aktiekapitaltilførslen.
Støtteindholdet vil være  

 begrænset til det traditionelle VækstFondslån.
Der vil  

 blive fastlagt en overgrænse for VækstFondens ejerandel på  

 25 pct. af aktiekapitalen i bekendtgørelsen om VækstFondens  

 virke udstedt i medfør af § 4 i lov om VækstFonden.
 Samtidig præciseres det, at garantier for lån  

 til udviklingsaktiviteter ydes som selvskyldnerkaution fra  

 VækstFonden.
Til nr. 4 Det foreslås som noget nyt, at VækstFonden  

 får mulighed for at formidle kontakt mellem private investorer  

 (business angels) og små og mellemstore virksomheder.
VækstFonden  

 får adgang til at udvikle og drive mødesteder, såkaldte  

 business angels netværk.
Hensigten er, at VækstFonden kan  

 være med som fødselshjælper for etablering af  

 mødesteder eller fora, hvor private investorer kan mødes med  

 virksomhederne med henblik på at styrke mulighederne for investeringer  

 i små, innovative virksomheder.
Til nr. 5 VækstFonden skal til brug for de årlige  

 bevillinger, jf. § 1, nr. 10, udarbejde et regnskab og budget for  

 lånegarantiordningen.
Regnskab og budget skal bruges som  

 styringsinstrument i ordningen således, at det kan vurderes om  

 ordningen udvikler sig hensigtsmæssigt eller om der er behov for  

 ændringer.
 VækstFonden skal i øvrigt fremsende enhver  

 oplysning, som Erhvervsministeriet og revisorerne måtte anse for  

 fornøden, jf. § 10, stk. 1,  i lovbekendtgørelse nr. 172 af 23.  

 marts 1999.
Til nr. 6 VækstFonden kan i dag efter bekendtgørelse  

 nr. 292 af 11. maj 1999 om VækstFondens virke, § 10, stk. 2,  

 opkræve en risikopræmie for garantier for investeringer i  

 kapacitetsudvidelser til dækning af administrationsomkostninger og  

 delvis dækning af tab.
Det præciseres i loven, at VækstFonden kan  

 opkræve en stiftelsesprovision og en løbende garantipræmie  

 til delvis dækning af tabene på lånegarantierne.
Det er  

 hensigten, at summen af garantipræmier og stiftelsesprovisioner  

 på sigt bør udgøre mindst 50 pct. af de forventede tab  

 under ordningen.
Til nr. 7 Det foreslås, at VækstFonden, når der er  

 opnået erfaringer med ordningen, kan give pengeinstitutter tilladelse  

 til at yde garanterede lån inden for visse rammer uden  

 VækstFondens godkendelse i hver enkelt sag, såkaldte  

 rammegarantier.
Derved får pengeinstitutterne mulighed for på  

 eget initiativ at yde garanterede lån inden for ordningens rammer.  

 Pengeinstitutter, der ønsker at blive omfattet af en sådan  

 ordning, skal dokumentere, at de kan styre ordningen hensigtsmæssigt.  

 Det kan i den forbindelse indgå i VækstFondens vurdering, om  

 pengeinstituttet har benyttet ordningen tilfredsstillende, og at det ikke har  

 haft problemer med efterlevelse af krav til virksomhedsstørrelse og  

 låneformål, og desuden opererer med lave tabsprocenter.
Det kan fx aftales, at pengeinstituttet kan bevilge  

 statslige garantier inden for en ramme på 50 mio. kr.
Hensigten med  

 ordningen er at mindske administrationsomkostningerne og give  

 pengeinstitutterne incitament til at indarbejde ordningen i deres  

 forretningsgange.
Dette vil kunne medføre en hurtigere sagsbehandling,  

 idet pengeinstitutterne står for al lånevurdering og blot  

 efterfølgende informerer VækstFonden om de bevilgede  

 garantier.
Forslaget indebærer, at pengeinstituttet  

 træffer afgørelse om bevilling af lånegaranti.
Et afslag  

 fra et pengeinstitut hindrer dog ikke, at en virksomhed tager kontakt til et  

 andet pengeinstitut med henblik på at få et garanteret lån  

 herfra.
 Pengeinstitutterne skal ved deres administration overholde  

 reglerne for udstedelse af lånegarantier, herunder inddragelse af  

 miljømæssige og etiske hensyn ved vurdering af  

 ansøgningerne, jf. § 1, stk. 2 i lov om VækstFonden.
 VækstFonden vil kunne fastlægge nærmere  

 retningslinier om håndteringen af disse rammegarantier og  

 vilkårene herfor.
Til nr. 8 Der er tale om en konsekvensrettelse som følge af,  

 at der i § 2 er indsat et nyt stk. 5 og henvisningen til § 2, stk. 5, i  

 lovens § 4 a derfor ændres til § 2, stk. 6.
Til nr. 9 Det foreslås, at Finansstyrelsen får ansvaret  

 for at administrere effektueringer af lånegarantierne og inddrivelser  

 af fordringer i forbindelse hermed.
Finansstyrelsen vil dermed forsøge  

 at mindske tabene under ordningen.
Finansstyrelsen vil dog ikke efter  

 afslutningen af konkursboet søge at inddrive et evt. udækket  

 resttilgodehavende.
Til nr. 10 Det foreslås, at VækstFonden tilføres  

 årlige kapitalindskud til dækning af de budgetterede  

 nettoudgifter på årets garantiudstedelser samt  

 administrationsomkostninger forbundet med garantiordningen.
Der  

 afsættes en årlig bevilling til dækning af nyudstedelse af  

 lånegarantier.
Bevillingen udbetales i takt med, at VækstFonden  

 udsteder garantierne.
 For at give VækstFonden incitament til at styre og  

 overvåge ordningen hensigtsmæssigt, foreslås det, at  

 VækstFonden hæfter med sin egenkapital for ekstraordinære  

 tab.
 Garantier fra VækstFonden giver ikke fradrag ved  

 beregning af pengeinstitutternes solvens i henhold til bekendtgørelse  

 om kapitaldækning for pengeinstitutter (bek. nr. 23110 af 19/6 1997). I  

 henhold til bekendtgørelsen indgår tilgodehavender hos eller  

 garanteret af offentlige virksomheder ved  

 kapitaldækningsopgørelsen med vægt 0,2. Ved offentlige  

 virksomheder forstås virksomheder, som er 100 pct. ejet af staten eller  

 kommuner, eller som kontrolleres af ovennævnte myndigheder.  

 Finanstilsynet har fastslået, at VækstFonden ikke kan betegnes  

 som en offentlig virksomhed, hvorfor kreditter til kunder, hvor Fonden har  

 stillet garanti vægter hos pengeinstituttet med 1,0.
 Det foreslås derfor, at staten hæfter for de  

 udstedte garantier, hvis garantierne ikke kan dækkes af  

 VækstFondens egenkapital.
 Konsekvensen af forslaget er, at pengeinstitutterne i  

 deres kapitaldækning kan opføre VækstFondens  

 lånegarantier med en tilsvarende værdi som havde det været  

 en statslig garanti, dvs. med en vægt på 0,0.
Til nr. 11 Såfremt et pengeinstitut, som har fået tildelt  

 en beløbsramme (jf. § 4, stk. 2), forsætligt eller ved grov  

 uagtsomhed udsteder garantier i strid med reglerne herom, kan  

 VækstFonden kræve tab på garantien dækket af  

 pengeinstituttet.
Dette svarer til reglerne i den gældende lov om  

 udviklingsselskaber, og angiver, hvilke sanktionsmuligheder,  

 VækstFonden har over for misligholdelse.
Bestemmelsen foreslås  

 desuden at omfatte oplysninger, som pengeinstitutterne afgiver til  

 VækstFonden og pengeinstitutternes øvrige forpligtelser i  

 henhold til de indgåede aftaler.
Til § 2 Det er i § 7 D i lov om påligningen af indkomstskat  

 til staten (ligningsloven) fastsat, at ved opgørelsen af den  

 skattepligtige indkomst behandles medfinansiering som nævnt i § 2, stk.  

 8, 1. og 2. pkt., i lov om VækstFonden som lån.
Ligningslovens § 7 D indebærer, at den  

 medfinansiering, som VækstFonden efter § 2, stk. 8, 1. pkt., i lov om  

 VækstFonden, kan yde til forskning og udvikling og til  

 markedsudvikling, og som ved kommerciel udnyttelse skal tilbagebetales og  

 forrentes på et niveau svarende til markedsrenten, skattemæssigt  

 behandles som lån.
Ligningslovens § 7 D indebærer endvidere, at  

 den medfinansiering, som VækstFonden kan yde til meget risikobetonede  

 udviklingsprojekter, for hvilke VækstFonden i forbindelse med  

 beslutning om medfinansiering efter § 2, stk. 8, 2. pkt., i lov om  

 VækstFonden, kan bestemme, at betalingen skal ske i form af en  

 basisrente og en omsætnings- eller overskudsafhængig betaling,  

 ligeledes skattemæssigt behandles som lån.
Bestemmelsen i ligningslovens § 7 D indebærer  

 således, at den medfinansiering, som VækstFonden yder til  

 virksomheder i form af lån, der er betinget tilbagebetalingspligtige, i  

 skattemæssig henseende behandles som lån.
Dette gælder,  

 hvad enten ydelserne betegnes som lån eller tilskud.
Uden reglen i  

 ligningslovens § 7 D ville den pågældende medfinansiering fra  

 VækstFonden skulle beskattes på udbetalingstidspunktet som  

 tilskud.
 Med lovforslagets § 1, nr. 2, bliver § 2, stk. 8, i lov om  

 VækstFonden, til § 2, stk. 9. Som følge heraf skal henvisningen  

 i ligningslovens § 7 D til § 2, stk. 8, 1. og 2. pkt., i lov om  

 VækstFonden, ændres til § 2, stk. 9, 1. og 2. pkt.
I lovforslagets § 1, nr. 3, foreslås som noget nyt,  

 at VækstFonden efter § 2, stk. 9, 3. pkt. i lov om VækstFonden,  

 kan yde medfinansiering i form af kapitalindskud og lån.
Det  

 fremgår af bemærkningerne til lovforslagets § 1, nr. 3, at der  

 med lån sigtes til traditionelle lån fra VækstFonden.  

 Herved forstås lån, der skal tilbagebetales ved kommerciel  

 udnyttelse.
Lånet kan helt eller delvis eftergives mod overdragelse af  

 projektrettighederne til VækstFonden.
Sådanne lån ville  

 skattemæssigt skulle behandles som tilskud, medmindre der er skabt  

 hjemmel til anden skattemæssig behandling.
Som konsekvens heraf skal  

 henvisningen i ligningslovens § 7 D også være til § 2, stk. 9, 3.  

 pkt., i lov om VækstFonden.
Det sikres herved, at den medfinansiering,  

 der i § 2, stk. 9, 3. pkt., i lov om VækstFonden, er benævnt som  

 lån, også i skattemæssig henseende behandles som  

 lån.
Til § 3 Lånegarantiordningen, jf. § 1, nr. 1-2 og nr. 5-11,  

 vil blive sat i kraft af erhvervsministeren i forbindelse med ministerens  

 fastsættelse af nærmere regler for lånegarantier, jf. § 4 i  

 lov om VækstFonden. § 1, nr. 4, træder i kraft den 1. maj 2000.  

 Ændringen vedr. kombinationer af aktiefinansiering og lån fra  

 VækstFonden, jf. § 1, nr. 3 samt § 2, skal notificeres til Kommissionen  

 og vil først træde i kraft, når Kommissionens godkendelse  

 foreligger.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om VækstFonden, jf. lovbekendtgørelse nr.172 af 23.  

 marts 1999, foretages følgende ændringer:
 1. § 2, stk. 4, affattes således:
Stk. 4. VækstFondens formål tilgodeses  

 endvidere gennem medfinansiering af mindre virksomheders investeringer i  

 væsentlige kapacitetsudvidelser » 2. I § 2 indsættes efter stk. 4 som nyt stykke:
» Stk. 5-8 bliver herefter stk. 6-9.
 3. § 2, stk.8, der bliver stk. 9, affattes  

 således:
Stk. 8. For medfinansiering til enkeltprojekter  

 gælder, at medfinansiering til forskning og udvikling og til  

 markedsudvikling ved kommerciel udnyttelse skal tilbagebetales og forrentes  

 på et niveau svarende til markedsrenten.
I tilfælde, hvor  

 VækstFonden yder medfinansiering til meget risikobetonde  

 udviklingsprojekter, kan VækstFonden i forbindelse med beslutning  

 omoverskudsafhængig betaling.
Medfinansiering af forprojekter skal ikke  

 tilbagebetales.
Medfinansieringen af kapacitetsudvidelser kan alene ydes som  

 garanti for betaling af lån, og garantien gives i form af en  

 selvskyldnerkaution fra VækstFonden.
VækstFondens medfinansiering  

 af innovationsfonde kan ydes i form af kapitalindskud, og medfinansiering af  

 udviklingsselskaber kan ydes i form af garantier og kapitalindskud.
» 4. I § 2 indsættes som stk. 10:
» 5. I § 3, stk.6, indsættes som 2. pkt.:
» 6. I § 3, stk. 7, indsættes som 3. pkt.:
» 7. I § 4 indsættes som stk. 2:
» 8. I § 4 a ændres »stk.  

 5« til: »stk. 6.« 9. I § 4 b, stk. 1, ændres »stk. 4« til: »stk. 4 og 5.« 10. I §5 indsættes som stk. 2:
» 11. Efter § 12 A indsættes i kapitel 5:
»§ 12 B.
Hvis et pengeinstitut afgiver urigtige eller  

 vildledende oplysninger eller undlader at overholde sine forpligtelser i  

 henhold til § 2, stk. 4 og 5, og § 4, stk. 2, eller bestemmelser fastsat i  

 medfør af denne lov, kan udstedte lånegarantier bortfalde og en  

 eventuel tildelt ret for pengeinstituttet til at udstede garantier efter  

 lovens § 2, stk. 4 og 5 tilbagekaldes.
Stk. 2. Såfremt et pengeinstitut, som har  

 fået tildelt en beløbsramme i henhold til § 4, stk. 2, udsteder  

 garantier i strid med reglerne herom, kan VækstFonden kræve tab  

 på garantierne dækket af pengeinstituttet.« § 2 I lov om påligningen af indkomstskat til staten (ligningsloven), jf.  

 lovbekendtgørelse nr. 28 af 18. januar 2000, som ændret ved § 2  

 i lov nr. 57 af 25. januar 2000, foretages følgende  

 ændring:
§ 7 D.
Ved opgørelsen af den skattepligtige indkomst  

 behandles medfinansiering som nævnt i § 2, stk. 8, 1. og 2. pkt., i lov  

 om VækstFonden som lån.
