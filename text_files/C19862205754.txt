(Til rektorerne for samtlige gymnasier,  

 studenterkurser og kurser til højere forberedelseseksamen og til  

 forstanderne for HF-enkeltfagskurserne) På given foranledning skal man præcisere, at undervisningen i et fag i en  

 klasse/på et hold ikke må fordeles på flere lærere ved tilrettelæggelsen af  

 time- og fagfordelingen.
En klasse eller et hold må således normalt kun have  

 een lærer i et givet fag.
 Denne regel berører ikke de særlige regler for holddannelse i idræt jvf.  

 cirkulæreskrivelse af 18. marts 1982 om klasser og hold i gymnasieskolen m.v.  

 (RS 01-13).
 Der er dog en række tilfælde, hvor det kan være nødvendigt, at en klasse  

 eller et hold har mere end een lærer i et fag.
 Det drejer sig om hold på de gymnasiale suppleringskurser, som er  

 tilrettelagt med meget høje timetal fx matematik 3 og fysik 3.
 Endvidere gælder det de særlige hold i instrumentalspil i musik som  

 tilvalgsfag på hf.
 Endelig kan det være nødvendigt at anvende mere end een lærer ved  

 undervisning i nye fag herunder forsøgsfag, som efter fagbeskrivelsen  

 involverer flere (allerede eksisterende) fag og lærerkompetencer, idet der  

 kan være tilfælde, hvor der på institutionen ikke er en lærer eller  

 tilstrækkelig mange lærere med den nødvendige faglige kompetence til at dække  

 hele undervisningen i faget.
 P.d.v.
