Nr LSF 124 Lov om sammenlægning og nedlæggelse af seminarier Fremsat af undervisnings- og forskningsministeren (Bertel Haarder) den 29. november 1988 Vedtaget ved tredjebehandling den 24. januar 1989 Lov nr. 93 af 15/02/1989 § 1. Undervisnings- og forskningsministeren bemyndiges til at gennemføre følgende plan for sammenlægning og nedlæggelse af seminarier:
 1. Blaagaard Statsseminarium og Jonstrup Statsseminarium sammenlægges.
 2. Dansk Fritidshjemsseminarium sammenlægges med Seminariet for  

 Fritidspædagoger i dettes bygninger.
 3. Montessori-Seminariet sammenlægges med Københavns Børnehaveseminarium i  

 dettes bygninger.
 4. Holte Børnehaveseminarium sammenlægges med Hillerød Børnehaveseminarium  

 i dettes bygninger.
 5. Tønder Statsseminarium sammenlægges med Haderslev Statsseminarium i  

 dettes bygninger.
 6. Esbjerg Seminarium sammenlægges med Ribe Statsseminarium i dettes  

 bygninger.
 7. Kolding Seminarium sammenlægges med Jelling Statsseminarium i dettes  

 bygninger.
 8. Herning Seminariums læreruddannelse afvikles.
 9. Århus Børnehaveseminarium nedlægges.
 10. Marselisborg Seminarium og Århus Seminarium sammenlægges.
 Stk. 2. Undervisnings- og forskningsministeren kan dog for så vidt angår  

 børnehave- og fritidspædagogseminarierne gennemføre andre sammenlægninger end  

 dem, der er nævnt i stk. 1.
§ 2. Ved sammenlægning efter § 1 af to private seminarier optages der  

 forhandling mellem institutionernes bestyrelser om de nærmere vilkår for  

 sammenlægningen.
Kan der ikke opnås enighed om vilkårene, fastsættes de af  

 undervisnings- og forskningsministeren.
 Stk. 2. Ved sammenlægning efter § 1 af et statsseminarium og et privat  

 seminarium fastsætter undervisnings- og forskningsministeren de nærmere  

 vilkår for sammenlægningen efter forslag fra institutionernes ledelse.
 § 3. Tjenestemandsansatte lærere ved et statsseminarium, der nedlægges  

 eller sammenlægges med et privat seminarium i medfør af § 1, kan, hvis de  

 overgår til beskæftigelse ved et privat seminarium, vælge at bevare deres  

 ansættelsesforhold som statstjenestemand, så længe de er beskæftiget ved det  

 private seminarium.
 Stk. 2. En tjenestemand, som vælger at opretholde sit ansættelsesforhold  

 som statstjenestemand i henhold til stk. 1, har herefter ikke krav på  

 ventepenge, rådighedsløn eller pension som følge af, at statsseminariet er  

 nedlagt eller sammenlagt med et privat seminarium.
 § 4. Loven træder i kraft dagen efter bekendtgørelsen i Lovtidende og har  

 virkning fra den 1. august 1989, jf. dog stk. 2 og 3.
 Stk. 2. Seminarier, der nedlægges eller sammenlægges med andre seminarier  

 i medfør af § 1, optager ikke nye studerende til læreruddannelsen eller til  

 børnehave- og fritidspædagoguddannelserne i 1989 og følgende år.
 Stk. 3. Planen efter § 1 søges i øvrigt gennemført således, at  

 uddannelsesvirksomheden ved de seminarier, der nedlægges eller sammenlægges  

 med andre seminarier, kan være fuldt afviklet senest i 1992.
 § 5. Undervisnings- og forskningsministeren kan ophæve lov nr. 424 af 30.  

 juni 1920 om oprettelse af 2 statsseminarier i de sønderjydske landsdele.
Oprindeligt fremsat forslag § 1. Undervisningsministeren bemyndiges til at gennemføre følgende plan for sammenlægning og nedlæggelse af seminarier:
 1. Frederiksberg Seminarium nedlægges.
 2. Dansk Fritidshjemsseminarium sammenlægges med Seminariet for  

 Fritidspædagoger i dettes bygninger.
 3. Montessori-Seminariet sammenlægges med Københavns Børnehaveseminarium i  

 dettes bygninger.
 4 Holte Børnehaveseminarium sammenlægges med Hillerød Børnehaveseminarium  

 i dettes bygninger.
 5. Haslev Seminarium sammenlægges med Vordingborg Statsseminarium i dettes  

 bygninger.
 6. Tønder Statsseminarium nedlægges.
7. Ribe Statsseminarium sammenlægges med Esbjerg Seminarium i dettes  

 bygninger.
Driften af statsseminariets HF-kursus overtages dog af Ribe  

 Amtskommune.
 8. Kolding Seminarium sammenlægges med Haderslev Statsseminarium i dettes  

 bygninger.
 9. Herning Seminariums læreruddannelse afvikles.
 10. Århus Børnehaveseminarium nedlægges.
§ 2. Ved sammenlægning efter § 1 af to private seminarier optages der  

 forhandling mellem institutionernes bestyrelser om de nærmere vilkår for  

 sammenlægningen.
Kan der ikke opnås enighed om vilkårene, fastsættes de af  

 undervisningsministeren.
 Stk. 2. Ved sammenlægning efter § 1 af et statsseminarium og et privat  

 seminarium fastsætter undervisningsministeren de nærmere vilkår for  

 sammenlægningen efter forslag fra institutionernes ledelse.
 § 3. Tjenestemandsansatte lærere ved et statsseminarium, der nedlægges  

 eller sammenlægges med et privat seminarium i medfør af § 1, kan, hvis de  

 overgår til beskæftigelse ved et privat seminarium, vælge at bevare deres  

 ansættelsesforhold som statstjenestemand, så længe de er beskæftiget ved det  

 private seminarium.
 Stk. 2. En tjenestemand, som vælger at opretholde sit ansættelsesforhold  

 som statstjenestemand i henhold til stk. 1, har herefter ikke krav på  

 ventepenge, rådighedsløn eller pension som følge af, at statsseminariet er  

 nedlagt eller sammenlagt med et privat seminarium.
 § 4. Loven træder i kraft dagen efter bekendtgørelsen i Lovtidende og har  

 virkning fra den 1. august 1989, jf. dog stk. 2 og 3.
 Stk. 2. Seminarier, der nedlægges eller sammenlægges med andre seminarier  

 i medfør af § 1, optager ikke nye studerende til læreruddannelsen eller til  

 børnehave- og fritidspædagoguddannelserne i 1989 og følgende år.
 Stk. 3. Planen efter § 1 søges i øvrigt gennemført således, at  

 uddannelsesvirksomheden ved de seminarier, der nedlægges eller sammenlægges  

 med andre seminarier, kan være fuldt afviklet senest i 1992.
 § 5. Undervisningsministeren kan ophæve:
 1) Lov nr. 126 af 12. marts 1918 om oprettelse af et statsseminarium for  

 kvinder m.m.
 2) Lov nr. 424 af 30. juni 1920 om oprettelse af 2 statsseminarier i de  

 sønderjydske landsdele.
 3) Lov nr. 152 af 23. marts 1948 om omdannelse af Ribe Statsseminarium til  

 fællesseminarium for mænd og kvinder.
Bemærkninger til lovforslaget Almindelige bemærkninger Indledning Lovforslaget skal ses som et led i regeringens overordnede bestræbelser på  

 at foretage den nødvendige rationalisering og omlægning af den offentlige  

 sektor.
 Forslaget omfatter en samlet plan for lærerseminarierne og  

 børnehave- og fritidspædagogseminarierne.
 I planen indgår såvel statsseminarier som private seminarier, jf. de  

 indledende bemærkninger til § 1.
 Formålet med forslaget er mere konkret dels at opnå besparelser på driften  

 af seminarierne ved at reducere udgifterne til administration og  

 bygningsdrift, dels at skabe et forbedret fagligt-pædagogisk miljø  

 ved, at alle seminarier så vidt muligt kan optage mindst 3 hold om året.  

 Seminarier med mindst 3 spor vil også lettere være i stand til at bære de  

 betydelige generelle besparelser (på 2-3 pct. om året), som er planlagt for  

 de kommende år, uden at det går ud over undervisningens kvalitet.
Forslaget indebærer, at - 24 lærerseminarier reduceres til 18 - 25 børnehave- og fritidspædagogseminarier reduceres til 21 - 8 institutioners lokaler helt eller delvis kan frigøres til andre  

 formål, og at - 2 institutioners lejemål kan opsiges.
 En række kriterier og hensyn er - med forskellig vægt i de enkelte  

 tilfælde - indgået i overvejelserne om udvælgelsen af de seminarier,  

 der er omfattet af lovforslaget.
Det drejer sig først og fremmest om søgningen til de enkelte seminarier,  

 om bygningernes standard og kapacitet sammenholdt med udgifterne til husleje  

 og bygningsdrift, om mulighederne for at udnytte bygningerne til andre formål  

 og ikke mindst om de enkelte seminariers geografiske placering og indbyrdes  

 afstand, således at mindre tæt befolkede områder med få uddannelsestilbud  

 fortsat tilgodeses.
Balancen mellem de enkelte regioner og mellem land og by  

 er således søgt opretholdt.
 Det har samtidig været et mål, at man - uden at oprette nye institutioner  

 - skulle nå frem til, at de større amter (ca. 1/2 mill. indbyggere) har  

 mindst 2 lærerseminarier, og at de mindre amter (ca. 1/4 mill. indbyggere)  

 har mindst 1 lærerseminarium.
 Til belysning af disse forhold er der udarbejdet et materiale, der er  

 gengivet som bilag til lovforslaget, og som bl.a. viser seminariernes  

 nuværende geografiske placering (bilag 1-3), seminariernes antal optagne hold  

 i 1987 og 1988 (bilag 4 og 5), seminariernes ansøgertal 1985-88 (bilag 6 og  

 7), lærerseminariernes befolkningsunderlag (bilag 8) og seminariernes  

 basisudgifter 1989 (bilag 9 og 10).
 Forslaget har i en tidligere udformning været behandlet i 3 regionale  

 amtsborgmesterudvalg (jf. afsnittet nedenfor om lovforslagets  

 forberedelse), og der er lagt betydelig vægt på de politiske  

 tilkendegivelser, der er kommet fra denne kreds.
Det samlede antal studiepladser på seminarieområdet bevares, og der  

 vil derfor i vidt omfang være mulighed for at genbeskæftige lærerne på de  

 berørte seminarier.
Udgangspunktet er det antal hold, der blev optaget i  

 1987, dvs. lærerseminarierne: 63 hold og børnehave- og  

 fritidspædagogseminarierne: 70 hold.
Den forventede holdfordeling i 1989  

 fremgår af bilag 4 og 5.
Overskydende lokalekapacitet - også på seminarier, der ikke er omtalt i  

 lovforslaget - vil i videst muligt omfang blive søgt udnyttet til andre  

 uddannelsesformål.
Ligeledes vil mulighederne for en yderligere  

 rationalisering af driften gennem samarbejde mellem naboseminarier blive søgt  

 udnyttet i større omfang end i dag.
Der vil ikke ved forslaget blive blokeret for en senere udvidelse af  

 tilgangen til seminarieuddannelserne, hvis der skulle vise sig behov for  

 det.
Belægningsgraden på lærerseminarierne vil ved forslagets gennemførelse  

 være ca. 75 pct. svarende til, at optagelsen vil kunne udvides med ca. 1/3  

 (20-22 hold). For børnehave- og fritidspædagogseminarierne er  

 udnyttelsesgraden ca. 80 pct. svarende til, at optagelsen vil kunne udvides  

 med ca. 1/4 (18-20 hold).
Baggrund og Status Igennem de sidste 10-15 år er der sket en meget betydelig reduktion i  

 tilgangen til læreruddannelsen (fra 196 hold i 1973 til 60 hold i  

 1986). I 1987 og i 1988 er der ekstraordinært optaget 63 hold på de 24  

 seminarier.
Fra 1989 er det hensigten at optage 63 hold.
Hertil kommer  

 studiepladserne fra Det Nødvendige Seminarium, idet der samtidig hermed  

 fremsættes lovforslag om, at statsstøtten til dette seminarium ophører.
De senest udarbejdede prognoser for lærerbehovet tyder ikke på, at  

 tilgangen til læreruddannelsen foreløbig bør udvides væsentligt ud over dette  

 niveau.
Der kan i denne forbindelse peges på, at elevtallet i folkeskolen vil  

 falde med ca. 15 pct. indtil 1996, og at de senere års stigning i  

 lærertimeforbruget pr. elev forventes at ophøre.
På tilsvarende måde er tilgangen til børnehave- og  

 fritidspædagoguddannelserne blevet reduceret fra 102 hold i 1982 til 70  

 hold i 1986 og i 1987. I 1988 er der ekstraordinært optaget 78 hold på de 25  

 seminarier.
Fra 1989 er det hensigten at optage 70 hold.
Tilgangen til  

socialpædagoguddannelsen har i samme periode været stigende (fra 36  

 hold i 1980 til 54 hold i 1984). I 1987 er der optaget 50 og i 1988  

 ekstraordinært 56 hold på de 15 seminarier.
Fra 1989 er det hensigten at  

 optage 50 hold.
 En samlet optagelse af ca. 120 hold på de tre pædagoguddannelser  

 (børnehavepædagog/fritidspædagog/socialpædagog) vil efter ministeriets  

 vurdering af de seneste prognoser være tilstrækkelig til at dække behovet  

 for pædagoger frem til år 2000.
 Den kraftige begrænsning af uddannelsesaktiviteten på lærerseminarierne og  

 børnehave- og fritidspædagogseminarierne uden tilsvarende reduktion i  

 antallet af seminarier har ført til, at en stor del af institutionerne nu har  

mindre aktivitet, end det ud fra faglige og pædagogiske grunde er  

 ønskeligt, og at deres lokalekapacitet ikke længere udnyttes effektivt.
 Omkostningerne ved administration og bygningsdrift belaster budgetterne i  

 urimeligt omfang, og de samlede udgifter pr. studerende er derfor  

 steget betydeligt inden for de sidste 5-6 år til trods for, at der også på  

 disse områder er foretaget procentvise reduktioner af bevillingsrammerne.
Siden 1981 har der været arbejdet med at rationalisere den samlede  

 drift af seminarierne/institutionerne gennem sammenlægning og nedlæggelse  

 af seminarier og ved etablering af samdrift af flere uddannelser på een  

 institution.
Som led heri er der gennemført følgende:
 1982: Oprettelse af socialpædagogiske »afdelinger« ved Haderslev  

 og Jelling statsseminarier.
 1983-86: Afvikling af læreruddannelsen og oprettelse af  

 socialpædagoguddannelsen ved Gedved Statsseminarium.
 1983-86: Sammenlægning af Frederiksberg og Hellerup seminarier og  

 oprettelse af Gentofte socialpædagogiske Seminarium i Hellerup.
 1984: Sammenlægning af Blaagaard Seminarium og Statsseminariet på  

 Emdrupborg.
 1984-87: Afvikling af læreruddannelsen og oprettelse af  

 socialpædagoguddannelsen ved Ranum Statsseminarium.
1986: Afvikling af læreruddannelsen ved Th.
Langs Seminarium og  

 overdragelse af seminariets HF-kursus til Århus Amtskommune.
 1988: Nedlæggelse af Statens socialpædagogiske Seminarium i København.
 1988: Sammenlægning af Seminariet for Småbørnspædagoger og Tårnby  

 Børnehaveseminarium.
 Situationen er herefter den, at der pr. 1. august 1988 findes:
24 lærerseminarier med i alt 63 spor/hold, heraf 3 ekstraordinære.
Hertil  

 kommer 36 studiepladser ved Det Nødvendige Seminarium.
 25 børnehave- og fritidspædagogseminarier med i alt 78 spor/hold, heraf 9  

 ekstraordinære (i forhold til de på finanslovforslaget for 1988 forudsatte 69  

 hold).
 15 socialpædagogiske seminarier med i alt 56 spor/hold, heraf 6  

 ekstraordinære.
Lovforslagets forberedelse På den foran beskrevne baggrund fremlagde undervisningsministeren i  

 forbindelse med offentliggørelsen af finanslovforslaget for 1989  

»Skitse til en plan for rationalisering af seminariedriften gennem  

 sammenlægning og flytning af institutioner« (30. august 1988).  

 Hovedindholdet af planen er gengivet som bilag 11 til lovforslaget.
Undervisningsministeren opfordrede samtidig amtsborgmestrene, Københavns  

 overborgmester og borgmesteren på Frederiksberg til at indtræde i 3  

 regionale udvalg, der fik til opgave hver for deres område at gennemgå  

 planen i enkeltheder og eventuelt pege på andre eller yderligere  

 løsningsmuligheder.
Hensigten hermed var tillige, at de lokale synspunkter og  

 interesser kunne blive genstand for en samlet behandling og vurdering i  

 regionen.
 De tre regioner omfattede:
1) Hovedstadsområdet, Vestsjællands og Storstrøms amter (formand for  

 udvalget: fhv. rektor og undervisningsinspektør, Tage Kampmann) 2) Fyns, Sønderjyllands, Ribe og Vejle amter (formand for udvalget: højskoleforstander Hans Henningsen) 3) Ringkjøbing, Århus, Viborg og Nordjyllands amter (formand for udvalget: biskop Herluf Eriksen) Det var en forudsætning for udvalgenes arbejde, at sparemålet for hver  

 region skulle nås, og at planskitsens samlede antal studiepladser i regionen  

 skulle bevares.
 Herudover skulle udvalgene tage udgangspunkt i de kriterier og hensyn, der  

 havde ligget til grund for ministeriets plan af 30. august 1988.
 Der har i hvert af de tre udvalg været afholdt to møder, hvor ministeriets  

 plan er blevet gennemgået og vurderet bl.a. på grundlag af skriftligt  

 materiale fra de enkelte regioners institutioner.
På baggrund af disse møder har udvalgsformændene indsendt udtalelser til  

 ministeriet.
Udtalelserne er optrykt som bilag 12-14 til lovforslaget.  

 Det fremgår af disse udtalelser, at man ikke i nogen region er nået til  

 fuldstændig enighed om noget forslag - hverken ministeriets eller alternative  

 forslag.
 Men der har dog fra to af udvalgene, det »østdanske« og  

 »syddanske« udvalg, været så klare tilkendegivelser, at  

 undervisningsministeren har anset det for naturligt at lægge disse udvalgs  

 udtalelser til grund for udarbejdelsen af lovforslaget.
 Det har betydet, at der er foretaget følgende væsentlige ændringer i  

 forhold til ministeriets skitse af 30. august 1988:
 - Frederiksberg Seminarium foreslås nedlagt i stedet for Jonstrup  

 Statsseminarium.
- Tønder Statsseminarium foreslås nedlagt, og holdfordelingen mellem  

 sydregionens seminarier ændres (se bemærkningerne til § 1 nedenfor og bilag  

 4) - Esbjerg socialpædagogiske Seminarium forbliver i Esbjerg.
 Udtalelsen fra udvalget for Nord- og Midtjylland har ikke givet grundlag  

 for at foretage ændringer i ministeriets plan.
 Der henvises i øvrigt til de tre udtalelser med bilag, herunder  

 supplerende redegørelser fra nogle af amtsborgmestrene.
Lovforslagets administrative og økonomiske konsekvenser I administrativ henseende indebærer lovforslaget dels en  

 rationalisering derved, at seminariernes administrative funktioner samles på  

 færre institutioner (39 imod hidtil 49), jf. nedenfor om besparelser på  

 seminariernes administrationsudgifter, dels en lettelse for den  

 centrale administration i og med, at denne vil komme til at omfatte færre  

 institutioner.
Arbejdet med at gennemføre planen vil dog i overgangsperioden  

 1989-91 indebære en ekstraordinær belastning af den centrale administration.
 Besparelserne på seminariernes driftsbudgetter ved de foreslåede  

 sammenlægninger og nedlæggelser kan opgøres således på årsbasis (i  

 1989 løn- og prisniveau):
 Besparelserne vedrørende bygninger og bygningsdrift omfatter hvert  

 seminariums budgetterede udgifter til rengøring, energiforsyning,  

 bygningsvedligeholdelse, husleje eller prioritetsrenter, ejendomsskatter og  

 faste afgifter, med fradrag af indtægter vedrørende tjeneste- og lejeboliger.  

 - Ved nr. 7 (Ribe) og nr. 9 (Herning) er disse udgifter fordelt mellem  

 læreruddannelsen og HF-kurset efter aktivitetens omfang, således at det kun  

 er læreruddannelsens andel, der indgår i besparelsen. - Der henvises i øvrigt  

 til bilag 9 og 10.
 Besparelserne vil først slå fuldt igennem, når planen er gennemført,  

 forventelig i løbet af 1992, jf. lovforslagets § 4. Omfanget af besparelsen i  

perioden 1989-92 afhænger af, i hvilken udstrækning de allerede  

 optagne studerende ved de berørte seminarier bør have adgang til at fuldføre  

 deres uddannelse på stedet og ønsker at benytte denne adgang.
 Forudsættes det, at der ikke optages nye studerende ved de berørte  

 seminarier i 1989, men at de allerede optagne fuldfører uddannelsen samme  

 sted, bortset fra de studerende, der er optaget i 1988, vil besparelserne på  

 driftsbudgettet kunne opnås således:
 Finansår 1990 1991 1992 og flg.
lærerseminarier (nr. 1 og 5-9) - 7,3 17,4 børnehave- og fritidspædagogseminarier (nr. 2-4 og 10) 4,3 10,4 10,4 i alt (mill. kr., 1989 løn- og prisniveau) 4,3 17,7 27,8 For at undgå en for kraftig udtynding af  

 de faglig-pædagogiske miljøer på de berørte seminarier, vil man i øvrigt  

 bestræbe sig på at fremskynde afviklingen mest muligt.
På denne baggrund kan  

 det ikke anses for udelukket, at en del af besparelserne kan gennemføres 1  

 år tidligere end angivet.
Bemærkninger til de enkelte bestemmelser Til § 1 Lovforslaget omfatter både de statsseminarier og de private seminarier,  

 der berøres af planen, uanset at det kun er statsseminarierne, der er  

 oprettet (eller overtaget af staten) ved særskilt lov.
De private seminarier, herunder børnehave- og  

 fritidspædagogseminarierne, er godkendt af undervisningsministeren til at  

 varetage uddannelsen til lærer i folkeskolen, henholdsvis til børnehave-  

 og/eller fritidspædagog.
Godkendelsen er givet i henhold til § 2 i  

 læreruddannelsesloven (lovbekendtgørelse nr. 334 af 4. juli 1985),  

 henholdsvis § 2 i lov om uddannelse af børnehave- og fritidspædagoger  

 (lovbekendtgørelse nr. 769 af 10. november 1986). Efter disse bestemmelser  

 gives uddannelserne på statsseminarier eller på private seminarier, der er  

 godkendt af undervisningsministeren.
Godkendelserne meddeles på nærmere af  

 undervisningsministeren fastsatte betingelser.
Betingelserne for godkendelse er fastsat ved bekendtgørelse nr. 575 af 20.  

 november 1978 om godkendelse af private seminarier til uddannelse af lærere  

 til folkeskolen og ved bekendtgørelse nr. 574 af 20. november 1978 om  

 godkendelse af private børnehave- og fritidspædagogseminarier.
Herefter er  

 det bl.a. en betingelse for godkendelse, at seminariet »efter sin  

 størrelse og geografiske placering på hensigtsmæssig måde kan medvirke til at  

 opfylde det konstaterede eller forventede uddannelsesbehov som led i en  

 landsomfattende planlægning.« Undervisningsministeren kunne således med hjemmel i de nævnte  

 uddannelseslove administrativt have truffet beslutning om at nedlægge  

 de private seminarier, der indgår i planen.
Beslutningen ville være sket i  

 form af en meddelelse om, at seminariernes godkendelse ikke kunne forventes  

 fornyet ud over afvikingsperioden (dvs. 1991 eller 1992).
Når man har valgt at fremlægge planen som helhed til behandling og  

 stillingtagen i Folketinget, skyldes det først og fremmest den stærke  

 politiske interesse, der knytter sig til spørgsmålet om nedlæggelse af  

 seminarier, hvad enten der er tale om statsseminarier eller om private  

 seminarier.
Hertil kommer, at planen udgør et sammenhængende hele, og at der  

 specielt er tale om sammenlægning af statslige og private seminarier.
De private seminarier er alle selvejende institutioner, eller de  

 udgør dele af selvejende institutioner, der tillige har andre  

 (uddannelses)formål.
Et privat seminariums status som selvejende institution  

 er - sammen med godkendelsen som seminarium (uddannelsessted) -  

 hovedbetingelsen for, at seminariet kan opnå økonomisk støtte fra staten.  

 Statsstøtten ydes dels i form af, at staten afholder alle driftsudgifter  

 vedrørende uddannelsen, dels i form af statslån til byggeri m.v., jf. lov om  

 statsstøtte til visse private seminarier (Seminariestøtteloven)  

 (lovbekendtgørelse nr. 528 af 12. august 1987). Der er ikke i  

 Seminariestøtteloven hjemmel til at opretholde denne form for statsstøtte til  

 et seminarium, som alene driver et kursus til Højere Forberedelseseksamen.
 En beslutning om nedlæggelse af et privat seminarium, dvs. om  

 bortfald af dets godkendelse som seminarium, medfører derfor ikke blot, at  

 det må ophøre med at drive den uddannelsesvirksomhed, hvortil godkendelsen er  

 givet, men tillige og umiddelbart, at statsstøtten i henhold til  

 Seminariestøtteloven bortfalder.
Hvorvidt dette yderligere medfører, at den selvejende institution, som er  

 bærer af seminarievirksomheden, må opløses helt eller delvis, eller om  

 institutionen kan fortsætte med (delvis) ændret formål og på et andet  

 økonomisk grundlag, må i første række bero på, om der i institutionens  

vedtægter er grundlag for at videreføre institutionen på denne måde.
I  

 hovedparten af de private seminarieinstitutioners vedtægter er formålet  

 eentydigt beskrevet som omfattende den godkendte uddannelsesvirksomhed og  

 denne alene, ligesom det i bestemmelserne om institutionens opløsning klart  

 er forudsat, at en beslutning om seminariets nedlæggelse (godkendelsens  

 bortfald) uden videre medfører, at den selvejende institution må afvikles.
 En beslutning i henhold til lovforslaget om sammenlægning af to  

 private seminarier eller af et privat seminarium med et statsseminarium vil  

 have tilsvarende konsekvenser for det seminarium, hvis virksomhed efter  

 forslaget flyttes til det andet seminariums bygninger, jf. bemærkningerne  

 nedenfor til § 2. Det kan dog ikke udelukkes, at der ved forhandling mellem  

 institutionerne indbyrdes kan opnås enighed om en anden formel konstruktion,  

 eksempelvis om oprettelse af en ny selvejende institution.
Til nr. 1 Frederiksberg Seminarium er en del af den selvejende institution  

 »KFUM's Seminarium«, der tillige omfatter Gentofte  

 socialpædagogiske Seminarium og Gentofte Studenterkursus.
Frederiksberg  

 Seminariums 4 hold forudsættes fordelt med 2 til Københavns Dag- og  

 Aftenseminarium, 1 til N.
Zahles Seminarium og 1 til Jonstrup  

 Statsseminarium.
Det er hensigten fra ministeriets side at medvirke til, at  

 det værdigrundlag, som har præget virksomheden på Frederiksberg Seminarium,  

 kan blive videreført på de øvrige seminarier, f.eks. ved at Københavns Dag-  

 og Aftenseminariums bestyrelse udvides med medlemmer fra Frederiksberg  

 Seminariums bestyrelse.
Til nr. 2 Seminariet for Fritidspædagoger får efter sammenlægningen 4 hold.
Det er  

 hensigten at udvide bestyrelsen med medlemmer fra Dansk  

 Fritidshjemsseminariums bestyrelse og desuden at undersøge, om et ønsket  

 forsøg på Dansk Fritidshjemsseminarium kan iværksættes efter sammenlægningen.
Til nr. 3 Københavns Børnehaveseminarium får efter sammenlægningen 4 hold.
Det er  

 hensigten, at Montessori-Seminariets særlige pædagogiske tilbud bevares ved  

 overførslen til Københavns Børnehaveseminarium, hvorved studerende i tilvalg  

 og specialer fortsat kan dygtiggøre sig i Montessori pædagogikkens teori og  

 metode.
Københavns Børnehaveseminariums bestyrelse søges udvidet med  

 medlemmer fra Montessori-Seminariet.
Til nr. 4 Hillerød Børnehaveseminarium får efter sammenlægningen 4 hold.
Det er  

 hensigten at udvide seminariets bestyrelse med medlemmer fra Holte  

 Børnehaveseminariums bestyrelse, og at kursusvirksomheden i Holte videreføres  

 på Hillerød Børnehaveseminarium.
Til nr. 5 Vordingborg Statsseminarium får efter sammenlægningen 4 hold.
Det er  

 hensigten, at etablere en bestyrelse ved Vordingborg Statsseminarium, og at  

 give den selvejende institution Haslev Seminarium mulighed for at blive  

 repræsenteret i denne bestyrelse.
Til nr. 6 Tønder Statsseminariums 2 hold fordeles med 1 hold til Jelling  

 Statsseminarium og 1 hold til Skårup Statsseminarium.
Lærerne søges i videst  

 muligt omfang genbeskæftiget på andre seminarier i regionen.
Det undersøges  

 nærmere, om der er baggrund for at placere en anden uddannelse i Tønder  

 Statsseminariums bygninger.
Til nr. 7 Esbjerg Seminarium får efter sammenlægningen 4 hold.
Ribe Amtskommune  

 overtager driften af HF-kurset på Ribe Statsseminarium, jf. § 1, stk. 2, i  

 lov om amtskommuners overtagelse af visse statsskoler og -kursus m.v. (Efter  

 denne bestemmelse kan undervisningsministeren beslutte, at HF-kurset  

 overtages af amtskommunen).
Til nr. 8 Haderslev Statsseminarium får efter sammenlægningen 4 hold.
Det er  

 hensigten at etablere en bestyrelse ved Haderslev Statsseminarium med  

 medlemmer fra bestyrelsen for den selvejende institution Kolding Seminarium.  

 Det er endvidere hensigten at søge Handelshøjskole Syd's Kolding-afdeling  

 placeret i Kolding Seminariums bygninger samtidig med, at HTX-uddannelsen  

 (Kolding tekniske skole) forbliver i bygningerne i nuværende omfang.
Til nr. 9 Herning Seminariums 2 hold forudsættes fordelt med 1 til Nr.
Nissum  

 Seminarium og 1 til Skive Seminarium.
Seminariets HF-kursus opretholdes, og  

 der optages forhandling med Ringkjøbing Amtskommune om overtagelse af kurset.
Til nr. 10 Århus Børnehaveseminariums 3 hold forudsættes fordelt med 1 til Jydsk  

 Børnehaveseminarium, 1 til Jydsk Fritidspædagogseminarium og 1 til Kolding  

 Børnehaveseminarium.
Til § 2 Som det fremgår af § 1, anvendes i lovforslaget udtrykket  

 »sammenlægning« i stedet for »nedlæggelse« i de 6  

 tilfælde, hvor det kun er to seminarier, der berøres af forslaget.
Også ved  

 sammenlægning af to seminarier vil der imidlertid blive tale om, at det  

 seminarium, som flytter til et andet seminariums bygninger, formelt må  

 nedlægges som selvstændig institution, i alt fald med sin hidtidige  

 (vedtægtsbestemte) opgave og beliggenhed.
Med anvendelsen af ordet  

 »sammenlægning« ønskes det understreget, at det nedlagte  

 seminariums uddannelsesaktivitet ikke afvikles, men i sin helhed overføres  

 til et andet seminarium.
Der må på den baggrund påhvile det modtagende  

 seminarium en særlig forpligtelse til at søge medarbejderne ved det  

 nedlagte seminarium genbeskæftiget i videst muligt omfang og til at sikre den  

 nedlagte institutions bestyrelse (ledelse) en rimelig grad af indflydelse på,  

 hvorledes virksomheden kan videreføres på det nye sted.
Det er allerede  

 fremhævet i bemærkningerne til § 1, at denne indflydelse bl.a. kan sikres  

 gennem repræsentation i seminariets bestyrelse.
 Erfaringerne fra sammenlægningen af Blaagaard Seminarium og  

 Statsseminariet på Emdrupborg i 1984 og fra sammenlægningen af Seminariet for  

 Småbørnspædagoger og Tårnby Børnehaveseminarium i 1988 viser, at der ved  

 forhandling mellem institutionerne kan findes rimelige og holdbare løsninger  

 på de problemer, som opstår i forbindelse med en sammenlægning af  

 institutioner.
Hvad der er anført her specielt om sammenlægning af to seminarier, er ikke  

 ensbetydende med, at de øvrige seminarier, som »overtager« hold fra  

 nedlagte seminarier, vil være upåvirkede af situationen.
Alle seminarier  

 inden for uddannelsens område må naturligvis være indstillet på at bidrage  

 til, at den strukturomlægning, der er tale om, kan gennemføres så smidigt og  

 hensigtsmæssigt, som det under de givne forhold er muligt.
Til § 3 Som anført foran er det hensigten, at lærerpersonalet på de berørte  

 seminarier i videst muligt omfang vil blive søgt genbeskæftiget på andre  

 seminarier inden for området.
De overenskomstansatte lærere og de på tjenestemandslignende  

 vilkår ansatte lærere ved de private seminarier har ikke krav på  

 ventepenge, rådighedsløn eller pension i forbindelse med nedlæggelse af det  

 seminarium, hvor de er ansat.
Men de vil være omfattet af den almindelige  

 genbeskæftigelsesordning inden for staten, som bl.a. giver mulighed for at  

 undlade sædvanligt opslag af ledige stillinger, hvis de kan besættes med  

 personer, som ellers ville blive afskediget på grund af strukturomlægninger  

 eller personalereduktioner.
De ved statsseminarierne ansatte tjenestemænd, hvis stillinger  

 nedlægges, vil derimod efter omstændighederne være berettigede til  

 ventepenge, rådighedsløn eller pension, og de vil ikke være forpligtede til  

 at lade sig ansætte ved et privat seminarium.
Og hvis de modtager et tilbud  

 om beskæftigelse ved et privat seminarium, vil de efter den gældende ordning  

 kun kunne ansættes på samme vilkår som de øvrige lærere ved de private  

 seminarier.
 Det foreslås derfor, at der gives denne lærergruppe ved statsseminarier,  

 som nedlægges eller sammenlægges med et privat seminarium, adgang til at  

 bevare deres ansættelsesforhold som statstjenestemænd, hvis de tilbydes  

 beskæftigelse ved et privat seminarium.
 Denne model svarer til den ordning, som blev etableret i forbindelse med  

 særforsorgens udlægning til kommuner og amtskommuner og i forbindelse med  

 statsgymnasiernes overdragelse til amtskommunerne.
Forslaget indebærer tillige, at de pågældendes pension til sin tid vil  

 blive udredet direkte af statskassen.
Pensionsudgiften vedrørende de på  

 tjenestemandslignende vilkår ansatte lærere ved de private seminarier udredes  

 af Pensionskassen af 1925, hvis underskud dækkes af statskassen.
I forbindelse med Ribe amtskommunes overtagelse af Ribe  

 Statsseminariums HF-kursus, jf. § 1, nr. 7, kan undervisningsministeren  

 beslutte, at amtskommunen skal tilbyde de tjenestemandsansatte lærere ved  

 HF-kurset ansættelse som tjenestemænd ved det amtskommunale skolevæsen på  

 samme vilkår, som gælder for tilsvarende tjenestemænd ved amtskommunens  

 gymnasieskoler.
De pågældende vil i så fald være berettiget til at opretholde  

 ansættelsesforholdet til staten, jf. § 1, stk. 2, og §§ 10-11 i  

 bekendtgørelse nr. 438 af 27. juni 1986 af lov om amtskommuners overtagelse  

 af visse statsskoler og -kursus m.v.
Til § 5, nr. 2 Af lovtekniske grunde bemyndiges undervisningsministeren til at ophæve lov  

 nr. 424 af 30. juni 1920 om oprettelse af 2 statsseminarier i de sønderjyske  

 landsdele i sin helhed, selv om loven foruden Tønder Statsseminarium også  

 omfatter Haderslev Statsseminarium, der ud over sammenlægningen med Kolding  

 Seminarium ikke berøres af lovforslaget.
Bilag 4 Lærerseminariernes optagelsestal i 1987 og 1988 sammenholdt med den  

 forventede optagelse i 1989 Bilag 5 Børnehave- og fritidspædagogseminariernes optagelsestal i 1987 og 1988  

 sammenholdt med den forventede optagelse i 1989 1) Heraf 1 forberedelsesklasse for indvandrere.
Bilag 6 Lærerseminarier, ansøgertal 1985-1988 (pr. 1. juli) Bilag 6 - 2. halvdel Lærerseminarier, ansøgertal 1985-1988 (pr. 1. juli) Bilag 7 Børnehave- og fritidspædagogseminarier, ansøgertal 1985-1988 Bilag 7 - 2. halvdel Børnehave- og fritidspædagogseminarier, ansøgertal 1985-1988 Bilag 8 Lærerseminariernes befolkningsunderlag Tallene i parentes angiver pct. i forhold til HELE LANDET.
 Kilde: Danmarks Statistik: Befolkningsprognoser 1988-2015(2025). Uddrag af  

 tabel 5 og tabel 7.
Bilag 9 Lærerseminarierne.
FFL 1989. Basisudgifter (uafhængige af antal studerende). Beløb i 1000 kr.
Bilag 9 - 2. halvdel Bilag 10 Børnehave- og fritidspædagogseminarier.
FFL 1989. Basisudgifter  

 (uafhængige af antal studerende). Beløb i 1000 kr.
Bilag 10 - 2. halvdel Bilag 11 Uddrag af Undervisningsministeriets "Skitse til en plan for  

 rationalisering af seminariedriften gennem sammenlægning og flytning af  

 institutioner," dateret 30. august 1988.
Hovedstadsområdet 1. Jonstrup Statsseminarium (3 hold) sammenlægges med Københavns Dag- og  

 Aftenseminarium (2+ 3 hold) i dettes bygninger, således at dagafdelingen får  

 4 hold.
Det overskydende hold fra Jonstrup overføres til N.
Zahles Seminarium  

 (3 hold).
 Jonstrup Statsseminariums bygninger anvendes til etablering af  

 videregående handelsuddannelser, herunder uddannelser i tilknytning til  

Danmarks Tekniske Højskole.
 2. Dansk Fritidshjemsseminarium (2 hold) sammenlægges med Seminariet for  

 Fritidspædagoger (2 hold) i dettes bygninger.
 3. Montessori-Seminariet (2 hold) sammenlægges med Københavns  

 Børnehaveseminarium (2 hold) i dettes bygninger.
 4. Holte Børnehaveseminarium (2 hold) sammenlægges med Hillerød  

 Børnehaveseminarium (2 hold) i dettes bygninger.
Sjælland (Vestsjællands amt, Storstrøms amt) 5. Haslev Seminarium (2 hold) sammenlægges med Vordingborg  

 Statsseminarium (2 hold) i dettes bygninger, således at det nye seminarium  

 får 4 hold.
Holbæk Seminarium bevarer de nuværende 3 hold.
 Haslev Seminariums bygninger søges udnyttet til andre uddannelsesformål,  

 først og fremmest ingeniøruddannelser under Haslev Teknikum.
Syd- og Sønderjylland (Sønderjyllands Amt, Ribe Amt, Vejle Amt) 6. Ribe Statsseminarium (2 hold) sammenlægges med Tønder  

 Statsseminarium (2 hold) i dettes bygninger, således at det nye seminarium  

 får 3 hold.
Det overskydende hold fra Ribe tildeles Esbjerg Seminarium (2  

 hold).
 Ribe bevarer sit HF-kursus, og der optages forhandling med Ribe  

 Amtskommune om overtagelse af kurset.
 7. Esbjerg Socialpædagogiske Seminarium (4 hold) flyttes til Ribe  

 Statsseminariums bygninger.
8. Kolding Seminarium (2 hold) sammenlægges med Haderslev  

 Statsseminarium (2 hold) i dettes bygninger, således at seminariet får 4  

 hold.
Jelling Statsseminarium bevarer de nuværende 3 hold.
 Handelshøjskole Syd flytter ind i Kolding Seminariums bygninger samtidig  

 med, at HTX-uddannelsen (Kolding tekniske skole) forbliver i bygningerne i  

 nuværende omfang.
Midtjylland (Ringkøbing amt, Viborg amt) 9. Læreruddannelsen ved Herning Seminarium (2 hold) afvikles, og  

 holdene fordeles med 1 til Nr.
Nissum Seminarium (2 hold) og 1 til Skive  

 Seminarium (2 hold).
Herning bevarer sit HF-kursus, og der optages forhandling med Ringkøbing  

 Amtskommune om overtagelse af kurset.
Den frigjorte lokalekapacitet ved  

 Herning Seminarium søges udnyttet til andre (uddannelses)formål.
 10. Statsstøtten til Det Nødvendige Seminarium bortfalder, og  

 seminariets nuværende studiepladser overføres til andre seminarier.
Århus amt 11. Det undersøges nærmere, om der ved samdrift af Marselisborg  

 Seminarium og Århus Seminarium kan opnås besparelser på  

 administration og bygningsdrift og samtidig et mere varieret  

 uddannelsestilbud til de studerende.
 12. Århus Børnehaveseminarium (3 hold) nedlægges, og holdene  

 tildeles Jydsk Børnehaveseminarium (3 hold), Jydsk Fritidspædagogseminarium  

 (3 hold) og Kolding Børnehaveseminarium (3 hold), der således hver får et  

 hold ekstra.
Nordjyllands amt 13. Det undersøges, om Ålborg Seminariums lokalekapacitet kan  

 udnyttes optimalt, ved at endnu en uddannelse, f.eks.
Jordemoderskolen,  

 flyttes ind på seminariet.
Bilag 12 Udtalelse fra »Østregionen« vedrørende seminarieplanlægning.
 Indledningsvis ønsker udvalget at udtale enstemmigt:
Det er iøjnefaldende, at der på lærerseminarierne i Østdanmark er  

 flere indbyggere pr. studieplads end i det øvrige land. Øst for Storebælt er  

 der 3.408 indbyggere pr. studieplads.
Vest for Storebælt er der 2.918  

 indbyggere pr. studieplads. (indb. pr. 1.1.85).
 Udvalget er opmærksom på, at spørgsmålet om fordeling af studiepladser  

 mellem regionerne ligger uden for kommissoriet, men finder det nødvendigt at  

 gøre opmærksom herpå, fordi dette udgangspunkt har vanskeliggjort arbejdet  

 specielt med fordelingen af spor mellem hovedstadsområdet og det øvrige  

 Sjælland.
 1. Til planen for pædagogseminarierne skal udtales, at man generelt  

 kan tilslutte sig de foreslåede sammenlægninger, idet de findes driftsmæssigt  

 og pædagogisk velbegrundede.
 Note 1. Københavns Amt ønsker at fastholde et pædagogseminarium på  

 Vestegnen.
 Note 2. Storstrøms Amt ønsker, at der fortsat etableres et  

 fritidspædagogspor i Nykøbing F., således at seminariet bliver 3-sporet.
 Note 3. Roskilde Amt ønsker, at der fortsat etableres 3 spor på  

 Frøbelhøjskolen.
 Note 4. Vestsjællands Amt ønsker, at der fortsat etableres 4 spor på  

 Hindholm Socialpædagogiske Seminarium.
 2. Til planen for lærerseminarierne skal man udtale, at man  

 generelt har forståelse for ønsket om en mere rationel drift med bedre  

 pædagogiske muligheder.
 a) Flertallet kan på de givne præmisser tilslutte sig, at Haslev  

 Seminarium sammenlægges med Vordingborg Statsseminarium i dettes bygninger,  

 og at seminariet bliver 4-sporet.
 b)Der er enighed om, at Jonstrup Statsseminarium skal bevares, dels på  

 grund af beliggenheden, dels på grund af bygningernes kvalitet.
 Da de krævede besparelser kun kan opnås, hvis et andet seminarium i  

 hovedstadsområdet nedlægges (sammenlægges helt eller delvis med andre), er  

 det nødvendigt at finde en anden løsning.
Ud fra den betragtning, at Frederiksberg Seminarium har de dårligste  

 bygningsmæssige forhold uden at have mulighed for at få dem forbedret og  

 under hensyntagen til den samlede geografiske spredning af de 4  

 tilbageværende seminarier, kan alle tilslutte sig med forbehold fra  

 Frederiksberg Kommune, at dette seminarium »fordeles« med 2 spor  

 til Københavns Dag- og Aftenseminarium og 1 til henholdsvis N.
Zahles  

 Seminarium og Jonstrup Statsseminarium.
Herved bliver alle københavnske  

 seminarier 4-sporede.
 Det er magtpåliggende for udvalget at pege på, at man ønsker et antal spor  

 flyttet fra Vestdanmark til Østdanmark, idet dette gør det muligt at  

 opretholde Haslev Seminarium.
 P.u.v.
Tage Kampmann Bilag 13 Udtalelse fra det regionale udvalg for seminarieplanlægning i Fyns-, Sønderjyllands-, Ribe- og Vejle amter.
Udvalget har afholdt 2 møder den 28. september 1988 og den 7. oktober  

 1988. I møderne deltog repræsentanter for de fire amter samt repræsentanter  

 for ministeriet.
Der henvises til vedlagte liste over de enkelte  

 mødedeltagere.1) Formanden redegjorde for kommissoriet, hvorefter der fra ministeriets side  

 blev foretaget en nærmere gennemgang af planen.
 Udvalget drøftede herefter de regionale muligheder under hensyntagen til  

 de kriterier og forudsætninger, der er nævnt i kommissoriet.
 I løbet af drøftelserne udkrystalliserede der sig flere forskellige  

 løsningsmuligheder for lærerseminarierne, og der blev taget stilling  

 til følgende 3:
 1. Ministeriets model som beskrevet i planskitsen af 30. august  

 1988.
 Denne model fik tilslutning fra Sønderjyllands Amt, men blev  

afvist af Fyns Amt, Ribe Amt og Vejle Amt.
 2. Alternative modeller.
 Alternativ model 2 a.
Jelling 3 spor, Kolding 3 spor, Haderslev 3 spor, Esbjerg 3 spor, Odense 3  

 spor og Skårup 3 spor.
Hvis der er mulighed for et 19. spor, ønskes dette  

 placeret i Odense.
 Modellen vil medføre afvikling af læreruddannelsen på Tønder  

 Statsseminarium og Ribe Statsseminarium.
 Denne model fik tilslutning fra Vejle Amt, men blev afvist  

 af Fyns Amt, Ribe Amt og Sønderjyllands Amt.
 Alternativ model 2 b.
 Jelling 4 spor, Haderslev 4 spor, Ribe Amt 4 spor i enten Esbjerg eller  

 Ribe (efter udtalelse fra Ribe Amtsråd), Odense 3 spor, Skårup 3 spor.
 Hvis der er mulighed for et 19. spor, ønskes dette placeret i Odense.
 Modellen vil medføre afvikling af læreruddannelsen på Tønder  

 Statsseminarium, Ribe Statsseminarium eller Esbjerg Seminarium, samt Kolding  

 Seminarium.
 Denne model fik tilslutning fra Fyns Amt, Ribe Amt og  

 Sønderjyllands Amt, men blev afvist af Vejle Amt.
 Sønderjyllands Amts tilslutning er givet under forudsætning af:
1) at ministeriets plan ikke kan gennemføres og 2)at 2-3 socialpædagogiske spor flyttes til Tønder, eventuelt fra  

 Haderslev.
 Der henvises i øvrigt til medfølgende udtalelser fra Sønderjyllands  

 Amtskommune og fra Vejle Amtskommune.
 Konklusion:
Som det fremgår, har det ikke været muligt at nå frem til et fælles  

 forslag.
Alternativ model 2 b (»4-spors« modellen) er den løsning,  

 der har stærkest tilslutning i regionen.
 Der er enighed om, at Fyns Amt bør tildeles et ekstra hold på grund af det  

 meget store ansøgerantal.
Den 14. oktober 1988 Hans Henningsen / T.
Kornbech Rasmussen 1) Listen ikke medtaget som underbilag.
Underbilag 1 til bilag 13 SØNDERJYLLANDS AMTSKOMMUNE Amtskommunaldirektøren UndervisningsinspektørAabenraa, den 10. oktober 1988 T.
Kornbech Rasmussen Undervisningsministeriet Direktoratet for folkeskolen og seminarier, Frederiksholms Kanal 26, 1220 København K.
Kære Kornbech Rasmussen.
I fortsættelse af mødet i Billund i fredags  

 sender jeg efter aftale med amtsborgmester Kresten Philipsen følgende  

 kommentarer, der begrunder amtsborgmesterens indstilling i udvalget:
»Undervisningsministeren har ved iværksættelsen af planlægningen lagt  

 vægt på at opnå besparelser på hele seminarieområdet samtidig med, at der  

 totalt skal skabes et bedre pædagogisk-fagligt miljø på de institutioner som  

 videreføres.
Ministeren har imidlertid også lagt vægt på, at mindre tæt  

 befolkede områder med få uddannelsestilbud fortsat skal tilgodeses, og det  

 samlede antal studiepladser skal bevares.
Endelig har ministeren lagt vægt  

 på, at balancen mellem regionerne indbyrdes skal opretholdes.
Amtsborgmester Kresten Philipsen kan fuldt ud tilslutte sig ministerens  

 grundlag for planlægningen og kan derfor ubetinget anbefale  

 undervisningsministerens fremlagte plan.
Hertil kommer det særlige hensyn,  

 der ligger i betjeningen af lærerstuderende fra Sydslesvig.
 En plan, der opretholder Kolding seminarium vil alene tilgodese regionens  

 bedst udbyggede del med hensyn til uddannelsespladser og opretholder en  

 ubalance med 3 seminarier (Kolding, Jelling og Haderslev), der hurtigt vil  

 pege mod yderligere omlægninger.
Såfremt det ikke er muligt at gennemføre ministerens plan, må der ud fra  

 et sønderjysk synspunkt peges på en løsning, hvorefter der opretholdes  

 seminarier med 4 spor i Jelling og Haderslev og et 4 sporet seminarium i Ribe  

 amt.
Det forudsættes, at der flyttes 2-3 socialpædagogiske spor til Tønder,  

 evt. fra Haderslev.
Den merbesparelse, der vil opstå ved en sådan 4 sporet løsning i forhold  

 til ministerens oplæg bør i så fald reserveres til styrkelse af  

 Handelshøjskole Syds aktiviteter i regionen.« Med venlig hilsen Finn Hansen Underbilag 2 til bilag 13 Udtalelse fra amtsborgmester Erling Tiedemann , fremsendt med Vejle Amts  

 skrivelse af 14. 10. 1988 til Undervisningsministeriet.
 Amtsborgmester Erling Tiedemann har under iagttagelse af  

 undervisningsministeriets besparelseskrav fundet, at det er hensigtsmæssigt  

 dels at tilgodese spredningen af institutionerne så vidt som det er  

 pædagogisk og økonomisk muligt, dels at tage videst mulige hensyn til de  

 lærerstuderendes egen prioritering af studiested.
Det forekommer vanskeligt at se bort fra de studerendes egne valg i en  

 situation, hvor de af ministeriet ønskede besparelser opnås.
Det er svært at  

 identificere de uddannelsespolitiske målsætninger, der må ligge bag at fjerne  

 det seminarium i den syd- og sønderjyske region, der har det største  

 ansøgerantal, og som følge deraf det højeste krav til adgangsgivende points,  

 jævnfør opgørelserne fra undervisningsministeriet.
Bag et sådant valg ligger  

 jo såvel synspunkter om seminariets attraktivitet som en vurdering af f.eks.  

 de boligmæssige forhold på studiestedet.
 Det foreslås på den baggrund, at de 18 spor fordeles inden for en struktur  

 med 6 seminarier med hver 3 spor (Odense, Skårup, Jelling, Kolding, Haderslev  

 og Esbjerg).
Herved nedlægges de to seminarier, der i øjeblikket har den mindste  

 søgning.
Disse seminarier er placeret i amter, der ikke tidligere har haft  

 seminarienedlæggelser.
Ministeriets beregninger viser, at nedlæggelsen af  

 Tønder og Ribe seminarier vil bidrage med de ønskede besparelser.
 Der gøres i øvrigt opmærksom på, at denne model i øvrigt udmærker sig ved  

 at tage hensyn til, at Vejle Amtskommune i forvejen har den laveste frekvens  

 af uddannelsespladser i forhold til de øvrige involverede amter på trods af  

 den betydelige erhvervsudvikling, der har været i området.
 Af nedenstående tabel ses, hvorledes denne model tilgodeser de studerendes  

 egen prioritering.
Tabel 1. Afvigelse mellem tildelte pladser og de studerendes egne  

 1.-prioritetsansøgninger ved de forskellige modeller: Nuværende: UM's  

 oprindelige Vejles forslag 4-spor status: forslag Odense 129 129 129 129 Skårup 23 23 2 2 Haderslev 12 38 13 38 Tønder 9 34 41 41 Esbjerg 17 8 8 33 Ribe 13 37 37 37 Jelling 12 12 12 13 Kolding 31 81 6 81 I alt 246 362 248 374 Begge de øvrige nævnte forslag, nemlig  

 Undervisningsministeriets forslag om nedlæggelse af Ribe og Kolding  

 seminarier og udvalgsformandens forslag om at fordele de 18 spor på et færre  

 antal seminarier med hver 4 spor kan Vejle Amtskommune ikke anbefale, fordi  

 der herved fjernes en institution mere end i ministeriets oprindelige plan,  

 dels fordi den model på samme måde som undervisningsministeriets model giver  

 en forøgelse af afvisningsgraden med 50 pct. i forhold til den nuværende  

 situation og i forhold til forslaget fra Vejle Amtskommune.
Det kan i øvrigt konstateres, at der så vidt vides ikke andre steder er  

 taget udgangspunkt i det ønskværdige i en 4-sporsmodel.
Det bemærkes  

 endvidere, at forslaget om 4-spor, der tilsyneladende støttes af Fyns  

 Amtskommune, netop ikke indebærer 4 spor på de fynske seminarier, men kun 4  

 spor på de seminarier, der paradoksalt nok er placeret i de mere tyndt  

 befolkede områder.
Bilag 14 Udtalelse fra Region 3 (Ringkøbing, Viborg, Århus og Nordjyllands amter) vedrørende seminarieplanlægning.
Udvalget afholdt møde den 26. september  

 og den 17. oktober 1988.
I møderne deltog amtsborgmestrene med deres medarbejdere, idet dog  

 amtsborgmesteren for Nordjyllands Amt var forhindret i at deltage i mødet den  

 17. oktober 1988. Desuden deltog repræsentanter for undervisningsministeriet  

 samt udvalgsformanden (se vedlagte mødedeltagerliste).1) Formanden gennemgik ved det første møde undervisningsministerens  

 kommissorium og rationaliseringsplan sammen med ministeriets embedsmænd.
 Udvalget drøftede forskellige løsningsmodeller.
 Der var i udvalget enighed om, at Nord-, Midt- og Østjylland var blevet  

 særlig hårdt ramt i forbindelse med de foregående års seminarienedlæggelser,  

 idet tre seminarier blev nedlagt i dette område i perioden 1983-87, mens kun  

 2 seminarier blev nedlagt i det øvrige land.
 Det drejer sig som bekendt om følgende seminarier:
Ranum Statsseminarium, Th.
Langs Seminarium, Silkeborg, Gedved Statsseminarium.
Der fremkom ingen indvendinger mod, at statsstøtten til Det nødvendige  

 Seminarium bortfalder.
Man var enige om, at de herved ledigblevne  

 studiepladser skal bevares i regionen.
 Det var i øvrigt ikke muligt at nå til enighed om et fællesforslag, der  

 inden for kommissoriets rammer lever op til den pædagogiske og økonomiske  

 målsætning.
 Der blev fremsat følgende løsningsforslag og udtalelser:
 a) Ringkjøbing Amtskommunes forslag (se bilag).
 Ud fra børneunderlaget påpeger amtskommunen, at der burde flyttes hold fra  

 Fyn og Sydjylland til Nord-, Midt- og Vestjylland.
Amtskommunen fremhæver yderligere, at Nr.
Nissum Seminarium er et  

 ideseminarium og som sådant landsdækkende (se hertil  

 undervisningsministeriets bilag).
 Amtskommunen foreslår, at holdene i Region 3 fordeles på følgende måde:
 Ringkøbing amtskommune er indforstået med Nordjyllands amtskommunes  

 forslag om fordelingen 3 til Aalborg og 3 til Hjørring.
 b) Viborg Amtskommune noterer sig med tilfredshed, at Skive Seminarium får  

 3 spor, og at Viborg-seminariet for børnehave- og fritidspædagoger  

 opretholdes med det antal spor, der er fastsat i ministerens plan.
c) Århus Amtskommunes forslag (se bilag) Amtet foreslår følgende:
 Århus Amtskommune ønsker at udvidelsen fra 2 til 3 hold sker ved  

 overførsel af holdet fra Det nødvendige seminarium.
 Århus Amtskommune henviser specielt til, at dets seminarier har et  

 særdeles højt ansøgertal.
 Århus Seminarium og Marselisborg Seminarium er indstillet på at undersøge  

 mulighederne for samdrift.
Amtskommunen forventer, at HF-undervisningen på Århus Seminarium overføres  

 til amtskommunen i nærmeste fremtid.
Herved frigøres en række  

 undervisningslokaler på Århus Seminarium.
 Det foreslås, at Århus Børnehaveseminarium flytter ind i Århus Seminariums  

 ledige lokaler. Århus Børnehaveseminarium opretholdes med 3 spor.
 Bygnings- og lokalefællesskab mellem Århus Seminarium og Århus  

 Børnehaveseminarium medfører besparelser på ca. 3.300.000 kr.
d) Nordjyllands Amtskommunes forslag (se bilag) Amtet foreslår følgende:
 Amtskommunen finder det uhensigtsmæssigt med en udflytning af  

 Jordemoderskolen til Aalborg Seminarium af flere grunde (se bilag).
 Amtet kan tilvejebringe det nødvendige antal m2 til Jordemoderskolen i den  

 bygning, der i forvejen huser skolen.
 Amtskommunen foreslår et udvidet lokalesamarbejde mellem Aalborg  

 Seminarium og Statens Erhvervspædagogiske Læreruddannelse, Nordjysk  

 Udviklingscenter, Danmarks Lærerhøjskole, samt at Aalborg Seminarium indgår  

 aftaler om lokaleudlejning med andre lignende institutioner.
 Den 17. oktober 1988.
 P.u.v.
 Herluf Eriksen.
 1) Listen ikke medtaget som underbilag.
RINGKJØBING AMTSKOMMUNE Underbilag 1 til bilag 14 Centralforvaltningen Biskop Herluf Eriksen,Den 11. oktober 1988 Bispegården, Fuglsangs Alle 2, 8210 Århus V.
 Det regionale udvalg for seminarieplanlægning.
 Til brug for udvalgets drøftelse på mødet den 17. oktober 1988 sendes  

 vedlagt et alternativt forslag af 10. oktober 1988 udarbejdet af Ringkjøbing  

 amtskommune i samarbejde med Herning Seminarium.
Med venlig hilsen Anton Kristensen / Bo Johansen RINGKJØBING AMTSKOMMUNE - HERNING SEMINARIUM10. oktober 1988 Skitseforslaget har følgende konsekvens regionerne imellem:
 For at rette op på skævheden inden for denne region foreslåes følgende  

 fordeling:
 De 7 hold i Århus amt kunne fordeles med 4 hold på Marselisborg og 3 hold  

 i Silkeborg.
De 7 hold i Viborg og Ringkjøbing amter kunne fordeles med 3 hold i Skive,  

 2 hold i Nr.
Nissum og 2 hold i Herning.
I regionen kan 2- spors seminarierne opfylde kravet om et bredt fagligt  

 pædagogisk miljø, idet Nr.
Nissum og Herning har HF-kursus og Hjørring har  

 børnehaveseminarium.
Hertil kommer, at en nedlæggelse af et af disse  

 seminarier ville medføre en urimelig dårlig geografisk dækning af et lokalt  

 uddannelsesbehov.
1) N.B.
Fordelingen er så lige som vel mulig, og den ubetydelige skævhed  

 er retfærdiggjort, når man tager i betragtning, at Nr.
Nissum som  

 ideseminarium er landsdækkende, samt at amterne har den udstrækning, som  

 tilfældet er.
Underbilag 2 til bilag 14 UNDERVISNINGSMINISTERIET Direktoratet for Folkeskolen og Seminarier m.v.
Den 14. oktober 1988 Til det regionale udvalg for seminarieplanlægning i Ringkjøbing, Viborg,  

 Århus og Nordjyllands amter.
På udvalgets første møde rejstes spørgsmålet om det geografiske  

 rekrutteringsgrundlag for Nr.
Nissum Seminarium.
I fortsættelse heraf kan  

 sekretariatet efter aftale med formanden oplyse, at de studerende på Nr.  

 Nissums nuværende 4 årgange geografisk er rekrutteret som her angivet:
T.
Kornbech Rasmussen Underbilag 3 til bilag 14 Ib Frederiksen Amtsborgmester Højbjerg, den 17. oktober 1988.
Hr. biskop Herluf Eriksen Bispegården Fuglesangs alle 2 8210 Århus V Det regionale udvalg for seminarieplanlægning.
 Som  alternativ til det forslag til ændringer på børnehave-,  

 fritidspædagog- og lærerseminarier, der er indeholdt i  

 undervisningsministeriets "Skitse til en plan for rationalisering af  

 seminariedriften gennem sammenlægning og flytning af institutioner" af  

 30. august 1988 skal jeg stille følgende forslag:
 Det foreslås, at et seminariehold - som følge af nedlæggelsen af Det  

 Nødvendige Seminarium - placeres på Århus Seminarium. Århus Seminarium vil  

 således få 3 spor og hermed opnå en passende størrelse.
 I denne forbindelse tillægges det særlig vægt, at søgningen til såvel  

 Århus Seminarium som Marselisborg Seminarium er meget stor.
 Amtskommunen forventer, at HF-undervisningen i løbet af den nærmeste  

 fremtid overføres til amtskommunerne.
 Dette vil medføre betydelig ledig lokalekapacitet på Århus Seminarium.
 Den uudnyttede lokalekapacitet vil kunne anvendes af Århus  

 Børnehaveseminarium.
 Århus Børnehaveseminarium vil således kunne fortsætte med 3 børnehavespor.  

 Det bemærkes i denne forbindelse, at uddannelseskapaciteten i Århus for  

 småbørnspædagoger er meget lav.
 Bygnings- og lokalefællesskab mellem Århus Seminarium og Århus  

 Børnehaveseminarium vil umiddelbart kunne medføre besparelser på ca. 3,3  

 mio.kr.
Det skal bemærkes, at Århus Seminarium og Marselisborg Seminarium er  

 indstillet på at undersøge mulighederne for samdrift.
Eventuelle besparelser  

 som følge af samdrift mellem de to seminarier er ikke medregnet i forannævnte  

 beløb.
Med venlig hilsen Ib Frederiksen NORDJYLLANDS AMTSKOMMUNE Underbilag 4 til bilag 14 Amtsborgmesteren Biskop Herluf Eriksen Bispegården Fuglsangs Alle 2 8210 Århus V Kære Herluf Eriksen.
På sidste møde i det regionale udvalg for seminarieplanlægning besluttede  

 vi, at mødes igen den 17. oktober.
Desværre er jeg blevet forhindret i at  

 møde denne dag.
Imidlertid vil jeg gerne fremføre en række synspunkter  

 omkring seminarieplanlægningen i Nordjyllands Amt, dels m.h.t. kapaciteten på  

 Hjørring Seminarium, dels m.h.t. spørgsmålet om udflytning af  

 Jordemoderskolen til Aalborg Seminarium.
Det er min opfattelse, og jeg mener der er statistisk belæg herfor, at  

 Nordjylland er forfordelt i forhold til Fyn og Sjælland hvad angår  

 seminariespor.
Jeg kan derfor tilslutte mig skrivelsen af 20. september 1988  

 fra Hjørring Seminarium, hvor der foreslåes oprettet et tredje spor.
Jeg  

 finder, at det vil være en styrkelse for seminariet og for landsdelen som  

 sådan, hvis det tredje spor oprettes.
 Med hensyn til spørgsmålet om udflytning af Jordemoderskolen er vi herfra  

 opmærksom på, at der ved udflytning af skolen til Aalborg Seminarium kan  

 opnåes en vis besparelse på skolens huslejekonto.
 Imidlertid finder jeg forslaget uhensigtsmæssigt af flere årsager.
- Det faglige miljø på skolen styrkes ved den fysiske nærhed af Aalborg  

 Sygehus.
Der er idag under 100 m mellem fødeafdelingen og Jordemoderskolen.  

 En placering af Jordemoderskolen på Aalborg Seminarium vil give en  

 transporttid på mindst 15 min (længere tid med offentlige transportmidler). I  

 betragtning af det samspil der findes mellem sygehuset og skolen, må en  

 udflytning betragtes som uhensigtsmæssig.
 - Rektor for Aalborg Seminarium har med skrivelse af 21. september 1988  

 påpeget, at Jordemoderskolen næppe kan rummes i fuldt omfang på Seminariet.  

 En deling af skolens aktiviteter på flere lokaliteter vil næppe findes  

 ønskelig blandt lærere og elever på Jordemoderskolen.
- I tilknytning hertil skal peges på, at lokalerne på seminariet er  

 dimensioneret til holdstørrelser på 20-28. Jordemoderskolens hold er på  

 maksimalt 15 studerende.
En udnyttelse af seminariets lokaler til aktiviteter  

 med større hold end jordemoderskolens, vil derfor give en bedre  

 kapacitetsudnyttelse.
 Jeg kan endvidere oplyse, at Nordjyllands Amt kan tilvejebringe det  

 nødvendige antal m2 til Jordemoderskolen i den bygning der i forvejen huser  

 skolen.
 Da Aalborg Seminarium i forvejen har indgået aftaler med Danmarks  

 Lærerhøjskole og Statens Erhvervspædagogiske Læreruddannelse samt Nordjysk  

 Udviklingscenter om lokalebrug, skal vi fra Nordjyllands Amts side foreslå,  

 at seminariet også i fremtiden satser på at indgå aftaler om lokalebrug med  

 disse og/eller lignende institutioner.
Herved undgår man endvidere ombygning af lokalerne på seminariet således,  

 at lokalerne står intakte i fald der på et tidspunkt bliver behov for, at  

 oprette et nyt spor på seminariet.
En sådan udvikling vil næppe være  

 utænkelig i og med ministeriets intentioner om at samle læreruddannelser på  

 få men større institutioner.
 Jeg håber at disse synspunkter vil blive taget i betragtning i det videre  

 arbejde.
Med venlig hilsen Søren Madsen amtsborgmester Efter 2. behandling den 13. december 1988 § 1. Undervisnings- og forskningsministeren bemyndiges til at gennemføre følgende plan for sammenlægning og nedlæggelse af seminarier:
1. Blaagaard Statsseminariums læreruddannelse afvikles.
Driften af  

 statsseminariets hf-kursus overtages af Københavns Amtskommune.
 2. Dansk Fritidshjemsseminarium sammenlægges med Seminariet for  

 Fritidspædagoger i dettes bygninger.
 3. Montessori-Seminariet sammenlægges med Københavns Børnehaveseminarium i  

 dettes bygninger.
 4. Holte Børnehaveseminarium sammenlægges med Hillerød Børnehaveseminarium  

 i dettes bygninger.
 5. Tønder Statsseminarium sammenlægges med Haderslev Statsseminarium i  

 dettes bygninger.
 6. Esbjerg Seminarium sammenlægges med Ribe Statsseminarium i dettes  

 bygninger.
 7. Kolding Seminarium sammenlægges med Jelling Statsseminarium i dettes  

 bygninger.
 8. Herning Seminariums læreruddannelse afvikles.
 9. Århus Børnehaveseminarium nedlægges.
 10. Marselisborg Seminarium sammenlægges med Århus Seminarium i dettes  

 bygninger.
 Stk. 2. Undervisnings- og forskningsministeren kan dog for så vidt angår  

 børnehave- og fritidspædagogseminarierne gennemføre andre sammenlægninger end  

 dem, der er nævnt i stk. 1.
§ 2. Ved sammenlægning efter § 1 af to private seminarier optages der  

 forhandling mellem institutionernes bestyrelser om de nærmere vilkår for  

 sammenlægningen.
Kan der ikke opnås enighed om vilkårene, fastsættes de af  

 undervisnings- og forskningsministeren.
 Stk. 2. Ved sammenlægning efter § 1 af et statsseminarium og et privat  

 seminarium fastsætter undervisnings- og forskningsministeren de nærmere  

 vilkår for sammenlægningen efter forslag fra institutionernes ledelse.
 § 3. Tjenestemandsansatte lærere ved et statsseminarium, der nedlægges  

 eller sammenlægges med et privat seminarium i medfør af § 1, kan, hvis de  

 overgår til beskæftigelse ved et privat seminarium, vælge at bevare deres  

 ansættelsesforhold som statstjenestemand, så længe de er beskæftiget ved det  

 private seminarium.
 Stk. 2. En tjenestemand, som vælger at opretholde sit ansættelsesforhold  

 som statstjenestemand i henhold til stk. 1, har herefter ikke krav på  

 ventepenge, rådighedsløn eller pension som følge af, at statsseminariet er  

 nedlagt eller sammenlagt med et privat seminarium.
 § 4. Loven træder i kraft dagen efter bekendtgørelsen i Lovtidende og har  

 virkning fra den 1. august 1989, jf. dog stk. 2 og 3.
 Stk. 2. Seminarier, der nedlægges eller sammenlægges med andre seminarier  

 i medfør af § 1, optager ikke nye studerende til læreruddannelsen eller til  

 børnehave- og fritidspædagoguddannelserne i 1989 og følgende år.
 Stk. 3. Planen efter § 1 søges i øvrigt gennemført således, at  

 uddannelsesvirksomheden ved de seminarier, der nedlægges eller sammenlægges  

 med andre seminarier, kan være fuldt afviklet senest i 1992.
 § 5. Undervisnings- og forskningsministeren kan ophæve lov nr. 424 af 30.  

 juni 1920 om oprettelse af 2 statsseminarier i de sønderjydske landsdele.
