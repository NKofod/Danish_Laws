 Pressenævnet udtalte sin alvorlige kritik og pålagde bladet at  

 offentliggøre et resumé af den nye kendelse.
Kendelse fra Pressenævnet i sag nr.  

 84/1992 Advokat Jørgen Ejlerskov har på vegne af  

 Rigshospitalet, Arbejdsmedicinsk Klinik, klaget over den måde,  

 hvorpå Søndagsavisen har offentliggjort Pressenævnets  

 kendelse af 13. oktober 1992 i sag nr. 59/1992 (ligeledes Rigshospitalet,  

 Arbejdsmedicinsk Klinik, mod Søndagsavisen), idet klageren finder, at  

 bladet herved har overtrådt god presseskik.
 Konklusionen i nævnets kendelse i sag nr. 59/1992  

 var sålydende:
"3 medlemmer, Else Mols, Bent A.
Koch og Preben  

 Sørensen, udtaler:
 Søndagsavisen har med sine artikler lavet en  

 kritisk dækning af en ømtålelig sag inden for et aktuelt  

 område.
 Avisen har valgt at focusere på det arbejde, som er  

 udført fra lægeligt hold i sagen, uanset at kompetencen til at  

 træffe afgørelse i sagen er hos Arbejdsskadestyrelsen.
 Pressenævnet finder derfor, at avisen burde have  

 tydeliggjort lægernes rolle i arbejdsskadesager, ligesom avisen loyalt  

 burde have citeret konklusionen på lægeerklæringen af 15.  

 august 1991, i stedet for blot at citere nogle af de overvejelser, der blev  

 gjort, forinden konklusionen blev draget.
Da dette ikke er sket, finder nævnet, at  

 Søndagsavisen på disse to punkter har overtrådt god  

 presseskik.
Nævnet udtaler derfor sin kritik.
 Pressenævnet finder i øvrigt ikke grundlag  

 for at kritisere Søndagsavisen i denne sag.
 Et medlem, Tage Clausen, udtaler:
 De af flertallet påpegede tilsidesættelser af  

 god presseskik er så ubetydelige elementer i en grundig og  

 veldokumenteret artikelserie, at der samlet set ikke er grundlag for at  

 kritisere Søndagsavisen.
 Der afsiges kendelse efter stemmeflertallet.
I henhold til medieansvarslovens § 49 pålægger  

 Pressenævnet endvidere den ansvarshavende redaktør af  

 Søndagsavisen at offentliggøre kendelsen i fuldt omfang." Kendelsen blev herefter offentliggjort i  

 Søndagsavisens udgave for den 25. oktober 1992, der i øverste  

 venstre hjørne af forsiden bragte en henvisende artikel med  

 følgende overskrift over 2 spalter og i 5 dæk:  

 "Søndagsavisen fik medhold.
Påstand om injurier afvist af  

 Pressenævn." Af den henvisende forsideartikel fremgik bl.a.:  

 "Søndagsavisen har af Pressenævnet fået medhold i, at  

 avisen ikke var injurierende og ikke har ført fordrejet og  

 forudindtaget journalistik.
To læger fra klinikken havde klaget til  

 Pressenævnet over Søndagsavisens behandling af sagen.
Klagerne  

 har i to detaljer fået medhold i Pressenævnet." Kendelsen blev bragt på side 4 under følgende  

 overskrift over 6 spalter og i 2 dæk: "Søndagsavisen fik  

 medhold.
Påstand om forfølgelse afvist." Advokat Ejlerskov har til støtte for klagen henvist  

 til, at Søndagsavisen ved den anvendte  

 offentliggørelsesmåde har overtrådt medieansvarslovens §  

 49, hvorefter offentliggørelse af en kendelse skal ske uden  

 kommenterende tilføjelser.
 Advokat Ejlerskov har endvidere gjort gældende, at  

 bladets kommentarer er uden dækning i kendelsen og tillige  

 misvisende.
Det er endelig påpeget, at spørgsmålet  

 om, hvorvidt en udtalelse er injurierende, afgøres af domstolene.
Som  

 sagen er fremstillet, må læseren imidlertid få det indtryk,  

 at nævnet selvstændigt har taget stilling til påstanden om  

 injurier.
 I en udtalelse om klagen finder Søndagsavisen, at  

 klagen repræsenterer et ubehageligt langt skridt i retning af at ville  

 begrænse bladets ret til frit at tolke og kommentere anliggender, der  

 vedkommer bladet.
 Søndagsavisen mener endvidere, at man på side  

 4 meget loyalt har opfyldt offentliggørelsesforpligtelsen, og at det  

 må være bladets egen sag at afgøre, hvordan kendelsen  

 på de øvrige sider skal tolkes og kommenteres.
 Søndagsavisen har dog med hensyn til oplysningerne  

 i forsideartiklen den 25. oktober 1992 om injurier tiltrådt klagerens  

 synspunkter og har bragt en rettelse herom den 8. november 1992.
Følgende nævnsmedlemmer har deltaget i sagens  

 behandling: Else Mols, Bent A.
Koch, Kate Bluhme og Preben  

 Sørensen.
 Pressenævnet udtaler:
 Søndagsavisen har handlet i strid med  

 medieansvarslovens § 49, 2. pkt., ved at kommentere Pressenævnets  

 kendelse af 13. oktober 1992 i den samme udgave af Søndagsavisen, hvor  

 kendelsen blev offentliggjort.
 Pressenævnet udtaler derfor sin alvorlige  

 kritik.
 I medfør af medieansvarslovens § 49, 1. pkt.,  

 pålægger Pressenævnet herefter den ansvarshavende  

 redaktør af Søndagsavisen at offentliggøre  

 følgende på forsiden af førstkommende udgave af  

 Søndagsavisen.
 "Kendelse fra Pressenævnet.
Søndagsavisen offentliggjorde den 25. oktober 1992  

 en kendelse fra Pressenævnet.
Kendelsen handlede om en artikel i  

 Søndagsavisen, hvori avisen beskrev den behandling, en hjerneskadet  

 mand havde fået på Rigshospitalets Arbejdsmedicinske Klinik.
Det  

 fremgik af kendelsen, at Søndagsavisen på nogle punkter i  

 artiklen havde overtrådt god presseskik i artiklen.
 Da Søndagsavisen offentliggjorde kendelsen, skete  

 det under overskriften: "Søndagsavisen fik medhold." Påstand om  

 forfølgelse afvist." Søndagsavisen kommenterede også  

 på anden vis kendelsen.
 Dette er i klar strid med medieansvarslovens § 49,  

 hvorefter offentliggørelse af en kendelse fra Pressenævnet skal  

 ske uden kommenterende tilføjelser.
 Pressenævnet udtaler derfor sin alvorlige kritik  

 over for Søndagsavisen.
København den 24. november 1992 I sagens behandling har følgende medlemmer  

 deltaget: Else Mols, Bent A.
Koch, Kate Bluhme og Preben  

 Sørensen." Afsagt den 24. november 1992.
