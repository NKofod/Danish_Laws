 1. Offentliggørelsespligten omfatter samtlige  

 børsnoterede bankaktieselskaber og sparekasseaktieselskaber samt øvrige  

 pengeinstitutter, der har optaget obligationslån på Københavns Fondsbørs.
 Andre pengeinstitutter, der ønsker at offentliggøre halvårsregnskaber, vil  

 ligeledes være omfattet af nedenstående regler.
 Halvårsregnskabet opstilles i overensstemmelse med de vedlagte skemaer  

 H1-H4.
 2. Pengeinstitutter, der til tilsynet indsender  

 månedlige koncernbalancer, skal udover halvårsregnskab for moderselskabet  

 offentliggøre halvårsregnskab for koncernen.
 Halvårsregnskabet for moderselskabet specificeres i overensstemmelse med  

 de vedlagte skemaer H1-H4.
 Halvårsregnskabet for koncernen specificeres som minimum i  

 overensstemmelse med de vedlagte skemaer H5-H6.
 3. Regnskabsbekendtgørelsen for pengeinstitutter  

 respektive koncernregnskabsbekendtgørelsen finder anvendelse med de  

 tilpasninger, der følger af indholdet af skemaerne H1-H6 samt bemærkningerne  

 i afsnit 4 og 5.
 4. Til skemaerne skal anføres følgende:
Vedrørende post 6a bemærkes, at pengeinstituttets opgørelse af  

 hensættelser og afskrivninger skal ske ved, at der foretages en nøje  

 gennemgang af udestående fordringer og en individuel bedømmelse af den  

 risiko, som de enkelte engagementer måtte rumme pr. 30. juni 1990.  

 Hensættelserne pr. 30. juni 1990 må således ikke have form af  

 »periodisering« af årets hensættelser i form af f.eks. halvdelen af  

 de forventede hensættelser på årsbasis.
Hensættelserne pr. 30. juni 1990 må  

 omvendt heller ikke opgøres som de »forventede« hensættelser pr.  

 31. december 1990.
 Vedrørende post 7b anføres, at beløbet skal specificeres i en note,  

 såfremt der er tale om væsentlige beløb.
I en note til resultatopgørelsen skal moderselskaber anføre, at  

 datterselskaberne indgår i resultatet med .... kr., der indgår i post 1b  

 »rente af obligationer og udbytte af aktier« med .... kr. og i post  

 8b »kursgevinst/tab på aktier m.v.« med .... kr.
Moderselskabet har  

 ikke pligt til at foretage kursregulering af datterselskabsaktier.
Post 8b  

 udfyldes med 0 for ingen regulering eller med værdien for reguleringen.  

 Foretages kursregulering af datterselskabsaktier skal værdiansættesprincippet  

 samt kursreguleringsbeløbet angives i en note.
 Pengeinstitutter, der har beholdning af unoterede aktier, skal endvidere i  

 en note oplyse kursreguleringen på denne beholdning eksklusive unoterede  

 datterselskabsaktier.
 Det skal endelig bemærkes, at kursreguleringerne af  

 værdipapirbeholdningerne samt de opgjorte hensættelser m.v. for halvåret ikke  

 skal indgå i de efterfølgende månedsbalancer.
 5. Notekravene i bekendtgørelse om pengeinstitutters  

 aflæggelse af koncernregnskab finder anvendelse i den udstrækning, der er  

 sket ændringer i omfang og principper i forhold til koncernregnskabet for  

 1989, idet disse ændringer skal specificeres.
 6. Ud for hver post i det offentliggjorte  

 halvårsregnskab skal anføres sammenligningstal fra halvårsregnskabet for  

 1989. Hvis pengeinstituttet er fusioneret med andre pengeinstitutter efter  

 den 30. juni 1989, skal sammenligningstallene for 1989 være tilpassede, så de  

 omfatter samtlige de fusionerede institutter.
 7. Man skal anmode om, at der til tilsynet fremsendes  

 en kopi af halvårsregnskabet senest samtidig med dettes offentliggørelse dog  

 senest 15. august 1990.
 8. Opmærksomheden skal henledes på, at de  

 pengeinstitutter, der udarbejder og indberetter kvartalsregnskaber, skal  

 indberette skema K6 med aktuelle tal pr. 30. juni 1990, jf. side 6 i den  

 tidligere udsendte vejledning vedrørende pengeinstitutters udarbejdelse og  

 indsendelse af kvartalsregnskaber.
