 Reglerne for statsrefusion m.v. til amtskommunerne er senest fastsat i  

 Socialministeriets bekendtgørelse nr. 924 af 2. december 1993 om  

 amtskommunernes samt Københavns og Frederiksberg kommuners  

 regnskabsaflæggelse og statsrefusion på visse dele af det sociale område.
 Efter bestemmelserne i bekendtgørelsens §§ 31 og 32 foretages der en  

 foreløbig restafregning og en endelig restafregning.
 Tilsvarende bestemmelser for kommunerne er senest fastsat i  

 Socialministeriets bekendtgørelse nr. 927 af 2. december 1993 om kommunernes  

 regnskabsaflæggelse og statsrefusion på visse dele af det sociale område.
 Efter bestemmelserne i denne bekendtgørelses §§ 22 og 23 foretages der en  

 foreløbig restafregning og en endelig restafregning.
 1. Foreløbig restafregning.
I forbindelse med udløbet af den kommunale supplementsperiode, påhviler  

 det kommunalbestyrelsen at indsende en foreløbig refusionsopgørelse for det  

 foregående regnskabsår i underskrevet stand.
Opgørelsen for 1995 skal i et  

 eksemplar indsendes til Socialministeriet senest den 20. marts 1996.
./. Skema til foreløbig restafregning vedlægges i 3 eksemplarer.
Skemaet  

 er påtrykt »Foreløbig restafregning« og er uden rubrik til  

 revisorpåtegning, men opstillingen svarer i øvrigt til det endelige  

 restafregningsskema.
 Det foreløbige restafregningsskema udfyldes efter samme retningslinier som  

 det endelige restafregningsskema.
 Med henvisning til lov om kommunernes styrelse § 31 skal det henstilles,  

 at den foreløbige refusionsopgørelse underskrives af kommunalbestyrelsens  

 formand (borgmesteren).
Har en kommune i følge den foreløbige opgørelse fået udbetalt mere i  

 refusion, end den er berettiget til, skal det for meget udbetalte beløb  

 sendes til Socialministeriet samtidig med indsendelsen af opgørelsen.
Beløbet  

 indsættes på Socialministeriets girokonto nr. 5 30 25 52 med angivelse af  

 kommunenummer samt af, at beløbet vedrører foreløbig restafregning af sociale  

 ydelser for 1995. Har en kommune fået udbetalt mindre, end den er berettiget  

 til, vil efterbetalingen snarest blive foretaget.
 2. Endelig restafregning.
./. Endvidere vedlægges 4 skemaer vedrørende endelig restrefusion.
Når  

 regnskabet er revideret og forsynet med påtegning af kommunens revision, skal  

 endelig restafregning finde sted, jfr. henholdsvis § 32 og § 23 i ovennævnte  

 bekendtgørelser.
 På skemaet til endelig restafregning skal der i kolonne B på side 5  

 (Modtaget refusion) kun anføres de beløb, som kommunen har modtaget i 1995  

 som løbende forskudsrefusion.
 De 2 sidste linier nederst på side 5, i kolonne A (Samlet refusion), skal  

 anvendes af kommunerne i de tilfælde, hvor den foreløbige restafregning ikke  

 svarer til den endelige reviderede restafregning.
 På næstsidste linie anføres det beløb, som kommunen i forbindelse med  

 foreløbig restafregning enten har tilbagebetalt til Socialministeriet, eller  

 som ministeriet har udbetalt til kommunen.
 På sidste linie beregnes herefter det nye og endelige restafregningsbeløb  

 (+/-).
 Er beregningen af den endelige restafregning fejlagtigt opgjort, vil  

 kommunen blive bedt om en ny opgørelse med revisionspåtegning.
Afregningen finder sted ved indsendelse af restafregningsskemaet i et  

 eksemplar, umiddelbart efter at regnskabet er revideret, dog senest den 20.  

 august 1996. Det understreges, at fristen skal overholdes.
De kommuner, der  

 medio august ikke har fået revideret restafregningsskemaet for 1995, anmodes  

 om at indsende et skema - evt. fotokopi - uden revisionspåtegning.
Dette  

 foreløbige skema bruges ved statens finanslovsbudgettering.
Endelig  

 restafregning foretages først, når revideret skema er indsendt.
 I de tilfælde, hvor en kommune har fået udbetalt mindre i refusion, end  

 den skulle have haft, vil efterbetaling blive foretaget af Socialministeriet  

 snarest efter indsendelsen af opgørelsen.
Har en kommune fået udbetalt mere, end den er berettiget til, skal det for  

 meget udbetalte beløb tilbagesendes til Socialministeriet samtidig med  

 indsendelsen af opgørelsen.
Beløbet skal indsættes på Socialministeriets  

 girokonto nr. 5 30 25 52 med angivelse af kommunenummer samt af, at beløbet  

 vedrører endelig restafregning af sociale ydelser i 1995.
 Det bemærkes i øvrigt, at der ikke må rettes eller tilføjes noget i  

 forspalterne på skemaet, hverken kontonummer eller tekst.
 3. Skemaets enkelte kolonner.
 Kolonne A.
 Her opføres udgifter/indtægter, således som det fremgår af det  

 regnskabsmateriale, der danner grundlag for regnskabsafslutningen og  

 refusionsberegningsskemaet.
 Kolonne B.
Her opføres de udgifter og indtægter, der ikke indgår i  

 refusionsberegningen.
Opføres der beløb i de skraverede felter, bør grunden  

 meddeles.
 Kolonne C.
 De åbne felter i denne kolonne anvendes til at opføre de  

 refusionsberettigende udgifter, der ikke er registreret på hovedkonto 5,  

 f.eks. forrentning/renter og afskrivning/afdrag vedrørende forsorgshjem mv.
 4. Bemærkninger vedrørende nogle konti m.m.
 Kommunal aktivering.
Lov om kommunal aktivering er blevet ændret med virkning fra 1. juli 1995.  

 Ændringerne vedrører ydelses- og finansieringsreglerne.
Som følge af disse  

 ændringer er der på restafregningsskemaerne nogle konti, som kun vedrører  

 udgifter i perioden frem til og med 30. juni 1995, og nogle konti, som kun  

 vedrører udgifter i perioden fra og med 1. juli 1995. Det gælder både på side  

 2 i skemaerne og det særlige skema på side 4 vedrørende tilskud efter § 25 i  

 lov om kommunal aktivering.
 Udgifter vedrørende overgangspersoner, det vil sige personer, der deltager  

 i tilbud om aktivering, der løb hen over den 1. juli 1995, skal deles op på  

 de konti, der vedrører perioden frem til og med 30. juni 1995, og på de  

 konti, der vedrører perioden fra og med 1. juli 1995.
Vedrørende opgørelsen af uforbrugte midler af aktiveringspuljerne efter  

 ./. §§ 26 og 30 henvises til vedlagte særlige skema med tilhørende  

 vejledning.
Opmærksomheden skal henledes på, at indbetalingen af uforbrugte  

 midler skal ske særskilt på Socialministeriets girokonto nr. 5 30 25 52 med  

 angivelse af kommunenummer samt af, at indbetalingen vedrører uforbrugte  

 aktiveringspuljemidler.
 Indsendelsesfristen for den foreløbige og den endelige opgørelse over  

 uforbrugte § 26 og § 30 puljemidler er henholdsvis senest den 20. marts 1996  

 og senest den 20. august 1996.
 Socialministeriet udsendte som bilag til et informationsbrev af 28.  

 februar 1995 vejledning om regnskabsaflæggelsen for 1994. Opmærksomheden skal  

 henledes på, at vejledning mv. også kan bruges for 1. halvår 1995.
 Eventuelle spørgsmål vedr. kommunal aktivering kan rettes til Michael  

 Delroy på tlf. 3392 4736.
 Tillæg til pensionister som følge af høj kommuneskat.
I følge § 72 c i lov om social pension udbetales der et særligt tillæg til  

 pensionister bosiddende i kommuner med høj kommuneskat.
Udgifterne til  

 tillægget afholdes af staten.
Udgifterne til dette tillæg skal medregnes  

 under de eksisterende pensionskonti med 100 pct. statsrefusion på  

 restafregningsskemaerne.
Det vil sige dels 8.52.01 Folkepension, dels 8.52.03  

 Højeste og mellemste førtidspension med 100 pct. refusion og dels 8.52.05  

 Almindelig og forhøjet almindelig førtidspension med 100 pct. refusion.
 Opmærksomheden skal henledes på, at udgifter til det særlige tillæg til  

 pensionister bosiddende i kommuner med stor skattestigning fra 1994 til 1995  

 efter § 72 c, som blev indført med lov nr. 1128 af 21. december 1994 og som  

 kun har virkning i 1995, ikke må medtages på restafregningsskemaerne.  

 Udgifterne til dette midlertidige særlige tillæg i 1995 afholdes af kommunen,  

 som skal have en del af udgifterne refunderet af amtskommunen svarende til  

 forholdet mellem den kommunale og amtskommunale skattestigning.
 Eventuelle spørgsmål vedr. ovenstående kan rettes til Per Kampmann på tlf.  

 3392 4743.
 Clearingsordning for ikke forskudsvis udlagte underholdsbidrag.
 Opmærksomheden skal henledes på, at der ved restafregningen skal skelnes  

 mellem ikke forskudsvis udlagte underholdsbidrag og forskudsvis udlagte  

 underholdsbidrag jfr. konto 8.52.11. Der skal i øvrigt henvises til  

 Kommunernes Landsforenings administrative information nr. 2248 af 21.  

 december 1995.
 De senere år, har mellemregningskontoen været negativ, dvs. staten har  

 haft udgifter på en konto, hvor der ikke burde være udgifter.  

 Socialministeriet har til hensigt, at afskaffe clearingsordningen hvis ikke  

 den negative saldo bliver nedbragt væsentligt.
 Ny frist for indsendelse af revisionsberetninger.
 I følge Indenrigsministeriets nye bekendtgørelse af 18. august 1995 om  

 kommunernes budget- og regnskabsvæsen, revision m.v. skal kommunens  

 årsregnskab sendes til tilsynsmyndigheden inden udgangen af september måned i  

 det følgende år (§ 7, stk. 5).
 Denne bestemmelse medfører, at indsendelse af revisionsberetninger til  

 Socialministeriet også skal ske senest med udgangen af september måned, dvs.  

 at revisionsberetningen for 1995 og kommunalbestyrelsens bemærkninger skal  

 være Socialministeriet i hænde senest mandag den 30. september 1996.
5. Afstemning af refusionsberegningsskemaet til  

 regnskabsmate- rialet.
 Kolonnerne skal sammentælles hver for sig, og slutsummen i kolonne D for  

 de enkelte hovedposter (I, II, III, IV og V) skal afstemmes således:
 Slutsummerne kolonne A - kolonne B + kolonne C = kolonne D.
 6. Refusionsopgørelsen (side 5).
Kolonne A.
Samlet refusion.
 Til post VI »Berigtigelser af refusion vedrørende udgifter og  

 indtægter for tidligere år« bemærkes:
 Der skal medsendes en specifikation af dette beløb indeholdende oplysning  

 om den konto, hvor det pågældende refusionsbeløb er bogført, samt den  

 indtægt/udgift hvoraf berigtigelsen er beregnet.
Kolonne B.
Modtaget refusion.
 De beløb der opføres under posterne I - V skal svare til den  

 forskudsrefusion som kommunen har modtaget fra Socialministeriet i 1995.
