 I medfør af § 32, stk. 4 og stk. 5, i lov om tjenestemænd i staten,  

 folkeskolen og folkekirken, jf. lovbekendtgørelse nr. 572 af 5. august 1991,  

 fastsættes:
 § 1.  Udbetalingen af rådighedsløn til en tjenestemand  

 standses helt eller delvis, hvis den pågældende opnår:
 Stk. 2.  Hvor den månedlige faste løn (ekskl. eventuelt  

 pensionsbidrag) i den nye ansættelse er højere end eller lig med  

 rådighedslønnen, standses udbetalingen af rådighedsløn fra den 1. i måneden  

 efter, at den pågældende har fået udbetalt løn for en hel måned i den nye  

 ansættelse.
 Stk. 3.  Hvor den faste månedlige løn (ekskl. eventuelt  

 pensionsbidrag) i den nye ansættelse er lavere end rådighedslønnen, nedsættes  

 den månedlige udbetaling af rådighedsløn med den faste månedlige løn i den  

 nye ansættelse fra den 1. i måneden efter, at den pågældende har fået  

 udbetalt løn for en hel måned i den nye ansættelse.
 Stk. 4.  Hvis det nye ansættelsesforhold ophører inden  

 udløbet af rådighedslønsperioden, genoptages udbetalingen af rådighedsløn i  

 den resterende del af perioden, med virkning fra den 1. i måneden efter den  

 midlertidige ansættelses ophør, medmindre der på ny bliver grundlag for  

 standsning efter stk. 1. Hvor den midlertidige ansættelse ophører midt i en  

 måned, genoptages rådighedslønsudbetalingen fra den 15. i denne måned.
 § 2.  En tidligere tjenestemand, der modtager  

 rådighedsløn, skal indsende oplysning til Finansministeriet, Statens  

 Regnskabsdirektorat, om enhver ansættelse i det offentligt mv., omfattet af §  

 1, stk. 1, og om de for ansættelsen gældende vilkår, herunder løn- og  

 pensionsvilkår.
 Stk. 2.  Ved kalenderårets slutning skal den tidligere  

 tjenestemand, hvis den pågældende i årets løb har haft arbejdsindtægter fra  

 en af de af § 1, stk. 1, omfattede ansættelser, indsende een af skattevæsenet  

 underskrevet erklæring om arbejdsindtægtens størrelse for disse ansættelser.  

 Hvis den pågældende ikke har haft sådanne arbejdsindtægter i det forløbne år,  

 indsendes en tro og love erklæring herom til Statens Regnskabsdirektorat.
 § 3.  For en tjenestemand, hvis  

 rådighedslønsudbetaling standses på grund af offentlig ansættelse m.v., jf. §  

 1, indgår rådighedslønsperioden i pensionsalderen.
 Stk. 2.  Hvis den pågældende har haft  

 ansættelsesperioder med tjenestemandspensionsberettigende ansættelse uden for  

 det statslige tjenestemandspensionsområde, fordeles pensionsudgiften efter  

 reglerne om beløbsoverførsel ved individuelle overgange mellem stat og  

 kommuner mv.
 § 4.  Bestemmelserne i §§ 1-3 finder tilsvarende  

 anvendelse for ventepenge, der tillægges efter tjenestemandslovens § 59, stk.  

 2, jf. § 59, stk. 1, i lønnings- og pensionsloven af 1958.
 § 5.  Bekendtgørelsen har virkning for rådighedsløn og  

 ventepenge til tjenestemænd, der afskediges til fratræden 30. juni 1994 eller  

 senere.
 Bekendtgørelsen træder i kraft den 13. juli 1994.
