 Et forlag tilbød i omdelte reklamebrochurer, forbrugere, der tegnede  

 abonnement på en leksikonserie, en madopskriftsbog som »hurtig svar  

 gave«.
 Forbrugerombudsmanden fandt, at der forelå en overtrædelse af  

 markedsføringslovens § 6, stk. 2, idet opskriftsbogen ikke kunne anses som  

 værende af ganske samme art som hovedydelsen, leksikonserien.
 3. På trods af det forebyggende orienteringsprogram, som FO gennemførte i  

 1986 over for postordrebranchen, specielt om markedsføringslovens  

 forbud om ulovlig tilgift, har det også i 1987 været nødvendigt at rejse  

 tiltale i en række sager.
 Et forlag havde på baggrund af husstandsomdelt reklamemateriale i  

 forbindelse med, at forbrugerne tegnede abonnement på en række af forlagets  

 håndbogsserier som belønning for »hurtigt svar« ydet tilgift i form  

 af henholdsvis 4 dækkeservietter, en havesaks, en blomstersaks samt en  

 billampe.
FO fandt, at den tilbudte ydelse var i strid med markedsføringslovens § 6  

 om tilgift, idet ekstraydelserne ikke kunne siges at være en del af  

 hovedydelsen, der var abonnementet på håndbøgerne.
Gavernes art bevirkede, at  

 de ikke kunne anses som omfattet af markedsføringslovens § 6, stk. 2, der  

 undtager ydelse af ganske samme art som hovedydelsen fra tilgiftsbegrebet.
 Der blev rejst tiltale og retssagen sluttede med en bødevedtagelse på kr.  

 45.000.
 (* 1) Offentliggjort i Forbrugerombudsmandens Årsberetning 1987 side 31.
