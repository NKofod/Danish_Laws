Skriftlig fremsættelse (2. december  

 1998) Justitsministeren Herved tillader jeg mig for Folketinget at  

 fremsætte:
 Forslag til lov om ændring af retsafgiftsloven og  

 tinglysningsloven (Forhøjelse af afgiften på attester,  

 udskrifter m.v. og fastsættelse af afgift for elektroniske  

 forespørgsler i tinglysningsregistrene).
(Lovforslag nr.
L 126).
Lovforslaget har til formål at forhøje  

 retsafgiften på attester, udskrifter m.v. og fastsætte en  

 højere afgift for elektroniske forespørgsler i  

 tinglysningsregistrene end det gebyr, som i dag betales.
Forslaget er led i  

 aftalerne omkring forslaget til finanslov for 1999.
 Det foreslås, at loven træder i kraft den 1.  

 januar 1999.
Afgiften for elektroniske forespørgsler i  

 tinglysningsregistrene foreslås forhøjet med 20 kr. - fra 10 kr.  

 til 30 kr.
Efter et skøn over antallet af elektroniske  

 forespørgsler i tinglysningsregistrene må det antages, at denne  

 forhøjelse vil medføre et merprovenu i 1999 og i de  

 følgende år på ca. 100 mio. kr. årligt.
 Retsafgiften for attester, udskrifter, fotokopier og  

 lignende foreslås forhøjet med 75 kr. - fra 100 kr. til 175 kr.  

 Efter de hidtidige indtægter må det antages, at denne  

 forhøjelse vil medføre et merprovenu i 1999 og i de  

 følgende år på ca. 21 mio. kr. årligt.
 Idet jeg henviser til lovforslaget og de ledsagende  

 bemærkninger, skal jeg herved anbefale forslaget til det høje  

 Tings velvillige behandling.
