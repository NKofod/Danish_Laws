Genanbringelse af ejendomsavance i udenlandsk  

 ejendom Skatterådet tog  

 stilling til forskellige spørgsmål i forbindelse med anvendelse af  

 genanbringelsesreglerne i §§  

 6 A  

 - 6 B i  

 ejendomsavancebeskatningsloven i udenlandsk ejendom ved efterfølgende  

 fraflytning  

 fra Danmark.
Spørgsmål Svar Ad spørgsmål 1.  

 Ja, se dog indstilling og begrundelse.
 Ad spørgsmål 2.  

 Ja, se dog indstilling og begrundelse.
 Ad spørgsmål 3.  

 Ja, se dog indstilling og begrundelse.
Beskrivelse af de faktiske forhold Skatteyder ejer  

 sammen med sin ægtefælle landbrugsejendommen A, der ligger i Danmark, og som  

 er  

 erhvervet i 2003.
 Skatteyder er  

 hollænder og har været landmand i Danmark siden september 2003.
 Skatteyder og  

 hans familie ønsker at flytte tilbage til Holland, hvor skatteyder har fået  

 mulighed for at blive medejer af en landbrugsejendom.
Spørgers  

 eventuelle opfattelse ifølge anmodning og bemærkninger til sagsfremstilling Skatteyder og  

 hans ægtefælle har ejet ejendommen i lige sameje.
Det er dog repræsentantens  

 opfattelse, at ejendomsavancen skal medregnes hos skatteyder, da det er ham,  

 som i det væsentligste har drevet landbrugsejendommen.
 Repræsentanten  

 mener, at hvert af de 3 spørgsmål skal besvares med et ja.
Genanbringelse Reglerne om  

 genanbringelse af ejendomsavance findes i ejendomsavancebeskatningslovens §§  

 6 A  

 -  

 6 C.
Reglerne blev  

 ændret væsentligt ved lov nr. 221 af 31. marts 2004 (L 119 2003/04), blandt  

 andet fordi de hidtidige regler blev anset at være EU-retsstridige.
 Det er  

 repræsentantens opfattelse, at der kan ske genanbringelse i jord,  

 driftsbygninger samt et udlejet stuehus, da der er tale om en  

 landbrugsejendom.
Købet af  

 ejendommen i Holland påtænkes gennemført snarest muligt.
Da ejendommen i  

 Danmark  

 og ejendommen i Holland forudsætningsvist sælges/købes i samme indkomstår, er  

 betingelsen  

 i §  

 6 A, stk. 2,  

 opfyldt.
 Da der skal  

 genanbringes i en ejendom i Holland, er det dog, jf. §  

 6 A, stk. 4, yderligere en betingelse, at skatteyder  

 stadig er fuldt skattepligtig til Danmark, og endnu ikke skattepligtig til  

 Holland på "nedsættelsestidspunktet".
 Nedsættelsestidspunktet  

 er i ligningsvejledningen defineret som tidspunktet for rettidig indsendelse  

 af  

 selvangivelse for afståelsesåret, da købet og salget sker i samme indkomstår.  

 Det vil sige, at skatteyder efter udlægningen i ligningsvejledningen skal  

 opretholde sin skattepligt til Danmark - og samtidigt undgå at blive  

 skattepligtig til Holland - frem til 1. juli 2007.
 Dette er ikke  

 umiddelbart ønskeligt for skatteyder og hans familie.
EU-retsstridige  

 regler Det er  

 repræsentantens opfattelse, at de ændrede genanbringelsesregler stadig er  

 EU-retsstridige.
 Ved fremsættelse  

 af nævnte lovforslag (L 119) anførte daværende skatteminister Svend Erik  

 Hovmand  

 om motiverne for ændring af genanbringelsesreglerne:
 "Som nævnt  

 i afsnit 2.5. om baggrunden for forslaget kan man rejse tvivl om, hvorvidt  

 ejendomsavancebeskatningslovens § 6 A, stk. 4, er i  

 overensstemmelse  

 med den frie etableringsret i traktatens artikel 43 EF.
 Regeringen er af  

 den opfattelse, at man kan tilgodese samme hensyn som § 6 A,  

 stk. 4,  

 med en beskatning ved fraflytning, og at man derfor kan undvære § 6 A,  

 stk. 4.
 Det foreslås  

 derfor, at såfremt ejeren har skattemæssigt hjemsted i Danmark, kan  

 fortjenester på alle afståede erhvervsejendomme, hvad enten de ligger i  

 Danmark  

 eller i udlandet, nedsætte anskaffelsessummen på alle erhvervede  

 erhvervsejendomme, hvad enten disse ligger i Danmark eller i udlandet.
Hvis ejeren ikke  

 har skattemæssigt hjemsted i Danmark foreslås, at fortjenester på afståede  

 erhvervsejendomme  

 kan nedsætte anskaffelsessummen på alle erhvervede erhvervsejendomme, der  

 ligger i Danmark.
Det gælder derimod ikke, hvis den erhvervede ejendom ligger  

 i  

 udlandet.
Da ejeren allerede bor i udlandet, kan der nemlig ikke indføres en  

 beskatning ved fraflytning på samme måde som for fuldt skattepligtige her til  

 landet. " Definitionen på  

 "nedsættelsestidspunktet" følger efter bemærkningerne til  

 lovforslaget af §  

 6 A, stk. 2.
 Det er som nævnt  

 repræsentantens opfattelse, at reglerne stadig er i strid med EU traktatens  

 bestemmelser  

 om blandt andet arbejdskraftens frie bevægelighed og den frie etableringsret.
Konkret fører  

 genanbringelsesreglerne i deres nuværende udformning til, at familien mod sin  

 vilje skal blive boende i Danmark frem til 1. juli 2007, selvom den efter  

 salget af ejendommen ikke længere har noget at gøre i Danmark.
Det står dem  

 naturligvis frit for at flytte til Holland tidligere, men så finder  

 genanbringelsesreglerne ikke anvendelse.
Hvis skatteyder  

 eksempelvis erhverver ejendommen i Holland 1. juni 2006, bør han efter  

 repræsentantens  

 opfattelse kunne fraflytte Danmark umiddelbart herefter.
Så vil der i medfør  

 af  

 § 6 B skulle opgøres en ejendomsavance ved fraflytningen, som skatteyder vil  

 være berettiget til at få henstand med - netop fordi det ellers ville have  

 været i strid med EU-retten.
Efter  

 repræsentantens opfattelse burde genanbringelsesreglerne i stedet for have  

 været udformet således, at det måtte være en betingelse, at den pågældende  

 skattepligtige  

 er fuldt ud skattepligtig til Danmark og ikke skattepligtig til andre lande  

 på  

 det tidspunkt, hvor ejendommen i udlandet erhverves - efter det almindelige  

 retserhvervelsesprincip i dansk skatteret.
Man kan selvsagt ikke forlange at  

 nyde beskyttelse/godt af de danske regler, efter at man har fraflyttet  

 Danmark.
Der er dog efter  

 repræsentantens opfattelse ingen særlige fiskale hensyn, der taler for, at  

 skattepligtsbetingelserne skal være opfyldte helt frem til det tidspunkt,  

 hvor  

 der skal indgives selvangivelse med genanbringelsen.
Selv hvis der måtte være  

 sådanne hensyn, ville de danske genanbringelsesregler stadig skulle være i  

 overensstemmelse med EU's proportionalitetsprincip.
Reglerne fører  

 konkret til, at familien stavnsbindes, og de straffes unødigt af de danske  

 skatteregler, fordi de ønsker at flytte til Holland i stedet for at forblive  

 i  

 Danmark.
Det er heri, at de danske regler efter repræsentantens opfattelse må  

 siges stadig at være i strid med EU-retten.
Henstand Det er  

 repræsentantens opfattelse, at der eksisterer et retskrav på at få bevilget  

 henstand, når man flytter fra Danmark til et andet EU-land, jf.  

 bestemmelserne  

 i kildeskattelovens § 73 E.
SKATs  

 indstilling og begrundelse Fortjeneste ved  

 afståelse af fast ejendom, der ikke er erhvervet som led i den  

 skattepligtiges  

 næring, skal som udgangspunkt medregnes ved indkomstopgørelsen efter reglerne  

 i  

 ejendomsavancebeskatningsloven.
 Efter §  

 6 A  

 i ejendomsavancebeskatningsloven kan en skattepligtig  

 dog i visse tilfælde ved at genanskaffe en ny ejendom i forbindelse med  

 afståelse af en fast ejendom udskyde beskatningen af fortjeneste ved  

 afståelse  

 af en fast ejendom til en senere ejendomsafståelse.
 Den  

 skattepligtige kan således vælge mellem at lade sig beskatte ved afståelsen  

 af  

 ejendommen eller at udskyde beskatningen til en senere afståelse ved at  

 modregne fortjenesten i anskaffelsessummen for den nyerhvervede ejendom.
 Det er bl.a. en  

 betingelse for anvendelse af reglerne om genanbringelse, at den  

 skattepligtige  

 enten erhverver fast ejendom i samme indkomstår, hvori den skattepligtige  

 afstår fast ejendom, eller erhverver fast ejendom senest i det indkomstår,  

 der  

 følger efter afståelsesåret, eller erhverver fast ejendom i det seneste  

 indkomstår forud for afståelsesåret.
 Det er endvidere  

 en betingelse, at den skattepligtige senest for det indkomstår, hvori  

 erhvervelsen  

 finder sted, begærer nedsættelsesreglen anvendt ved indsendelse af rettidig  

 selvangivelse eller, såfremt erhvervelsen af fast ejendom finder sted i det  

 seneste indkomstår forud for afståelsesåret, begærer reglen anvendt senest  

 ved  

 indsendelse af rettidig selvangivelse for afståelsesåret.
 Der er ved lov  

 nr. 221 af 31. marts 2004 indsat regler i §  

 6 A  

 om, at skatten under visse betingelser kan udskydes  

 ved nedsættelse af anskaffelsessummen for udenlandske ejendomme.
 Genanbringelse  

 af fortjeneste i fast ejendom i udlandet er herefter betinget af, at ejeren,  

 når denne er en fysisk person, på nedsættelsestidspunktet er skattepligtig  

 til  

 Danmark efter § 1 i kildeskatteloven uden at være hjemmehørende i en fremmed  

 stat, på Færøerne eller i Grønland i henhold til bestemmelserne i en  

 dobbeltbeskatningsoverenskomst.
 Det fremgår af  

 Ligningsvejledningen 2006, afsnit E.J.2.6, at nedsættelsestidspunktet kan  

 udledes  

 af reglen i lovens § 6 A, stk. 2. Det betyder, at i tilfælde hvor  

 erhvervelsen af den udenlandske ejendom, hvis anskaffelsessum nedsættes, er  

 sket i samme indkomstår som afståelsen af den første ejendom, så er  

 nedsættelsestidspunktet tidspunktet for indsendelse af rettidig selvangivelse  

 for afståelsesåret.
 Det er dog SKATs  

 opfattelse, at denne fortolkning af nedsættelsestidspunktet ikke er  

 ensbetydende  

 med, at der kan stilles krav om, at en skatteyder skal forblive fuld  

 skattepligtig til Danmark uden at være hjemmehørende i en fremmed stat, på  

 Færøerne eller i Grønland i henhold til bestemmelserne i en  

 dobbeltbeskatningsoverenskomst helt frem til udløbet af den formelle  

 selvangivelsesfrist for det pågældende indkomstår, jf. § 4 i  

 skattekontrolloven.
En skatteyder  

 kan ved fraflytning indlevere en selvangivelse, hvori fortjenesten ved  

 afståelsen af den danske ejendom begæres genanbragt i den udenlandske  

 ejendom.  

 Det er dog et krav for anvendelse af genanbringelsesreglen, at selvangivelsen  

 indeholder oplysninger om den ejendom, hvori fortjenesten ønskes genanbragt,  

 således at skattemyndighederne kan afgøre, om betingelserne for  

 genanbringelse  

 er opfyldt.
Det er endvidere altid et krav, at selvangivelsen for det  

 pågældende indkomstår er indgivet rettidigt, jf. fristen i § 4 i  

 skattekontrolloven.  

 Der kan i den forbindelse henvises til ordet "senest" i §  

 6 A, stk. 2, i ejendomsavancebeskatningsloven.
Kravet om, at  

 der ved fraflytning skal indleveres en selvangivelse som anført ovenfor, er  

 efter SKATs opfattelse ikke i strid med bestemmelsen om den frie  

 etableringsret  

 i traktatens artikel 43 EF.
SKAT skal herved henvise til EU-Domstolens dom af  

 7. september 2006 vedr. "Fri bevægelighed for personer - artikel 18 EF -  

 etableringsfrihed - artikel 43 EF - direkte beskatning - beskatning af  

 fiktive  

 avancer på væsentlige andele af kapitalen i et selskab i forbindelse med  

 flytning af det skattemæssige hjemsted til en anden medlemsstat" i sag  

 C-470/04.
 SKAT finder, at  

 dommen, for så vidt angår spørgsmålet om afgivelse af selvangivelse på  

 fraflytningstidspunktet,  

 som udgangspunkt finder tilsvarende anvendelse i forbindelse med en begæring  

 om  

 genanbringelse af en avance i en udenlandsk ejendom efter reglerne i  

 ejendomsavancebeskatningslovens §§ 6 A-  

 6 C.
 SKAT er  

 imidlertid opmærksom på, at det på fraflytningstidspunktet kan være praktisk  

 umuligt at selvangive for den forløbne periode, når der i perioden er tale om  

 virksomhedsophør/påbegyndelse af ny virksomhed i udlandet i forbindelse med  

 afståelse/erhvervelse af en erhvervsejendom.
 SKAT finder derfor,  

 at der er behov for at lempe kravet om, at der skal selvangives på  

 fraflytningstidspunktet,  

 hvis genanbringelsesreglerne skal anvendes i forbindelse med en  

 erhvervsejendom  

 i udlandet.
 SKAT indstiller  

 derfor, at det anførte krav ændres til et krav om, at skatteyder inden  

 fraflytning skal begære fortjeneste ved afståelsen af den danske ejendom  

 genanbragt i den udenlandske ejendom.  I forbindelse med begæringen skal  

 skatteyder afgive de nødvendige oplysninger om de implicerede ejendomme,  

 således at skattemyndighederne kan konstatere, om det formelle og reelle  

 grundlag for genanbringelse efter §§ 6 A-  

 6 C  

 er opfyldt.
 Det er dog  

 fortsat en betingelse for genanbringelse, at der indgives rettidig  

 selvangivelse for det pågældende indkomstår, jf. §  

 6 A, stk. 2, i ejendomsavancebeskatningsloven.
 Hvis en persons  

 skattepligt efter kildeskattelovens § 1 ophører som følge af fraflytning,  

 eller  

 hvis en person efter bestemmelserne i en dobbeltbeskatningsoverenskomst  

 bliver  

 hjemmehørende i en fremmed stat, på Færøerne eller i Grønland, foretages der  

 fraflytterbeskatning efter § 6 B i ejendomsavancebeskatningsloven, såfremt  

 der  

 er sket nedsættelse af anskaffelsessummen på en ejendom beliggende i  

 udlandet.
 Der vil efter §  

 6 B, stk. 2, i ejendomsavancebeskatningsloven kunne gives henstand med  

 betalingen  

 af skatten indtil salg eller død efter reglerne i kildeskattelovens § 73 E.
 Efter  

 kildeskattelovens § 73 E kan personer således bl.a. få henstand med betaling  

 af  

 skatter beregnet efter ejendomsavancebeskatningslovens § 6 B, når  

 skatteberegningen skyldes ophør af skattepligt efter lovens § 1, skift af  

 skattemæssigt hjemsted efter bestemmelserne i en  

 dobbeltbeskatningsoverenskomst  

 til en fremmed stat, Færøerne eller Grønland.
Det er bl.a. en  

 betingelse for henstand med skat beregnet efter § 6 B i  

 ejendomsavancebeskatningsloven, at Ad spørgsmål 1.
 Det fremgår af  

 ovenstående, at det bl.a. er en betingelse for genanbringelse af  

 ejendomsavance  

 i anskaffelsessummen ved køb af en ejendom i udlandet, at ejeren på  

 nedsættelsestidspunktet er skattepligtig til Danmark efter § 1 i  

 kildeskatteloven  

 uden at være hjemmehørende i en fremmed stat, på Færøerne eller i Grønland i  

 henhold til bestemmelserne i en dobbeltbeskatningsoverenskomst.
SKAT indstiller  

 derfor, at spørgsmålet besvares med et ja, idet det er forudsat, at  

 skatteyders  

 fulde skattepligt til Holland først indtræder efter den 1. juli 2007.   

 Det  

 er endvidere forudsat, at skatteyder inden fraflytningen har anmodet  

 skattemyndighederne om tilladelse til genanbringelse af avance i den  

 erhvervede  

 udenlandske ejendom efter §  

 6 A  

 i  

 ejendomsavancebeskatningsloven og har afgivet de nødvendige oplysninger om de  

 implicerede ejendomme.
Herudover skal de øvrige betingelser for  

 genanbringelse  

 som nævnt i §  

 6 A  

 i  

 ejendomsavancebeskatningsloven være opfyldt, for at reglerne kan finde  

 anvendelse.
 Ad spørgsmål 2.
 Som nævnt under  

 besvarelsen af spørgsmål 1, er det bl.a. en betingelse for genanbringelse af  

 ejendomsavance i anskaffelsessummen ved køb af en ejendom i udlandet, at  

 ejeren  

 på nedsættelsestidspunktet er skattepligtig til Danmark efter § 1 i  

 kildeskatteloven uden at være hjemmehørende i en fremmed stat, på Færøerne  

 eller i Grønland i henhold til bestemmelserne i en  

 dobbeltbeskatningsoverenskomst.
 Det fremgår som  

 nævnt ovenfor af Ligningsvejledningen 2006, afsnit E.J.2.6, at  

 nedsættelsestidspunktet  

 er tidspunktet for indgivelse af rettidig selvangivelse for afståelsesåret,  

 når  

 erhvervelsen af den udenlandske ejendom, hvis anskaffelsessum nedsættes, er  

 sket i samme indkomstår som afståelsen af den første ejendom.
 Det er som nævnt  

 SKATs opfattelse, at denne fortolkning af begrebet nedsættelsestidspunkt ikke  

 er ensbetydende med, at der kan stilles krav om, at en skatteyder skal  

 forblive  

 fuld skattepligtig til Danmark uden at være hjemmehørende i en fremmed stat,  

 på  

 Færøerne eller i Grønland i henhold til bestemmelserne i en  

 dobbeltbeskatningsoverenskomst helt frem til udløbet af den formelle  

 selvangivelsesfrist  

 for det pågældende indkomstår, der er den 1. juli i det efterfølgende  

 kalenderår, jf. § 4 i skattekontrolloven.
Som det fremgår  

 af ovenstående, er det SKATs opfattelse, at det er et tilstrækkeligt krav, at  

 en skatteyder - der indtil fraflytningen opfylder de nævnte skattepligtskrav  

 mv. - inden fraflytningen skal begære fortjeneste ved afståelsen af den  

 danske  

 ejendom genanbragt i den udenlandske ejendom.  I forbindelse med  

 begæringen skal skatteyder afgive de nødvendige oplysninger om de implicerede  

 ejendomme, således at skattemyndighederne kan konstatere, om det formelle og  

 reelle grundlag for genanbringelse efter §§ 6 A-  

 6 C  

 er opfyldt.
Herudover skal de øvrige betingelser for  

 genanbringelse som nævnt i §  

 6 A  

 i  

 ejendomsavancebeskatningsloven være opfyldt, for at reglerne kan finde  

 anvendelse.
 SKAT indstiller,  

 spørgsmålet besvares med et ja, idet det er forudsat, at skatteyder opfylder  

 de  

 ovenstående betingelser, og at skatteyders fulde skattepligt til Holland  

 først  

 indtræder efter fraflytningen fra Danmark.
 Ad spørgsmål 3.
 Som det  

 ligeledes ses af ovenstående, fremgår det af kildeskattelovens § 73 E, at der  

 kan gives henstand med betaling af skatter beregnet efter  

 ejendomsavancebeskatningslovens § 6 B, når skatteberegningen skyldes ophør af  

 skattepligt efter kildeskattelovens § 1, skift af skattemæssigt hjemsted  

 efter  

 bestemmelserne i en dobbeltbeskatningsoverenskomst til en fremmed stat,  

 Færøerne eller Grønland.
 SKAT indstiller,  

 at spørgsmålet besvares med et ja, idet det er forudsat, at betingelserne for  

 henstand er opfyldt, jf. reglerne herom i kildeskattelovens § 73 E.
Til  

 repræsentantens bemærkninger om anvendelsesområdet for  

 genanbringelsesreglerne  

 skal SKAT bemærke, at der ifølge ejendomsavancebeskatningslovens §  

 6 A  

 alene kan ske genanbringelse af den del af  

 fortjenesten, der vedrører den del af den afståede ejendom, som blev anvendt  

 erhvervsmæssigt i ejerens eller den samlevende ægtefælles erhvervsvirksomhed,  

 dvs. den skattepligtige del af fortjenesten, jf.
Ligningsvejledningen 2006,  

 afsnit E.J.2.6.
 Endvidere kan  

 fortjenesten kun anvendes til at nedsætte anskaffelsessummen for den del af  

 den  

 erhvervede ejendom, der anvendes erhvervsmæssigt i ejerens eller den  

 samlevende  

 ægtefælles virksomhed.
Det er en  

 betingelse, at ægtefællerne er samlevende ved udgangen af det indkomstår,  

 hvori  

 afståelsen finder sted, og det indkomstår, hvor erhvervelsen finder sted.  

 Reglerne finder desuden anvendelse, hvis den afståede ejendom tilhører den  

 ene  

 ægtefælle, og den erhvervede ejendom tilhører den anden ægtefælle, hvis  

 betingelserne for genanbringelse er opfyldt.
Det er også i denne forbindelse  

 en  

 betingelse, at ægtefællerne er samlevende ved udgangen af både det indkomstår  

 hvori afståelsen finder sted, og det indkomstår hvori erhvervelsen finder  

 sted.
 Det fremgår af  

 det nævnte afsnit i Ligningsvejledningen, at erhvervsvirksomhed ikke omfatter  

 udlejning  

 af fast ejendom, hvad enten der er tale om udlejning til beboelse eller  

 udlejning til en lejer, der anvender ejendommen til erhvervsmæssig  

 virksomhed.  

 Udlejning af fast ejendom som nævnt i vurderingslovens § 33, stk. 1 og 7,  

 anses  

 ikke i denne forbindelse for virksomhed ved udlejning af fast ejendom.
Endvidere anses  

 den del af den afståede ejendom henholdsvis den erhvervede ejendom som udgør  

 boligdelen, ikke i denne forbindelse for anvendt erhvervsmæssigt.
Den del af  

 fortjenesten, der vedrører boligdelen, kan således aldrig genanbringes, og  

 der  

 kan aldrig ske nedsættelse af den del af anskaffelsessummen, der vedrører  

 boligdelen.
Reglen har f.eks. betydning, hvor den erhvervede ejendom er en  

 landbrugsejendom, hvor hele ejendommen bortforpagtes/udlejes.
Selv om  

 udlejning  

 af en landbrugsejendom anses for erhvervsmæssig virksomhed, kan der ikke ske  

 genanbringelse i den del af anskaffelsessummen, der vedrører stuehuset med  

 tilhørende grund og have.
 SKAT skal  

 endvidere bemærke, at der ikke ved afgivelsen af ovenstående svar er taget  

 stilling til, om fortjenesten skal beskattes hos skatteyder eller hans  

 ægtefælle.
 Endelig skal  

 SKAT bemærke, at der ikke ved ovenstående svar er taget stilling til, hvor  

 stort et beløb, der kan genanbringes i anskaffelsessummen for den udenlandske  

 ejendom.
Skatterådets afgørelse og begrundelse Skatterådet  

 tiltræder SKATs indstillinger og begrundelser.
Svaret er bindende for skattemyndighederne i følgende periode Svaret er  

 bindende for skattemyndighederne i 5 år.
