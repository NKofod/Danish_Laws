 1. I cirkulære af 10. marts 1993 om løn- og ansættelsesvilkår for  

 kirke- og kirkegårdsfunktionærer, er det i afsnit 3.1.9 angivet, at lønnen  

 for kirke- og kirkegårdsfunktionærer, der lønnes efter lønrammesystemet eller  

 overenskomst, udbetales månedligt forud eller bagud 6 søgnedage før den 1. i  

 den følgende måned eller såfremt den 1. er en helligdag, 6 søgnedage før  

 sidste søgnedag i udbetalingsmåneden.
 Som led i aftaleforhandlingerne pr. 1. april 1993 er der aftalt en  

 udskydelse af udbetalingstidspunktet for månedslønnen med en dag ad gangen  

 pr. måned, indtil lønudbetalingen finder sted på månedens sidste bankdag.
 I overensstemmelse hermed ændres lønudbetalingstidspunktet for  

 lønrammelønnede, overenskomstansatte samt de honorarlønnede kirke- og  

 kirkegårdsfunktionærer, som får lønnen udbetalt 6 søgnedage før den 1. i  

 udbetalingsmåneden, med en dag pr. måned med begyndelse pr. 1. august 1994  

 indtil lønudbetalingen finder sted den sidste bankdag hver måned.
 For kirke- og kirkegårdsfunktionærer, hvis løn beregnes gennemn FLØS, sker  

 ændringen automatisk første gang i forbindelse med lønberegningen i august  

 måned 1994.
 2. Nærværende cirkulære træder i kraft den 1. juli 1994.
 Samtidig ophæves afsnit 3.1.9 i cirkulære om løn- og ansættelsesvilkår for  

 kirke- og kirkegårdsfunktionærer samt cirkulære af 19. maj 1964 om udbetaling  

 af lønninger og honorarer til folkekirkens tjenestemænd og funktionærer.
 3. Cirkulæret bedes bekendtgjort for menighedsråd, provstiudvalg  

 og provstirevisorer.
 P.M.V.
 E.B.
