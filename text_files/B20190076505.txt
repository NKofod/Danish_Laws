Bekendtgørelse om tilskud fra dyrevelfærdspuljen I medfør af tekstanmærkning nr. 106, stk. 1, ad 24.21.02 til § 24 på finansloven for finansåret 2019 fastsættes efter bemyndigelse:
Kapitel 1 Anvendelse § 1. Landbrugsstyrelsen kan give tilskud til:
1) foreningsstøtte og 2) udviklingsprojektstøtte.
 Stk. 2. Ansøger skal være en non-profit og ikke-erhvervsdrivende forening, organisation eller fond, der arbejder med dyrevelfærd i Danmark.
 Stk. 3. De samlede tilskudsberettigede udgifter i en ansøgning skal beløbe sig til mindst 30.000 kr.
 Stk. 4. Foreningsstøtte er støtte, som ydes til en forening, organisation eller fond, der arbejder med dyrevelfærd.
 Stk. 5. Udviklingsprojektstøtte er støtte, som ydes til udviklingsprojekter, der frembringer viden gennem afprøvning af ny praksis for foreningen/organisationen/fonden, med sigte på at fremme dyrevelfærd inden for ét af de tre indsatsområder, jf. § 8.
Kapitel 2 Administration Ansøgning om tilskud § 2. Ansøgning om tilskud indsendes til Landbrugsstyrelsen på det ansøgningsskema og budgetskema, der er tilgængelig på Landbrugsstyrelsens hjemmeside.
 Stk. 2. Ansøgningen skal indeholde følgende:
 1) Ansøgningsskemaet, hvor de påkrævede oplysninger er afgivet, jf. bilag 1 og 2 samt udfyldt budgetskema, jf. bilag 3.
 2) Påtænkt dokumentation for selvfinansiering i henhold til § 10, stk. 1.
 3) En kopi af ansøgers vedtægter.
 4) Dokumentation, der bevidner, at ansøger arbejder med dyrevelfærd, såfremt ansøgers vedtægter ikke bevidner dette.
 Stk. 3. Ansøgning om tilskud kan indgives fra den 1. september 2019 og skal være modtaget i Landbrugsstyrelsen senest den 30. september 2019.
 Stk. 4. Landbrugsstyrelsen kvitterer for ansøgningens modtagelse.
Afgørelse og prioritering § 3. Landbrugsstyrelsen træffer afgørelse om udbetaling af tilskud efter ansøgningsfristens udløb, jf. § 2, stk. 3.
 § 4. Hvis den bevillingsmæssige afsatte ramme ikke giver mulighed for at imødekomme alle tilskudsberettigede ansøgninger til foreningsstøtte og udviklingsprojektstøtte, reducerer Landbrugsstyrelsen tilskuddene med lige stor procentdel.
Kapitel 3 Betingelser for tilskud Generelle betingelser § 5. Tilskud er betinget af, at:
1) tilskuddet anvendes i overensstemmelse med tilskudsbrevet, 2) ansøger sikrer, at de tilskudsberettigede udgifter ikke omfatter udgifter, hvortil der gives andre tilskud, 3) ansøger indsender accept af tilskudsbrevet rettidigt til Landbrugsstyrelsen, 4) tilskudsmodtager indsender slutrapporten, jf. § 14, rettidigt til Landbrugsstyrelsen, 5) udviklingsprojekter i medfør af § 1, stk. 1, nr. 2 gennemføres inden for kalenderår 2020 og overholder den af Landbrugsstyrelsens godkendte projektperiode, medmindre Landbrugsstyrelsen i særlige tilfælde meddeler dispensation herfra, 6) ansøger oplyser, om ansøgningen eller dele heraf er omfattet af bekendtgørelse af lov om indhentning af tilbud på visse offentlige og offentligt støttede kontrakter, samt erklærer, at denne vil blive overholdt, 7) udgifter i medfør af § 1, stk. 1, nr. 1, er afholdt og betalt i kalenderår 2020, 8) udgifter i medfør af § 1, stk. 1, nr. 2 er afholdt og betalt i den af Landbrugsstyrelsens godkendte projektperiode, og 9) medarbejdernes ansættelseskontrakt indsendes på forlangende.
 Stk. 2. Landbrugsstyrelsen kan offentliggøre fordelingen af midlerne blandt tilskudsmodtagerne.
Kapitel 4 Tilskudsberettigede udgifter og beregning af tilskud § 6. Der kan ydes tilskud til udgifter, der er afholdt inden for tilskudsperioden, jf. § 12, og som er nødvendige for og direkte relateret til projektet eller driften.
Landbrugsstyrelsen skal godkende udgifterne som tilskudsberettigede.
 § 7. For ansøgninger om foreningsstøtte, jf. § 1, stk. 1, nr. 1, skal de tilskudsberettigede udgifter omfatte udgifter, der har til formål at forbedre dyrevelfærden i Danmark, og som vedrører et eller flere af følgende indsatsområder:
1) transport eller behandling af syge, tilskadekomne, misrøgtede, herreløse eller vilde dyr, 2) drift af internater for syge, tilskadekomne, misrøgtede, herreløse eller vilde dyr, eller 3) oplysningskampagner om dyrevelfærd, herunder honorar til foredragsholdere, materialer til brochure, kampagner, radiospots og foredrag.
 § 8. For udviklingsprojektstøtte, jf. § 1, stk. 1, nr. 2, skal de tilskudsberettigede udgifter omfatte udgifter til udviklingsprojekter, der har til formål at forbedre dyrevelfærden i Danmark, og som enten vedrører:
1) transport eller behandling af syge, tilskadekomne, misrøgtede, herreløse eller vilde dyr, 2) drift af internater for syge, tilskadekomne, misrøgtede, herreløse eller vilde dyr, eller 3) vidensdeling om dyrevelfærd.
 § 9. Der kan ikke ydes tilskud til:
 1) Administrative driftsudgifter.
 2) Udgifter, der vedrører produktionsdyr.
 3) Oplysningskampagner der ikke er gratis eller er målrettet egne medlemmer.
 4) Udgifter til aktiviteter, som tilskudsmodtager er forpligtet til at gennemføre efter anden relevant lovgivning.
 5) Udgifter til aktiviteter, som allerede løses af offentlige myndigheder.
 6) Forsikrings-, finansierings- og pengeinstitutomkostninger.
 7) Moms, med mindre denne endeligt bæres af tilskudsmodtager.
 8) Køb af fast ejendom, køb af grunde og bygninger samt omkostninger forbundet herved.
 9) Vedligeholdelse af bygninger, ombygning og tilbygning.
 10) Husleje.
 11) Lønudgifter.
 Stk. 2. Der kan dog ydes tilskud til lønudgifter til dyrepassere, dyrereddere, veterinærsygeplejersker og andre medarbejdere, der er i direkte berøring med dyrene.
 § 10. Tilskuddet kan udgøre op til 80 pct. af de tilskudsberettigede udgifter, jf. dog stk. 2 og 3.
 Stk. 2. Ydes der tilskud fra andre myndigheder, institutioner, fonde eller private, nedsætter Landbrugsstyrelsen tilskuddet efter denne bekendtgørelse, således at det samlede tilskud ikke overstiger 100 pct. af de tilskudsberettigede udgifter.
 Stk. 3. Landbrugsstyrelsen kan reducere tilskudsprocenten, hvis Landbrugsstyrelsen vurderer, at bekendtgørelse af lov om indhentning af tilbud på visse offentlige og offentligt støttede kontrakter ikke er overholdt.
Kapitel 5 Ændring af udviklingsprojektet § 11. Ændring af en ansøgning om udviklingsprojektstøtte kan godkendes af Landbrugsstyrelsen på betingelse af, at ændringen er i overensstemmelse med projektets formål.
Anmodning om ændring skal indsendes på et særligt skema, der findes på Landbrugsstyrelsens hjemmeside.
 Stk. 2. Ansøgning om ændring skal godkendes af Landbrugsstyrelsen, inden ændringen iværksættes.
 Stk. 3. Tilskudsbeløbet kan ikke forhøjes i forbindelse med ændring af et projekt.
Stk. 4. Ansøgning om ændring skal være modtaget i Landbrugsstyrelsen senest to måneder før den dato, hvor projektet senest skal være afsluttet i henhold til tilskudsbrevet.
Landbrugsstyrelsen kan i særlige tilfælde meddele dispensation fra denne frist.
Kapitel 6 Udbetaling af tilskud og afrapportering § 12. Tilskuddet udbetales som et à conto beløb dækkende kalenderår 2020. Udbetaling finder sted, når Landbrugsstyrelsen har modtaget ansøgers accept af tilskudsbrevet.
 Stk. 2. Blanket til accept af tilskudsbrevet sendes til ansøger sammen med tilskudsbrevet.
Stk. 3. Landbrugsstyrelsen skal have modtaget ansøgers accept af tilskuddet inden den dato, der er angivet i tilskudsbrevet.
Hvis Landbrugsstyrelsen ikke modtager accepten rettidigt, bortfalder tilskuddet automatisk.
 Stk. 4. Alle udgifter skal være afholdt af, faktureret direkte til og betalt af tilskudsmodtager.
 § 13. Landbrugsstyrelsen overfører tilskuddet til tilskudsmodtagers konto.
 § 14. Tilskudsmodtager skal indsende en slutrapport, der som minimum skal indeholde:
1) en beskrivelse af, om tilskuddet har skabt bedre dyrevelfærd i Danmark, herunder hvordan tilskuddet er blevet forbrugt, 2) en opgørelse over betalte tilskudsberettigede udgifter, 3) kopi af fakturaer, 4) dokumentation for betaling af udgifterne, 5) dokumentation for selvfinansiering, jf. § 10, stk. 1, og 6) dokumentation for, at lov om indhentning af tilbud i bygge- og anlægssektoren er overholdt, hvis ansøgningen eller dele heraf er omfattet af bekendtgørelse af lov om indhentning af tilbud på visse offentlige og offentligt støttede kontrakter.
 Stk. 2. For ansøgninger om foreningsstøtte, jf. § 1, stk. 1, nr. 1, skal slutrapporten være modtaget i Landbrugsstyrelsen senest d. 1. april 2021.
 Stk. 3. For ansøgninger om udviklingsprojektstøtte, jf. § 1, stk. 1, nr. 2, skal slutrapporten være modtaget i Landbrugsstyrelsen senest tre måneder efter den dato, hvor udviklingsprojektperioden senest skal være afsluttet i henhold til ansøgningen.
 Stk. 4. Landbrugsstyrelsen kan i særlige tilfælde meddele dispensation fra fristerne i stk. 2 og 3.
 Stk. 5. Slutrapporten skal afgives i det skema, der er tilgængeligt på Landbrugsstyrelsens hjemmeside.
Kapitel 7 Myndigheder og kontrol § 15. Landbrugsstyrelsen forestår den administrative kontrol af ordningen.
Kapitel 8 Ikrafttræden § 16. Bekendtgørelsen træder i kraft den 15. august 2019.
Landbrugsstyrelsen, den 6. august 2019 Jette Petersen / Camilla Packert Hansen Bilag 1 Ansøgningsskema om tilskud under Dyrevelfærdspuljen 2019 Foreningsstøtte Du skal udfylde alle punkter i ansøgningsskemaet.
Dit budget udfyldes i et separat Excel ark, som du vedlægger dit udfyldte ansøgningsskema.
Tilskudsperiode: Kalenderåret 2020 A1. Gyldigt CVR nr. for ansøger (foreningen/organisationen/fonden) Du kan oprette CVR nr. på www.cvr.dk Hvis du ikke angiver et CVR nr., kan vi desværre ikke behandle din ansøgning.
 A2. Ansøgers (foreningens/organisationens/fondens) navn og adresse m.v.
Vi henvender os til den kontaktperson, du angiver.
Du skal derfor angive den e-mail og det telefonnr., hvor vi kan træffe personen i dagtimerne.
 Tilskud udbetales til kontoen, tilknyttet ovennævnte CVR nr.
B1. Indsatsområder Hvilke indsatsområder søges der foreningsstøtte til? Der kan sættes mere end et kryds.
B2. Kort resume af foreningens, organisationens eller fondens formål, indhold og effekt Giv en kort og præcis beskrivelse af din forenings, organisations eller fonds generelle arbejde herunder særligt hvordan dyrevelfærden forbedres, og hvilken effekt foreningen, organisationen eller fonden har på dyrevelfærden i Danmark. (maksimalt 10 linjer).
 B3. Beskrivelse af foreningens, organisationens eller fondens arbejde i relation til dyrevelfærdspuljen.
C1. Er produktionsdyr omfattet? Vær opmærksom på, at der jf. bekendtgørelsen ikke kan gives tilskud til produktionsdyr.
C2. Oplysning om foreningen/organisationen/fonden D1. Finansiering Tilskud under dyrevelfærdspuljen kan udgøre op til 80 % af dine tilskudsberettigede udgifter.
Derfor skal du vise, at du kan fremskaffe de resterende midler selv ved fx støtte fra fonde, medlemskabsbetalinger o. lign.
Her skal du kun benytte tal.
D2. Yderligere beskrivelse af finansieringen Beskriv, hvordan finansieringen dækkes - ved at beskrive, hvem der afholder hvilke udgifter, herunder om og hvordan ansøger eventuelt selv tilvejebringer eller forsøger at tilvejebringe de nødvendige midler til gennemførelse af projektet.
E.
Udbudsregler F.
Budget for projektet Moms Moms er ikke tilskudsberettiget, med mindre denne bæres endeligt af tilsagnshaver.
Du skal derfor angive, om du er momsregistreret og om de udgifter, du søger om tilskud til er eksklusiv moms.
 Er du momsregistreret, men bærer du selv momsen endeligt på de udgifter, du søger om tilskud til, skal du indsende et bindende svar fra Skatteforvaltningen, der dokumenterer, at du ikke kan få momsen på projektets udgifter refunderet.
 F1. Bærer du endeligt momsen og vil derfor søge om tilskud til moms.
Har du svaret ja til, at du er momsregistret, men nej til at udgifterne er angivet uden moms? Da skal du indsende et bindende svar fra Skatteforvaltningen, der dokumenterer, at du ikke kan få momsen på projektets udgifter refunderet.
Budget Udfyldes i separat Excel ark og indsendes sammen med den udfyldte ansøgning.
G.
Tjekliste  har du husket det hele?  Alle punkter i ansøgningsskemaet er udfyldt  Ansøgningen er underskrevet  Foreningens, organisationens eller fondens vedtægter er vedlagt  Evt. anden dokumentation, der bevidner dit arbejde med dyrevelfærd, er vedlagt  Budget er vedlagt (i Excel format)  Udgifterne i budgettet er angivet uden moms, medmindre du selv afholder momsen H.
Underskrift Jeg erklærer, at de afgivne oplysninger er korrekte og at jeg vil overholde ordningens regler og krav som følge af gældende bekendtgørelse og vejledning, herunder at jeg:
 ikke har fortiet oplysninger af betydning for sagens afgørelse  vil overholde tilbudsloven  anvender tilskuddet inden for ordningens tre indsatsområder Indsendelse af ansøgningen Du skal sende ansøgningen med bilag elektronisk til email: projekttilskud@lbst.dk eller pr. post: Landbrugsstyrelsen, Slottet 3, 6440 Augustenborg, Att: Markedsordning/Carina A.
Pedersen Ansøgningsfristen er 30. september 2019.
 Yderligere oplysninger fås ved henvendelse til Projekttilskud:
E-mail: projekttilskud@lbst.dk Telefon:  33 95 80 00 Bilag 2 Ansøgningsskema om tilskud under Dyrevelfærdspuljen 2019 Udviklingsprojektstøtte Du skal udfylde alle punkter i ansøgningsskemaet.
Dit budget udfyldes i et separat Excel ark, som du vedlægger dit udfyldte ansøgningsskema.
Tilskudsåret: 2020 A1. Gyldigt CVR nr. for ansøger (foreningen/organisationen/fonden) Du kan oprette CVR nr. på www.cvr.dk Hvis du ikke angiver et CVR nr., kan vi desværre ikke behandle din ansøgning.
 A2. Ansøgers (foreningens/organisationens/fondens) navn og adresse m.v.
Vi henvender os til den kontaktperson, du angiver.
Du skal derfor angive den e-mail og det telefonnr., hvor vi kan træffe personen i dagtimerne.
 Tilskud udbetales til kontoen, tilknyttet ovennævnte CVR nr.
B1. Projektets titel Vælg en entydig og dækkende titel, som projektet kan identificeres ud fra (maksimalt 1 linje).
B2. Projektperiode.
Bemærk at projektperioden skal være inden for kalenderåret 2020.
B3. Indsatsområder Tilskuddet kan dække ét af de tre indsatsområder.
Der kan derfor ikke sættes mere end et kryds.
B4. Kort resume af projektets formål, indhold og effekt Giv en kort og præcis beskrivelse, herunder særligt hvordan dyrevelfærden forbedres, og hvilken effekt projektet har på dyrevelfærden set i forhold til, hvordan det nye projekt vil gavne i forhold til før og nu (maksimalt 10 linjer).
B5. Projektets indhold Giv en detaljeret beskrivelse af projektets aktiviteter.
B6. Tidsplan for projektets aktiviteter Giv en beskrivelse af tidsplanen for de enkelte aktiviteter i projektet samt, hvordan I vil dokumentere, at de enkelte aktiviteter er udført og resultaterne her af.
Evt. billeddokumentation, færdigt produktet eller lignende.
C.
Er produktionsdyr omfattet? Vær opmærksom på, at der jf. bekendtgørelsen ikke kan gives tilskud til produktionsdyr.
D1. Finansiering af projektet Tilskud under dyrevelfærdspuljen kan udgøre op til 80 % af dine tilskudsberettigede udgifter.
Derfor skal du vise, at du kan fremskaffe de resterende midler selv ved fx støtte fra fonde, medlemskabsbetalinger o. lign.
Her skal du kun benytte tal.
D2. Yderligere beskrivelse af finansieringen Beskriv, hvordan finansieringen dækkes - ved at beskrive, hvem der afholder hvilke udgifter, herunder om og hvordan ansøger eventuelt selv tilvejebringer eller forsøger at tilvejebringe de nødvendige midler til gennemførelse af projektet.
E.
Udbudsregler F.
Budget for projektet Moms Moms er ikke tilskudsberettiget, med mindre denne bæres endeligt af tilsagnshaver.
Du skal derfor angive om du er momsregistreret og om de udgifter, du søger om tilskud til, er eksklusiv moms.
 Er du momsregistreret, men bærer du selv momsen endeligt på de udgifter, du søger om tilskud til, skal du indsende et bindende svar fra Skatteforvaltningen, der dokumenterer, at du ikke kan få momsen på projektets udgifter refunderet.
 F1. Bærer du endeligt momsen og vil derfor søge om tilskud til moms.
Har du svaret ja til, at du er momsregistret, men nej til at udgifterne er angivet uden moms? Da skal du indsende et bindende svar fra Skatteforvaltningen, der dokumenterer, at du ikke kan få momsen på projektets udgifter refunderet.
Budget Udfyldes i separat Excel ark og indsendes sammen med den udfyldte ansøgning.
G.
Tjekliste  har du husket det hele?  Alle punkter i ansøgningsskemaet er udfyldt  Ansøgningen er underskrevet  Foreningens, organisationens eller fondens vedtægter er vedlagt  Budget er vedlagt (i Excel format)  Udgifterne i budgettet er angivet uden moms, medmindre du selv afholder momsen H.
Underskrift Jeg erklærer, at de afgivne oplysninger er korrekte og at jeg vil overholde ordningens regler og krav som følge af gældende bekendtgørelse og vejledning, herunder at jeg:
 ikke har fortiet oplysninger af betydning for sagens afgørelse  vil overholde tilbudsloven  anvender tilskuddet inden for ét af ordningens tre indsatsområder Indsendelse af ansøgningen Du skal sende ansøgningen med bilag elektronisk til email: projekttilskud@lbst.dk eller pr. post: Landbrugsstyrelsen, Slottet 3, 6440 Augustenborg, Att: Markedsordning/Carina A.
Pedersen Ansøgningsfristen er 30. september 2019.
 Yderligere oplysninger fås ved henvendelse til Projekttilskud:
