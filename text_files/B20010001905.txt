Bekendtgørelse om fartøjer, der  

 anvendes til erhvervsmæssigt fiskeri I medfør af §§ 38, 39 og 130 i lov nr. 281 af 12. maj 1999 om  

 fiskeri fastsættes:
Kapitel 1 Registrering § 1. Fartøjer må ikke uden  

 Fiskeridirektoratets tilladelse anvendes til erhvervsmæssigt fiskeri.  

 Fiskeridirektoratet kan kun give tilladelse til anvendelse af disponibel  

 kapacitet og til modernisering inden for rammerne af denne  

 bekendtgørelse.
Fartøjer, som må anvendes til  

 erhvervsmæssigt fiskeri, skal registreres i Søfartsstyrelsens  

 Skibsregister eller i Skibsregistrets Fartøjsfortegnelse samt i  

 Fiskeridirektoratets Fartøjsregister.
Fartøjer, der ikke  

 behørigt er registreret i de i 3. punktum nævnte registre,  

 må ikke anvendes til erhvervsmæssigt fiskeri.
Stk. 2. Det er en betingelse for fortsat registrering i  

 henhold til stk. 1, at det pågældende fartøj anvendes til  

 erhvervsmæssigt fiskeri, og at forudsætningerne for at tillade,  

 at fartøjet anvendes til erhvervsmæssigt fiskeri, fortsat er til  

 stede.
Det er endvidere en betingelse for fortsat registrering, at anvendelse  

 af disponibel kapacitet og modernisering er sket i overensstemmelse med  

 bekendtgørelsens regler.
§ 2. I denne bekendtgørelse forstås  

 ved 1)	"længde overalt" afstanden i lige linie mellem det  

 forreste punkt på forstævnen og det bageste punkt på  

 agterstævnen 2)	"disponibel kapacitet" fartøjets bruttotonnage og  

 fartøjets motorkraft målt i kW, som kan henføres til et  

 bestemt fartøj, der er slettet i Fartøjsregistret eller som er  

 forlist.
Hvis fartøjets motor er nedbremset, er det kun den  

 nedbremsede officielle motorkraft målt i kW, som udgør den  

 disponible kapacitet.
Kapitel 2 Krav til fartøjets ejer m.v.
 § 3. Fiskeridirektoratet kan give tilladelse til,  

 at et fartøj anvendes til erhvervsmæssigt fiskeri, hvis  

 følgende betingelser er opfyldt:
 1)	Fartøjet skal for 2/3's vedkommende ejes af en eller flere  

 personer, der er registreret som erhvervs- eller bierhvervsfiskere med ret  

 til at drive selvstændigt erhvervsmæssigt fiskeri, jf. lovens  

 kapitel 4, eller fartøjet skal ejes af et selskab, der er registreret  

 som berettiget til at drive erhvervsmæssigt fiskeri efter lovens §  

 16.
 2)	Fartøjet skal være optaget eller kunne optages i  

 Søfartsstyrelsens Skibsregister eller Skibsregistrets  

 Fartøjsfortegnelse.
Stk. 2. Fiskeridirektoratet kan træffe  

 afgørelse om, at tilladelse til at anvende et fartøj til  

 erhvervsmæssigt fiskeri, som er udstedt til personer, der er  

 registreret efter reglen i lovens § 14, stk. 4, eller til selskaber, hvori  

 nogle af deltagerne er registreret efter samme bestemmelse, bortfalder,  

 når betingelsen i stk. 1, nr. 2, ikke længere er opfyldt, eller  

 fiskeri med fartøjet ikke kan anses for drevet således, at der  

 er en reel forbindelse til dansk fiskerihavn.
Der anses for eksempel at  

 foreligge en reel forbindelse til dansk fiskerihavn, såfremt driften af  

 fiskeriet tilrettelægges og styres fra fast forretningssted i Danmark,  

 eller 50% af landingsværdien af fartøjets årlige landinger  

 foregår i dansk havn.
 § 4. Overdrages et fartøj til en ejer, der  

 ikke opfylder kravet i § 3, stk. 1, nr. 1, skal fartøjet slettes i  

 Fartøjsregistret.
Stk. 2. Sker overdragelsen ved tvangsauktion til et  

 pengeinstitut, Kongeriget Danmarks Fiskeribank, Danmarks Skibskreditfond  

 eller til pantesikrede kreditorer eller i forbindelse med  

 erhvervsmæssig handel med fartøjer, sker slettelse af  

 fartøjet i Fartøjsregistret dog først 6 måneder  

 fra overtagelsestidspunktet.
Fartøjet skal inden 6 måneder fra  

 overtagelsestidspunktet overdrages til en ejer, der opfylder kravet i § 3,  

 stk. 1, nr. 1. Overtager denne ejer fartøjet efter udløbet af 6  

 måneder, slettes fartøjet i Fartøjsregistret.
Stk. 3. Hvis fartøjet er overtaget ved tvangsauktion efter stk.  

 2, kan Fiskeridirektoratet, inden 6 måneder fra  

 overtagelsestidspunktet, give pengeinstitutter, Kongeriget Danmarks  

 Fiskeribank og Danmarks Skibskreditfond tilladelse til, at fartøjet  

 udlejes indtil senest 2 år fra overtagelsestidspunktet.
Fartøjet  

 må i perioden efter overtagelsen kun benyttes til erhvervsmæssigt  

 fiskeri, hvis det er lejet ud til en erhvervsfisker, en bierhvervsfisker  

 eller et erhvervsfiskerselskab.
Stk. 4. Hvis fartøjet er overtaget ved  

 tvangsauktion efter stk. 2, kan Fiskeridirektoratet, inden 6 måneder  

 fra overtagelsestidspunktet, give pengeinstitutter, Kongeriget Danmarks  

 Fiskeribank og Danmarks Skibskreditfond tilladelse til, at fartøjet  

 udlejes indtil senest 2 år fra overtagelsestidspunktet.
Fartøjet  

 må i perioden efter overtagelsen kun benyttes til erhvervsmæssigt  

 fiskeri, hvis det er lejet ud til en erhvervsfisker, en bierhvervsfisker  

 eller et erhvervsfiskerselskab.
§ 5. Fiskeridirektoratet skal modtage meddelelse  

 om ejerskifte senest 30 dage efter overtagelsestidspunktet.
Sker dette ikke,  

 skal fartøjet slettes i Fartøjsregistret.
 § 6. Der kan ikke gives tilladelse til, at et  

 fartøj anvendes til erhvervsmæssigt fiskeri eller moderniseres,  

 hvis den disponible kapacitet hidrører fra et eller flere  

 fartøjer, hvortil der er ydet støtte til endeligt ophør  

 i dansk erhvervsfiskeri eller anden støtte i forbindelse med  

 fartøjets ophør i dansk erhvervsfiskeri.
Kapitel 3 Disponibel kapacitet § 7. Fiskeridirektoratet kan give tilladelse til,  

 at et fartøj anvendes til erhvervsmæssigt fiskeri eller  

 moderniseres, hvis fartøjets tonnage og motorkraft ikke overstiger den  

 disponible kapacitet, som ansøgeren kan anvende.
 Stk. 2. Personer og selskaber, der er registreret  

 som berettiget til at drive selvstændigt erhvervsmæssigt fiskeri  

 eller bierhvervsfiskeri, jf. lovens § 11, stk. 1 og 2, og § 16, samt andre,  

 som har ret til at eje et fartøj, som må anvendes til  

 erhvervsmæssigt fiskeri i Danmark, kan erhverve og anvende disponibel  

 kapacitet.
Stk. 3. Disponibel kapacitet opnås ved at 1)	lade et eller flere fiskerfartøjer slette i  

 Fartøjsregistret eller 2)	overtage disponibel kapacitet, jf. § 9.
Stk. 4. Ejes det fartøj, som den disponible  

 kapacitet hidrører fra, af flere ejere, skal der være enighed  

 mellem samtlige ejere om, hvorledes der skal disponeres over den disponible  

 kapacitet.
For selskabers vedkommende skal der disponeres over den disponible  

 kapacitet af den eller de, som tegningsretten tilkommer.
 § 8. Fartøjerne er opdelt i følgende  

 fartøjskategorier:
 1)	Garnfartøjer, trawlere og snurrevodsfartøjer på  

 højst 11,99 m (længde overalt).
 2)	Garnfartøjer på mindst 12 m (længde overalt).
 3)	Trawlere og snurrevodsfartøjer på højst 23,99 m  

 (længde overalt).
 4)	Trawlere og snurrevodsfartøjer på mindst 24 m  

 (længde overalt).
 5)	Notfartøjer.
 Stk. 2. Der kan ikke gives tilladelse til, at disponibel  

 kapacitet, som hidrører fra fartøjer i kategori 1, anvendes til  

 fartøjer i andre kategorier.
 Stk. 3. Der kan kun gives tilladelse til, at disponibel  

 kapacitet, som hidrører fra fartøjer i kategori 2 og 3,  

 anvendes til fartøjer i kategori 4 eller 5, hvis det kan dokumenteres,  

 at mindst 50% af fangstværdien inden for de sidste 12 måneder  

 hidrører fra industrifiskeri eller fiskeri efter sild og makrel.
 Stk. 4. Enhver tilladelse forudsætter, at  

 tonnageforøgelsen og motorkraftforøgelsen kan holdes inden for  

 rammerne af Europakommissionens flerårige udviklingsprogram for  

 fiskerflåden.
Stk. 5. Det er en betingelse for anvendelse af den  

 disponible kapacitet, at ejeren inden 18 måneder efter, at det  

 pågældende fartøj er slettet i Fartøjsregistret  

 eller er forlist, har indsendt en ansøgning til Fiskeridirektoratet,  

 og direktoratet efterfølgende imødekommer ansøgningen.  

 Er fartøjet forlist, regnes fristen på 18 måneder fra  

 forlisdatoen.
Et fartøj anses ikke for forlist, hvis det  

 efterfølgende sættes i stand og anvendes til  

 erhvervsmæssigt fiskeri.
Stk. 6. Inden den i stk. 5 angivne frist kan ejeren  

 skriftligt ansøge Fiskeridirektoratet om, at retten til at anvende den  

 disponible kapacitet forlænges.
Fiskeridirektoratet giver tilladelse  

 til forlængelse i 6 måneder ad gangen, såfremt vedkommende  

 ansøger herom inden fristens udløb.
Den disponible kapacitet  

 reduceres i så fald med 10% af den oprindelige kapacitet hver gang, dog  

 mindst med 5 BT og 10 kW.
 Stk. 7. Fiskeridirektoratet kan ikke give tilladelse til,  

 at bierhvervsfiskere og landbrugere med ret til at drive fiskeri i  

 forbindelse med landbrug, jf. lovens § 25, anvender et fartøj med en  

 bruttotonnage over 5 til erhvervsmæssigt fiskeri, medmindre et af  

 bierhvervsfiskeren eller landbrugeren ejet fartøj med en bruttotonnage  

 over 5 slettes i Fartøjsregistret.
§ 9. Fiskeridirektoratet kan give tilladelse til,  

 at den disponible kapacitet overdrages helt eller delvist inden for de i § 8,  

 stk. 5 og 6, angivne rammer til de i § 3, stk. 1, nr. 1, nævnte  

 personer og selskaber.
Ved overdragelse reduceres kapaciteten dog med 15%,  

 dog mindst med 5 BT og 10 kW.
 Stk. 2. Den fartøjsejer, som har fået  

 et fartøj slettet i Fartøjsregistret og herved råder over  

 disponibel kapacitet, kan dog overdrage kapaciteten uden reduktion.
 § 10. Erhvervsfiskere med A-status, jf. lovens §  

 14, stk. 1, der i fællesskab over en periode planlægger en  

 organiseret udskiftning af minimum 3 fartøjer, kan få tilladelse  

 til at få en længere frist end 18 måneder - dog maksimalt  

 en frist på 30 måneder - uden reduktion i den disponible  

 kapacitet.
 Stk. 2. Det er en betingelse for tilladelse efter stk. 1,  

 at Fiskeridirektoratet modtager en detaljeret tidsplan og en beskrivelse af  

 projektet, inden det første fartøj slettes i  

 Fartøjsregistret, og kapaciteten derved bliver disponibel.
 § 11. Hvis tonnagen for det fartøj, som den  

 disponible kapacitet hidrører fra, er målt i BRT og derfor ikke  

 kan ligestilles med det fartøj, der tillades anvendt til  

 erhvervsmæssigt fiskeri, som skal måles i BT, skal det  

 fartøj, som den disponible kapacitet hidrører fra, enten  

 ommåles til BT eller det fartøj, der tillades anvendt til  

 erhvervsmæssigt fiskeri, højst have samme "længde  

 overalt" som det fartøj, som den disponible kapacitet  

 hidrører fra.
Kapitel 4 Modernisering § 12. Fiskeridirektoratet kan give tilladelse til,  

 at et fartøj målt i BT moderniseres, hvis ansøger har den  

 fornødne disponible kapacitet, jf. dog § 8, stk. 2 og stk. 3.
 Stk. 2. I de tilfælde hvor fartøjsejeren kan  

 dokumentere, at et skriftligt påbud fra Søfartsstyrelsen  

 medfører en tonnageforøgelse på et eksisterende  

 fartøj, som må anvendes til erhvervsmæssigt fiskeri, kan  

 Fiskeridirektoratet give tilladelse hertil uden anvendelse af disponibel  

 kapacitet, såfremt fartøjets tonnage efter ombygningen ikke  

 overstiger fartøjets tonnage før ombygningen med mere end den  

 af Søfartsstyrelsen angivne nødvendige tonnageforøgelse  

 og højst med 10 BT.
 § 13. På fartøjer, der er registreret  

 i henhold til § 1, stk. 1, må der ikke uden Fiskeridirektoratets  

 tilladelse foretages følgende ændringer:
 1)	Forøgelse af tonnage.
 2)	Forøgelse af dimensioner, herunder »længde overalt«,  

 bredde og dybde.
 3)	Forøgelse af lastekapacitet.
4)	Forøgelse af motorkraft.
Dette gælder dog ikke  

 fartøjer med en bruttotonnage under 5.
 5)	Ombygning eller omrigning, som muliggør fiskeri med  

 notredskab.
 6)	Ombygning eller omrigning, som muliggør fiskeri med  

 bomtrawl.
 § 14. Fiskeridirektoratet kan give tilladelse til  

 udskiftning af motor uden anvendelse af disponibel kapacitet, såfremt  

 den nye motors officielle effekt ikke overstiger den gamle motors officielle  

 effekt med mere end 10% eller mere end 37 kW.
Stk. 2. Fiskeridirektoratet kan give tilladelse til, at  

 motorkraft forøges, herunder en motor som er nedbremset, hvis  

 ansøger har disponibel kapacitet.
Den disponible kapacitet kan  

 hidrøre fra enhver fartøjskategori.
 § 15. Fiskeridirektoratet kan ikke give tilladelse  

 til, at et fartøj tilhørende en bierhvervsfisker eller en  

 landbruger med ret til at drive fiskeri i forbindelse med landbrug, jf.  

 lovens § 25, efter en modernisering opnår en bruttotonnage på  

 over 5, medmindre fartøjet før moderniseringen havde en  

 bruttotonnage på over 5.
Kapitel 5 Særligt om bomtrawlere § 16. Et fartøj, som er udstyret til  

 bomtrawlfiskeri, kan ikke få tilladelse til erhvervsmæssigt  

 fiskeri, medmindre den disponible kapacitet udgøres af mindst 51%  

 disponibel kapacitet hidrørende fra et fartøj udstyret til  

 bomtrawlfiskeri, som er slettet i Fartøjsregistret.
 Stk. 2. Udskiftning med ét nyt fartøj  

 udstyret til bomtrawlfiskeri kan udelukkende tillades, hvis den disponible  

 kapacitet hidrører fra et eller flere fartøjer, som er udstyret  

 til bomtrawlfiskeri.
 § 17. Modernisering af fartøjer udstyret  

 til bomtrawlfiskeri kan tillades, hvis den disponible tonnage hidrører  

 fra et eller flere fartøjer, som er udstyret til bomtrawlfiskeri.
 Stk. 2. Hvis tonnageforøgelsen skyldes et  

 påbud fra Søfartsstyrelsen, kan der gives tilladelse hertil uden  

 anvendelse af disponibel kapacitet inden for rammerne af § 12, stk. 2.
 § 18. Udskiftning af motoren i et fartøj  

 udstyret til bomtrawlfiskeri kan udelukkende tillades inden for rammerne af §  

 14, stk. 1.
 § 19. Et fartøj, der er optaget på en  

 særlig EU-bomtrawlsliste, kan ikke opnå tilladelse til at  

 forøge motorkraften.
Kapitel 6 Særligt om notfartøjer § 20. Fiskeridirektoratet kan ikke give tilladelse  

 til, at et notfartøj anvendes til erhvervsmæssigt fiskeri,  

 medmindre den disponible kapacitet udgøres af mindst 51% disponibel  

 kapacitet hidrørende fra et notfartøj, som er slettet i  

 Fartøjsregistret.
Kapitel 7 Særligt om muslingefartøjer § 21. Fiskeridirektoratet kan kun give tilladelse  

 til, at et muslingefartøj anvendes til erhvervsmæssigt fiskeri,  

 hvis et andet muslingefartøj, det er tilladt at anvende i samme  

 område, samtidigt slettes i Fartøjsregistret og dimensionerne,  

 tonnage og motorkraft for det fartøj, der indføres, ikke er  

 større end for det fartøj, der slettes i  

 Fartøjsregistret.
 Stk. 2. Uanset reglen i stk. 1 kan Fiskeridirektoratet  

 give tilladelse til, at der indføres et muslingefartøj med  

 større dimensioner, tonnage og motorkraft, hvis der i  

 Fartøjsregistret samtidigt slettes yderligere et  

 muslingefartøj, det er tilladt at anvende i samme område.
 Stk. 3. Kapaciteten fra fartøjer, der slettes i  

 Fartøjsregistret og danner grundlag for fartøjsudskiftning i  

 henhold til stk. 1 og 2, kan ikke anvendes som disponibel kapacitet, jf. §  

 7.
 § 22. Fiskeridirektoratet kan ikke give tilladelse  

 til, at der foretages de i § 13 nævnte ændringer på  

 muslingefartøjer.
 Stk. 2. Stk. 1 kan fraviges i særlige  

 tilfælde, for eksempel ved reparation af muslingefartøjer efter  

 et havari.
§ 23. Ved tilladelser i henhold til § 21, stk. 1  

 og 2 og hvis § 22 fraviges, kan Fiskeridirektoratet kun tillade, at et  

 muslingefartøj anvendes til erhvervsmæssigt fiskeri, eller at et  

 muslingefartøj moderniseres, hvis kravene i  

 "bekendtgørelse om regulering af fiskeri efter muslinger"  

 til muslingefartøjers dimensioner, dybgang, tonnage og motorkraft er  

 opfyldt.
For et fartøj, der skal anvendes til muslingefiskeri i  

 Isefjorden eller ved Jyllands østkyst, må længden overalt  

 ikke overstige 16 m, kendingsbredden ikke overstige 6 m og lastekassen ikke  

 overstige 35 m3.
Kapitel 8 Klage, straf, ikrafttrædelse- og  

 overgangsbestemmelser § 24. Klage over en afgørelse fra  

 Fiskeridirektoratet skal indgives til Fiskeridirektoratet og stiles til  

 Ministeriet for Fødevarer, Landbrug og Fiskeri, departementet, inden 4  

 uger efter, at der er givet den pågældende meddelelse om  

 afgørelsen.
 § 25. Med bøde straffes den, der  

 overtræder § 1, stk. 1, og §§ 5 og 13.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 26. Bekendtgørelsen træder i kraft  

 den 1. marts 2001.
 Stk. 2. Samtidig ophæves bekendtgørelse nr.  

 1120 af 15. december 1997 om fartøjer, der anvendes til  

 erhvervsmæssigt fiskeri.
Stk. 3. Ansøgninger modtaget inden den 1. marts 2001  

 behandles efter reglerne i bekendtgørelse nr. 1120 af 15. december  

 1997 om fartøjer, der anvendes til erhvervsmæssigt fiskeri, med  

 senere ændringer.
Tilladelser udstedt i forhold til forrige  

 bekendtgørelser om fartøjer, der anvendes til  

 erhvervsmæssigt fiskeri, er fortsat gældende.
