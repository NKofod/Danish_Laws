Formålet med registeret er på grundlag af registrering og løbende ajourføring af oplysninger om kommunernes forventede og faktiske udgifter til boligsikring og boligydelse i henhold til lov om individuel boligstøtte samt oplysninger om bevilgede tilskud i henhold til lov om privat byfornyelse samt modtagne ansøgninger om bidrag i henhold til lov om andelsboligforeninger og lov om visse almennyttige boligafdelingers ompriroritering at tjene som støtte for sagsbehandlingen i forbindelse med registrering, beregning og udbetaling af disse ydelser.
Personkreds: Registeret må kun indeholde oplysninger om kommuner, der har søgt om refusion af udgifter til boligsikring, boligydelse og beboerindskudslån samt personer, virksomheder og boligforeninger, der har ansøgt tilskud til nedsættelse af lejeforhøjelse i forbindelse med privat byfornyelse.
Registeret må endvidere indeholde oplysninger om andelsboligforeninger, der har ansøgt om tilskud til nedbringelse af boligafgiften og boligseskaber, der har ansøgt om ydelsessikring.
Endelig må registeret indeholde oplysninger om privat personer, boligselskaber, andelsboligforeninger, kollegier og lette kollektivboliger, der har ansøgt om rentesikring.
 Ikrafttrædelsesdato: 29/06/1998. Erstatter tidligere forskrifter.
