Bilag 1 Bilag 2 Bilag 3 Cirkulære om organisationsaftale for kostfagligt uddannet personale - køkken Generelle bemærkninger 1. Finansministeriet, CO II, samt Fagligt Fælles Forbund har indgået vedlagte organisationsaftale af 9. juni 2009 for kostfagligt uddannet personale.
 2. Organisationsaftalen udgør sammen med fællesoverenskomsterne mellem Finansministeriet og henholdsvis CO II, LC, OC (for økonomaer m.fl.) samt OAO-S (for kokke m.fl.) det samlede overenskomstgrundlag.
 3. Organisationsaftalen har virkning fra den 1. april 2009. De hidtidige organisationsaftaler er aftalt forlænget frem til og med 31. marts 2009.
 4. I forbindelse med aftalefornyelsen er der aftalt følgende væsentlige ændringer:
 Det er mellem Finansministeriet og OAO-S aftalt, at pensionsbidraget med virkning fra den 1. oktober 2008 hæves fra 12,5 pct. til 15 pct. for kokke, koge- og smørrebrødsjomfruer samt catere.
 En række af basislønningerne er aftalt forhøjet, herunder særligt for ernæringsassistentelever.
 Som følge af de gennemførte ændringer i uddannelserne som økonoma og klinisk diætist tilføjes følgende uddannelser som kvalifikationskrav til de nuværende stillinger:
Økonoma: Professionsbachelor i ernæring og sundhed med speciale i cateringledelse Klinisk diætist: Professionsbachelor i ernæring og sundhed med speciale i klinisk diætetik.
For at lette overblikket er cirkulærebemærkninger, der relaterer til en enkelt bestemmelse, nu opført som bemærkning til denne bestemmelse.
Andre bemærkninger er opført forrest i cirkulæret under Generelle bemærkninger.
De redaktionelle ændringer medfører ikke nogen ændringer i bestemmelsernes, hhv. bemærkningernes retlige status. 5. Parterne er enige om, at man i perioden kan drøfte statens behov for at anvende de nye korte uddannelser som ernæringshjælper og gastronomassistent med henblik på, at dette emne kan indgå i forhandlingerne ved OK 2011.
6. Finansministeriet har ved en fejltagelse undladt at indføje bilag 3 til vedlagte organisationsaftale for kostfagligt uddannet personale  køkken.
Bilag 3. Aftale om pensionsforhold for kostfagligt uddannet personale  køkken (kokke, koge- og smørrebrødsjomfruer og catere) omfattet af civilarbejderloven er derfor indarbejdet og cirkulæret udsendes således igen.
Dette er den eneste ændring i forhold til cirkulære af 10. juni 2009 (Perst. nr. 034-09) Ikrafttræden Cirkulæret har virkning fra 15. januar 2010. Samtidig ophæves cirkulære af 10. juni 2009 (Perst. nr. 034-09).
Personalestyrelsen, den 15. januar 2010 Mai Pedersen Organisationsaftale for kostfagligt uddannet personale - køkken Nedennævnte bestemmelser supplerer og/eller fraviger fællesoverenskomsterne mellem Finansministeriet og CO II, LC, OC samt OAO-S.
§ 1. Organisationsaftalens dækningsområde Organisationsaftalen omfatter kostfagligt uddannet personale, der er beskæftiget med ernæring i forbindelse med tilberedning mv. af mad og måltider, og som ansættes i staten eller ved selvejende institutioner, for hvilke Finansministeriet har kompetencen til at fastsætte løn- og ansættelsesvilkår for alle personalegrupper.
 For så vidt angår definition af stillinger og uddannelser henvises til Bilag 1.
 Cirkulærebemærkninger til § 1.
 Organisationsaftalen er afgrænset dels ved krav om en faglig uddannelse og dels ved, at uddannelsen er en forudsætning for at kunne bestride den pågældende stilling.
Organisationsaftalens dækningsområde er hele staten samt de selvejende institutioner, hvor Finansministeriet efter lovgivningen på det enkelte skoleområde, fastsætter løn- og ansættelsesvilkår for alle personalegrupper og ikke kun enkelte personalegrupper.
Uden for dækningsområdet er derfor fortsat en række institutioner, herunder frie grund- og kostskoler, private gymnasier, produktionsskoler og folkehøjskoler.
§ 2. Lønsystemet Lønsystemet er etableret i henhold til den til enhver tid gældende rammeaftale om nye lønsystemer, hvis bestemmelser gælder, hvor intet andet måtte være nævnt i denne aftale.
Stk. 2. Lønsystemet består af en basisløn, der kan suppleres med en tillægsdel.
Tillægsdelen omfatter lokalt aftalte funktionstillæg, kvalifikationstillæg, engangsvederlag og resultatløn.
 Stk. 3. Ved ansættelse på deltid ydes forholdsmæssig løn.
 Stk. 4. Alle basislønninger er angivet i årligt grundbeløb (niveau 1. oktober 1997).
 Stk. 5. Overtidsbetaling beregnes pr. time som 1/1924 af den samlede faste løn, eksklusiv eventuelt rådigheds-/merarbejdstillæg.
I.
Månedslønnede § 3. Basisløn Basislønnen udgør følgende årlige grundbeløb:
 Stk. 2. Ændring af basislønnen for en ledende økonoma- eller køkkenlederstilling finder sted, når antallet af kostdage i 2 på hinanden følgende år går op over eller ned under grænserne for den basisløn, hvortil stillingen hidtil har været henført.
 I beregningsgrundlaget for kostdageantallet for ledende økonomaer og køkkenledere medregnes kostdage for gæster, og der tages hensyn til måltider, som leveres ud af institutionen, således at morgenmad indregnes med 1/5 kostdag og frokost eller middag indregnes med 2/5 kostdage.
 Kostdageantallet i kantiner beregnes som kantinens omsætning i kr. divideret med den samlede pris for en døgnkost (morgenmad, frokost og middag).
§4. Kvalifikations- og funktionstillæg Der kan lokalt aftales tillæg for særlige funktioner, der varetages i stillingen eller stillingsgruppen, herunder arbejdsbestemte tillæg, der ydes for de timer/det tidsrum, hvori den pågældende funktion udføres.
 Stk. 2. Der kan ligeledes lokalt aftales tillæg for kvalifikationer mv., dvs. på grundlag af den ansattes faglige og personlige kvalifikationer, kvaliteten i opgavevaretagelsen, balancen i forhold til tilsvarende stillinger på det øvrige arbejdsmarked og hensynet til rekruttering og fastholdelse.
Stk. 3. Tillæg efter stk. 1 og 2 kan aftales i form af varige eller midlertidige tillæg.
Tillæggene angives i grundbeløb (niveau 1. oktober 1997).
 Stk. 4. Der kan herudover lokalt aftales engangsvederlag, f.eks. som honorering af en særlig indsats.
Stk. 5. Der kan indgås forhåndsaftaler/aftales retningslinier, hvori kriterierne og formen for lønændringer er fastlagt.
Løntillæggene udmøntes i overensstemmelse hermed, når en eller flere medarbejdere opfylder de aftalte kriterier.
Stk. 6. Lokale aftaler forhandles og indgås mellem de parter, der er bemyndiget hertil.
Der kan mellem institutionerne og organisationen aftales retningslinier for forhandling af lokale tillæg.
§ 5. Pension 1) For ledende økonomaer, økonomaer, professionsbachelorer i ernæring og sundhed, kliniske diætister, og instruktionsøkonomaer oprettes en pensionsordning med virkning fra ansættelsestidspunktet.
2) For køkkenledere, ernæringsassistenter og ernæringsassistentelever, der a) er fyldt 20 år og b) har mindst 9 måneders sammenlagt beskæftigelse i det offentlige, oprettes en pensionsordning med virkning fra den 1. i den måned, hvor begge betingelser er opfyldt i hele måneden.
Timelønnet ansættelse medregnes ikke ved opgørelse af karensperioden på 9 måneder.
 For så vidt angår ansatte, der er beskæftiget under 15 timer pr. uge, henvises til Fællesoverenskomsten mellem Finansministeriet og henholdsvis CO II, LC, OC, § 7, stk. 3.
Pensionsordningen oprettes i Pensionskassen for Kost og Ernæringsfaglige.
Pension ydes i henhold til kassens vedtægter.
Stk. 2. Pensionsbidraget udgør 18 pct. af den ansattes basisløn samt varige og midlertidige tillæg.
Af pensionsbidraget, der indbetales af ansættelsesmyndigheden, anses 1/3 for at være den ansattes eget bidrag.
 Stk. 3. Kokke, koge- og smørrebrødsjomfruer, catere samt elever er omfattet af OAO-S-fællesoverenskomstens pensionsbestemmelser (§ 7).
Stk. 4. Pensionsbidraget efter de aftalte karensperioder udgør henholdsvis 10,28 pct. og 15 pct. af de pensionsgivende løndele.
Af pensionsbidraget, der indbetales af ansættelsesmyndigheden til StK:Pension, (erstattes pr. 10. oktober 2008 med SAMPENSION), anses 1/3 for at være den ansattes eget bidrag.
Lønspecifikationen skal indeholde oplysning herom.
 Cirkulærebemærkning til § 4.
 Der indbetales pensionsbidrag af deltidsansattes betaling for tjeneste ud over den nedsatte arbejdstidsnorm, men inden for fuldtidsnormen.
§ 6. Pension - ansatte omfattet af civilarbejderloven Tjenestemandsansatte og/eller tjenestemandslignende ansatte med ret til tjenestemandspension er omfattet af aftale om pensionsforhold for kostfagligt uddannet personale  køkken (kokke, koge- og smørebrødsjomfruer og catere), omfattet af civilarbejderloven jf. bilag 3.
 Stk. 2. Varige tillæg/tillægsforhøjelser der før ikrafttræden af den supplerende pensionsaftale har medført, at den ansatte i tjenestemandspensionsmæssig henseende er blevet indplaceret i en højere lønramme, kan ikke aftales pensionsgivende til en supplerende pensionsordning.
Stk. 3. Der kan som supplement lokalt aftales pensionsbidrag af varige og midlertidige tillæg, der ikke er omfattet af stk. 2. I givet fald indbetaler ansættelsesmyndigheden et pensionsbidrag på 15 pct. af tillægget hvis tillægget ligger under den tjenestemandspensionsgivende løn på slutskalatrinnet i det i pensionsaftalen fastlagte skalatrinsforløb.
Hvis tillægget overstiger den tjenestemandspensionsgivende løn på slutskalatrinnet indbetales et pensionsbidrag på 18 pct. af det overskydende beløb.
Stk. 4. Pensionsbidraget indbetales af ansættelsesmyndigheden til StK:Pension (erstattes pr. 10. oktober 2008 med SAMPENSION). Af pensionsbidraget anses 1/3 for at være den ansattes eget bidrag.
Lønspecifikationen skal indeholde oplysning herom.
 Stk. 5. Den supplerende pensionsordning er omfattet af bestemmelserne i aftale af 22. april 2002 om pensionsbidrag af visse faste tillæg.
§ 7. Midlertidig tjeneste i højere stilling Under midlertidig tjeneste i højere stilling finder de for statens tjenestemænd gældende regler anvendelse.
§ 8. Arbejdstid De ansatte er omfattet af den til enhver tid gældende aftale om arbejdstid for tjenestemænd i staten.
§ 9. Kost Der ydes ikke under nogen form personalet gratis kost.
II.
Timelønnede økonomaer og ernæringsassistenter § 10. Løn Økonomaer og ernæringsassistenter, der ikke beskæftiges i fulde kalendermåneder, aflønnes med timeløn.
Timelønnen beregnes som 1/1924 af basislønnen.
 Stk. 2. Deltidsbeskæftigede økonomaer og ernæringsassistenter med under gennemsnitlig 15 timer pr. uge kan aflønnes med timeløn uanset bestemmelserne vedrørende timelønnet ansættelse.
 Stk. 3. Med hensyn til arbejdstid ydes der godtgørelse for overarbejde ved tjeneste på mere end 7 timer og 24 minutter pr. dag.
Stk. 4. Timelønnede har - hvor ingen anden afregningsform er fastsat - ret til så vidt muligt ugentlig afregning.
Kan udbetaling ikke finde sted inden for eller i umiddelbar tilslutning til arbejdstiden, kan medarbejderen efter anmodning få beløbet tilsendt.
Stk. 5. For timelønnede kan tjenesteforholdet ophæves uden forudgående varsel.
Ved sygdom betragtes timelønnedes ansættelsesforhold som ophævet.
 Stk. 6. Timelønnede oppebærer i sygdomstilfælde dagpenge efter reglerne i lov om dagpenge ved sygdom eller fødsel.
III.
Løsarbejdere/reserver (kokke mv.) § 11. Løn Ved ansættelse af løsarbejdere (reserver) skal der betales for mindst 8 timers arbejde.
 Løsarbejdere aflønnes med virkning fra 1. april 2005 (grundbeløb 1. oktober 1997) således pr. time:
IV.
Elever § 12. Ernæringsassistentelever For ernæringsassistentelever på 17 år og derover er lønnen følgende pr. år Hvis der undtagelsesvis ansættes ernæringsassistentelever under 17 år aftales lønnen konkret mellem institutionen og den forhandlingsberettigede organisation.
Stk. 2. Ernæringsassistentelever forudsættes ansat efter bestemmelserne i lov om erhvervsuddannelser, jf.
Undervisningsministeriets bekendtgørelse nr.150 af 4. marts 2008 samt ændringsbekendtgørelse nr. 434 af 30.maj 2008.
Stk. 3. Ernæringsassistentelever med en 2½-årig lønnet praktikperiode  dvs. ernæringsassistentelever som påbegynder uddannelsen med 6 måneders skoleophold (teori for egen regning) inden elevforholdet etableres  aflønnes efter trinene 1.  12. måned det første halve år af elevtiden og derefter trinene 13.  24. måned og 25. og følgende måned de efterfølgende hele år af elevtiden, jf.
Undervisningsministeriets bekendtgørelse nr. 150 af 4. marts 2008 samt ændringsbekendtgørelse nr. 434 af 30. maj 2008 om uddannelsen til ernærings­assistent.
§ 13. Elever inden for kokke-, smørrebrøds- og caterfaget For elever på 17 år og derover inden for kokke-, smørrebrøds- og caterfaget er lønnen følgende pr. år Hvis der undtagelsesvis ansættes elever under 17 år aftales lønnen konkret mellem institutionen og den forhandlingsberettigede organisation.
 Stk. 2. Lønningerne gælder for elever inden for kokke-, smørrebrøds- og caterfaget, som har indgået uddannelsesaftale med en statsinstitution i henhold til bkg. nr. 122 af 5. februar 1997 af lov om erhvervsuddannelser.
 Stk. 3. Ved anvendelsen af ovenstående lønninger medregnes både skole- og praktikophold ved anciennitetsfastsættelsen.
 Stk. 4. Elever, der er fritaget for 1. skoleophold (elever over 18 år), og som påbegynder praktik efter 2. skoleophold, følger satserne for 1. år og frem.
Stk. 5. For elever, der gives merit for 1. og 2. skoleår, følges satserne for 2. år og frem.
Såfremt der gives merit ud over 1. og 2. skoleår, indplaceres eleven efter den lønsats, der svarer til den opnåede merit.
Stk. 6. Såfremt praktiktiden forlænges ud over den fastlagte tidsramme, forhøjes elevens løn med 250 kr. pr. måned, medmindre forlængelsen beror på elevens egne forhold.
Barsel, længerevarende sygdom samt arbejdsskadetilfælde betragtes ikke som beroende på elevens egne forhold.
 Stk. 7. Ved prøvetidens udløb udbetales til kokke-, smørrebrøds- og caterelever 1.000 kr. til værktøjskøb mod dokumenteret regning.
§ 14. Voksenelever Lønnen for voksenelever, der ved ansættelsen er fyldt 25 år, er for begge grupper jf. §§ 10 og 11 på: 168.500 kr.
§ 15. Bolig og kost for ernæringsassistentelever I det omfang der stilles værelse til rådighed for ernæringsassistentelever, fastsættes betalingen for kost og logi således:
 a) Institutioner med kantine.
For det værelse, der stilles til elevens rådighed, foretages fradrag i lønnen med et beløb svarende til betalingen for enkeltværelser efter statens regler.
Såfremt to eller flere elever deler værelse, betaler hver af eleverne 3/4 af ovennævnte takst.
 b) Andre institutioner.
 For kost og logi foretages fradrag i lønnen efter de regler, der er gældende for det ved institutionen beskæftigede ernæringsassistentpersonale, som modtager kost og logi.
Såfremt to eller flere elever deler værelse, foretages for hver af dem en reduktion af fradraget for ophold med fuld forplejning svarende til 1/4 af statens takst for enkeltværelser.
Kostpenge ydes efter de for institutionens ernæringsassistentpersonale gældende regler.
V.
Fælles bestemmelser § 16. Tjenestedragt Der ydes fri tjenestedragt.
§ 17. Ikrafttræden og opsigelse Organisationsaftalen har virkning fra 1. april 2009, Organisationsaftalen kan af parterne opsiges skriftligt med 3 måneders varsel til en 31. marts, dog tidligst 31. marts 2011. Samtidig ophæves organisationsaftale af 5. februar 2007.
Bilag 1 Definition af stillinger og uddannelser 1. Organisationsaftalen omfatter følgende stillingsbetegnelser:
Organisationsaftalen omfatter personer, der ansættes enten som 1) ledende økonoma (tidligere økonoma) 2) økonoma (tidligere økonomaassistent) og som har gennemgået enten a) den i Kost & Ernæringsforbundets vedtægter fastsatte uddannelse, b) den uddannelse, der er godkendt af Indenrigsministeriet eller c) uddannelsen som professionsbachelor i ernæring og sundhed med speciale i cateringledelse 3) køkkenleder eller 4) ernæringsassistent (tidligere køkkenassistent) og som enten har gennemgået a) ernæringsassistentuddannelsen i henhold til Undervisningsministeriets bekendtgørelse nr. 150 af 4. marts 2008 samt ændringsbekendtgørelse nr. 434 af 30. maj 2008 om uddannelsen til ernæringsassistent eller køkkenassistentuddannelsen i henhold til Undervisningsministeriets bekendtgørelse nr. 1038 af 21. november 2000 eller tidligere bekendtgørelser om uddannelsen til køkkenassistent, b) EFG-køkkenassistentuddannelsen, c) den af Undervisningsministeriet godkendte køkkenlederuddannelse, d) den af Fællesudvalget for Huslig Uddannelse godkendte køkkenlederuddannelse (forinden denne blev godkendt af Undervisningsministeriet), eller e) personer, som ikke har gennemgået en af ovennævnte uddannelser, men som af en ansættelsesmyndighed på baggrund af gennemgang af anden relevant uddannelse anses som kvalificeret til ansættelse som ernæringsassistent/køkkenleder.
eller som 5) klinisk diætist 6) instruktionsøkonoma.
 Organisationsaftalen omfatter herudover ernæringsassistentelever.
 Endelig omfatter organisationsaftalen kokke, koge- og smørrebrødsjomfruer, catere samt elever, der er tilknyttet OAO-fællesoverenskomsten.
 2. Organisationsaftalen gælder for kliniske diætister, instruktionsøkonomaer og professionsbachelorer i ernæring og sundhed med speciale i klinisk diætetik ved ansættelse i staten, hvor uddannelsen som klinisk diætist, instruktionsøkonoma eller professionsbachelorer i ernæring og sundhed med speciale i klinisk diætetik er en påkrævet forudsætning for varetagelse af stillingen.
3. Den uddannede ernæringsassistent skal selvstændigt kunne udføre de praktiske funktioner, der er forbundet med tilberedning og anretning af varme og kolde retter til børn, voksne og ældre.
Desuden skal den uddannede kunne udføre tilhørende afrydning, opvask og rengøring.
Arbejdet skal kunne udføres i alle typer af institutionskøkkener, herunder køkkener tilknyttet kantiner, børneinstitutioner, skoler og lignende.
 I en stilling som køkkenleder forudsættes det, at stillingsindehaveren forestår ledelsen af et køkken.
 Hvis ledelsen af et køkkenområde er en del af en husholdningsleders ledelses- og ansvarsområde, vil der ikke til institutionen kunne knyttes en stilling som køkkenleder.
 Det bemærkes, at stillingsbetegnelserne ernæringsassistent og køkkenleder relaterer sig til stillingens indhold, og ikke til, om stillingsindehaveren har gennemgået enten køkkenlederuddannelsen eller uddannelsen som ernæringsassistent.
 Opmærksomheden henledes på, at personer med køkkenlederuddannelse kan ansættes såvel i køkkenlederstillinger som i ernæringsassistentstillinger.
Bilag 2 Protokollat vedrørende ansættelse efter endt elev-/praktiktid for ernæringsassistentelever Der er enighed mellem Finansministeriet og Kost & Ernæringsforbundet om, at ansættelse efter endt elev-/praktiktid for ernæringsassistentelever, der senest 1 måned efter elevtidens afslutning ansættes i en stilling, den pågældende har uddannet sig til, får ferie med løn i den nye stilling.
Feriegodtgørelse fra uddannelsesstederne modregnes i lønnen, når ferien afholdes.
Bilag 3 Aftale om pensionsforhold for kostfagligt uddannet personale - køkken (kokke, koge- og smørrebrødsjomfruer og catere) I henhold til § 3 i aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer aftales følgende:
§ 1. Dækningsområde Aftalen omfatter kostfagligt uddannet personale  køkken (kokke, koge- og smørrebrødsjomfruer og catere) på nyt lønsystem omfattet af civilarbejderloven.
§ 2. Pensionsgivende skalatrinsforløb De i § 1 omhandlede kostfagligt uddannet personale  køkken (kokke, koge- og smørrebrødsjomfruer og catere) optjener - i medfør af § 3, stk. 1, i aftale af 19. december 2003 om pensionsforhold for tjenestemandsgrupper o. lign. i forbindelse med nye lønsystemer - tjenestemandspensionsret som følger:
 Kokke aflønnet på skalatrin 21, 22, 23, 24, 25, 26, 27 i tidligere lønsystem:
 Optjener tjenestemandspensionsret efter følgende skalatrinsforløb:
 21, 22, 23, 24, 25, 26, 27, 28, 29.
Alle trin er 2-årige.
Skalatrin 28 og 29 er tillagt det hidtil gældende skalatrinsforløb for tjenestemandspensionsret.
Skalatrin 28 opnås efter 2 år på skalatrin 27, uanset om tiden på skalatrin 27 helt eller delvis ligger før denne aftales virkningstidspunkt.
Hvis mindst 2 år på skalatrin 27 er opnået, opnås skalatrin 28 fra denne aftales virkningstidspunkt.
Skalatrin 29 opnås efter 2 år på skalatrin 28 dog senest efter i alt 4 år på skalatrin 27 og eventuelt skalatrin 28, uanset om tiden på skalatrin 27 helt eller delvis ligger før denne aftales virkningstidspunkt.
Hvis mindst 4 år på skalatrin 27 er opnået, opnås skalatrin 29 fra denne aftales virkningstidspunkt.
 Koge- og smørrebrødsjomfruer og catere aflønnet på skalatrin 15, 16, 17, 18, 19, 20 i tidligere lønsystem:
 Optjener tjenestemandspensionsret efter følgende skalatrinsforløb:
 15, 16, 17, 18, 19, 20, 21, 22.
Alle trin er 2-årige.
Skalatrin 21 og 22 er tillagt det hidtil gældende skalatrinsforløb for tjenestemandspensionsret.
Skalatrin 21 opnås efter 2 år på skalatrin 20, uanset om tiden på skalatrin 20 helt eller delvis ligger før denne aftales virkningstidspunkt.
Hvis mindst 2 år på skalatrin 20 er opnået, opnås skalatrin 21 fra denne aftales virkningstidspunkt.
Skalatrin 22 opnås efter 2 år på skalatrin 21 dog senest efter i alt 4 år på skalatrin 20 og eventuelt skalatrin 21, uanset om tiden på skalatrin 20 helt eller delvis ligger før denne aftales virkningstidspunkt.
Hvis mindst 4 år på skalatrin 20 er opnået, opnås skalatrin 22 fra denne aftales virkningstidspunkt.
 Hvis en kok, koge- og smørrebrødsjomfru eller cater avancerer til højere stilling inden for eget ansættelsesområde, opnås i pensionsmæssig henseende et ekstra skalatrin fra avancementstidspunktet, dog maksimalt til skalatrin 48, hvorefter den resterende del af pensionsskalaen forskydes med et skalatrin, jfr. § 3, stk. 4-5 i aftalen af 19. december 2003. Den enkelte kok, koge- og smørrebrødsjomfru eller cater kan kun opnå ét ekstra skalatrin i forbindelse med avancement, uanset hvor mange avancementer den pågældende opnår.
 § 3. Ikrafttrædelse mv.
 Denne aftale træder i kraft og har virkning fra 1. februar 2009.
 Stk. 2. For kostfagligt uddannet personale  køkken (kokke, koge- og smørrebrødsjomfruer og catere), der er pensioneret inden for tidsrummet 1. april 2003 og indtil denne aftales virkningstidspunkt, og som på pensioneringstidspunktet opfyldte betingelserne for oprykning til skalatrin 28 eller skalatrin 29 (kokke), skalatrin 21 eller skalatrin 22 (koge- og smørrebrødsjomfruer og catere), omberegnes pensionen på grundlag heraf med virkning fra pensioneringstidspunktet.
 Stk. 3. Denne aftale kan ikke opsiges uden sammenhæng med aftale af 19. december 2003 om pensionsforhold for tjenestemandsgrupper o.lign. i forbindelse med nye lønsystemer.
