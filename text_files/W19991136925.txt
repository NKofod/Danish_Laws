Landsskatteretskendelse Told- og skatteregion nægter genoptagelse af  

 skønsmæssig ansættelse Reference:
 Cirkulære nr. 113 af 18. juni 1990 til  

 skattestyrelsesloven.
 A klagede for indkomstårene 1995 og 1996 over, at de  

 stedlige skattemyndigheder havde nægtet at genoptage behandlingen af  

 hans skatteansættelser, der bl.a. var skønsmæssigt  

 forhøjet under henvisning til nødlidende privatforbrug.
Det fremgik af sagen, at klageren i perioden september  

 1995 til august 1996 drev selvstændig virksomhed.
Virksomheden solgte  

 asiatiske kunstgenstande i rosentræ og udførte endvidere  

 bilreparationer og handlede med reservedele til biler og motorcykler.
 Ved en revisionsmæssig gennemgang af klagerens  

 virksomhed fandt Told- og skatteregionen bl.a.
- at klagerens regnskaber ikke levede op til moms- og  

 bogføringslovens bestemmelser og at kassebeholdningen overvejende  

 havde været negativ, - at der var sammenblanding af private og  

 erhvervsmæssige udgifter og indtægter, - at der havde været betydelige differencer på  

 klagerens køb og salg af kunstenheder, og - at klageren ikke havde kunnet redegøre for  

 husstandens negative privatforbrug i 1995 og 1996.
 Told- og skatteregionen havde herefter ved  

 afgørelse af 10. marts 1998 forhøjet klagerens indkomst ved  

 selvstændig virksomhed i 1995 fra selvangivet -29.940 kr. til 224.136  

 kr. og i 1996 fra selvangivet -92.535 kr. til 50.865 kr., herunder  

 ovennævnte skønsmæssige tillæg, der blev fastsat  

 bl.a under hensyn til husstandens privatforbrug i 1994.
 Told- og skatteregionens afgørelse blev ikke  

 påklaget til højere myndighed.
 Klagerens revisor anmodede ved breve af 20. august og 30.  

 september 1998 Told- og skatteregionen om at genoptage  

 skatteansættelserne, ligesom anmodningen blev drøftet ved et  

 møde den 18. september 1998.
 Revisoren begrundede anmodningen med, at de udøvede  

 skøn hvilede på et forkert grundlag, idet regionen fejlagtigt  

 havde medregnet en indtægt vedrørende udlån af bil, 24.000  

 kr., til 1994-indkomsten, ligesom han anså klageren for berettiget til  

 en reduktion for salg af private møbler i 1995 med 14.900 kr., jf  

 faktura af 29. juli 1995.
 Revisoren anførte videre, at der alene burde ske  

 regulering af privatforbruget for 1994 for et nettoprisindeks.
 Told- og skatteregionen havde ved sin afgørelse  

 fundet, at revisoren ikke var fremkommet med nye oplysninger, der kunne  

 begrunde en genoptagelse af skatteansættelserne, jf.  

 skattestyrelseslovens § 14, stk. 4, jf. § 4, stk. 1.
 Regionen havde herved fundet, at såvel  

 spørgsmålet om indtægter fra udlån af biler som  

 fakturaen af 29. juli 1995 havde været behandlet af regionen forud for  

 kendelsen af 10. marts 1998, og derfor ikke kunne anses for nye oplysninger.  

 Regionen havde bl.a. henvist til referat af et møde den 17. oktober  

 1997, hvor spørgsmålene blev drøftet.
 Regionen havde videre fundet, at spørgsmålet  

 om anvendelse af et prisindeks ikke kunne anses for en ny oplysning i forhold  

 til klagerens skatteansættelser.
 Klagerens advokat havde over for Landsskatteretten  

 påstået Told- og skatteregionen pålagt at genoptage  

 ansættelserne for 1995 og 1996.
 Han havde herved gjort gældende, at den foretagne  

 ansættelse ikke var i overensstemmelse med de faktiske forhold, idet  

 han bl.a. havde henvist til de over for regionen nævnte forhold,  

 ligesom han henviste til, at klageren tidligere over for regionen havde  

 oplyst at han havde en større uregistreret formue liggende hjemme  

 på bopælen.
 Han fandt endvidere, at regionen ikke havde taget hensyn  

 til klagerens forklaringer om ukurans og svind, på trods af at disse  

 blev sandsynliggjort ved fremlæggelse af diverse defekte genstande.
 Han havde henvist til Ligningsvejledningen for 1997,  

 afsnit E.B.1.5.1. og afgørelserne i Tidsskrift for Skatteret, 1995.361  

 og 1988.32.
 Landsskatteretten udtalte:
 Landsskatteretten bemærkede, at  

 spørgsmålet om genoptagelse af ansættelser foretaget told-  

 og skatteregionen ikke var reguleret i skattestyrelsesloven.
Det fremgik af cirkulære nr. 113 af 18. juni 1990 at told- og skatteregionen efter almindelige  

 forvaltningsprincipper kunne genoptage foretagne ansættelser, at der ingen nærmere regler var for kriterierne,  

 hvorefter dette kunne ske, og at den skattepligtige således ikke havde krav på  

 at få sagen genoptaget.
Landsskatteretten bemærkede videre, at det af samme  

 cirkulæres pkt. 7 om genoptagelse ved den kommunale skattemyndighed  

 bl.a. fremgik :"Betingelsen for at tillade genoptagelse er, at den  

 skattepligtige fremlægger nye oplysninger, som kan dokumentere eller  

 sandsynliggøre, at den tidligere ansættelse har været  

 forkert.
Der behøves ikke at foretages nogen tilbundsgående  

 vurdering af det sandsynlige resultat, før genoptagelse er tilladt, og  

 en genoptagelsessag behøver ikke at resultere i en ændret  

 skatteansættelse.
Helt ubegrundede anmodninger om genoptagelse kan  

 afvises." Landsskatteretten bemærkede, at det måtte  

 være udgangspunktet, at anmodninger om genoptagelse, der var begrundede  

 med nye oplysninger, som kunne dokumentere eller sandsynliggøre, at  

 den tidligere ansættelse var forkert, blev imødekommet.
 Landsskatteretten måtte imidlertid af de af Told- og  

 skatteregionen anførte grunde være enig med regionen i, at der  

 ikke var fremkommet nye oplysninger, der kunne begrunde en genoptagelse af  

 skatteansættelserne.
 Den påklagede afgørelse blev  

 stadfæstet.
