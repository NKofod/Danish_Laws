 I bygningsreglement for småhuse 1985, afsnit 1.12.4, er fastsat at  

 standard- og andre gebyrer pristalsreguleres efter det i medfør af lov nr. 83  

 af 16. marts 1963 med senere ændringer beregnede reguleringspristal med basis  

 1980=100. Reguleringen foretages hvert årsskifte på grundlag af det senest  

 offentliggjorte pristal.
 Efter oplysning fra Danmarks Statistik er pristallet for oktober 1986  

 opgjort til 156.3.
 Herefter udgør standardgebyrerne fra 1. januar 1987 følgende beløb:
 Det i afsnit 1.12.1 omhandlede standardgebyr på 500 kr. forhøjes til 613  

 kr.
 Det i afsnit 1.12.2 omhandlede standardgebyr på 250 kr. forhøjes til 307  

 kr.
 Det i bygningsreglement 1982, kap. 1.9, stk. 7 omhandlede mindstegebyr på  

 150 kr. forhøjes til 184 kr.
 Opmærksomheden henledes på, at ved regulering af de i medfør af afsnit  

 1.12.3 i bygningsreglement for småhuse 1985 fastsatte gebyrer og ved  

 regulering af de i medfør af kap. 1.9., stk. 1 a i bygningsreglement 1982  

 fastsatte m¥ og m· gebyrer er det nødvendigt for kommunerne at få oplyst  

 reguleringspristallet på det tidspunkt, da gebyrerne er fastsat, jf.  

 vejledningen til bygningsreglement 1982, side 20.
