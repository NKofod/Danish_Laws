 § 1.  I henhold til de internationale karantæneregler  

 - International Health Regulations - som er tiltrådt af Danmark, skal en  

 vaccinationsattest for at være internationalt gyldig være udfærdiget på de af  

 World Health Organization godkendte formularer.
 § 2.  Internationale vaccinationsattester skal foruden  

 lægens underskrift og oplysning om stilling (general practitioner, medical  

 officer etc.) være forsynet med et af Sundhedsstyrelsen godkendt stempel som  

 attestation af, at den vaccinerende læge er autoriseret som vaccinator.
 § 3.  Læger, der ønsker autorisation som vaccinator,  

 skal have opnået tilladelse til selvstændigt virke som læge eller dermed  

 ligestillet tilladelse.
 § 4.  Stempler til internationale vaccinationsattester  

 rekvireres gennem Sundhedsstyrelsen.
 Stk. 2.  Hvert stempel er forsynet med et nummer af  

 hensyn til identifikationen og må kun anvendes af den læge personligt, til  

 hvem det er udleveret.
Stk. 3.  Ophører lægen med at praktisere, skal stemplet  

 tilbageleveres til Sundhedsstyrelsen.
Lægen må ikke overdrage stemplet til  

 andre.
 § 5.  Læger, der ønsker et sådant stempel, skal  

 udfylde en blanket, som sendes til Sundhedsstyrelsen.
 Stk. 2.  Blanketten kan rekvireres hos Sundhedsstyrelsen  

 på telefon 33 91 16 01. Stemplet vil herefter blive sendt pr. postopkrævning.
 § 6.  Tidligere udleverede stempler kan fortsat  

 anvendes.
 § 7.  Internationale vaccinationsattester kan  

 rekvireres hos Statens Seruminstitut, telefon 32 68 31 11 , ekspeditionen.
§ 8.  For vaccination mod gul feber gælder særlige  

 bestemmelser.
Gul feber vaccination skal i henhold til internationale  

 bestemmelser foregå på et af Sundhedsstyrelsen autoriseret vaccinatonscenter,  

 og der skal benyttes et stempel, der kun vedrører gul feber vaccination.
 § 9.  Cirkulæret træder i kraft den 15. oktober 1993.
Stk. 2.  Samtidig ophæves Sundhedsstyrelsens cirkulære  

 af 1. oktober 1980 om internationale vaccinationscertifikater. (* 1) Sundhedsstyrelsen, den 9. september 1993 Palle Juul-Jensen / Michael von Magnus (* 1) Cirkulæret af 1. oktober 1980 om internationale  

 vaccinationscertifikater har ikke været offentliggjort i Ministerialtidende  

 men forefindes i Retsinformation.
