Nr LSF 234 Forslag til Lov om ændring af lov om offentlig sygesikring (Tilskud til  

 insulinpræparater) Fremsat af sundhedsministeren (Elsebeth Kock-Petersen) den 26. april 1989 Vedtaget ved tredjebehandling den 26. maj 1989 Lov nr. 390 af 07/06/1989 § 1 I lov om offentlig sygesikring, jf. lovbekendtgørelse nr. 490 af 21. juli  

 1986, som ændret ved § 5 i lov nr. 948 af 23. december 1986, § 15 i lov nr.  

 196 af 29. marts 1989 og det af Folketinget den 19. maj 1989 vedtagne forslag  

 til lov om ændring af lov om offentlig sygesikring, foretages følgende  

 ændringer:
 1. Efter § 6 indsættes:
» § 6 a.
Amtskommunen afholder hele udgiften til  

 insulinpræparater, som er ordineret af lægen, og som er optaget på en af  

 sundhedsministeren udsendt fortegnelse over tilskudsberettigede  

 insulinpræparater.« 2. I § 7, stk. 4, 8 og 9, indsættes efter »1-3«:  

 »og § 6 a«.
§ 2 Loven træder i kraft den 1. januar 1990.
Oprindeligt fremsat forslag § 1 I lov om offentlig sygesikring, jf. lovbekendtgørelse nr. 490 af 21. juli  

 1986, som ændret ved § 5 i lov nr. 948 af 23. december 1986 foretages  

 følgende ændringer:
 1. Efter § 6 indsættes:
» § 6 a.
Amtskommunen afholder hele udgiften til  

 insulinpræparater, som er ordineret af lægen, og som er optaget på en af  

 sundhedsministeren udsendt fortegnelse over tilskudsberettigede  

 insulinpræparater.«.
 2. I § 7, stk. 4, 5 og 6 indsættes efter »1-3«: »og  

 § 6 a«.
§ 2 Tidspunktet for lovens ikrafttræden fastsættes af sundhedsministeren.
Bemærkninger til lovforslaget Den 28. marts 1989 vedtog Folketinget et af Socialdemokratiet og  

 Socialistisk Folkeparti fremsat forslag til folketingsbeslutning, hvori  

 Folketinget opfordrede sundhedsministeren til inden den 1. maj 1989 med  

 henblik på vedtagelse i indeværende folketingsår at fremsætte lovforslag, der  

 indebærer, at insulinpræparater til sukkersygepatienter bliver gratis.
Med henblik på at opfylde den af Folketinget vedtagne beslutning foreslås  

 der tilvejebragt hjemmel til, at sundhedsministeren kan udsende en  

 fortegnelse over de insulinpræparater, hvortil amtskommunerne og Københavns  

 og Frederiksberg Kommuner (den offentlige sygesikring) skal yde 100 pct.  

 tilskud.
Det er en betingelse, at insulinpræparatet er ordineret af en læge.
 Ved afgørelsen af, hvorvidt der bør ydes tilskud til et insulinpræparat,  

 kan der, i lighed med den i dag fulgte praksis for tildeling af generelt  

 tilskud til lægemidler, tages hensyn til prisen på det pågældende  

 insulinpræparat sammenholdt med prisen på sammenlignelige insulinpræparater.
Fortegnelsen over insulinpræparater, hvortil der ydes 100 pct. tilskud,  

 udarbejdes efter forhandling med Sundhedsstyrelsen, således som det sker ved  

 udarbejdelse af fortegnelsen over lægemidler, hvortil der ydes tilskud med 75  

 pct. eller 50 pct.
Sundhedsstyrelsen kan rådføre sig med  

 Medicintilskudsnævnet.
Det antages, at lovforslaget vil indebære en merudgift for den offentlige  

 sygesikring på ca. 28 mio. kr. i 1989-niveau.
Kommunernes tilskud udgør  

 skønsmæssigt 5 mio. kr., hvoraf omkring halvdelen refunderes af staten.  

 Sygesikringens merudgifter vil blive kompenseret over statstilskuddet til  

 amtskommunerne.
Kommunernes besparelse vil blive hjemtaget over  

 bloktilskuddene.
Den statslige merudgift som følge af lovforslaget forventes  

 derfor at blive i størrelsesordenen 23 mio. kr. i 1989-niveau.
Bilag I dette bilag er opstillet den gældende formulering af § 7 i lov om  

 offentlig sygesikring og den foreslåede § 6 a samt § 7 med den foreslåede  

 ændring (fremhævet) § 6 a.
Amtskommunen afholder hele udgiften til insulinpræparater, som er  

 ordineret af lægen, og som er optaget på en af sundhedsministeren udsendt  

 fortegnelse over tilskudsberettigede insulinpræparater.
§ 7. Amtskommunen afholder 75 pct. af udgiften til lægemidler, som er  

 ordineret af lægen (eller af tandlægen i det omfang, denne har ret til ved  

 recept at ordinere lægemidler), og som er optaget på en af  

 indenrigsministeren udsendt fortegnelse over lægemidler, der omfattes af  

 denne bestemmelse.
Det kan i fortegnelsen bestemmes, at amtskommunens  

 afholdelse af 75 pct. af udgiften til visse arter af lægemidler er betinget  

 af, at lægemidlet ordineres til bestemte sygdomme.
I ganske særlig tilfælde  

 kan sundhedsstyrelsen bestemme, at 75 pct. af udgiften til andre lægemidler,  

 der af lægen er ordineret en bestemt patient, også afholdes af amtskommunen.  

 Sundhedsstyrelsens afgørelse herom kan ikke indbringes for anden  

 administrativ myndighed.
Stk. 2. Amtskommunen afholder 50 pct. af udgiften til lægemidler, som er  

 ordineret af lægen (eller af tandlægen i det omfang, denne har ret til ved  

 recept at ordinere lægemidler), og som er optaget på en af  

 indenrigsministeren udsendt fortegnelse over lægemidler, som omfattes af  

 denne bestemmelse.
Det kan i fortegnelsen bestemmes, at amtskommunens  

 afholdelse af 50 pct. af udgiften til visse arter af lægemidler er betinget  

 af, at lægemidlet ordineres til bestemte sygdomme.
Sundhedsstyrelsen kan  

 bestemme, at 50 pct. af udgiften til andre lægemidler, der af lægen er  

 ordineret en bestemt patient, også afholdes af amtskommunen efter denne  

 bestemmelse.
Sundhedsstyrelsens afgørelse kan ikke indbringes for anden  

 administrativ myndighed.
Stk. 3. Amtskommunen afholder 50 pct. eller 75 pct. af udgiften til  

 lægemidler, der kan udleveres uden lægeordination, og som er optaget på en af  

 indenrigsministeren udsendt fortegnelse, såfremt de pågældende lægemidler ved  

 lægens eller tandlægens ordination angives som bestemt til folke-, invalide-  

 eller førtidspensionister eller til personer, der lider af en varig lidelse,  

 der kræver fortsat behandling med et af de pågældende lægemidler.
På  

 fortegnelsen anføres for hvert lægemiddel, hvilken procentandel af udgiften  

 der skal afholdes af amtskommunen.
 Stk. 4. Bestemmelserne i stk. 1-3 og § 6 a om tilskud til lægemidler  

 gælder også, når lægemidlet er indkøbt i et andet nordisk land end det, i  

 hvilket det er ordineret.
Stk. 5. De i stk. 1-3 og § 6 a omhandlede fortegnelser udarbejdes efter  

 forhandling med sundhedsstyrelsen.
Indenrigsministeren kan bemyndige  

 sundhedsstyrelsen til at foretage ændringer i de omhandlede fortegnelser,  

 gældende for tiden indtil bekendtgørelse om en ny fortegnelse udsendes af  

 ministeren.
Stk. 6. Medicintilskudsnævnet, der består af højst 6 medlemmer, rådgiver  

 sundhedsstyrelsen i sager om de i stk. 1-3 og § 6 a nævnte forhold.  

 Medlemmerne af nævnet, hvoraf 2 skal være alment praktiserende læger,  

 beskikkes for 4 år ad gangen af indenrigsministeren efter indstilling fra  

 sundhedsstyrelsen.
Ministeren udpeger en formand blandt nævnets medlemmer.
Stk. 7. Indenrigsministeren kan fastsætte en forretningsorden for  

 medicintilskudsnævnet.
Medlemmerne må ikke være økonomisk interesserede i  

 nogen virksomhed, som fremstiller, importerer eller forhandler lægemidler.
§ 7. Amtskommunen afholder 75 pct. af udgiften til lægemidler, som er  

 ordineret af lægen (eller af tandlægen i det omfang, denne har ret til ved  

 recept at ordinere lægemidler), og som er optaget på en af  

 indenrigsministeren udsendt fortegnelse over lægemidler, der omfattes af  

 denne bestemmelse.
Det kan i fortegnelsen bestemmes, at amtskommunens  

 afholdelse af 75 pct. af udgiften til visse arter af lægemidler er betinget  

 af, at lægemidlet ordineres til bestemte sygdomme.
I ganske særlig tilfælde  

 kan sundhedsstyrelsen bestemme, at 75 pct. af udgiften til andre lægemidler,  

 der af lægen er ordineret en bestemt patient, også afholdes af amtskommunen.  

 Sundhedsstyrelsens afgørelse herom kan ikke indbringes for anden  

 administrativ myndighed.
Stk. 2. Amtskommunen afholder 50 pct. af udgiften til lægemidler, som er  

 ordineret af lægen (eller af tandlægen i det omfang, denne har ret til ved  

 recept at ordinere lægemidler), og som er optaget på en af  

 indenrigsministeren udsendt fortegnelse over lægemidler, som omfattes af  

 denne bestemmelse.
Det kan i fortegnelsen bestemmes, at amtskommunens  

 afholdelse af 50 pct. af udgiften til visse arter af lægemidler er betinget  

 af, at lægemidlet ordineres til bestemte sygdomme.
Sundhedsstyrelsen kan  

 bestemme, at 50 pct. af udgiften til andre lægemidler, der af lægen er  

 ordineret en bestemt patient, også afholdes af amtskommunen efter denne  

 bestemmelse.
Sundhedsstyrelsens afgørelse kan ikke indbringes for anden  

 administrativ myndighed.
Stk. 3. Amtskommunen afholder 50 pct. eller 75 pct. af udgiften til  

 lægemidler, der kan udleveres uden lægeordination, og som er optaget på en af  

 indenrigsministeren udsendt fortegnelse, såfremt de pågældende lægemidler ved  

 lægens eller tandlægens ordination angives som bestemt til folke-, invalide-  

 eller førtidspensionister eller til personer, der lider af en varig lidelse,  

 der kræver fortsat behandling med et af de pågældende lægemidler.
På  

 fortegnelsen anføres for hvert lægemiddel, hvilken procentandel af udgiften  

 der skal afholdes af amtskommunen.
 Stk. 4. Bestemmelserne i stk. 1-3 om tilskud til lægemidler gælder også,  

 når lægemidlet er indkøbt i et andet nordisk land end det, i hvilket det er  

 ordineret.
Stk. 5. De i stk. 1-3 omhandlede fortegnelser udarbejdes efter forhandling  

 med sundhedsstyrelsen.
Indenrigsministeren kan bemyndige sundhedsstyrelsen  

 til at foretage ændringer i de omhandlede fortegnelser, gældende for tiden  

 indtil bekendtgørelse om en ny fortegnelse udsendes af ministeren.
Stk. 6. Medicintilskudsnævnet, der består af højst 6 medlemmer, rådgiver  

 sundhedsstyrelsen i sager om de i stk. 1-3 nævnte forhold.
Medlemmerne af  

 nævnet, hvoraf 2 skal være alment praktiserende læger, beskikkes for 4 år ad  

 gangen af indenrigsministeren efter indstilling fra sundhedsstyrelsen.  

 Ministeren udpeger en formand blandt nævnets medlemmer.
Stk. 7. Indenrigsministeren kan fastsætte en forretningsorden for  

 medicintilskudsnævnet.
Medlemmerne af medicintilskudsnævnet må ikke være  

 økonomisk interesserede i nogen virksomhed, som fremstiller, importerer eller  

 forhandler lægemidler.
Efter 2. behandling den 23. maj 1989 § 1 I lov om offentlig sygesikring, jf. lovbekendtgørelse nr. 490 af 21. juli  

 1986, som ændret ved § 5 i lov nr. 948 af 23. december 1986, § 15 i lov nr.  

 196 af 29. marts 1989 og det af Folketinget den 19. maj 1989 vedtagne forslag  

 til lov om ændring af lov om offentlig sygesikring, foretages følgende  

 ændringer:
 1. Efter § 6 indsættes:
» § 6 a.
Amtskommunen afholder hele udgiften til  

 insulinpræparater, som er ordineret af lægen, og som er optaget på en af  

 sundhedsministeren udsendt fortegnelse over tilskudsberettigede  

 insulinpræparater.« 2. I § 7, stk. 4, 8 og 9, indsættes efter »1-3«:  

 »og § 6 a«.
§ 2 Loven træder i kraft den 1. januar 1990.
