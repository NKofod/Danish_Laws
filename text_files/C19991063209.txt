Kundgørelse om  

 deltidsbeskæftigelse I.
ALMINDELIGE BESTEMMELSER 1. Såfremt det er foreneligt med tjenestens  

 tarv, kan der i henhold til tjenestemandslovens § 58, stk. 3, efter  

 ansøgning gives polititjenestemænd tilladelse til nedsat  

 tjenestetid indtil videre mod tilsvarende lønnedsættelse.  

 Polititillæg og personlige tillæg reduceres på samme  

 måde.
2.	Tjenestetid 2.1. Nedsat tjenestetid kan efter ansøgning  

 bevilges med et af følgende gennemsnitlige ugentlige timetal:
24,66 timer (2/3 tid), 18,50 timer (1/2 tid), 2.2. Deltidsansattes tjenestetid,der er fastsat som  

 en bestemt tidsfakto af den højeste arbejdstid (se punkt 2.1.), kan  

 med et varsel svarende til opsigelsesvarsel nedsættes eller  

 forlænges forholdsmæssigt i forbindelse med eventuelle kommende  

 arbejdstidsforkortelser eller arbejdstidsforlængelser.
 2.3. Hvis ansøgning om nedsættelse af  

 tjenestetiden er begrundet med ansøgning om delpension, jf. lov nr. 6  

 af 6. januar 1987, kan tjenestetiden indtil videre fastsættes  

 individuelt mellem 15 og 30 timer pr. uge.
3. Uchargerede polititjenestemænd Nedsat tjenestetid kan søges af uchargerede  

 polititjenestemænd, der har afsluttet grunduddannelsen og som har  

 opnået varig ansættelse.
 Kriminalpolititjenestemænd kan først bevilges  

 nedsat tjenestetid efter gennemgang af K-kursus og regnskabskursus I.
 Ansøgning fra uchargerede polititjenestemænd  

 med delvis kontrollabel tjeneste, for eksempel tjenstgørende personale  

 i enkeltmandsdistrikter og på ganske små tjenestesteder, kan ikke  

 forventes imødekommet.
4.	Chargerede polititjenestemænd 4.1.	Nedsat tjenestetid kan også søges af  

 chargerede polititjenestemænd.
4.2.	Ansøgning fra overordnede polititjenestemænd i  

 lønramme 31 og højere lønrammer samt stationsledere kan ikke forventes imødekommet.
 For chargerede polititjenestemænd må ud over  

 tjenestens tarv tillige mulige ulemper ved deltidsbeskæftigelse  

 bedømmes konkret, blandt andet under hensyntagen til opgaver af  

 ledende eller instruktionsmæssig karakter.
 II: TJENESTENS TILRETTELÆGGELSE MV.
5. Politiskoleophold Under politiskoleophold af indtil 2 ugers varighed,  

 indarbejdes det planlagte merarbejde i tjenestestedets tjenesteplan og  

 afvikles som almindelig arbejdstid. l øvrige tilfælde kan  

 Politimesteren (Politidirektøren) efter en konkret vurdering i det  

 enkelte tilfælde, i stedet vælge at lade polititjenestemanden  

 midlertidigt overgå til ansættelse på fuld tid.  I så  

 fald skal der ske indberetning til Rigspolitichefen med henblik på  

 lønregulering.
6. Planlægningsperioden Den aftalte arbejdstid skal planlægges opfyldt over  

 en periode på 4 uger.
7.	Merarbejde Merarbejde, der er udført af  

 deltidsbeskæftigede, kan kun betragtes som overarbejde i det omfang,  

 det overstiger den højeste arbejdstid, der er gældende som  

 normal norm for heltidsansatte.  Det vil sige, at alt merarbejde, herunder  

 tjenestetid i forbindelse med politiets tilkaldeordning mv. op til den  

 generelle højeste arbejdstid, skal beregnes og afvikles som almindelig  

 arbejdstid.
 Merarbejde ud over den gældende norm, 2-timers  

 udkaldshonorar samt udrykninger under hjemmevagt beregnes og afvikles efter  

 de gældende regler om overarbejde.
 8. Det forudsættes, at principperne for  

 tjenestens tilrettelæggelse, herunder hvilke sagsområder der er  

 bedst egnede til at blive bestridt af en deltidsbeskæftiget  

 polititjenestemand, drøftes i de lokale samarbejdsudvalg.
9. Ferie 9.1. Polititjenestemænd med nedsat tjenestetid optjener  

 normal årlig ferie med løn.
 9.2. Vedrørende løn under ferie og  

 placering af ferie på arbejdsfri dage, helligdage mv. henvises til  

 feriereglementet, kundgørelse II nr. 41.
 For en polititjenestemand, som for eksempel arbejder hveranden dag, skal  

 ferien beregnes således, at der i ferien indgår lige så  

 mange arbejdsfri dage som arbejdsdage.  I modsat fald ville den samlede ferie  

 strække sig ud over 5 almindelige arbejdsuger.
III.
SPECIELLE BESTEMMELSER 10.  Lønanciennitet I0.l.
Beregning af lønanciennitet sker efter reglerne  

 i Finansministeriets cirkulære om lønanciennitet mv. for  

 tjenestemænd, p.t. således at tjenestetid på mindre end  

 gennemsnitlig 15 timer pr. uge medregnes forholdsmæssigt i  

 lønancienniteten.
 10.2.	Den tid, i hvilken en polititjenestemand har haft nedsat  

 tjenestetid, indgår tilsvarende nedsat i pensionsalderen.
 11. Overgang til fuld tjeneste, forflyttelse mv.
 11.1 Såfremt en polititjenestemand med nedsat tjenestetid  

 ønsker at overgå til fuld tjeneste, indgives ansøgning  

 herom i henhold til kundgørelse l nr. 24 om opslag og besættelse  

 af ledige stillinger.
11.2 Ansøgere med nedsat tjenestetid  

 indgår på lige fod med øvrige ansøgere ved  

 stil- lingsbesættelse.
 12. Spørgsmålet om  

 personalemæssig erstatning for en polititjenestemand, der bevilges  

 nedsat tjenestetid, afgøres konkret i hvert enkelt tilfælde.
IV.
ANSØGNING MV.
 13. Ansøgning om deltidsbeskæftigelse, der skal  

 begrundes og indeholde oplysninger om eventuel bibeskæftigelse, skal  

 indsendes til Rigspolitichefen med påtegning fra Politimesteren  

 (Politidirektøren) om, hvorvidt den ansøgte  

 deltidsbeskæftigelse er forenelig med tjenestens tarv og med oplysning  

 om, hvorledes tjenesten tænkes tilrettelagt, herunder hvilket  

 arbejdsområde den deltidsbeskæftigede skal bestride.
14.	Delpension 14.1. Hvis arbejdstiden er nedsat kan polititjenestemænd  

 mellem 60-63år få delpension, jf.   lov nr. 6 af 6. januar  

 1987.
 14.2. Ansøgning om delpension skal indgives til
social- og sundhedsforvaltningen i bopælskommunen.
 15. Ikrafttræden mv.
 Bestemmelserne har virkning fra 1. juli 1991.
 Kundgørelse I nr. 41 af 6. februar 1985 ophæves.
 Rundskrivelse af 10. oktober 1990 ophæves.
