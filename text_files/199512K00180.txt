Nr LSF 180 Forslag til Lov om ændring af lov om retsforholdet mellem arbejdsgivere og  

 funktionærer (Fratrædelsesgodtgørelser) Fremsat af arbejdsministeren (Jytte Andersen) den 17. januar 1996 Vedtaget ved tredjebehandling den 16. april 1996 Lov nr. 287 af 24/04/1996 § 1 I lov om retsforholdet mellem arbejdsgivere og funktionærer, jf.  

 lovbekendtgørelse nr. 516 af 23. juli 1987, foretages følgende ændring:
 1. I § 2 a ophæves stk. 2, og i stedet indsættes:
 »Stk. 2. Bestemmelsen i stk. 1 finder ikke anvendelse,  

 såfremt funktionæren ved fratrædelsen vil oppebære folkepension.
 Stk. 3. Hvis funktionæren ved fratrædelsen vil oppebære en  

 alderspension fra arbejdsgiveren, og hvis funktionæren er indtrådt i den  

 pågældende pensionsordning før det fyldte 50. år, bortfalder  

 fratrædelsesgodtgørelsen.
Stk. 4. Bestemmelsen i stk. 3 finder ikke anvendelse, hvis der den  

 1. juli 1996 ved kollektiv overenskomst er taget stilling til spørgsmålet om  

 nedsættelse eller bortfald af fratrædelsesgodtgørelsen som følge af  

 alderspension fra arbejdsgiveren.« Stk. 3 bliver herefter stk. 5.
§ 2 Loven træder i kraft den 1. juli 1996.
§ 3 Loven gælder ikke for Færøerne og Grønland.
Oprindeligt fremsat forslag I lov om retsforholdet mellem arbejdsgivere og funktionærer, jf.  

 lovbekendtgørelse nr. 516 af 23. juli 1987 foretages følgende ændringer:
§ 1 I § 2 a, ophæves stk. 2, og i stedet indsættes:
 »Stk. 2. Bestemmelsen i stk. 1 finder ikke anvendelse,  

 såfremt funktionæren ved fratrædelsen vil oppebære folkepension.
 Stk. 3. Hvis funktionæren ved fratrædelsen vil oppebære en  

 alderspension fra arbejdsgiveren, og hvis funktionæren er indtrådt i den  

 pågældende pensionsordning før det fyldte 50. år, bortfalder  

 fratrædelsesgodtgørelsen.
Stk. 4. Bestemmelsen i stk. 3 finder ikke anvendelse, hvis der den  

 1. juli 1996 ved kollektiv overenskomst er taget stilling til spørgsmålet om  

 nedsættelse eller bortfald af fratrædelsesgodtgørelsen som følge af  

 alderspension fra arbejdsgiveren.« Stk. 3 bliver herefter stk. 5.
§ 2 Loven træder i kraft den 1. juli 1996.
§ 3 Loven gælder ikke for Færøerne og Grønland.
Bemærkninger til lovforslaget Almindelige bemærkninger Lov nr. 291 af 9. juni 1948 om retsforholdet mellem arbejdsgivere og  

 funktionærer (Rigsdagstidende 1947-48, Folketingstidende sp. 2188, 2367, 4648  

 og 4670, Landstingstidende tillæg A, sp. 3969, tillæg B, sp. 1743, tillæg C,  

 sp. 1761) er senest bekendtgjort ved lovbekendtgørelse nr. 516 af 23. juli  

 1987.
Fratrædelsesgodtgørelsen blev indført i funktionærlovens § 2 a ved lov nr.  

 224 af 19. maj 1971 (Folketingstidende sp. 916, 1299, 6433 og 6526, tillæg A,  

 sp. 1331, tillæg B, sp. 1817 og tillæg C, sp. 903). Bestemmelsens oprindelige  

 formål var at mildne overgangen til anden beskæftigelse for funktionærer, der  

 afskediges efter en længere årrække at have været beskæftiget i samme  

 virksomhed.
Funktionærer, der træder ud af arbejdsmarkedet, dvs. afskediges  

 med pension fra arbejdsgiveren eller folkepension, har således efter  

 bestemmelsens ordlyd ikke haft krav på godtgørelsen.
De nye arbejdsmarkedspensionsordninger, der i stort omfang er blevet  

 gennemført i de senere år, indebærer, at der i en årrække frem vil blive  

 udbetalt mange, meget små pensionsbeløb.
Da bestemmelsen blev vedtaget i  

 1971, kendte man stort set ikke disse små pensionsbeløb.
Den nuværende udformning af bestemmelsen i funktionærlovens § 2 a, stk. 2,  

 er af domstolene blevet fortolket således, at selv ganske små pensionsydelser  

 fra arbejdsgiveren medfører, at fratrædelsesgodtgørelsen efter § 2 a, stk. 1,  

 bortfalder.
I Højesterets dom af 14. februar 1991, refereret i UfR 1991.317,  

 fandt retten således, at en pension med et engangsbeløb på ca. 9000 kr. samt  

 en årlig udbetaling på 8 kr. medførte bortfald af fratrædelsesgodtgørelsen.
 Efter forslaget vil funktionærer med disse meget små pensionsydelser ikke  

 miste deres fratrædelsesgodtgørelse, som kan være på op til 3 måneders løn.
Økonomiske og administrative konsekvenser Forslaget indebærer ikke økonomiske eller administrative konsekvenser af  

 betydning.
Erhvervsøkonomiske konsekvenser Forslaget skønnes ikke at have erhvervsøkonomiske konsekvenser af  

 betydening.
Miljømæssige konsekvenser Forslaget har ingen miljømæssige konsekvenser.
Forholdet til EU-retten Forslaget indeholder ikke EU-retlige aspekter.
Ligestillingsmæssige konsekvenser Forslaget har ingen ligestillingsmæssige konsekvenser.
Bemærkninger til forslagets enkelte bestemmelser Til § 1 Fratrædelsesgodtgørelsen vil efter den foreslåede bestemmelse i § 2 a,  

 stk. 2, fortsat bortfalde, hvis funktionæren ved fratrædelsen vil oppebære  

 folkepension.
Fratrædelsesgodtgørelser bortfalder som hovedregel ved alderspension fra  

 arbejdsgiveren, men er funktionæren indtrådt i pensionsordningen efter det  

 fyldte 50. år, bortfalder fratrædelsesgodtgørelsen ikke.
Den foreslåede  

 bestemmelse i § 2 a, stk. 3, er indsat, fordi funktionærer indtrådt i denne  

 sene alder vil have en meget kort opsparingsperiode og dermed et lille  

 pensionsbeløb.
En del af de nye ordninger omfatter pension i forbindelse med sygdom eller  

 invaliditet.
Forslaget har ikke til hensigt at ændre gældende retspraktis på  

 dette område, hvorefter fratrædelsesgodtgørelsen ikke bortfalder som følge af  

 førtidspensionering på grund af sygdom eller invaliditet.  

 Fratrædelsesgodtgørelsen bortfalder kun, såfremt der er tale om  

 alderspension.
Den foreslåede bestemmelse i § 2 a, stk. 4, fastslår, at § 2 a, stk. 3, er  

 subsidiær.
Den finder således ikke anvendelse, hvis der den 1. juli 1996 ved  

 kollektiv overenskomst eller aftale er taget stilling til spørgsmålet om  

 nedsættelse eller bortfald af fratrædelsesgodtgørelsen som følge af pension  

 fra arbejdsgiveren.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I lov om retsforholdet mellem arbejdsgivere og funktionærer, jf.  

 lovbekendtgørelse nr. 516 af 23. juli 1987 foretages følgende ændringer:
§ 1 I § 2 a, ophæves stk. 2, og i stedet indsættes:
 »Stk. 2. Bestemmelsen i stk. 1 finder ikke anvendelse,  

 såfremt funktionæren ved fratrædelsen vil oppebære folkepension.
 Stk. 3. Hvis funktionæren ved fratrædelsen vil oppebære en  

 alderspension fra arbejdsgiveren, og hvis funktionæren er indtrådt i den  

 pågældende pensionsordning før det fyldte 50. år, bortfalder  

 fratrædelsesgodtgørelsen.
Stk. 4. Bestemmelsen i stk. 3 finder ikke anvendelse, hvis der den  

 1. juli 1996 ved kollektiv overenskomst er taget stilling til spørgsmålet om  

 nedsættelse eller bortfald af fratrædelsesgodtgørelsen som følge af  

 alderspension fra arbejdsgiveren.« Stk. 3 bliver herefter stk. 5.
 Stk. 2. Bestemmelsen i stk. 1 finder ikke anvendelse, såfremt  

 funktionæren ved fratrædelsen vil oppebære pension fra arbejdsgiveren eller  

 folkepension.
