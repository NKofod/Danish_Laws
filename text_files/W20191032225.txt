Offererstatningslovens § 1  nævnets stillingtagen til, om skaden skyldes en overtrædelse af straffeloven, nævnets j.nr. 19-520-04263 Ansøger blev af en ukendt gerningsmand skubbet i havnen ved Refshaleøen i København.
Ansøger fik herved beskadiget sin øreprotese og søgte som følge heraf erstatning for en ny øreprotese.
Nævnet besluttede at anse hændelsen for omfattet af offererstatningsloven, da det udgjorde en straffelovsovertrædelse at skubbe en person i havnen.
Nævnet fandt endvidere, at den ødelagte øreprotese måtte anses for omfattet af erstatningsansvarslovens § 1 som andet tab på linje med f.eks. en tandprotese.
Nævnet meddelte derfor tilsagn om at tilkende ansøger udgiften til en ny øreprotese.
