 I medfør af § 7, stk. 5, § 16, stk. 1 og 2, § 18, stk. 4, og § 20, stk. 1,  

 i lov om arbejdsmarkedsfonde, jf. lov nr. 448 af 30. juni 1993, og under  

 hensyn til Rådets forordning nr. 71/1408/EØF med senere ændringer fastsættes  

 følgende:
Arbejdsmarkedsbidrag ved visse udlandsforhold § 1 .  Personer, der har lønindkomst fra arbejdsgivere  

 her i landet, jf. lov om arbejdsmarkedsfonde § 7, stk. 1, og som efter lovens  

 § 7, stk. 4, er fritaget for bidragspligt, skal underrette arbejdsgiveren om,  

 at der ikke skal indeholdes lønmodtagerbidrag af løn m.v.
Underretningen skal  

 ledsages af en af Direktoratet for Social Sikring og Bistand godkendt  

 dokumentation for, at lønmodtageren efter de i lovens § 7, stk. 4, nævnte  

 forordninger ikke er undergivet dansk sikringslovgivning.
Stk. 2 .  Selvstændige erhvervsdrivende, jf. lovens § 7,  

 stk. 3, som efter lovens § 7, stk. 4, er fritaget for bidragspligt, skal  

 samtidig med indgivelse af selvangivelse underrette de statslige told- og  

 skattemyndigheder om fritagelsen for bidragspligt.
Underretningen skal  

 ledsages af en af Direktoratet for Social Sikring og Bistand godkendt  

 dokumentation for, at den selvstændige erhvervsdrivende efter de i lovens §  

 7, stk. 4, nævnte forordninger ikke er undergivet dansk sikringslovgivning.
 § 2 .  Personer, der har lønindkomst fra arbejdsgivere  

 her i landet, jf. lovens § 7, stk. 1, er efter lovens § 7, stk. 5, fritaget  

 for bidragspligt, når det følger af en af Danmark indgået mellemfolkelig  

 aftale, at den pågældende har ret til en eller flere af de af lov om  

 arbejdsmarkedsfonde omhandlede ydelser fra en anden stat end Danmark.  

 Lønmodtagere, der er fritaget for bidragspligt efter 1. pkt., skal underrette  

 arbejdsgiveren om, at der ikke skal indeholdes lønmodtagerbidrag af løn m.v.  

 Underretningen skal ledsages af en af Direktoratet for Social Sikring og  

 Bistand godkendt dokumentation for, at dansk sikringslovgivning i medfør af  

 mellemfolkelige aftaler, som nævnt i lovens § 7, stk. 5, ikke skal anvendes.
Stk. 2 .  Selvstændige erhvervsdrivende, jf. lovens § 7,  

 stk. 3, er efter lovens § 7, stk. 5, fritaget for bidragspligt, når det  

 følger af en af Danmark indgået mellemfolkelig aftale, at de pågældende har  

 ret til en eller flere af de i lov om arbejdsmarkedsfonde nævnte ydelser fra  

 en anden stat end Danmark.
De pågældende skal samtidig med indgivelse af  

 selvangivelse underrette de statslige told- og skattemyndigheder om  

 fritagelsen for bidragspligt.
Underretningen skal ledsages af en af  

 Direktoratet for Social Sikring og Bistand godkendt dokumentation for, at  

 dansk sikringslovgivning efter mellemfolkelige aftaler, som nævnt i lovens §  

 7, stk. 5, ikke skal anvendes.
 § 3.  Arbejdsgiveren underretter på grundlag af den i  

 § 1, stk. 1, og § 2, stk. 1, nævnte dokumentation pensionskasser, herunder  

 Arbejdsmarkedets Tillægspension, livsforsikringsselskaber eller  

 pengeinstitutter om, at dennes indbetalinger til pensionsordninger omfattet  

 af pensionsbeskatningslovens kapitel 1 for den pågældende lønmodtager er  

 fritaget for bidragspligt.
 Stk. 2.  Den i § 1, stk. 1, og § 2, stk. 1, nævnte  

 dokumentation danner tillige grundlag for arbejdsgiveres fritagelse for  

 arbejdsgiverbidrag i medfør af lov om arbejdsmarkedsfonde § 7, stk. 2.
 § 4.  Dokumentation, som nævnt i §§ 1, 2 og 3, for  

 fritagelse for bidragspligt skal opbevares af arbejdsgiveren, pensionskasser  

 m.fl. 5 år efter udløbet af det pågældende regnskabsår.
§ 5 .  Personer, der har lønindkomst fra beskæftigelse  

 udført her i landet for en i udlandet hjemmehørende arbejdsgiver, skal  

 underrette told- og skatteregionen på det sted, hvor arbejdet udføres, om  

 pligten til at betale lønmodtagerbidrag.
Told- og skatteregionen træffer  

 nærmere bestemmelse om opgørelse og betaling af bidraget.
 Stk. 2.  Stk. 1 finder ikke anvendelse, når det følger  

 af de i §§ 1 og 2 nævnte forordninger og mellemfolkelige aftaler, at dansk  

 sikringslovgivning ikke skal anvendes.
 § 6 .  Selvstændige erhvervsdrivende, som er fritaget  

 for bidragspligt, jfr. § 1, stk. 2, og § 2, stk. 2, er også fritaget for  

 betaling af de tilsvarende løbende foreløbige bidrag efter lovens § 12.
Klagebestemmelser § 7.  Told- og skatteregionerne bemyndiges til som 1.  

 instans at træffe afgørelse i konkrete sager vedrørende lov om  

 arbejdsmarkedsfonde, hvor skatteministeren kan træffe afgørelse.
 § 8.  Afgørelser efter § 7 kan påklages til Told- og  

 Skattestyrelsen.
 Stk. 2.  Told- og Skattestyrelsens afgørelser kan ikke  

 indbringes for anden administrativ myndighed, medmindre afgørelsen kan  

 indbringes for det i lov om arbejdsmarkedsfonde § 17 omhandlede nævn, jf.  

 lovens § 17, stk. 2.
Straffebestemmelser § 9 .  Den, der forsætligt eller groft uagtsomt  

 overtræder §§ 1, 2, 3, 4 eller 5 straffes med bøde, medmindre højere straf er  

 forskyldt efter lov om arbejdsmarkedsfonde § 18, stk. 2. Bestemmelserne i lov  

 om arbejdsmarkedsfonde § 18, stk. 3, finder tilsvarende anvendelse.
 § 10.  Told- og skatteregionerne bemyndiges til efter  

 lov om arbejdsmarkedsfonde § 20, stk. 1, at tilkendegive, at en sag kan  

 afgøres ved en administrativ bøde.
 Stk. 2.  Stk. 1 gælder også for bøder for overtrædelse  

 af de af skatteministeren i henhold til lov om arbejdsmarkedsfonde fastsatte  

 bestemmelser.
Ikrafttræden § 11 .  Bekendtgørelsen træder i kraft den 8. oktober  

 1993.
