Cirkulæreskrivelse om meddelelse om  

 afslag på formidlet arbejde hos en arbejdsgiver, hvor medlemmet  

 tidligere havde opsagt sit arbejde Kommentar m.v.:
 Hvis et medlem tidligere har afslået/opsagt et  

 arbejde og i denne forbindelse er pålagt en sanktion, og medlemmet  

 senere afslår et formidlet arbejde hos samme arbejdsgiver, skal  

 medlemmet som udgangspunkt anses for selvforskyldt ledig, jf. § 21 i  

 rådighedsbekendtgørelsen, såfremt afslaget ikke skyldes en  

 af de gyldige grunde, der er anført i bekendtgørelsens § 23.
 Meddelelse om afgørelsen:
Sag nr. 95-6265-34 Et medlem opsagde med virkning fra den 29. juli 1994 sit  

 arbejde hos en arbejdsgiver på grund af samarbejdsvanskeligheder.  

 Medlemmet fik i forbindelse med arbejdsophøret 5 ugers  

 karantæne.
 Medlemmet blev den 26. november 1994 af  

 Arbejdsformidlingen henvist til en jobsamtale hos samme arbejdsgiver.  

 Medlemmet mødte til jobsamtalen, hvor hun blev tilbudt  

 ansættelse i en anden del af virksomheden end den, hvor hun tidligere  

 havde været beskæftiget, men hun afslog ansættelse.
Medlemmet har i sagen anført, at det må  

 være gyldig grund at sige nej til at arbejde hos en arbejdsgiver, som  

 hun selv har sagt op hos kort forinden, og at hun ikke fik at vide af kassen,  

 at hun kunne miste dagpengeretten, hvis hun afslog arbejdet.
Hun har videre  

 anført, at arbejdet i den anden afdeling var så hårdt, at  

 der kun var beskæftiget mænd i afdelingen.
 Direktoratet tiltrådte arbejdsløshedskassens  

 afgørelse, hvorefter medlemmet ikke havde haft en gyldig grund til at  

 afslå det formidlede arbejde, og hun mistede dagpengeretten, da hun to  

 gange inden for 6 måneder var blevet selvforskyldt ledig.
 Direktoratet lagde ved afgørelsen vægt  

 på, at medlemmet havde begrundet afslaget med, at hun ikke  

 ønskede at arbejde for en bestemt arbejdsgiver, og at der ikke var  

 lægelig dokumentation for, at hun af helbredsmæssige grunde ikke  

 skulle overtage det tilbudte arbejde.
Efter indankningen af direktoratets afgørelse for  

 Arbejdsmarkedets Ankenævn har Arbejdsformidlingen oplyst, at  

 såfremt de havde været bekendt med, at medlemmet tidligere havde  

 opsagt sit arbejde hos arbejdsgiveren på grund af  

 samarbejdsvanskeligheder og i denne forbindelse var idømt  

 karantæne, ville de ikke have anvist hende arbejde det samme sted.
Det  

 var dog en forudsætning herfor, at medlemmet stod til rådighed  

 for arbejdsmarkedet.
Ankenævnet ændrede efter  

 omstændighederne direktoratets afgørelse.
Ankenævnet lagde  

 vægt på, at medlemmet tidligere var idømt karantæne  

 som følge af, at hun selv havde opsagt arbejde samme sted, og at  

 Arbejdsformidlingen ikke ville have formidlet arbejde det samme sted, hvis de  

 havde været bekendt med hendes samarbejdsproblemer.
Ankenævnet  

 lagde videre vægt på, at der var andre arbejdspladser i  

 området, medlemmet kunne formidles arbejde til.
Sag nr. 95-6265-35 Et medlem afslog den 1. juni 1994 et 3 måneders  

 vikariat som lægesekretær på et sygehus, fordi der ikke  

 kunne opnås enighed om lønnen.
Medlemmets  

 arbejdsløshedskasse pålagde hende i denne forbindelse 1 uges  

 karantæne.
 Medlemmet blev den 14. februar 1995 af Arbejdsformidlingen  

 henvist til en jobsamtale på samme sygehus vedrørende et fast  

 arbejde som lægesekretær på fuld tid.
Medlemmet har i sagen anført, at hun ved telefonisk  

 kontakt med ledende lægesekretær på sygehuset fik oplyst,  

 at der var tale om samme administration og lønindplacering som i 1994,  

 og at der var enighed om, at der måtte foreligge en misforståelse  

 fra Arbejdsformidlingens side.
Det var videre medlemmets opfattelse, at  

 Arbejdsformidlingen kun skulle have en tilbagemelding fra arbejdsgiveren om,  

 hvem der blev ansat.
 Den ledende lægesekretær har i sagen oplyst,  

 at medlemmet afslog arbejdet med begrundelsen, at hun tidligere havde  

 afslået ansættelse samme sted på grund af lønnen, og  

 at arbejdsgiveren aflønner i henhold til gældende  

 overenskomst.
Arbejdsformidlingen har i sagen oplyst, at der godt kan  

 ske flere formidlinger af et medlem til samme arbejdsgiver, og at der i denne  

 forbindelse ikke tages hensyn til, om en tidligere formidling har haft et  

 positivt eller negativt udfald.
Ved formidlingen den 14. februar 1995 var det  

 afgørende, at der var tale om et ordinært arbejde til  

 overenskomstmæssig løn inden for medlemmets registrerede faglige  

 område, og at der kun var få velegnede lægesekretærer  

 registreret som ledige i regionen.
Direktoratet tiltrådte kassens afgørelse,  

 hvorefter medlemmet ikke havde haft en gyldig grund til at afslå det  

 formidlede arbejde.
Direktoratet fandt, at det i øvrigt  

 væsentligst skyldtes medlemmet, at arbejdsforholdet ikke kom i stand,  

 hvorfor hun skulle pålægges 1 uges karantæne.
 Direktoratet begrundede afgørelsen med, at  

 aflønningen på sygehuset var overenskomstmæssig, at  

 medlemmet tidligere havde fået karantæne for selvforskyldt  

 ledighed, fordi hun ikke kunne acceptere lønnen, og at  

 lønspørgsmålet fortsat var bestemmende for, at medlemmet  

 ikke ønskede at møde til jobsamtalen i februar 1995.
 Sagen blev ikke indbragt for Arbejdsmarkedets  

 Ankenævn.
