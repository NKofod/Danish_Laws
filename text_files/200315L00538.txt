Tillægsbetænkning afgivet af Skatteudvalget den 27. maj 2004 Tillægsbetænkning over Forslag til lov om  

 ændring af ligningsloven (Forhøjelse af beløbsgrænsen for skattefradraget i  

 forbindelse med gavebeløb til almenvelgørende organisationer m.v.) [af Jann Sjursen (KD) m.fl.] 1. Udvalgsarbejdet Lovforslaget blev fremsat den 27. februar 2004 og var til 1.  

 behandling den 28. april 2004. Lovforslaget blev efter 1. behandling henvist  

 til behandling i Skatteudvalget.
Udvalget afgav betænkning den 12. maj 2004.  

 Lovforslaget  

 var til 2. behandling den 27. maj 2004, hvorefter det blev henvist til  

 fornyet  

 behandling i Skatteudvalget.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 1 møde.
Skriftlige henvendelser Efter  

 udvalget har afgivet betænkning over lovforslaget har udvalget modtaget 1  

 skriftlig henvendelse fra ISOBRO.
Skatteministeren har over for udvalget  

 kommenteret den skriftlige henvendelse.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse  

  

 i den affattelse, hvori det  

 foreligger efter 2. behandling.
 Venstres, Dansk Folkepartis og Det Konservative Folkepartis  

 medlemmer af udvalget udtrykker tilfredshed med, at de almenvelgørende  

 organisationer får bedre økonomiske muligheder i form af en løbende  

 forhøjelse  

 af beløbsgrænsen for skattefradraget for gavebeløb.
De almenvelgørende organisationer er en vigtig del af det danske  

 sociale liv og udfører betydelige samfundsmæssige opgaver.
Venstre, Dansk  

 Folkeparti og Det Konservative Folkeparti ønsker derfor at sikre de bedst  

 mulige rammer for de almenvelgørende organisationer og for de mange  

 frivillige  

 bidragsydere til de almenvelgørende organisationer.
 En del bidragsydere glemmer at opgive deres bidrag til  

 skattevæsenet og modtager derfor ikke det tilsigtede fradrag for deres støtte  

 til de almenvelgørende institutioner.
På den baggrund opfordrer Venstre, Dansk Folkeparti og Det  

 Konservative Folkeparti skatteministeren til at indføre en frivillig  

 indberetningsordning for modtagerorganisationerne, således at  

 organisationerne  

 frivilligt kan vælge at indberette, hvilke fradragsberettigede bidrag  

 organisationerne har modtaget.
En samlet indberetning vil sikre, at  

 bidragsyderne modtager det fradrag, som de har ret til.
Samtidig vil  

 frivilligheden sikre, at organisationer, som ikke ønsker at stå med  

 administrationen af en sådan indberetning, frit kan fortsætte efter de  

 nuværende regler.
Det er vigtigt for Venstre, Dansk Folkeparti og Det Konservative  

 Folkeparti at understrege, at en sådan indberetningsordning skal være  

 frivillig, og at organisationerne naturligvis kan fortsætte efter den  

 gældende  

 praksis.
For at sikre den optimale udformning af en sådan  

 indberetningsordning  

 bør Skatteministeriet inddrage indsamlingsorganisationerne i dialogen forud  

 for  

 den præcise udarbejdelse af en frivillig indberetningsordning.
 Et  

  

 mindretal  

  

 i  

 udvalget (EL) indstiller lovforslaget til  

  

 forkastelse.
 Tjóðveldisflokkurin, Inuit Ataqatigiit og Siumut var på tidspunktet  

 for tillægsbetænkningens afgivelse ikke repræsenteret med medlemmer i  

 udvalget  

 og havde dermed ikke adgang til at komme med indstillinger eller politiske  

 udtalelser i tillægsbetænkningen.
 En oversigt over Folketingets  

 sammensætning er optrykt i tillægsbetænkningen.
Lars Christian Lilleholt (V)  

    

  

 Peter Christensen (V)  

    

  

 Freddy Dam (V)  

    

  

 Kristian Jensen (V)  

  

  nfmd.  

  

    

  

 Mikkel Dencker (DF)  

    

  

 Colette L.
Brix (DF)  

    

  

 Charlotte Dyremose (KF)  

    

  

 Else Theill Sørensen (KF)  

    

  

 Jann Sjursen (KD)  

    

  

 Erik Mortensen (S)  

    

  

 Henrik Sass Larsen (S)  

    

  

 Jacob Buksti (S)  

    

  

 Jens Peter Vernersen (S)  

  

  fmd.  

  

    

  

 Ejner Jensen (S)  

    

  

 Morten Homann (SF)  

    

  

 Anders Samuelsen (RV)  

    

  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
