 I medfør af § 5, stk. 6, og § 93, stk. 1, nr. 2, i lov om boligbyggeri,  

 jf. lovbekendtgørelse nr. 668 af 4. august 1995, som ændret ved § 4 i lov nr.  

 1065 af 20. december 1995 og § 1 i lov nr. 220 af 27. marts 1996, fastsættes  

 efter bemyndigelse:
Almindelige bestemmelser om de aktiviteter,  

 der anses at falde ind § 1.  Almennyttige boligselskabers virksomhedsområde  

 omfatter udover selskabernes hovedformål, jf. § 5, stk. 1, 1. punktum, i lov  

 om boligbyggeri, aktiviteter, som har en naturlig tilknytning til boligerne  

 og administrationen af disse, eller som er baseret på den viden, selskabet  

 har oparbejdet gennem sin virksomhed (sideaktiviteter) jf. lovens § 5, stk.  

 1, 2. punktum.
Denne bekendtgørelse finder alene anvendelse på selskabernes  

 sideaktiviteter, jf. kapitel 2.
 Stk. 2.  Almennyttige boligselskaber og deres afdelinger  

 kan kun udøve sideaktiviteter i det omfang, sådanne aktiviteter er omfattet  

 af bestemmelserne i kapitel 2.
Stk. 3.  Almennyttige andelsselskaber, jf. § 2, stk. 3,  

 2. punktum, i lov om boligbyggeri, kan forestå administration og teknisk  

 ledelse af almennyttige boligselskaber med de i medfør af denne  

 bekendtgørelse knyttede naturlige sideaktiviteter.
Andelsselskaberne kan ikke  

 udøve egne sideaktiviteter.
Andelsselskaberne kan dog eje og administrere  

 opførelse og drift af egne administrationsbygninger samt indrette  

 kursuslokaler i disse bygninger til brug for ansatte i selskabet samt ansatte  

 og beboere i administrerede selskaber og disses afdelinger.
Andelsselskaberne  

 kan endvidere administrere drift af grundejerforeninger, ejerforeninger,  

 gård- og vejlaug o.lign., hvori selskabet er medlem.
Sideaktiviteter § 2.  Boligselskabet eller en afdeling kan have skøde  

 på erhvervsarealer i byggeri, der falder inden for almennyttige  

 boligselskabers formål efter § 5, stk. 1, 1. punktum, i lov om boligbyggeri.  

 Det er en forudsætning, at byggeriet har fået tilsagn om offentlig støtte til  

 opførelse før den 1. januar 1992, eller at det havde almennyttig status før  

 denne dato, jf. dog § 6, stk. 2.
 Stk. 2.  Boligselskabet kan administrere opførelse og  

 drift af erhvervslokaler i det byggeri, som er nævnt i stk. 1, 1. punktum.
 § 3.  En afdeling kan have skøde på, og selskabet kan  

 administrere opførelse og drift af de institutioner og boliger, som er  

 omfattet af kapitel 12 i lov om boligbyggeri.
 § 4.  Selskabet kan eje og administrere opførelse og  

 drift af egne administrationsbygninger.
 § 5.  En afdeling kan have skøde på, og selskabet kan  

 administrere opførelse og drift af ferieboliger til brug for ansatte i  

 selskabet og dets afdelinger og for beboerne i selskabets afdelinger.
 Stk. 2.  Selskabet kan eje og administrere opførelse og  

 drift af kursuslokaler til brug for den i stk. 1 omtalte personkreds samt til  

 brug for ansatte og beboere i administrerede selskaber og disses afdelinger.
Stk. 3.  Udgifter til opførelse og drift af  

 kursuslokaler og ferieboliger skal stå i et rimeligt forhold til selskabets  

 størrelse og økonomiske forhold.
Udgifter til opførelsen kan finansieres af  

 selskabets arbejdskapital.
Udgifter til driften kan i begrænset omfang  

 afholdes af arbejdskapitalen.
 Stk. 4.  Kursuslokaler og ferieboliger kan i forbindelse  

 med sociale aktiviteter og fritidsaktiviteter, jf. § 14, stk. 1, anvendes af  

 andre end de personer, som er nævnt i stk. 1 og 2. De betingelser, der er  

 nævnt i § 14, stk. 2-5, finder tilsvarende anvendelse.
§ 6.  En afdeling kan erhverve eksisterende private  

 ejendomme, herunder private og kommunale udlejningsboliger samt parcelhuse,  

 med henblik på omdannelse til boliger, der falder inden for almennyttige  

 boligselskabers formål efter § 5, stk. 1, 1. punktum, i lov om boligbyggeri.  

 Erhvervelsen kan tillige ske i forbindelse med byfornyelse.
Erhvervelse  

 forudsætter, at der indenfor maksimalt 10 år fra erhvervelsen kan opnås  

 balance mellem udgifter og indtægter.
Stk. 2.  Ved ejendomserhvervelse i henhold til stk. 1,  

 kan kommunalbestyrelsen godkende, at reglen i § 2, stk. 1, 2. punktum,  

 fraviges.
Kommunalbestyrelsen kan som vilkår for godkendelsen stille krav om,  

 at boligselskabet med midler fra selskabets egenkapital indestår for dækning  

 af ekstraordinære tab som følge af udlejningsvanskeligheder i  

 erhvervslokalerne.
§ 7.  Selskabet eller en afdeling kan have skøde på og  

 selskabet kan administrere opførelse og drift af anlæg til vandforsyning,  

 varmeforsyning, kombineret kraft/varmeforsyning, radio/tv-signalforsyning og  

 renovation.
Det er en forudsætning, at kundekredsen kun i begrænset omfang  

 omfatter andre end selskabet, selskabets afdelinger eller lejere i selskabets  

 afdelinger og kun, når dette sker som følge af den kommunale planlægning.
 Stk. 2.  Selskabet eller en afdeling kan foretage  

 indskud i og deltage i ledelsen af anlæg, som nævnt i stk. 1. Det er en  

 forudsætning, at selskabet eller afdelingen aftager anlæggets produkter.
 § 8.  Selskabet kan administrere drift af kommunale  

 beboelsesejendomme.
 § 9.  Selskabet kan administrere opførelse og drift af  

 andre kommunale ejendomme end beboelsesejendomme og de ejendomme, der er  

 nævnt i kapitel 12, i lov om boligbyggeri, hvis ejendommen er en integreret  

 del af en almennyttig bebyggelse, eller af en bebyggelse der er opført i  

 medfør af lov om boliger for ældre og personer med handicap.
 § 10.  Udover de ejendomme, som er nævnt i § 9, kan  

 selskabet administrere opførelse og drift af andre kommunale institutioner og  

 selvejende institutioner, der har driftsoverenskomst med kommunen eller  

 amtet.
§ 11.  Selskabet kan med kommunalbestyrelsens  

 godkendelse administrere drift af private udlejningsboliger.
Det er en  

 forudsætning, at kommunalbestyrelsen har anvisningsret til minimum hver  

 fjerde ledige lejlighed.
Hvis de private udlejningsboliger er beliggende i en  

 anden kommune end den, hvori boligselskabet har hjemsted, jf. § 60, stk. 2, i  

 Bygge- og Boligstyrelsens bekendtgørelse om almennyttig boligvirksomhed,  

 kræves godkendelse fra såvel hjemstedskommunens som beliggenhedskommunens  

 kommunalbestyrelse.
 Stk. 2.  Uanset stk. 1, kan KAB Bygge- og  

 Boligadministration dog fortsat administrere de selskaber, fonde og  

 andelsforeninger og de til disse knyttede private boliger, som selskabet  

 administrerede ved sin godkendelse i 1986.
 Stk. 3.  Stk. 1, 2. punktum, finder ikke anvendelse på  

 udlejningsboliger, som ejes af Ejendomsselskabet TOR I/S.
§ 12.  Selskabet kan med kommunalbestyrelsens  

 godkendelse administrere drift af private kollegier, hvortil der ikke ydes  

 offentlig støtte.
Det er en forudsætning, at kommunalbestyrelsen har  

 anvisningsretten til minimum hver fjerde ledige bolig.
Hvis kollegierne er  

 beliggende i en anden kommune end den, hvori boligselskabet har hjemsted,  

 kræves godkendelse fra såvel hjemstedskommunens som beliggenhedskommunens  

 kommunalbestyrelse.
 § 13.  Selskabet kan administrere drift af  

 grundejerforeninger, ejerforeninger, gård- og vejlaug o.lign., hvori  

 selskabet eller en afdeling er medlem.
§ 14.  Et selskab kan iværksætte sociale aktiviteter  

 og fritidsaktiviteter, herunder forebyggende arbejde, jf. § 15, stk. 7, nr. 3  

 og 4, i lov om boligbyggeri.
Aktiviteterne skal primært være rettet mod  

 beboere i en eller flere afdelinger i selskabet eller i almennyttige  

 afdelinger, der er administreret af selskabet.
Tilsvarende kan en afdeling  

 iværksætte sådanne aktiviteter indenfor afdelingen.
Det er en forudsætning,  

 at der ikke er tale om løsning af en kommunal opgave.
 Stk. 2.  Det enkelte selskab eller den enkelte afdeling  

 hæfter kun for sin andel af udgifterne.
 Stk. 3.  Det skal af en note til boligselskabets eller  

 den enkelte afdelings årsregnskab fremgå, hvilke udgifter driften af  

 aktiviteterne har belastet selskabet eller afdelingen med.
Stk. 4.  Ønskes der i en afdeling afholdt udgifter til  

 en social aktivitet, i hvilken andre end afdelingens beboere vil kunne  

 deltage, skal afdelingens budget umiddelbart efter dets godkendelse,  

 indsendes til den tilsynsførende kommunalbestyrelse.
Udgifterne til den  

 sociale aktivitet skal fremgå af en note til budgettet.
Opstår der ønske om  

 en aktivitet, som nævnt i 1. punktum, uden at der i afdelingens budget er  

 afsat midler til aktiviteten, skal kommunalbestyrelsen underrettes om  

 aktiviteten og om udgiften hertil.
Har kommunalbestyrelsen ikke inden 3  

 måneder fra modtagelsen af budgettet eller underretningen reageret, kan  

 afdelingen iværksætte aktiviteten.
 Stk. 5.  Den orientering af kommunalbestyrelsen, som er  

 nævnt i stk. 4, skal dog ikke finde sted for så vidt angår:
§ 15.  Selskabet kan udføre intern teknisk rådgivning  

 og intern håndværksvirksomhed.
Udførelsen skal ske i en separat afdeling af  

 selskabet.
Ydelserne må ikke sælges til andre, herunder til andre  

 almennyttige boligselskaber, medmindre disse administreres af selskabet,  

 eller der er tale om samdrift i samme bebyggelse af to eller flere afdelinger  

 under forskellige boligselskaber.
Ydelserne må dog sælges til lejerne i  

 selskabets eller i administrerede selskabers afdelinger, hvis ydelserne alene  

 vedrører det lejede.
Der må ikke udføres arbejder, som efter gældende regler  

 skal udbydes.
§ 16.  Selskabet kan opretholde indskud i danske  

 håndværksvirksomheder, når indskuddet er foretaget før den 17. november 1994,  

 og virksomheden er organiseret som et aktieselskab eller et anpartsselskab.  

 Det er en forudsætning, at håndværksvirksomheden tillige udfører  

 vedligeholdelses- og reparationsarbejder på bygninger uden for  

 boligselskabets selskabskonstruktion.
Boligselskabets indskud i  

 håndværksvirksomheden kan ikke forøges.
Boligselskabet må ikke forestå  

 administration af virksomheden.
§ 17.  Selskabet kan opretholde indskud i danske  

 virksomheder, når indskuddet er foretaget før den 17. november 1994, og  

 virksomheden har som et væsentligt formål at levere varer, tjenesteydelser  

 eller entreprenørydelser til almennyttige boligselskaber eller afdelinger.  

 Virksomheden skal være organiseret som et aktieselskab, et anpartsselskab  

 eller et andelsselskab, hvor tabsrisikoen er begrænset til den indskudte  

 kapital.
Boligselskabets indskud i virksomheden kan ikke forøges.  

 Boligselskabet må ikke forestå administration af virksomheden.
 Stk. 2.  Er den virksomhed, som er nævnt i stk. 1,  

 organiseret som et andelsselskab, og får et boligselskab som følge af  

 selskabslovgivningen sit indskud i andelsselskabet udbetalt, fordi der ikke  

 er et aktuelt samarbejde mellem andelsselskabet og boligselskabet, kan  

 boligselskabet genindskyde et tilsvarende beløb i andelsselskabet, hvis  

 samarbejdet senere genoptages.
 § 18.  Selskabet kan indskyde begrænsede beløb i form  

 af et indskud eller en foreningsandel i almennyttige andelsselskaber.  

 Beløbets størrelse skal godkendes af kommunalbestyrelsen i såvel det  

 administrerede boligselskabs som i det administrerende andelsselskabs  

 hjemstedskommune.
§ 19.  Selskabet kan foretage indskud i almennyttige  

 forretningsførerselskaber og i byfornyelsesselskaber, der er godkendt i  

 medfør af § 48 i lov om byfornyelse og boligforbedring.
Indskuddet skal stå i  

 et rimeligt forhold til selskabets størrelse og økonomiske forhold.  

 Tilsvarende kan almennyttige forretningsførerselskaber foretage indskud i  

 almennyttige datterselskaber.
 § 20.  Selskabet kan etablere og foretage indskud i et  

 særligt selskab, der som forretningsfører forestår ekstern byfornyelse efter  

 lov om byfornyelse og boligforbedring, forudsat:
 Stk. 2.  Boligselskabet kan deltage i det særlige  

 selskabs ledelse.
 Stk. 3.  Flere boligselskaber kan foretage indskud i  

 samme særlige selskab, der som forretningsfører forestår ekstern byfornyelse  

 efter lov om byfornyelse og boligforbedring.
 § 21.  Selskabet kan etablere og foretage indskud i et  

 eksportselskab til salg i udlandet af viden om boligbyggeri og  

 boligadministration, forudsat:
 Stk. 2.  Boligselskabet kan deltage i eksportselskabets  

 ledelse.
 Stk. 3.  Flere boligselskaber kan foretage indskud i  

 samme eksportselskab.
 § 22.  Selskabet kan udlåne medarbejdere til de  

 selskaber, som er nævnt i §§ 20 og 21. Det er en forudsætning, at  

 boligselskabet opnår fuld dækning for omkostningerne ved udlånet.
 § 23.  Selskabet kan udgive og sælge publikationer og  

 bøger m.v. om almennyttig boligvirksomhed samt udvikle og sælge  

 edb-programmer o.lign. til administration af byggeri, hvortil der ydes eller  

 er ydet offentlig støtte efter lov om boligbyggeri eller efter lov om boliger  

 for ældre og personer med handicap.
 § 24.  Selskabet kan afholde udgifter til ide- og  

 arkitektkonkurrencer i forbindelse med etablering af byggeri, hvortil der  

 ydes offentlig støtte efter lov om boligbyggeri eller efter lov om boliger  

 for ældre og personer med handicap.
Det kommunale tilsyn og boligselskabernes  

 indberetningspligt § 25.  Administreres et boligselskab og dets  

 afdelinger af et almennyttigt andelsselskab, skal administrationsforholdet  

 godkendes af kommunalbestyrelsen i den kommune, hvor boligselskabet har  

 hjemsted.
§ 26.  Administreres et boligselskab og dets  

 afdelinger af en administrator, som ikke er et almennyttigt boligselskab,  

 fører kommunalbestyrelsen i den kommune, hvor boligselskabet har hjemsted,  

 tilsyn med administrators virksomhed som administrator af almennyttigt  

 byggeri.
Til sikring af, at administrationen opfylder de almindelige regler  

 for betryggende administration af almennyttige boliger, omfatter tilsynet  

 tillige de rammer, hvorunder administrator har opbygget eller tilrettelagt  

 sin administration.
§ 27.  Har et boligselskab foretaget indskud i et  

 selskab eller en virksomhed efter §§ 16, 17, 20 og 21, kontrollerer  

 kommunalbestyrelsen i egenskab af tilsynsmyndighed med boligselskabet,  

 boligselskabets engagement i selskabet eller virksomheden.  

 Kommunalbestyrelsen kan afkræve boligselskabet de oplysninger, som  

 boligselskabet i kraft af sit indskud er i besiddelse af om selskabet eller  

 virksomheden.
Kommunalbestyrelsen kan påbyde indskuddet nedbragt eller  

 afviklet.
 § 28.  Senest den 15. juli 1996 skal eventuelle  

 allerede igangværende aktiviteter, herunder foretagne investeringer, som ikke  

 er omfattet af almennyttige boligselskabers virksomhed efter § 5, stk. 1, 1.  

 punktum, i lov om boligbyggeri, indberettes.
 Stk. 2.  Påbegyndes der efter den 15. juli 1996 nye,  

 eller foretages der efter denne dato væsentlige ændringer i allerede  

 igangværende aktiviteter, som nævnt i stk. 1, skal der forinden ske  

 indberetning.
Stk. 3.  Indberetningen af de aktiviteter, som er nævnt  

 i stk. 1 og 2, skal, hvis aktiviteten udføres i selskabets regi, ske til  

 kommunalbestyrelsen i selskabets hjemstedskommune.
Hvis aktiviteten udføres i  

 en eller flere af selskabets afdelinger, skal indberetningen tillige ske til  

 kommunalbestyrelsen i afdelingernes beliggenhedskommuner.
Stk. 4.  Indberetningen skal for hver enkelt aktivitet  

 angive den bestemmelse i kapitel 2, som aktiviteten vedrører.
Indberetningen  

 skal tillige indeholde en nærmere beskrivelse af hver enkelt aktivitet.
 § 29.  Kommunalbestyrelsen påser, at de indberettede  

 aktiviteter er omfattet af kapitel 2. Kommunalbestyrelsen kan til enhver tid  

 afkræve boligselskabet yderligere oplysninger om hver enkelt aktivitet.  

 Bortset fra de aktiviteter, som er nævnt i stk. 2, skal kommunalbestyrelsen  

 ikke godkende de indberettede aktiviteter.
 Stk. 2.  Kommunalbestyrelsen skal godkende aktiviteter  

 efter § 11, stk. 1, samt §§ 12, 18, 20 og 21.
 § 30.  Hvis et boligselskabs aktiviteter strider mod  

 kommunale økonomiske eller planlægningsmæssige forhold, herunder  

 energimæssige eller sociale hensyn, kan kommunalbestyrelsen påbyde  

 aktiviteten standset.
 Stk. 2.  Finder kommunalbestyrelsen, at en aktivitet  

 ikke falder inden for almennyttige boligselskabers formål efter § 5, stk. 1,  

 1. punktum, i lov om boligbyggeri, eller er omfattet af kapitel 2 i denne  

 bekendtgørelse, skal kommunalbestyrelsen påbyde aktiviteten standset.
Straffebestemmelser § 31.  Udførelse af aktiviteter, der ikke er omfattet  

 af kapitel 2, eller overtrædelse af betingelser angivet i kapitel 2 for  

 udførelse af aktiviteter, straffes med bøde, medmindre højere straf er  

 forskyldt efter anden lovgivning.
Det samme gælder overtrædelse af et  

 kommunalt påbud efter §§ 27 og 30.
Ikrafttrædelse § 32.  Bekendtgørelsen træder i kraft den 15. april  

 1996, jf. dog stk. 2.
 Stk. 2.  § 14, stk. 3, har virkning fra førstkommende  

 regnskabsår efter den 1. juli 1996.
