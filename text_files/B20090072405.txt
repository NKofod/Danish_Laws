Bekendtgørelse om ændring af bekendtgørelse om rådighed § 1 I bekendtgørelse nr. 179 af 19. februar 2007 om rådighed, som ændret ved bekendtgørelse nr. 616 af 18. juni 2007, bekendtgørelse nr. 1083 af 14. september 2007 og bekendtgørelse nr. 85 af 5. februar 2009, foretages efter forhandling med Beskæftigelsesrådet følgende ændringer:
 1. Indledningen affattes således:
 2. § 2, stk. 1, ophæves.
 3. I § 2, stk. 6, der bliver til stk. 5, ændres »formidlingssamtale« til: »henvisningssamtale« og »formidling af « til: »henvisning til«.
 4. Overskriften efter § 5 affattes således:
»Tilmelding som arbejdssøgende« 5. § 6 affattes således:
»§ 6. Et medlem skal være tilmeldt som arbejdssøgende i jobcenteret for at kunne få dagpenge.
Medlemmet skal være tilmeldt i hele den periode, medlemmet anmoder om dagpenge for.
Medlemmet anses for tilmeldt, når tilmeldingen er sket i det fælles datagrundlag for beskæftigelsesindsatsen.
For at forblive tilmeldt skal medlemmet løbende bekræfte, at pågældende er arbejdssøgende, jf. lov om en aktiv beskæftigelsesindsats.
Et medlem kan ikke opfylde betingelsen om at være tilmeldt ved kun at aktivere sit CV, jf. § 10, stk. 4.
Stk. 2. Har medlemmet ikke fået dagpenge, kan a-kassen udbetale dagpenge for en periode med manglende tilmelding, jf. stk. 1, hvis 1) medlemmet har et datostemplet dagpengekort eller en kvittering for digital tilmelding, som viser, at medlemmet skulle have været tilmeldt i perioden, eller 2) den manglende tilmelding skyldes a-kassens forhold eller forhold hos jobcenteret, som jobcenteret eller Arbejdsmarkedsstyrelsen har bekræftet.
 Stk. 3. Udbetaling efter stk. 2 kan ske, hvis medlemmet ikke har kunnet hindre eller afhjælpe den manglende tilmelding, og de øvrige betingelser for at udbetale dagpenge i perioden er opfyldt.
 Stk. 4. Udbetaling af dagpenge efter stk. 2 til et ledigt medlem kan dog først ske, når medlemmet er tilmeldt som arbejdssøgende, jf. stk. 1.
Stk. 5. Når betingelserne i stk. 3 er opfyldt, kan direktøren for Arbejdsdirektoratet give tilladelse til, at a-kassen udbetaler dagpenge.« 6. § 7, stk. 1, affattes således:
 7. I § 7, stk. 3, ændres »formidlingssamtaler« til: »henvisningssamtaler«.
 8. I § 7, stk. 3, indsættes som 2. pkt.:
 9. I § 8, stk. 2, ændres »formidlingen« til: »henvisningen«.
 10. § 10, stk. 5, affattes således:
»Stk. 5. Medlemmet skal senest tre uger efter tilmeldingen som arbejdssøgende oprette et CV og gøre det tilgængeligt på Jobnet.
Medlemmet skal endvidere angive mindst ét beskæftigelsesmål inden for områder, hvor der er behov for arbejdskraft.
Medlemmet skal herefter sikre sig, at oplysningerne i CV'et til enhver tid er korrekte og fyldestgørende.« 11. I § 11, stk. 1, ændres »registreret« til: »tilmeldt«.
 12. I §18, stk. 1, ændres »formidlet arbejde« til: »arbejde, som medlemmet er henvist til«.
 13. I § 19, stk. 3, indsættes efter »modtager«: »uddannelsesydelse efter loven,«.
 14. § 20, stk. 3, nr.1, affattes således:
»1) barselorlov efter lov om ret til orlov og dagpenge ved barsel (barselloven) eller« 15. I § 22, stk. 3, ændres »formidlingen af arbejde« til: »at jobcenteret kan bistå medlemmet med at finde arbejde«.
 16. I § 22, stk. 6, ændres »1 måned« til: »tre uger« og »registreringen« til: »tilmeldingen«.
 17. I § 27 ændres »formidlingssamtaler« til: »henvisningssamtaler«.
 18. § 29, stk. 4, affattes således:
»Stk. 4. Et medlem kan igen få dagpenge, når medlemmet i mindst 26 uger uafbrudt har drevet selvstændig erhvervsvirksomhed i et omfang, der kan sidestilles med lønarbejde i over 30 timer om ugen.
Medlemmet må ikke samtidig have modtaget offentligt tilskud til etablering og drift af selvstændig virksomhed.« 19. I Bilag 1 i indholdsfortegnelsen ændres overskriften »Registrering som arbejdssøgende« til: »Tilmelding som arbejdssøgende«.
§ 2 Bekendtgørelsen træder i kraft den 1. august 2009.
