Bekendtgørelse om samarbejdsaftale af 4. marts 2009 med Tyskland om togtrafik mellem Tønder og Niebüll Den 4. marts 2009 er der i København og Kiel undertegnet en aftale mellem Trafikstyrelsen i Danmark og Landesweite Verkehrs-Servicegesellschaft Schleswig-Holstein (LVS) om togtrafik mellem Tønder og Niebüll.
 Ved aftale af 26. juli 2005 mellem Transport- og Energiministeriet og Ministerium für Wissenschaft, Wirtschaft und Verkehr des Landes Schleswig-Holstein om togtrafik mellem Tønder og Niebüll blev det aftalt, at parterne forventer, at der i forbindelse med genudbud af trafikeringen af de midt- og vestjyske strækninger med driftstart i 2010 vil indgå en option på trafikeringen af strækningen Tønder-Niebüll.
 Parterne ønsker med nærværende samarbejdsaftale at sikre rammerne for fortsat togtrafik mellem Tønder og Niebüll.
 Samarbejdsaftalen trådte i kraft den 4. marts 2009.
 Yderligere oplysninger om samarbejdsaftalen kan fås i Trafikstyrelsen.
