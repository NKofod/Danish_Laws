De statsanerkendte arbejdsløshedskasser Under dags dato har man tilskrevet det offentlige arbejdsanvisningskontor  

 i Frederikshavn således:
 »I skrivelse af 21/10 1961 har anvisningskontoret forelagt  

 spørgsmålet om, hvorvidt et medlem af en arbejdsløshedskasse, der er henvist  

 til revalidering og optræning i et fag udenfor pågældende kasses område, skal  

 overflyttes til den kasse, inden for hvis faglige område pågældende under  

 revalideringen er beskæftiget, samt hvorvidt en ikke forsikret kan optages i  

 forsikringen, medens han er under revalidering.
 I denne anledning skal man, efter at sagen har været drøftet med  

 arbejdsnævnet, meddele, at et medlem af en anerkendt arbejdsløshedskasse, som  

 bliver henvist til revalidering, må forblive i den arbejdsløshedskasse,  

 hvoraf han er medlem; først når revalideringen er afsluttet, kan overflytning  

 til anden kasse - såfremt pågældende da opfylder betingelserne derfor - finde  

 sted efter de sædvanligt gældende regler.
En ikke forsikret person, der er under revalidering, findes ikke at kunne  

 optages i arbejdsløshedsforsikringen, sålænge revalideringen står på, men  

 vil, når revalideringen er afsluttet, kunne optages i forsikringen, såfremt  

 han da opfylder de almindelige betingelser herfor, herunder at han har  

 arbejde eller løfte om arbejde af over midlertidig arbejdes varighed inden  

 for pågældende arbejdsløshedskasses faglige område, at han har sit  

 hovederhverv og væsentligste livsophold ved lønarbejde, samt at han er til  

 rådighed for arbejdsmarkedet og skikket til regelmæssig erhvervsvirksomhed,  

 jfr. lovens § 9, stk. 1 og § 10, stk. 1 og 2.« Hvilket herved meddeles.
