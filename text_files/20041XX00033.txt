Skriftlig fremsættelse (7. oktober 2004) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
 Forslag til lov om  

 ændring af afskrivningsloven, ligningsloven og andre skattelove (Kvoter og  

 betalingsrettigheder).
(Lovforslag nr.
L 28).
 Formålet med lovforslaget er at indføre hensigtsmæssige  

 regler om den skattemæssige behandling af kvoter og de betalingsrettigheder,  

 dvs. støtterettigheder, der bliver tildelt efter EU-landbrugsreformen.
 Forslaget om  

  

 kvoter  

  

 omfatter både eksisterende og fremtidige kvoter.
En kvote vil normalt være en forudsætning for overhovedet at  

 drive erhvervsvirksomhed på et kvotereguleret område.
Derfor bør der indføres  

 skatteregler, der er neutrale, så længe en kvote anvendes i virksomheden  

 inden  

 for de rammer, som kvoten giver ret til.
 Hovedelementerne i forslaget om kvoter er skattefrihed for  

 værdien af en vederlagsfrit tildelt kvote, afskrivning af anskaffelsessummen  

 for køb af en kvote samt beskatning af fortjeneste og fradrag for tab ved  

 salg  

 af en kvote.
 Forslaget om kvoter svarer i det store hele til de regler,  

 som Folketinget vedtog for CO2  

 -kvoter og sildekvoter ved lov nr. 464  

 af 9. juni 2004.
Forslaget om  

  

 betalingsrettigheder  

  

 omfatter også mælkekvoter, der erhverves 1. januar 2005 eller senere, og  

 mælkekvoter, der  uanset erhvervelsestidspunkt  sælges efter, at  

 ejendommen  

 er solgt.
Med inddragelsen af sidstnævnte form for mælkekvoter i forslaget  

 fjernes en uhensigtsmæssighed i de gældende regler, hvorefter salg af en  

 mælkekvote er skattefri, hvis det sker efter salg af ejendommen.
 Efter forslaget er værdien af vederlagsfrit tildelte  

 betalingsrettigheder og ovennævnte former for mælkekvoter skattefri.
 Desuden foreslås et saldosystem, hvorefter der ved køb og  

 salg af betalingsrettigheder/mælkekvoter sker løbende beskatning af  

 nettofortjenesten, når der opstår et nettosalg.
 Efter den foreslåede ordning er der ikke adgang til løbende  

 fradrag eller afskrivning, men et tab som følge af, at den sidste  

 betalingsrettighed/mælkekvote sælges eller udløber, kan fradrages.
På grund af mælkekvoters og betalingsrettigheders nære  

 tilknytning til landbrugsejendommen foreslås, at der i tab ved salg af  

 ejendommen kan modregnes tidligere beskattede nettofortjenester på  

 betalingsrettigheder/mælkekvoter.
Skatteværdien af modregningen, der beregnes  

 med 30 pct. af det beløb, som modregnes i tabet på ejendommen, anses for  

 indbetalt a conto skat vedrørende det indkomstår, hvori tabet på ejendommen  

 er  

 realiseret.
 For betalingsrettigheder foreslås en overgangsordning for  

 forpagtningsaftaler indgået før 1. januar 2006. Efter ordningen kan  

 forpagtere,  

 som frem til dette tidspunkt erhverver betalingsrettigheder efter  

 EU-støtteordningen, men som typisk ikke har gavn af betalingsrettighederne  

 efter forpagtningsforholdets ophør, overdrage betalingsrettigheder med en  

 pålydende værdi højst svarende til værdien af betalingsrettigheder, som  

 forpagteren har fået tildelt vederlagsfrit ved førstegangstildelingen, til  

 bortforpagteren uden skattemæssige konsekvenser for hverken forpagteren eller  

 bortforpagteren, hvis overdragelsen er vederlagsfri.
 De foreslåede regler vil sikre, at beskatningen af  

 landbruget sker i samme omfang og på samme tidspunkt som under de hidtidige  

 støtteordninger.
Forslaget afværger et utilsigtet provenutab, der ved  

 gældende regler er tilstede ved beskatningen af mælkekvoter, når kvoten  

 sælges  

 efter ejendommen.
Det afværgede provenutab anslås til i størrelsesordenen 50  

 mio. kr. årligt.
 Idet jeg i øvrigt henviser til bemærkningerne til  

 lovforslaget, skal jeg anbefale lovforslaget til Folketingets hurtige og  

 velvillige behandling.
