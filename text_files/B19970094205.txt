 I medfør af §§ 14, 15, 24, 25, 36, stk.2, 43, 44 og 63 i lov nr. 310 af 6.  

 juni 1973 om levnedsmidler m.m. som senest ændret ved lov nr. 1228 af 27.  

 december 1996 og § 1, 3 og 4 i lov nr. 343 af 25. maj 1990 om administration  

 af De Europæiske Fællesskabers retsakter om levnedsmidler m.m. fastsættes:
Område og definitioner § 1.  Denne bekendtgørelse vedrører:
Stk. 2.  Bekendtgørelsen vedrører ikke anvendelse af § 2.  Ved tilsætningsstoffer forstås i denne  

 bekendtgørelse stoffer, som uden i sig selv at være levnedsmidler eller  

 sædvanligt anvendte bestanddele af sammensatte levnedsmidler er bestemt til  

 at tilsættes levnedsmidler for at påvirke deres næringsværdi, holdbarhed,  

 konsistens, farve, smag eller lugt eller i øvrigt med teknologiske eller  

 andre formål.
 Stk. 2.  Definitioner af tilsætningsstofgrupper fremgår  

 af bilag 1.
 § 3.  Ved aroma forstås i denne bekendtgørelse  

 aromastof, aromapræparat, reaktionsaroma, røgaroma, røgaromastof eller  

 blandinger af disse, indbyrdes eller med andre tilsætningsstoffer eller andre  

 levnedsmidler.
 § 4.  Ved tekniske hjælpestoffer forstås i denne  

 bekendtgørelse ethvert stof, som ikke indtages som et levnedsmiddel i sig  

 selv, men som med forsæt anvendes ved forarbejdningen af råvarer,  

 levnedsmidler eller disses ingredienser for at opfylde et bestemt teknologisk  

 formål under behandlingen eller forarbejdningen, og som kan resultere i, at  

 der i det færdige produkt findes en utilsigtet men uundgåelig rest af dette  

 stof eller derivater deraf, under forudsætning af at disse reststoffer ikke  

 udgør en sundhedsfare og ikke indvirker teknologisk på det færdige produkt.
§ 5.  Ved uforarbejdede levnedsmidler forstås i denne  

 bekendtgørelse levnedsmidler, som ikke er behandlet på en sådan måde, at der  

 er sket væsentlige ændringer i deres oprindelige tilstand.
Levnedsmidler, der  

 f.eks. er afpudset, afskallet, dybfrosset, finthakket, flået, formalet,  

 frosset, hakket, kølet, opskåret, parteret, pillet, renset, skrællet,  

 snittet, udbenet eller udskåret, pakket eller upakket anses for  

 uforarbejdede.
§ 6.  Ved quantum satis forstås i denne  

 bekendtgørelse, at der ikke er angivet en maksimumværdi for anvendelse af et  

 tilsætningsstof.
Stoffet kan anvendes i henhold til god fremstillingspraksis  

 i en mængde, som ikke er højere end det, der er nødvendigt for at opfylde det  

 tilsigtede mål, og således at forbrugeren ikke vildledes.
 § 7.  Ved færdigpakkede levnedsmidler forstås i denne  

 bekendtgørelse levnedsmidler, som før og uden direkte sammenhæng med salg er  

 indesluttet i detailemballage, der er bestemt til først at brydes af  

 forbrugeren eller af cateringvirksomheder, restauranter, institutioner eller  

 lignende.
 § 8.  Ved den lokale tilsynsmyndighed forstås i denne  

 bekendtgørelse de kommunale myndigheder, der i henhold til bekendtgørelsen  

 fører kontrol med virksomheder omfattet af bekendtgørelsen.
§ 9.  I forbindelse med anvendelse af sødestoffer  

 forstås i denne bekendtgørelse ved § 10.  Ved nitritsalt forstås i denne bekendtgørelse  

 en blanding af kaliumnitrit eller natriumnitrit og natriumchlorid med et  

 indhold af højst 1,2% nitrit beregnet som natriumnitrit.
En blanding af  

 nitritsalt med kaliumnitrat eller natriumnitrat er også acceptabel.
Positivlisten § 11.  Veterinær- og Fødevaredirektoratet udarbejder  

 en fortegnelse, Positivlisten, over hvilke tilsætningsstoffer, der må  

 anvendes til levnedsmidler.
 Stk. 2.  Positivlisten optages ikke i Lovtidende.
 Stk. 3.  Veterinær- og Fødevaredirektoratet giver i  

 Statstidende meddelelse om udgivelse af Positivlisten, om tidspunktet for  

 dens ikrafttrædelse, og om hvor den kan købes.
 § 12.  Positivlisten skal indeholde følgende  

 oplysninger:
 Stk. 2.  Stk. 1 omfatter ikke de tilsætningsstoffer, som  

 er nævnt i § 20, stk. 1, nr. 1 - 3, og tekniske hjælpestoffer.
 Stk. 3.  Veterinær- og Fødevaredirektoratet kan  

 bestemme, at de tilsætningsstoffer, som er nævnt i stk. 2, enkeltvis eller  

 som helhed opføres i Positivlisten.
§ 13.  I Positivlisten opføres tilsætningsstoffet med  

 den specifikke betegnelse, som skal anvendes ved mærkning.
Veterinær- og  

 Fødevaredirektoratet kan dog bestemme, at tilsætningsstoffer opføres med en  

 anden betegnelse eller i særlige tilfælde ikke opføres i listen.
Anvendelse af tilsætningsstoffer § 14.  Kun de tilsætningsstoffer, der er nævnt i  

 Positivlisten i afsnit A 1, A 2 og A 3 under de enkelte levnedsmiddelgrupper,  

 må anvendes til disse levnedsmidler på de nævnte vilkår og med de nævnte  

 formål og begrænsninger.
 Stk. 2.  Reglerne om anvendelse af nitriter og nitrater  

 i kødprodukter fremgår af bilag 8.
 Stk. 3.  Reglerne om anvendelse af svovldioxid og  

 sulfiter i andre levnedsmidler end de, der er omfattet af EU's forordninger  

 om vin, fremgår af bilag 9.
Stk. 4.  Kun de tilsætningsstoffer, der er nævnt i  

 Positivlisten i afsnit B under bærestoffer m.m., må anvendes til  

 tilsætningsstoffer.
Veterinær- og Fødevaredirektoratet kan tillade anvendelse  

 af tilsætningsstoffer som bærestoffer til levnedsmidler.
Stk. 5.  De tilsætningsstoffer, som er anført i stk.  

 1-4, må kun anvendes med de formål, som er nævnt i bilag 1. Dette gælder dog  

 ikke Stk. 6.  Følgende tilsætningsstoffer, som ikke er  

 omfattet af stk. 1-4, må dog anvendes til levnedsmidler:
 § 15.  Kun de tilsætningsstoffer, der er nævnt i  

 afsnit F i Positivlisten, må sælges direkte til forbrugeren.
§ 16.  Kun de farvestoffer, der er nævnt i bilag 2, må  

 anvendes til sundhedsmærkning og anden obligatorisk mærkning direkte på kød  

 og produkter med kød og til dekoration og stempling af æg.
Bekendtgørelsens  

 kapitel 4 finder ikke anvendelse på denne farvestofanvendelse.
§ 17.  Tilsætningsstoffer er derudover tilladt Stk. 2.  Stk. 1, nr. 2, finder ikke anvendelse på de  

 sammensatte levnedsmidler, som er anført i bilag 3.
 § 18.  Tilsætningsstoffer må kun anvendes i  

 overensstemmelse med god fremstillingsmæssig praksis.
 Stk. 2.  Tilsætningsstoffer skal opfylde de krav til  

 identitet og renhed, der er fastsat ved specifikationshenvisningerne i afsnit  

 B i Positivlisten.
 § 19.  Maksimumværdierne i afsnit A 1 i  

 bemærkningskolonnen henviser til den højeste mængde af tilsætningsstoffet,  

 som må være til stede i et levnedsmiddel i den form det sælges, medmindre  

 andet er anført.
 Stk. 2.  Maksimumværdierne for farvestoffer og  

 sødestoffer henviser dog til den højeste mængde af tilsætningsstoffet, som må  

 være til stede i et levnedsmiddel, der er tilberedt i overensstemmelse med en  

 eventuel brugsanvisning.
 Stk. 3.  Maksimumværdierne for farvestoffer henviser  

 endvidere til mængden af aktivt farvende princip i farvestoffet.
 § 20.  Følgende tilsætningsstoffer kan tages i  

 anvendelse 6 måneder efter, at de er anmeldt til Veterinær- og  

 Fødevaredirektoratet:
 Stk. 2.  Det er dog en forudsætning for anvendelse efter  

 stk. 1, at direktoratet ikke forinden har nedlagt forbud mod den anmeldte  

 anvendelse af stoffet.
 Stk. 3.  Direktoratet kan tillade, at stoffet tages i  

 anvendelse tidligere end 6 måneder efter anmeldelsen.
 Stk. 4.  Et anmeldt stof må kun anvendes i  

 overensstemmelse med oplysningerne i anmeldelsen.
 Stk. 5.  Direktoratet kan fastsætte vilkår for  

 anvendelse af stoffet, herunder at anvendelsen kun tillades for en begrænset  

 periode.
Stk. 6.  Ved anmeldelse i henhold til stk. 1 skal den  

 fremgangsmåde følges, og den dokumentation fremlægges, som fremgår af § 21.  Uanset at Veterinær- og Fødevaredirektoratet  

 ikke i forbindelse med anmeldelsen har nedlagt forbud mod et tilsætningsstof  

 omfattet af § 20, stk. 1, kan direktoratet senere nedlægge forbud mod  

 anvendelsen, såfremt forholdene taler herfor.
 § 22.  Veterinær- og Fødevaredirektoratet kan tillade,  

 at et tilsætningsstof, som ikke er nævnt i Positivlisten, må anvendes og  

 sælges i Danmark.
Stk. 2.  Direktoratet kan i forbindelse med tilladelsen  

 fastsætte krav om Stk. 3.  Tilladelse efter stk. 1, kan for  

 tilsætningsstoffer, som er omfattet af EU's tilsætningsstofregulering, gives  

 for højst 2 år.
§ 23.  Veterinær- og Fødevaredirektoratet kan  

 fastsætte regler eller træffe bestemmelse om krav til tekniske hjælpestoffer  

 om Mærkning § 24.  Tilsætningsstoffer, blandinger af  

 tilsætningsstoffer og blandinger af tilsætningsstoffer og  

 levnedsmiddelingredienser, herunder halvfabrikata, der ikke er bestemt til  

 salg til den endelige forbruger, skal være forsynet med følgende oplysninger:
 Stk. 2.  De enkelte tilsætningsstoffer og ingredienser i  

 henhold til stk. 1, nr. 2, skal angives i rækkefølge efter faldende vægt på  

 fremstillingstidspunktet.
 § 25.  Tilsætningsstoffer, blandinger af  

 tilsætningsstoffer og blandinger af tilsætningsstoffer og  

 levnedsmiddelingredienser, som er bestemt til salg til den endelige  

 forbruger, skal være forsynet med følgende oplysninger:
 § 26.  Sødestoffer, som sælges til bordbrug, skal  

 desuden være forsynet med følgende oplysninger:
 § 27.  Færdigpakkede levnedsmidler, hvori der er  

 anvendt tilsætningsstoffer, skal mærkes med følgende oplysninger i nævnte  

 rækkefølge:
Stk. 2.  Tilsætningsstoffet skal indgå i den  

 ingrediensliste, som færdigpakkede levnedsmidler skal være forsynet med efter  

 reglerne om mærkning af levnedsmidler.
Tilsætningsstoffet skal angives efter  

 kategori.
Kategorien skal indgå i ingredienslisten i faldende orden efter  

 vægt på fremstillingstidspunktet.
§ 28.  Færdigpakkede levnedsmidler, der er tilsat et  

 næringsstof, skal desuden mærkes med oplysning om det samlede indhold af det  

 pågældende næringsstof efter tilsætningen.
Denne oplysning skal gives adskilt  

 fra og som supplement til den ingrediensliste, som er nævnt i § 27, stk. 2,  

 f.eks. i en næringsdeklaration.
 Stk. 2.  Stk. 1, 2. punktum, gælder dog ikke for  

 kosttilskud.
 § 29.  Citrusfrugter, som er overfladebehandlet med de  

 stoffer, der er nævnt i bilag 7, skal være forsynet med oplysningen  

 »Overfladebehandlet«.
 § 29 a.  For levnedsmidler, der indeholder et eller  

 flere sødestoffer, skal varebetegnelsen være ledsaget af angivelsen:  

 »Indeholder sødestof(fer)».
 Stk. 2.  For levnedsmidler, der både er tilsat sukker og  

 indeholder et eller flere sødestoffer, skal varebetegnelsen være ledsaget af  

 angivelsen: »Indeholder sukker og sødestof(fer)».
 Stk. 3.  Levnedsmidler, der indeholder aspartam, skal  

 mærkes med angivelsen: »Indeholder en phenylalaninkilde«.
 Stk. 4.  Levnedsmidler, der indeholder over 10%  

 polyoler, skal mærkes med angivelsen: »Overdreven brug kan virke  

 afførende«.
 § 30.  Konfektureprodukter, der indeholder fra 5 % til  

 8 % ammoniumchlorid, skal være forsynet med oplysningen »Voksenlakrids -  

 ikke børnelakrids« eller »Voksenbolche - ikke børnebolche«.
 § 31.  Tilsætningsstoffer i færdigpakkede  

 levnedsmidler skal dog ikke mærkes i henhold til § 27 i følgende tilfælde:
§ 32.  Mærkning i henhold til denne bekendtgørelse  

 skal være Stk. 2.  Oplysningerne skal være anført på dansk eller  

 på et andet sprog, der kun ved uvæsentlige forskelle i stavning adskiller sig  

 fra dansk.
 § 33.  Mærkningsoplysningerne skal være anbragt på  

 emballagen, på færdigpakkede levnedsmidler på færdigpakningen eller en  

 vedhæftet etiket.
Stk. 2.  Mærkningsoplysningerne kan som nævnt i nr. 1 og  

 2, anføres i handelsdokumenterne.
Handelsdokumenterne skal i disse tilfælde  

 enten ledsage de pågældende varer eller være fremsendt før leveringen.
 gives i handelsdokumenterne, såfremt oplysningen »Bestemt til  

 fremstilling af levnedsmidler, ikke til detailsalg« anføres på  

 emballagen.
Tilsyn og kontrol § 34.  Kommunalbestyrelsen eller den  

 levnedsmiddelkontrolenhed som kommunalbestyrelsen har bemyndiget hertil  

 (herefter kaldet de lokale tilsynsmyndigheder), påser, at bekendtgørelsens  

 regler overholdes.
 § 35.  Veterinær- og Fødevaredirektoratet, de lokale  

 tilsynsmyndigheder og personer, der af disse er bemyndiget dertil, har adgang  

 til offentlige og private ejendomme, lokaliteter og transportmidler for at  

 tilvejebringe oplysninger til brug for afgørelser i henhold til  

 bekendtgørelsen.
 Stk. 2.  Legitimation skal forevises.
 § 36.  Den, der er ansvarlig for forhold, som er  

 omfattet af denne bekendtgørelse, skal efter anmodning af Veterinær- og  

 Fødevaredirektoratet eller de lokale tilsynsmyndigheder give alle  

 oplysninger, herunder om økonomiske og regnskabsmæssige forhold, som har  

 betydning for tilsynets eller kontrollens gennemførelse.
 Stk. 2.  Veterinær- og Fødevaredirektoratet og de lokale  

 tilsynsmyndigheder kan pålægge den pågældende at afgive prøver uden vederlag  

 samt at yde bistand ved forsendelse af prøverne og afholde udgifterne herved.
 Stk. 3.  Veterinær- og Fødevaredirektoratet og de lokale  

 tilsynsmyndigheder kan pålægge virksomheder, der behandler eller sælger  

 levnedsmidler, at udarbejde en skriftlig dokumentation for anvendelsen af  

 tilsætningsstoffer for hele eller dele af virksomhedens produktsortiment.
 Stk. 4.  For tilsætningsstoffer, som må tilsættes  

 levnedsmidler efter quantum satis princippet, kan myndighederne pålægge  

 virksomheden skriftligt at dokumentere behovet for den anvendte mængde af de  

 enkelte tilsætningsstoffer.
§ 37.  De lokale tilsynsmyndigheder kan meddele de  

 påbud eller forbud, som anses for nødvendige for at sikre overholdelse af  

 bekendtgørelsen.
Det kan herunder bestemmes, at varer, der ikke opfylder de  

 krav, som er fastsat i bekendtgørelsen, skal beslaglægges eller  

 tilintetgøres.
 § 38.  Veterinær- og Fødevaredirektoratets og de  

 lokale tilsynsmyndigheders afgørelser meddeles skriftligt.
 Stk. 2.  Veterinær- og Fødevaredirektoratet og de lokale  

 tilsynsmyndigheders afgørelser skal indeholde oplysning om, til hvilken  

 myndighed afgørelsen kan påklages, og fristen herfor.
 Stk. 3.  Omfatter afgørelsen et påbud eller forbud, skal  

 der i afgørelsen være fastsat en frist for afgørelsens efterkommelse.
 § 39.  Den, der agter at indføre tilsætningsstoffer  

 til erhvervsmæssigt brug, skal anmelde virksomheden til registrering hos  

 Veterinær- og Fødevaredirektoratet, Rolighedsvej 25, 1958 Frederiksberg C.
 Stk. 2.  Anmeldelsen skal indeholde følgende  

 oplysninger:
 Stk. 3.  Ændring af virksomhedens SE-nummer skal  

 meddeles Veterinær- og Fødevaredirektoratet.
Klage og dispensation § 40.  De lokale tilsynsmyndigheders afgørelser i  

 henhold til denne bekendtgørelse kan påklages til Veterinær- og  

 Fødevaredirektoratet.
Direktoratets afgørelser er endelige.
 Stk. 2.  Fødevareministeren kan tillade, at afgørelser  

 truffet af Veterinær- og Fødevaredirektoratet som 1. instans påklages til  

 ministeren, såfremt afgørelsen er af principiel karakter eller i øvrigt må  

 anses for at være af væsentlig betydning.
 § 41.  Klagefristen er 4 uger fra den dag, afgørelsen  

 er meddelt den pågældende.
 Stk. 2.  Klagemyndigheden kan indtil 6 måneder efter  

 afgørelsen se bort fra overskridelse af klagefristen, når overskridelsen af  

 særlige grunde er undskyldelig.
 § 42.  En klage har opsættende virkning, indtil  

 klagemyndighedens afgørelse foreligger.
Stk. 2.  Det kan, når særlige grunde taler herfor,  

 samtidig med et påbud eller forbud bestemmes, at dette skal efterkommes  

 uanset klage.
Selv om også denne beslutning påklages, skal påbudet eller  

 forbudet efterkommes, indtil klagemyndigheden bestemmer andet.
§ 43.  Klagen indgives til den myndighed, der har  

 truffet afgørelsen.
Myndigheden sender klagen til klagemyndigheden ledsaget  

 af det materiale, der er indgået i sagens bedømmelse i 1. instans.
 § 44.  Veterinær- og Fødevaredirektoratet kan i  

 særlige tilfælde, og når forholdene taler herfor, meddele dispensation fra  

 denne bekendtgørelse.
Straffe- og ikrafttrædelsesbestemmelser § 45.  Med bøde straffes den, der overtræder §§ 14-19,  

 §§ 24-33 og § 39 i denne bekendtgørelse eller afgørelser truffet i henhold  

 til bekendtgørelsen.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Stk. 3.  Straffen kan stige til hæfte eller fængsel i  

 indtil 1 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er § 46.  Bekendtgørelsen træder i kraft den 19. december  

 1997.
 Stk. 2.  § 17, stk. 1, nr. 2, 2. punktum, træder dog  

 først i kraft den 19. juni 1998. Produkter, som er markedsført eller mærket  

 inden denne dato, og som opfylder de hidtil gældende regler, kan dog sælges,  

 så længe lager haves.
 § 47.  Følgende regler ophæves:
Ministeriet for Fødevarer, Landbrug og Fiskeri, den 11. december  

 1997 Henrik Dam Kristensen / Lone Faliu Bilag 1 Definitioner af tilsætningsstofgrupper Antiklumpningsmidler: Stoffer, der reducerer et levnedsmiddels  

 individuelle partiklers tendens til at klæbe sammen.
 Antioxidanter: Stoffer, som forlænger et levnedsmiddels holdbarhed  

 ved at beskytte det mod ødelæggelse ved iltning, som f.eks. fedtharskning og  

 misfarvning.
 Bærestoffer (herunder opløsningsmidler anvendt som bærestoffer):  

 Stoffer, der anvendes til at opløse, fortynde, dispergere eller på anden måde  

 ændre den fysiske form af et tilsætningsstof til levnedsmidler uden at ændre  

 dets teknologiske funktion (og uden selv at have en teknologisk virkning) med  

 henblik på at lette håndtering, tilsætning eller anvendelse af  

 tilsætningsstoffer.
 Drivgasser: Andre gasser end luft, som presser et levnedsmiddel ud  

 af en beholder.
 Emballagegasser: Andre gasser end luft, der indføres i en beholder  

 før, medens eller efter, at et levnedsmiddel anbringes deri.
 Emulgatorer: Stoffer, hvormed man kan danne eller opretholde en  

 homogen blanding af to eller flere ikke-blandbare faser som f.eks. olie og  

 vand i et levnedsmiddel.
 Farvestoffer: Stoffer, der giver et levnedsmiddel farve eller  

 giver det dets farve tilbage og omfatter naturlige bestanddele af  

 levnedsmidler og andre naturlige kildematerialer, som normalt ikke i sig selv  

 fortæres som levnedsmidler, og som ikke normalt anvendes som karakteristiske  

 ingredienser i levnedsmidler.
 Præparater, der er fremstillet af levnedsmidler og andre naturlige  

 kildematerialer ved en fysisk og/eller kemisk ekstraktion, som fører til en  

 selektiv ekstraktion af pigmenter i forhold til de ernæringsmæssige eller  

 aromatiske bestanddele, er farvestoffer.
 Fortykningsmidler: Stoffer, der øger et levnedsmiddels viskositet.
 Fugtighedsbevarende midler: Stoffer, som beskytter levnedsmidler  

 mod udtørring ved at reducere virkningen af omgivelser med lav  

 fugtighedsgrad, eller som gør opløsning af et pulver i et vandigt medium  

 lettere.
 Fyldemidler: Stoffer, der øger et levnedsmiddels volumen uden at  

 øge dets energiindhold væsentligt.
 Geleringsmidler: Stoffer, der øger et levnedsmiddels konsistens  

 ved geledannelse.
 Hævemidler: Stoffer eller kombinationer af stoffer, som udvikler  

 gas og dermed får dej til at svulme op.
 Kompleksdannere: Stoffer, der danner kemiske kompleksforbindelser  

 med metalioner.
 Konserveringsmidler: Stoffer, som forlænger et levnedsmiddels  

 holdbarhed ved at beskytte det mod ødelæggelse forårsaget af mikroorganismer.
 Konsistensmidler: Stoffer, som gør eller holder frugt og  

 grøntsager faste eller sprøde, eller som reagerer med geleringsmidler og  

 danner eller styrker en gele.
 Melbehandlingsmidler: Andre stoffer end emulgatorer, som tilsættes  

 til mel eller dej for at forbedre bageegenskaberne.
 Modificerede stivelser: Stoffer, der fremkommer ved en eller flere  

 kemiske behandlinger af spiselig stivelse, som kan have været underkastet  

 fysisk eller enzymatisk behandling, og som kan være gjort fritflydende med  

 syre eller alkali eller bleget.
 Overfladebehandlingsmidler (herunder glittemidler): Stoffer, der  

 giver et levnedsmiddel et skinnende udseende eller udgør et beskyttende lag,  

 når de påføres levnedsmidlets overflade.
 Skumdannende midler: Stoffer, hvormed man kan opnå homogen  

 fordeling af en luftart i et flydende eller fast levnedsmiddel.
 Skumdæmpningsmidler: Stoffer, der forhindrer eller reducerer  

 skumning.
 Smagsforstærkere: Stoffer, der forstærker et levnedsmiddels smag  

 og/eller lugt.
 Smeltesalte: Stoffer, som overfører proteiner i ost til  

 dispergeret form og derved bevirker en homogen fordeling af fedt og andre  

 bestanddele.
Stabilisatorer: Stoffer, hvormed man kan opretholde et  

 levnedsmiddels fysisk-kemiske tilstand.
Til stabilisatorer hører stoffer,  

 hvormed der kan opretholdes en homogen fordeling af to eller flere  

 ikke-blandbare stoffer i et levnedsmiddel, og stoffer, som stabiliserer,  

 bevarer eller forstærker et levnedsmiddels farve.
 Surhedsregulerende midler: Stoffer, som ændrer eller fastholder et  

 levnedsmiddels surhedsgrad.
 Syrer: Stoffer, der øger et levnedsmiddels surhedsgrad og/eller  

 giver det en sur smag.
 Sødestoffer: Stoffer, der giver et levnedsmiddel en sød smag.
Bilag 2 Farvestoffer til sundhedsmærkning og anden obligatorisk mærkning af kød og  

 kødprodukter Bilag 3 Levnedsmidler, som ikke er omfattet af § 17, stk. 1, nr. 2 1. For så vidt angår overførsel af farvestoffer (Betegnelserne indskrænker ikke overførselsprincippet i de tilfælde, hvor  

 produkterne indeholder bestanddele med deres egne naturlige tilladte  

 farvestoffer.) 17. Frugtsaft og frugtnektar som omhandlet i direktiv  

 75/726/EØF samt grøntsagssaft 18. Frugt, grøntsager (inklusive kartofler) og svampe  

 - på dåse, i glas eller tørret; forarbejdede frugter, grøntsager (inklusive  

 kartofler) og svampe 19. Marmelade ekstra, gele ekstra og kastaniecreme som  

 omhandlet i direktiv 79/ 693/ EØF; Creme de pruneaux 20. Fisk, bløddyr og krebsdyr, kød, fjerkræ og vildt  

 samt tilberedninger heraf, men ikke tilberedte retter, der indeholder disse  

 ingredienser samt farvestoffer i henhold til § 16.
21. Kakaoprodukter og chokoladebestanddele i  

 chokoladeprodukter som omhandlet i direktiv 73/241/EØF 22. Ristet kaffe, te, cikorie; ekstrakter af te og  

 cikorie; te, planter-, frugt-, cerialietilberedninger til urtete samt  

 blandinger og instantblandinger af disse produkter 23. Salt, salterstatninger, krydderier og blandinger  

 af krydderier 24. Vin og andre produkter, som defineret i forordning  

 (EØF) nr. 822/87 25. Korn, Kornbrand, frugtspiritus, frugtbrændevin,  

 Ouzo, Grappa, Tsikoudia fra Kreta, Tsipouro fra Makedonien, Tsipouro fra  

 Thessalien Tsipouro fra Tirnavos, Eau de vie de marc Marque nationale  

 luxembourgoise, Eau de vie de seigle Marque nationale luxembourgoise, London  

 Gin, som defineret i forordning (EØF) nr. 1576/89 26. Sambuca, maraschino og Mistra, som defineret i  

 forordning (EØF) nr. 1180/91 27. Sangria, Clarea og Zurra, som defineret i  

 forordning (EØF) nr. 1601/91 28. Vineddike 29. Levnedsmidler til spædbørn og småbørn omfattet af  

 direktiv 89/398/EØF, herunder levnedsmidler til syge spædbørn og småbørn.
30. Honning 31. Malt og maltprodukter 32. Modnet og umodnet ost (ikke aromatiseret) 33. Smør af fåre- og gedemælk 2. For så vidt angår overførsel af sødestoffer 1. Levnedsmidler til spædbørn og småbørn omfattet af  

 direktiv 89/398/EØF, herunder levnedsmidler til syge spædbørn og småbørn 3. For så vidt angår overførsel af andre  

 tilsætningsstoffer end farvestoffer og sødestoffer 1. Uforarbejdede levnedsmidler 2. Honning som defineret i direktiv 74/409/EØF 3. Ikke-emulgerede olier og fedtstoffer af animalsk  

 eller vegetabilsk oprindelse 4. Smør 5. Pasteuriseret og steriliseret (herunder  

 UHT-behandlet) mælk og fløde (herunder sød mælk, letmælk og skummetmælk) 6. Ikke- aromatiserede, syrnede mælkeprodukter med  

 levende mikroorganismer 7. Naturligt mineralvand, som defineret i direktiv  

 80/777/EØF og i kildevand 8. Kaffe (undtagen aromatiseret pulverkaffe) og  

 kaffeekstrakter 9. Ikke-aromatiserede teblade 10. Sukkerarter, som defineret i direktiv 73/437/EØF 11. Tørpasta 12. Naturlig ikke-aromatiseret kærnemælk (undtagen steriliseret kærnemælk) 13. Levnedsmidler til spædbørn og småbørn omfattet af  

 direktiv 89/398/EØF, herunder levnedsmidler til syge spædbørn og småbørn.
14. Kakao- og chokoladevarer som defineret i direktiv  

 73/241/EØF 15. Frugtsaft, frugtnektar, druesaft og ananassaft som  

 defineret i direktiv 75/726/EØF 16. Marmelade ekstra og frugtgele ekstra som defineret  

 i direktiv 79/693/EØF 17. Marmelade og frugtgele som defineret i direktiv  

 79/693/EØF og andet lignende frugtsmørepålæg, herunder produkter med lavt  

 kalorieindhold 18. Helt eller delvis inddampet mælk som defineret i  

 direktiv 76/118/EØF 19. Steriliseret, pasteuriseret og UHT-behandlet  

 fløde, fløde med lavt kalorieindhold og pasteuriseret fløde med lavt  

 fedtindhold 20. Frosne og dybfrosne uforarbejdede frugter og  

 grøntsager 21. Frugtkompot 22. Uforarbejdede fisk, krebsdyr og bløddyr også  

 frosne og dybfrosne 23. Hurtigkogte ris 24. Ikke-emulgerede olier og fedtstoffer af animalsk  

 og vegetabilsk oprindelse (undtagen jomfruolie og olivenolie) 25. Raffineret olivenolie, herunder olie af  

 olivenpresserester 26. Modnet ost 27. Mozzarella- og valleost 28. Frugt og grøntsager på dåse eller i glas 29. Gehakt 30. Færdigpakkede tilberedninger af fersk hakket kød 31. Brød udelukkende tilberedt af ingredienserne  

 hvedemel, vand, gær eller surdej samt salt 32. Pain courant frcais 33. Frisk pasta 34. Vin og mousserende vin og delvis gæret druemost 35. Øl 36. Foie gras, foie gras entier, blocs de foie gras Bilag 4 Oplysninger, der skal forelægges i forbindelse med evalueringen af en  

 bakteriekultur, en skimmel- eller gærsvamp Administrative oplysninger Navn på anmelder, producent(er) samt personen, der er ansvarlig for  

 ansøgningen.
Tekniske data 1 Benævnelse for kulturen (handelsnavn).
2 Anvendelse.
Der bør forelægges oplysninger om:
2.1 Den teknologiske funktion af kulturen.
Formålet med tilsætningen af  

 kulturen skal oplyses.
Såfremt formålet er biokonservering, skal der oplyses  

 om kulturens virkemåde og aktivt princip ved biokonserveringen.
2.2 Argumentation for behov af kulturen.
Ifølge bekendtgørelsen er det  

 selve anvendelsen af kulturen, der skal anmeldes - ikke importen eller  

 salget.
F.eks. skal en importør, som ønsker at videresælge kulturer, derfor  

 kunne dokumentere en erhvervsinteresse på det danske levnedsmiddelmarked for  

 hver enkelt kultur.
 2.3 De levnedsmidler til hvilke kulturen skal anvendes.
 2.4 Opbevaringsform for kulturen, herunder angivelse af evt.  

 bærestoffer/hjælpestoffer.
Almene krav 3 Der bør være en vejledning til levnedsmiddelproducenten om den  

 teknologiske anvendelse af kulturen.
 4 Evt. andre oplysninger, herunder lande i hvilke den pågældende  

 kultur er tilladt.
 5 Anmeldte kulturer må kun anvendes i overensstemmelse med  

 oplysningerne i anmeldelsen og kun i overensstemmelse med god  

 tilvirkningsmæssig praksis for levnedsmidler.
6 Veterinær- og Fødevaredirektoratet godkender de enkelte  

 renkulturer med tilhørende anvendelsesområde.
Fornyet anmeldelse skal  

 indgives i tilfælde af ændringer af det i anmeldelsen oplyste, herunder - anvendelse i anden eller andre levnedsmiddelgrupper samt - anvendelse af anden renkultur (andet fabrikat).
 Der skal ikke indgives fornyet anmeldelse af nye blandingskulturer,  

 såfremt virksomheden allerede har fået accept af de enkelte renkulturer i  

 blandingen, og såfremt anvendelsesområdet er det samme.
 7 Kravet om anmeldelse gælder også for kulturer, der under produktion af  

 et levnedsmiddel er blevet dræbt under f.eks. en varmebehandling, således at  

 kulturen ikke længere er til stede som levende organisme i levnedsmidlet.
Dokumentation for kulturen 8 Der bør forelægges oplysninger om:
8.1 Karakterisering af kulturen, dvs. angivelse af et antal kriterier, der  

 tillader karakterisering af hver enkelt mikrobiologisk stamme efter  

 mikrobiologiske håndbøger samt reference til den eller de håndbøger,  

 hvorefter denne karakterisering er sket.
Evt. reference til standardkulturer  

 i type culture collections.
 8.2 Kulturens renhed i form af resultat af prøver for tilstedeværelsen af  

 andre kim.
 8.3 Efter anmodning skal det dokumenteres, om kulturen er i stand til at  

 danne giftige eller antibiotiske forbindelser.
 8.4 Oplysninger om mikrobiologiske/toksikologiske undersøgelser, som gør  

 det muligt at vurdere, om den pågældende kultur forsvarligt kan anvendes som  

 anført.
 8.5 Samtlige resultater skal for hver kultur foreligge som underskrevne  

 analysecertifikater og ikke blot som referenceværdier og skal dokumentere den  

 enkelte kulturs renhed.
Bilag 5 Oplysninger, der skal forelægges i forbindelse med evalueringen af et  

 enzym Administrative oplysninger Navn på anmelder, producent(er) samt personen, der er ansvarlig for  

 ansøgningen.
Tekniske data 1 Aktive bestanddele 1.1 Enzymets væsentligste aktiviteter skal beskrives ved deres  

 systematiske navne og deres Enzyme Commission-numre1).
1.2 Enzymprodukternes aktivitet bør måles i henhold til den reaktion, de  

 enkelte enzymer katalyserer, og bør normalt udtrykkes i aktivitetsenheder pr.  

 vægt- eller volumenenhed af produktet.
I handelen angives produktets  

 aktivitet til tider også som den mængde enzymprodukt, der skal tilsættes til  

 en given mængde levnedsmiddel for at opnå den ønskede effekt.
 1.3 En liste over sekundære enzymatiske aktiviteter, hvad enten de  

 udfylder en nyttig funktion eller ej.
2 Udgangsmaterialer Hvis der for specifikke udgangsmaterialer er mulighed for, at de  

 indeholder stoffer, der kan være sundhedsskadelige, skal fravær af sådanne  

 stoffer i enzymproduktet dokumenteres (se punkt 8.5).
2.1 Animalske udgangsmaterialer.
Dyrets art, samt hvilken del af dyret der  

 anvendes til fremstillingen, skal oplyses.
Animalsk væv, der anvendes til  

 enzymfremstilling, skal overholde reglerne for kødkontrol og behandles i  

 overensstemmelse med god hygiejnisk praksis.
2.2 Vegetabilske udgangsmaterialer.
Plantens art, samt hvilken del af  

 planten der anvendes til fremstillingen, skal oplyses.
2.3 Mikrobielle udgangsorganismer anvendt i fremstillingen af  

 enzymprodukter kan være oprindelige stammer eller varianter af  

 mikroorganismer eller kan være afledt af oprindelige stammer eller varianter  

 ved hjælp af selektiv dyrkning eller gensplejsning.
Der skal være tale om  

 selvstændige og stabile stammer eller varianter, som er tilstrækkeligt  

 velbeskrevne i henhold til alment accepterede identifikationsnøgler, således  

 at de beskrives entydigt som udgangsorganismer til de enkelte enzymprodukter,  

 som er beskrevet i specifikationerne.
Den mikrobielle kultur anvendt ved fremstillingen skal opbevares under  

 forhold, som sikrer fravær af stammedrift, og når de gøres klar til brug i  

 produktionen af enzymprodukter, skal de anvendte metoder og  

 dyrkningsbetingelser sikre ensartethed og reproducerbarhed fra batch til  

 batch.
Disse procedurer skal sikre, at udgangsorganismen ikke producerer  

 toksiner, samt hindre tilførsel af fremmede mikroorganismer, som kunne være  

 kilde til toksiske materialer og andre uønskede stoffer i de endelige  

 enzymprodukter.
2.4 Gensplejsede organismer.
Specifikationerne skal omfatte karakteristik  

 af værtsorganisme, vektor (plasmid) og den DNA-sekvens, der er indføjet i  

 vektoren eller kromosomet.
Donororganismen skal også identificeres, hvad  

 enten der er tale om plante, dyr eller mikroorganisme.
Det er vigtigt, at der foreligger detaljeret viden om de implicerede  

 genetiske strukturer, således at ethvert uønsket samspil mellem  

 værtsorganismens oprindelige arvemasse og den nye arvemasse, der skal  

 inkorporeres, kan forudses.
Data vedrørende arvemassens struktur som f.eks.  

 oplysning om tilstedeværelsen af ekstra DNA (plasmider eller fremmed DNA  

 indføjet i værtskromosomet), specifikke genetiske karakteristika  

 (»markører«), tilstedeværelse af hvilende gener (som kan komme til  

 udtryk ved mutationer), genetisk stabilitet (mutationsrate og faktorer, der  

 påvirker mutationsraten, inter- og intramolekylære rekombinationer,  

 restriktionsbarrierer), genoverførsel (evne til mobilisering/konjugation) og  

 resistens (antibiotika, tungmetaller) kan bidrage til at forudsige  

 sundhedsrisici for mennesker, dyr og planter samt økologiske effekter.
Eksakt viden om vektorernes identitet og biologi udgør grundlaget for  

 vurderingen af, hvorvidt inkorporering af vektoren forøger eller reducerer  

 værts-mikroorganismens farlighed.
Vektorer bør beskrives på DNA-niveau  

 (størrelse, restriktionskort og, om muligt, fuldstændig DNA-sekvens) og  

 genetisk med henblik på de gener, som forekommer på vektoren, og som ville  

 kunne anvendes som markør-gener.
Vektorer skal være fri for skadelige  

 sekvenser samt være ikke-konjugerende og ikke-mobiliserbare.
Den eller de DNA-sekvenser, der skal inkorporeres i værtsorganismen, skal  

 beskrives fuldstændigt både på molekylært niveau og med hensyn til antallet  

 af inkorporerede gener, reguleringsmåde (promotor-aktivitet) og faktiske  

 genprodukter.
Uagtet om DNA-sekvensen hidrører fra mikroorganismer, planter  

 eller dyr, skal den genetiske konstruktions præcise oprindelse og  

 artskarakteristik anvendes, således at der kan foretages en korrekt  

 sundhedsmæssig vurdering.
 Hvert enkelt rekombinant-produkt skal evalueres fra sag til sag i lyset af  

 vært, vektor og den indsatte arvemasse under hensyntagen til, at den mulige  

 risiko ved den endelige konstruktion kan være større end blot summen af de  

 enkelte elementer.
3 Fremstillingsmetode 3.1 Fyldestgørende oplysninger om fremstillingsmetoden.
Ved mikrobielle  

 udgangsorganismer betragtes oplysninger om gæringsmedium og -betingelser som  

 væsentlige.
Alle anvendte komponenter skal være af levnedsmiddelkvalitet.
3.2 Der skal gives fyldestgørende oplysninger om rensningsmetoden.
Hvis  

 der sker ændringer i fremstillingsmetoden eller i rensningen af  

 enzymproduktet, vil dette blive betragtet som nyt, medmindre det kan  

 godtgøres, at det endelige produkt kan betragtes som identisk med det, der  

 blev fremstillet efter de gamle metoder.
4 Bærestoffer og andre tilsætningsstoffer og ingredienser 4.1 Der skal gives oplysning om de bærestoffer, opløsningsmidler,  

 hjælpestoffer og andre tilsætningsstoffer og ingredienser (herunder tekniske  

 hjælpestoffer), der bruges ved fremstilling, distribution og anvendelse af  

 enzymprodukterne.
Der skal anvendes stoffer, som er acceptable i forhold til  

 de relevante levnedsmiddelanvendelser af de pågældende enzymprodukter, eller  

 stoffer, som er uopløselige i levnedsmidler, og som fjernes fra levnedsmidlet  

 efter forarbejdningen eller før indtagelsen.
4.2 I tilfælde af immobiliserede enzymprodukter bør de anvendte bæremedier  

 og immobiliseringsmidler være acceptable i forhold til de relevante  

 anvendelser.
Ved overvejelse af nye materialer bør disse afprøves for at  

 vise, at der ikke afgives skadelige reststoffer til levnedsmidlet.
Der bør  

 udføres tests, der kan vise, at enhver afgift af immobiliseringsmidler eller  

 enzymer holdes inden for de acceptable grænser, der er anført i de enkelte  

 specifikationer.
4.3 For at kunne skelne den del af enzymproduktet, der hidrører fra  

 udgangsmaterialet, fra den del, der er tilført af opløsningsmidler og andre  

 tilsætningsstoffer og ingredienser, kan procent total organisk tørstof  

 (T.O.S.= Total Organic Solids) kræves oplyst.
T.O.S. defineres som følger:
 hvor A= % aske, W= % vand og D= opløsningsmidler og/eller andre  

 tilsætningsstoffer og ingredienser.
 T.O.S. kan også udtrykkes i forhold til den rene aktive ingrediens (det  

 vil sige enzymindholdet). Afhængig af det pågældende produkt kan forholdet  

 være meget nær 1.
5 Anvendelse Der bør forelægges oplysninger om:
 5.1 Enzymets teknologiske funktion.
 5.2 Hvilke typer levnedsmidler enzymet er beregnet til at anvendes i.
 5.3 Den maksimale mængde enzymprodukt, der skal bruges i de enkelte  

 levnedsmidler.
6 Stabilitet og skæbne i levnedsmidler Oplysninger om:
 6.1 Mængden af enzymprodukt (det vil sige aktivt enzym såvel som andre  

 bestanddele) i det færdige levnedsmiddel.
 6.2 Primære reaktionsprodukter samt mulige sekundære reaktionsprodukter,  

 der ikke betragtes som normale kostbestanddele, som dannes under produktion  

 og oplagring af enzymbehandlede levnedsmidler.
 6.3 Eventuel effekt på næringsstoffer.
Almene krav og specifikationer 7 Hygiejne 7.1 Enzymprodukter skal fremstilles i henhold til god fremstillingsmæssig  

 praksis for levnedsmidler.
Stamkulturerne af de mikroorganismer, der bruges  

 som udgangsmateriale til enzymprodukter, bør testes regelmæssigt for at sikre  

 deres renhed (se punkt 2.3).
 7.2 Tilsætning af et enzymprodukt til et levnedsmiddel må ikke resultere i  

 en forøgelse af totalkimtallet i levnedsmidlet.
8 Forureninger 8.1 Tungmetaller.
Produkterne bør ikke indeholde toksikologisk  

 signifikante mængder af tungmetaller som bly, cadmium, arsen og kviksølv.
De  

 faktiske tungmetalmængder bør oplyses for hvert produkt.
8.2 Mikrobiologiske forureninger Der må ved anvendelse af egnede metoder2) ikke kunne påvises patogene  

 mikroorganismer (f.eks.
Campylobacter, Clostridium perfringens, Escherichia  

 coli, Listeria, Salmonella, Shigella).
 Coliforme ikke over 30 pr. g, bestemt ved en egnet metode3).
 Totalkimtal ikke højere end 102 - 104 pr. g, bestemt ved en egnet  

 metode4).
 8.3 Det skal ved afprøvning påvises, at der ikke optræder levedygtige  

 celler fra den mikrobielle udgangsorganisme i det endelige produkt.
 8.4 Ved anvendelse af en egnet metode 5) må der ikke kunne påvises  

 antibiotisk aktivitet i enzymprodukterne.
8.5 Enzymprodukter må ikke indeholde toksiner i påviselige mængder.
Når  

 det vides, at et givet udgangsmateriale kan producere toksiner, skal fravær  

 af de relevante toksiner påvises ved anvendelse af en egnet metode.
Dokumentation for sikkerhed ved brug 9 Grundlæggende toksikologiske krav 9.1 Der kræves normalt ikke toksikologiske tests for enzymer, der er  

 udvundet af spiselige dele af dyr eller planter.
Hvis der anvendes dele, der  

 ikke generelt betragtes som en normal del af kosten, kan der eventuelt  

 stilles krav om en vis toksikologisk testning, medmindre der fremlægges anden  

 tilfredsstillende dokumentation for, at produktet kan anvendes sikkert.
 9.2 For enzymprodukter fremstillet ved hjælp af mikroorganismer kræves  

 normalt følgende tests:
- en test for genmutationer i bakterier og - en test for kromosomafvigelser (fortrinsvis in vitro ).
De toksikologiske tests skal, hvor det er muligt, foretages på en batch af  

 det endelige, oprensede gæringsprodukt før tilsætning af bærestoffer,  

 opløsningsmidler m.v.
De bør i hovedreglen udføres i overensstemmelse med  

 fastlagte retningslinier (EU/OECD), omend det kan være nødvendigt at foretage  

 visse ændringer i standardtestprotokollerne, særligt i forbindelse med  

in-vitro tests, på grund af den effekt, som visse enzymprodukters  

 proteinagtige karakter og/eller enzymatiske aktiviteter kan udøve på det  

 cellulære niveau.
Sådanne fravigelser vil kunne accepteres, hvis de ledsages  

 af en fyldestgørende argumentation til støtte herfor.
Testsystemet er tilrettelagt med henblik på at afdække uspecificerede  

 toksiske reaktioner samt afsløre genotoksisk effekt.
Kombinationen af  

 oplysninger fra de generelle specifikationer og dette testsæt gør det muligt  

 at vurdere tilstedeværelsen i et produkt af både specifikke, velkendte  

 toksiner og ukendte toksiske stoffer.
 Den toksikologiske rapport skal indeholde tilfredsstillende dokumentation  

 for, at de udførte tests er foretaget på det materiale, der ligger til grund  

 for produktet i handelen, som det er beskrevet i den tekniske del af  

 ansøgningen.
10 Undtagelser fra de basale toksikologiske krav Ud fra en toksikologisk synsvinkel er det vigtigt at gennemføre en  

 toksikologisk testprocedure på hvert enkelt enzymprodukt, der er fremstillet  

 ud fra en mikrobiologisk udgangsorganisme.
10.1 Hvis imidlertid et enzymprodukt fra en bestemt stamme er blevet  

 grundigt testet, og fremstillingsprocessen ikke er signifikant anderledes for  

 andre enzymer fra den samme stamme, kunne der for disse enzymer ses bort fra  

 hele testsættet.
Beslutning herom træffes fra sag til sag.
10.2 Hvis den mikroorganisme, der bruges til fremstillingen, - igennem lang tid er anvendt i levnedsmidler uden sundhedsmæssige  

 problemer og - tilhører en art, for hvilken det er dokumenteret, at der ikke produceres  

 toksi- ner, og - den stamme, der faktisk anvendes, er af veldokumenteret oprindelse, kan der være grund til at acceptere et enzymprodukt fra denne organisme  

 uden specifikke toksikologiske tests.
I så fald er en korrekt og bekræftet  

 identificering af organismen særlig vigtig.
 For indeværende kan der kun gives et eksempel på en sådan organisme,  

 nemlig Saccharomyces cerevisiae .
 Enzymprodukter fra sådanne udgangsorganismer skal dog fortsat være i  

 overensstemmelse med de generelle specifikationer.
10.3 Hvis den oprindelige stamme af en mikroorganisme, der bruges til  

 fremstilling af et tidligere testet og godkendt enzymprodukt, erstattes af en  

 mutantstamme, kan en ændret, mindre omfattende testprocedure måske være på  

 sin plads.
En sådan reduceret procedure skal begrundes fra sag til sag.
 10.4 For immobiliserede enzymprodukter, hvor immobiliseringsmetoderne er  

 evalueret og godkendt på basis af fyldestgørende toksicitets-tests, gælder  

 det, at disse immobiliseringsmetoder kan kombineres med tidligere evaluerede  

 og godkendte enzymprodukter uden behov for yderligere toksicitets-test af det  

 færdige produkt, forudsat at der fremlægges analytiske data, der viser, at  

 afgiften af det kombinerede produkts bestanddele ligger inden for acceptable  

 grænser (se punkt 4.2).
10.5 Med indførslen af velspecificerede, ikke-toksinproducerende  

 gensplejsede udgangsorganismer til fremstilling af  

 levnedsmiddelenzymprodukter kunne det i fremtiden blive muligt at fremstille  

 enzymer af meget høj renhed og specificitet.
For produkter, hvor en sådan høj  

 renhed og specificitet kan påvises, vil der måske ikke være behov for hele  

 toksicitets-testproceduren.
 Ud over de tilfælde, hvor reducerede testprocedurer kan være acceptable,  

 jf. ovenfor, kan der også tænkes situationer, hvor der er behov for  

 yderligere tests, ud over basiskravene, for at besvare spørgsmål, der rejses  

 i nogle af basisundersøgelserne.
Bilag 6 Kategoribetegnelser, som skal benyttes ved mærkning af færdigpakkede  

 levnedsmidler Antiklumpningsmiddel Antioxidant Drivgas Emulgator Farvestof Fortykningsmiddel Fugtighedsbevarende middel Fyldemiddel Geleringsmiddel Hævemiddel Konserveringsstof/konserveringsmiddel Konsistensmiddel Melbehandlingsmiddel Modificeret stivelse* Overfladebehandlingsmiddel Skumdæmpningsmiddel Smagsforstærker Smeltesalt** Stabilisator Surhedsregulerende middel Syre Sødestof Tablethjælpestof*** Vitamin Mineral * Der kræves ikke angivelse af den specifikke betegnelse.
 Udelukkende for så vidt angår smelteost og produkter fremstillet af  

 smelteost.
 * Kun såfremt tilsætningsstoffets funktion ikke er omfattet af andre  

 kategorier.
Bilag 7 Tilsætningsstoffer, som ved overfladebehandling af citrusfrugter kræver  

 mærkning efter § 29 Diphenyl Natrium-o-phenylphenolat o-Phenylphenol Thiabendazol Bilag 8 Anvendelse af nitriter og nitrater til kødprodukter*) Bilag 9 Anvendelse af svovldioxid og sulfiter*) (* 1) Bekendtgørelsen indeholder bestemmelser, der gennemfører Rådets direktiv nr. 79/112/EØF, EF-Tidende 1979 L 33 s. 1, Rådets direktiv nr. 89/107/EØF, EF-Tidende 1989 L 40 s. 27, Europa-Parlamentets og Rådets direktiv nr. 94/34/EF, EF-Tidende 1994 L 237 s. 1, Europa-Parlamentets og Rådets direktiv nr. 94/35/EF, EF-Tidende 1994 L 237 s. 3, Europa-Parlamentets og Rådets direktiv nr. 94/36/EF, EF-Tidende 1994 L 237 s. 13, Europa-Parlamentets og Rådets direktiv nr. 94/54/EF, EF-Tidende 1994 L 300 s. 13, Europa-Parlamentets og Rådets direktiv nr. 95/2/EF, EF-Tidende 1995 L 61 s. 1, Rådets direktiv 96/21/EF, EF-Tidende L 88, s. 5, Europa-Parlamentets og Rådets direktiv 96/83/EF, EF-Tidende L 48, s. 16, Kommissionens direktiv nr. 95/31/EF, EF-Tidende 1995 L 178 s. 1, Kommissionens direktiv 95/45/EF, EF-Tidende 1995 L 226 s. 1 og Kommissionens direktiv 96/77/EF, EF-Tidende 1996 L 339 s. 1.
