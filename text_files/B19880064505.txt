 I medfør af § 16, stk. 2, i merværdiafgiftsloven, jf. lovbekendtgørelse  

 nr. 629 af 20. oktober 1988, fastsættes:
Blandet anvendelse § 1.  Afgift af varer og ydelser, der indkøbes af  

 virksomheder, der driver såvel registreringspligtig som ikke  

 registreringspligtig virksomhed, kan medregnes til den indgående afgift efter  

 reglerne i stk. 2-5. Dette gælder dog ikke indkøb af den i kapitlerne 2-4  

 nævnte art.
 Stk. 2.  Afgift af varer og ydelser, der indkøbes til  

 anvendelse udelukkende i den registrerede del af virksomheden, kan fuldt ud  

 medregnes til den indgående afgift.
 Stk. 3.  Afgift af varer og ydelser, der indkøbes til  

 anvendelse såvel i den registrerede som i den ikke registrerede del af  

 virksomheden (fælles brug), kan medregnes til den indgående afgift med den  

 andel af afgiften, der svarer til forholdet mellem omsætningen (uden afgift)  

 af varer og afgiftspligtige ydelser og virksomhedens samlede omsætning i det  

 pågældende regnskabsår.
Stk. 4.  Ved beregningen af afgiftstilsvaret for den  

 enkelte afgiftsperiode kan der foretages en foreløbig opgørelse af den del af  

 afgiften på virksomhedens indkøb, der kan medregnes til den indgående afgift.  

 Denne opgørelse foretages på grundlag af omsætningen i det foregående  

 regnskabsår.
Efter regnskabsårets udløb foretages endelig regulering af  

 afgiftstilsvaret.
For nyetablerede virksomheder sker den foreløbige opgørelse  

 i det første regnskabsår på grundlag af omsætningen i de enkelte  

 afgiftsperioder.
 Stk. 5.  Afgift af varer og ydelser, der indkøbes til  

 anvendelse udelukkende i den ikke registrerede del af virksomheden, kan ikke  

 medregnes til den indgående afgift.
Privat anvendelse § 2.  Afgift af varer og ydelser, der indkøbes af en  

 registreret virksomhed til anvendelse såvel i virksomheden som til privat  

 brug eller til andet formål, der ikke vedrører virksomheden, kan medregnes  

 til den indgående afgift med den andel, som skønsmæssigt vedrører den  

 registrerede virksomhed.
Stk. 2.  Ved toldvæsenets vurdering af, om den  

 skønsmæssige fordeling af afgiften på virksomheden og på indehaverens private  

 forbrug er foretaget på rimelig måde, vil den fordeling, som er godkendt af  

 den pågældende ligningsmyndighed, normalt blive lagt til grund.
Hvis der ikke  

 ved skatteansættelsen er foretaget særskilt fordeling af udgifter til de  

 omhandlede varer og ydelser, kan en af ligningsmyndigheden normalt anvendt  

 fordeling lægges til grund.
 Stk. 3.  Afgift vedrørende vedligeholdelse af veje, der  

 benyttes ved tilkørsel såvel til en registreret landbrugsvirksomheds  

 beboelsesbygninger som til virksomhedens driftsbygninger, kan medregnes til  

 den indgående afgift med to trediedele.
Stk. 4.  Afgift vedrørende anskaffelse og drift af  

 telefoner, som anbringes hos en registreret virksomheds medarbejdere med  

 henblik på benyttelse i virksomhedens tjeneste, kan medregnes til den  

 indgående afgift med halvdelen, såfremt telefonselskabets regninger er stilet  

 til og betales af virksomheden.
Fradraget kan dog ikke overstige afgiften af  

 den af virksomheden faktisk afholdte udgift.
Fast ejendom § 3.  Afgift vedrørende opførelse af bygninger,  

 herunder tilbygninger, som foruden lokaler for den registrerede virksomhed  

 tillige omfatter andre lokaler, kan medregnes til den indgående afgift med  

 den del af den samlede afgift på bygningen, som byggeomkostningerne for  

 virksomhedens lokaler skønnes at udgøre i forhold til de samlede  

 byggeomkostninger.
Såfremt lokalerne til de forskellige anvendelser er af  

 samme standard, kan fordelingen foretages på grundlag af forholdet mellem  

 etagearealet af virksomhedens lokaler og bygningens samlede etageareal.
 Stk. 2.  Til virksomhedens lokaler henregnes ikke:
Stk. 3.  Afgift vedrørende ombygnings-, reparations- og  

 vedligeholdelsesarbejder på de i stk. 1 omhandlede bygninger kan medregnes  

 til den indgående afgift i det omfang, afgiften direkte vedrører  

 virksomhedens lokaler.
Det er en betingelse, at leverandøren i sin faktura  

 har foretaget en opdeling af prisen for det udførte arbejde.
 Stk. 4.  Afgift vedrørende ombygnings-, reparations- og  

 vedligeholdelsesarbejder, som ikke direkte kan henføres til bygningens  

 enkelte lokaler, f.eks. udvendig vedligeholdelse eller reparationer på  

 bygningens varmeanlæg, kan medregnes til den indgående afgift efter forholdet  

 mellem etagearealet af virksomhedens lokaler og bygningens samlede  

 etageareal.
 § 4.  Afgift vedrørende anlæg, reparation og  

 vedligeholdelse m.v. af anden fast ejendom end bygninger (grunde, havne m.v.)  

 kan medregnes til den indgående afgift med en andel, som opgøres efter  

 principperne i § 1 og § 2, stk. 1-3.
Vare- og lastmotorkøretøjer § 5.  Afgift, der vedrører anskaffelse af vare- og  

 lastmotorkøretøjer med tilladt totalvægt ikke over 3 tons, kan ikke medregnes  

 til den indgående afgift, medmindre køretøjerne udelukkende anvendes i  

 forbindelse med virksomhedens afsætning af vare og afgiftspligtige ydelser.
 Stk. 2.  Afgift, der vedrører drift af de i stk. 1  

 nævnte motorkøretøjer, kan fuldt ud medregnes til den indgående afgift,  

 uanset om køretøjerne kun delvis anvendes i virksomheden.
 Stk. 3.  For lejede motorkøretøjer af den i stk. 1  

 nævnte art, der under lejemålet ikke udelukkende anvendes i virksomheden, kan  

 til den indgående afgift - foruden afgiften vedrørende driften - medregnes en  

 trediedel af afgiften på lejen.
 Stk. 4.  Det er en betingelse for fradragsret efter stk.  

 2 og 3, at virksomhedens omsætning af varer og afgiftspligtige ydelser  

 overstiger 10.000 kr. årlig.
Fællesbestemmelser § 6.  Såfremt en virksomhed består af flere sektorer  

 (f.eks. flere virksomheder med samme ejer eller forskellige driftsaktiviteter  

 i samme virksomhed), kan toldvæsenet tillade eller stille krav om, at  

 beregningen af den fradragsberettigede afgift efter §§ 1-5 foretages særskilt  

 for en eller flere af virksomhedens sektorer.
Virksomheden skal i sådanne  

 tilfælde føre særskilt regnskab for de berørte sektorer.
 § 7.  Såfremt afgift af indkøb m.v. efter  

 bestemmelserne i denne bekendtgørelse kan medregnes delvis til en virksomheds  

 indgående afgift, er virksomheden berettiget til regnskabsmæssigt at notere  

 hele afgiftsbeløbet for det pågældende indkøb som indgående afgift på  

 betingelse af, at den del af afgiften, som ikke kan medregnes til den  

 indgående afgift, ved afgiftsperiodens slutning fratrækkes den indgående  

 afgift i afgiftsregnskabet.
 § 8.  Såfremt der sker ændringer i grundlaget for et  

 af virksomheden foretaget fradrag for indgående afgift i forbindelse med  

 anskaffelsen af investeringsgoder (driftsmidler, hvis anskaffelsespris,  

 ekskl. merværdiafgift, overstiger 50.000 kr. samt fast ejendom), skal der ske  

 regulering af den fradragne afgift i overensstemmelse med bestemmelserne i  

 bekendtgørelse om regulering af indgående afgift for investeringsgoder.
Afsætning § 9.  Ved afsætning af varer, der i en registreret  

 virksomhed har været anvendt til formål, for hvilke der efter bestemmelserne  

 i denne bekendtgørelse er delvis fradragsret, skal hele salgsprisen medregnes  

 i virksomhedens afgiftspligtige omsætning, jf. dog bestemmelserne i  

 bekendtgørelse om regulering af indgående afgift for investeringsgoder.
 Stk. 2.  Ved afsætning af bygninger og anden fast  

 ejendom forholdes som anført i bekendtgørelse om regulering af indgående  

 afgift for investeringsgoder.
 Stk. 3.  Der skal ikke svares afgift ved afsætning af:
 selv om der har været hel eller delvis fradragsret for afgiften i  

 forbindelse med anskaffelse og drift, jf. dog bekendtgørelse om regulering af  

 indgående afgift for investeringsgoder.
 Stk. 4.  Der skal ikke svares afgift ved afsætning af  

 motorkøretøjer, for hvilke afgiften af anskaffelsen ikke kunne medregnes til  

 den indgående afgift.
 Ikrafttræden m.v.
§ 10.  Bekendtgørelsen træder i kraft dagen efter  

 offentliggørelsen i Lovtidende.
Samtidig ophæves bekendtgørelse nr. 311 af  

 26. maj 1978 om delvis fradragsret for merværdiafgift.
