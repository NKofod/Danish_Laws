Bekendtgørelse om uddannelsen til  

 professionsbachelor I medfør af § 7, stk. 3, i lov nr. 481 af 31. maj 2000 om  

 mellemlange videregående uddannelser fastsættes:
Kapitel 1 Område § 1. En uddannelse til professionsbachelor er en  

 mellemlang videregående uddannelse, hvor undervisningens vidensgrundlag  

 er karakteriseret ved professionsbasering, udviklingsbasering og  

 forskningstilknytning, jf. § 5, nr. 9 og nr. 10, samt § 6,  

 stk. 1.
 § 2. Formålet med uddannelsen er, at de  

 studerende erhverver sig et grundlag for at udøve erhvervsfunktioner  

 og fungere selvstændigt inden for det eller de  

 professionsområder, som uddannelsen retter sig mod, og erhverver sig  

 forudsætninger for videreuddannelse, jf. § 3, stk. 2, i lov  

 om mellemlange videregående uddannelser.
Kapitel 2 Uddannelsesinstitutioner § 3. I henhold til § 6, stk. 1, i lov om  

 mellemlange videregående uddannelser godkender undervisningsministeren,  

 hvilke uddannelsesinstitutioner der kan udbyde de enkelte uddannelser.
Kapitel 3 Titel § 4. En uddannelse til professionsbachelor giver  

 ret til titlen Professionsbachelor i   med efterfølgende angivelse af  

 professionens betegnelse.
På engelsk betegnes uddannelsen Bachelor of  

 ....efterfulgt af professionens betegnelse oversat til engelsk.
Kapitel 4 Kriterier § 5. En uddannelse til professionsbachelor vil  

 typisk være kendetegnet ved følgende kriterier:
1)	Identitet og målsætning.
Uddannelsen kombinerer  

 teoretiske og praktiske elementer med et professionsorienteret sigte.  

 Uddannelsen indeholder både centrale og fundamentale dele/fag, der  

 udgør uddannelsens identitet (kernefaglighed), og andre  

 fagområder, der i højere grad kan betragtes som tilvalg eller  

 specialiseringer.
2)	Adgang.
Uddannelsen giver adgang for studerende efter  

 reglerne for den enkelte uddannelse i bekendtgørelse om adgang,  

 indskrivning og orlov m.v. ved videregående uddannelser  

 (adgangsbekendtgørelsen).
3)	Længde.
Uddannelsen udgør et selvstændigt  

 afrundet uddannelsesforløb, der har et omfang svarende til mellem 3  

 (180 ECTS-point) og 4 årsværk (240 ECTS-point), inklusive  

 praktikken, som svarer til mindst 30 ECTS-point.
Et  

 studenterårsværk er en fuldtidsstuderendes arbejde i 1 år  

 og svarer til 60 point i European Credit Transfer System (ECTS-point).
4)	Struktur og tilrettelæggelse.
Uddannelsen omfatter  

 både teori og praktik i en kombination, således at der udveksles  

 værdier og kundskaber mellem uddannelsen og professionen, og  

 således at centrale tendenser i professionen er indeholdt i  

 uddannelsens kundskabsgrundlag.
Uddannelsen tilrettelægges med stadig  

 stigende krav i forløbet til de studerendes viden, færdigheder  

 samt selvstændighed.
5)	Praktik.
Uddannelsens praktik har en central betydning for  

 den samlede uddannelses professionsrettede og praksisnære karakter.  

 Praktikken tilrettelægges med udgangspunkt i den enkelte professions  

 erhvervsforhold og kompetencebehov, sådan at den i kombination med  

 uddannelsens øvrige dele bidrager til, at de studerende udvikler  

 professionel kompetence.
Praktikken tilrettelægges med en progression  

 mod det selvstændigt udøvende.
6)	Bachelorprojekt.
Uddannelsen indeholder et bachelorprojekt,  

 der er en større selvstændig opgave, og som har et omfang  

 svarende til mindst 10 ECTS-point.
Projektet gennemføres  

 således, at den studerende tilegner sig særlig indsigt i et  

 afgrænset emne/område/problem, der er centralt i forhold til  

 professionen.
Bachelorprojektet bedømmes ved en mundtlig prøve.  

 Der gives en samlet karakter for det skriftlige bachelorprojekt og den  

 mundtlige præstation ved prøven.
Prøven er  

 individuel.
7)	Undervisningsformer.
Ved tilrettelæggelse af  

 uddannelsen, herunder praktikken, anvendes undervisnings- og arbejdsformer,  

 der udvikler den studerendes selvstændighed, samarbejdsevne og  

 refleksion.
IT indgår i undervisningen både som redskab,  

 pædagogisk metode og som informationsformidling.
8)	Lærerkvalifikationer.
Lærerkorpset ved  

 uddannelsen skal samlet set have et kvalifikationsniveau, der ligger  

 højere end afgangsniveauet for uddannelsen.
Ved kvalifikationsniveau  

 forstås ud over pædagogisk kompetence dokumenteret teoretisk,  

 faglig og/eller professionsmæssig kompetence.
9)	Professions- og udviklingsbasering.
I undervisningen  

 inddrages erfaringer fra praktik og viden om centrale tendenser i  

 professionen og om metoder til at udvikle professionsfaget samt udføre  

 kvalitets- og udviklingsarbejde.
10)	Forskningstilknytning.
I undervisningen inddrages resultater  

 af nationale og internationale forsknings-, forsøgs- og  

 udviklingsarbejder fra områder, der er relevante for professionen og  

 egnede til eksemplarisk at bidrage til at udvikle og anvende ny professionel  

 viden.
Stk. 2. Den enkelte uddannelsesbekendtgørelse  

 fastlægger det samlede sæt af kompetencer, som den studerende  

 skal erhverve, og i tilknytning hertil, hvad formålet med uddannelsen  

 er, og hvordan dette formål nås.
I øvrigt kan der i den  

 enkelte uddannelsesbekendtgørelse fastsættes nærmere  

 regler om de i stk. 1 nævnte kriterier.
Kapitel 5 Procedurer § 6. Undervisningsministeriet træffer  

 beslutning om, hvorvidt en mellemlang videregående uddannelse opfylder  

 kriterierne for en uddannelse til professionsbachelor, jf. § 5. I  

 vurderingen lægges vægt på dokumenteret  

 forskningstilknytning.
Forskningstilknytning indebærer et samarbejde  

 med relevante forsknings- og udviklingsmiljøer ved universiteter  

 og/eller sektorforskningsinstitutioner med henblik på at skabe, anvende  

 og formidle ny viden inden for de fagområder, hvor institutionen  

 udbyder uddannelse.
 Stk. 2. Ved oprettelse af en ny mellemlang videregående  

 uddannelse træffes beslutningen i stk. 1 samtidig med godkendelsen  

 af den nye uddannelse og på baggrund af en ansøgning fra en  

 enkelt institution eller flere institutioner, som ønsker at udbyde den  

 pågældende uddannelse, eller på ministeriets foranledning.  

 En godkendelse vil omfatte den eller de institutioner, der udbyder  

 uddannelsen.
Stk. 3. Ved eksisterende mellemlange videregående  

 uddannelser træffes beslutningen i stk. 1 efter en konkret  

 vurdering på baggrund af en ansøgning fra de institutioner, der  

 udbyder den pågældende uddannelse, eller på ministeriets  

 foranledning.
Hvis en mellemlang videregående uddannelse udbydes af  

 flere institutioner, foretages en samlet vurdering af uddannelsen.
En  

 godkendelse vil omfatte samtlige institutioner, der på  

 godkendelsestidspunktet udbyder uddannelsen.
Stk. 4. Hvis en godkendt institution ikke fortsat opfylder de  

 i medfør af § 6, stk. 1, fastsatte betingelser for  

 uddannelsens godkendelse til professionsbachelor, kan der stilles krav til  

 institutionen om konkrete foranstaltninger, der skal bringe uddannelsen op  

 på professionsbachelorniveau inden for en given tidsramme.
Hvis  

 institutionen ikke følger påbudet, kan institutionens  

 godkendelse til at udbyde uddannelsen tilbagekaldes, jf. § 6, stk. 4, i lov  

 om mellemlange videregående uddannelser.
Kapitel 6 Eksamen m.v.
 § 7. For eksamen i bachelorprojektet, jf.  

 § 5, stk. 1, nr. 6, gælder i øvrigt reglerne i  

 bekendtgørelse om eksamen ved visse videregående uddannelser  

 under Undervisningsministeriet (eksamensbekendtgørelsen),  

 bekendtgørelse om karakterskala og anden bedømmelse  

 (karakterbekendtgørelsen) samt bekendtgørelse om  

 censorinstitutionen for visse videregående uddannelser under  

 Undervisningsministeriet (censorbekendtgørelsen).
Kapitel 7 Andre regler § 8. Institutionen fastsætter inden for  

 denne bekendtgørelses og den enkelte uddannelsesbekendtgørelses  

 rammer i studieordningen nærmere regler for:
 1)	Mål, indhold og tidsmæssigt omfang opgjort i ECTS-point  

 af de enkelte centrale fag og andre fagområder, herunder tilvalg eller  

 specialiseringer.
 2)	Mål, indhold og omfang opgjort i ECTS-point af praktikken.
 3)	Undervisnings-, arbejds- og prøveformer, herunder inddragelse  

 af IT.
 4)	Bachelorprojektet og omfang heraf opgjort i ECTS-point.
 5)	Merit.
 6)	Internationalisering.
§ 9. Undervisningsministeriet kan tillade  

 fravigelse af bekendtgørelsen som led i forsøg.
Samtidig  

 fastsættes forsøgets varighed og rapporteringsform.
 Stk. 2. Ministeriet træffer afgørelse om at  

 dispensere fra bekendtgørelsen, når det findes begrundet i  

 usædvanlige forhold.
§ 10. Institutionens afgørelser i henhold  

 til denne bekendtgørelse kan indbringes for Undervisningsministeriet,  

 når klagen vedrører retlige spørgsmål.
Klagen  

 indgives til institutionen.
Institutionen videresender klagen til ministeriet  

 ledsaget af en udtalelse.
Institutionen giver klageren lejlighed til inden  

 for en frist på mindst 1 uge at kommentere udtalelsen.
Kommentarerne  

 medsendes til ministeriet.
 Stk. 2. Frist for at indgive klage efter stk. 1 er 2 uger  

 fra den dag, afgørelsen er meddelt klageren.
Kapitel 8 Ikrafttræden og overgangsregler § 11. Bekendtgørelsen træder i kraft  

 den 1. marts 2001.
 Stk. 2. Retten til at benævne sig professionsbachelor  

 gælder for dimittender, der er optaget på en uddannelse efter det  

 tidspunkt, hvor den godkendes til professionsbachelor, jf. dog stk. 4.
 Stk. 3. Studerende, der er påbegyndt en  

 mellemlang videregående uddannelse, før den er godkendt til  

 professionsbachelor, har ret til at færdiggøre uddannelsen efter  

 reglerne i de hidtil gældende bekendtgørelser om de enkelte  

 uddannelser.
 Stk. 4. Institutionen fastsætter efter ministeriets  

 godkendelse i studieordningen overgangsregler for de studerende, der i  

 medfør af stk. 3 har ret til at færdiggøre  

 uddannelsen efter de hidtidige regler i bekendtgørelserne om de  

 enkelte uddannelser, men som ønsker at færdiggøre  

 uddannelsen efter reglerne i denne bekendtgørelse.
