Betænkning afgivet af Socialudvalget den  

 11. april 2002 Betænkning over Forslag til lov om ændring af lov om  

 tilbageholdelse af stofmisbrugere i behandling.
(Revision) [af socialministeren (Henriette Kjær)] 1. Udvalgsarbejdet Lovforslaget blev fremsat den 9. januar 2002 og var til 1.  

 behandling den 22. januar 2002. Lovforslaget blev efter 1. behandling henvist  

 til behandling i Socialudvalget.
Møder Udvalget har behandlet lovforslaget i 3 møder.
Høring Lovforslaget har inden fremsættelsen været  

 sendt i høring.
Den 17. januar 2002 sendte socialministeren de  

 indkomne høringssvar til udvalget.
Socialministeren har som svar  

 på et spørgsmål fra udvalget kommenteret  

 høringssvarene.
Spørgsmål Udvalget har stillet 5 spørgsmål til  

 socialministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (V, S, DF, KF og KRF)  

 indstiller lovforslaget til vedtagelse uændret.
Dansk Folkepartis medlem af udvalget har den opfattelse,  

 at stofmisbrugere reelt ikke har mulighed for at blive tilbudt behandling  

 gennem lov om tilbageholdelse af stofmisbrugere, da amterne har fravalgt at  

 anvende loven.
Den decentrale beslutning om ikke at implementere loven er  

 endt med at blive lovens egen svaghed.
Dansk Folkeparti mener, at man som gravid stofmisbruger  

 bør have en forpligtelse til at varetage det kommende barns tarv.  

 Denne forpligtelse styrkes endvidere ved, at man i Danmark har mulighed for  

 abort.
Hvis man fravælger abort og dermed vælger at føde  

 barnet, bør man også kunne afkræves et minimum af ansvar  

 både under og efter graviditeten.
Dette kan være svært for  

 en stofmisbruger at leve op til, og som situationen er nu, kan ingen  

 forhindre stofmisbrugeren i at fortsætte sit misbrug under  

 graviditeten.
Herved volder den gravide misbruger skade på sit  

 ufødte barn, og den sociale situation forbedres ikke.
Dansk Folkeparti  

 lægger vægt på det ufødte barns ret til at blive  

 født sundt og uden skader.
På den baggrund mener Dansk  

 Folkeparti, det er tvingende nødvendigt at få indføjet et  

 tvangstilbageholdelseselement i loven for de gravide misbrugere.
Dansk  

 Folkeparti vil tage dette op ved en senere lejlighed.
 Et mindretal i udvalget (SF, RV og EL) indstiller  

 lovforslaget til forkastelse ved 3. behandling.
Det Radikale Venstres og SFs medlemmer af udvalget  

 kan ikke støtte lovforslaget.
Loven om tilbageholdelse af  

 stofmisbrugere i behandling har siden sin ikrafttræden ikke været  

 anvendt.
Det Radikale Venstre og SF kan derfor ikke støtte, at  

 revisionsbestemmelsen fjernes, og at man derved gør en lovgivning  

 permanent, der ikke anvendes, og som ifølge en række  

 høringssvar heller ikke forventes anvendt.
Da loven indeholder  

 elementer af tvang, vil det være passende, at den evalueres, hvis den  

 på noget tidspunkt bliver anvendt.
Det Radikale Venstre og SF vil  

 derfor stille ændringsforslag uden for betænkningen om, at der  

 indføres en revisionsbestemmelse om, at lovens revideres i  

 folketingsåret 2005-06.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Else Winther Andersen (V)  

  Eva Kjer Hansen (V)  Flemming Oppfeldt (V)  

  Troels Lund Poulsen (V)  Aase D.
Madsen (DF)  

  Pia Kristensen (DF)  

 Charlotte Dyremose (KF) nfmd.
Helge Adam Møller (KF)  

  Tove Videbæk (KRF) fmd.  

  Anne-Marie Meldgaard (S)  Grete Schødts (S)  

 Jørn Pedersen (S)  Karen Jespersen (S)  

  Jette Bautrup (S)  Villy Søvndal (SF)  

  Margrethe Vestager (RV)  Line Barfod (EL) Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 42 Bilagsnr.
