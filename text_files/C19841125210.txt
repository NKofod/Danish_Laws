 Vedlagt fremsendes til orientering kopi af justitsministeriets  

 »cirkulære om forlystelser på offentlige forlystelsessteder ved  

 markeder, dyrskuer og lignende«.
 Opmærksomheden henledes på, at det er den enkelte automatejer, som selv  

 træffer bestemmelse om, i hvilket omfang han ønsker automaterne ændret,  

 således at der kan gøres indsats på 50 øre.
 Hvis maskinerne ændres således, at indsatsen forhøjes fra 25 øre til 50  

 øre og ved alle nyopstillinger, skal det af erklæringen i henhold til  

 cirkulærets § 8, stk. 4, fremgå, at spilleautomaten højst kan udbetale en  

 gevinst i spillemærker, der svarer til værdien af 200 kr.
Senest den 1. januar 1986 skal gevinsten på alle spilleautomater - både  

 med 25 øres og 50 øres indsats - være maksimeret til et antal spillemærker,  

 der har en værdi af 200 kr.
Dette skal ligeledes fremgå af erklæringen i  

 henhold til cirkulærets § 8, stk. 4.
 P.M.V.
 E.B.
Henning Fode Cirkulærskrivelse til politidirektøren i København + samtlige  

 politimestre.
