 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 225 af 31. maj 1968 om anmeldelse af fødsler og dødsfald, som ændret ved § 12 i lov nr. 279 af 26. maj 1976, foretages følgende ændring:
 1. I § 2, stk. 1, indsættes som 2. pkt.:
»Anmeldelse skal tillige foretages af en jordemoder, der har  

 medvirket ved fødslen.« § 2 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  Loven gælder ikke for de sønderjyske landsdele,  

 Færøerne og Grønland, men kan ved kgl. anordning sættes i kraft for Færøerne  

 og Grønland med de afvigelser, som de særlige færøske og grønlandske forhold  

 tilsiger.
Givet på Christiansborg Slot, den 2.  

 april 1997 Under Vor Kongelige Hånd og Segl MARGRETHE R.
