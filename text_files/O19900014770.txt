Resumé  


  

 A klagede for B og hans ægtefælle C over den tid, der var medgået til  

 Direktoratet for Udlændinges (D.f.U) behandling af B's ansøgning om  

 opholdstilladelse på grundlag af hans ægteskab med C, der boede hér i landet.  

 Til behandlingen af B's ansøgning medgik der ca. 10 måneder, hvoraf  

 ansøgningen i ca. 9 måneder henlå hos rigspolitichefen, med henblik på en  

 nærmere undersøgelse af B's og C's familieforhold, uden at der blev foretaget  

 ekspeditioner i sagen.
D.f.U. underrettede først efter knap 8 måneder på ny A  

 om, hvorpå sagens behandling beroede.
D.f.U. undlod endvidere at besvare A's  

 rykkerskrivelser.
Ombudsmanden udtalte, at en så langvarig sagsbehandlingstid i  

 forhold til B og C var klart urimelig.
Ombudsmanden fandt det bl.a.  

 beklageligt, at der i ca. 9 måneder - mens sagen henlå hos rigspolitichefen -  

 ikke var foretaget ekspeditioner i sagen.
Under henvisning til Justitsministeriets vejledning om  

 forvaltningslovens pkt. 206 og 208 fandt ombudsmanden det beklageligt, at  

 Direktoratet for Udlændinge ikke under sagens langvarige forløb orienterede  

 sagens parter om, hvorpå sagen beroede.
Ombudsmanden fandt det endvidere  

 kritisabelt, at A's rykkerskrivelser ikke blev besvaret med det samme af  

 Direktoratet for Udlændinge.
 Endelig fandt ombudsmanden det kritisabelt, at Direktoratet for  

 Udlændinge ikke besvarede A's begæringer om aktindsigt inden 10 dage efter  

 modtagelsen af begæringerne, jf. bestemmelsen i forvaltningslovens § 16, stk.  

 2. (J. nr. 1990-975-613).
 Sagsbehandlingstid i familiesammenføringssag.
 A klagede for B og hans  

 ægtefælle C over den tid, der var medgået til Direktoratet for Udlændinges  

 behandling af B's ansøgning om opholdstilladelse på grundlag af hans ægteskab  

 med C, der boede her i landet.
 Af sagens akter fremgik  

 følgende:
I en ansøgning dateret den 5.  

 september 1989 ansøgte B gennem den danske ambassade i Ankara, Tyrkiet,  

 Direktoratet  

 for Udlændinge om opholdstilladelse i Danmark på grund af sit ægteskab med  

 den  

 herboende C.
Det fremgik af ansøgningsskemaet, at direktoratet modtog  

 ansøgningen  

 den 12. september 1989.
Ved skrivelse af 9. oktober  

 1989 sendte Direktoratet for Udlændinge B's ansøgning om opholdstilladelse  

 til rigspolitichefen med anmodning om, at der måtte blive iværksat en  

 nærmere undersøgelse af, hvorvidt betingelserne for familiesammenføring var  

 opfyldt.
Den samme dag underrettede direktoratet C om, at direktoratet havde  

 modtaget ansøgningen om opholdstilladelse, og at sagen var sendt til  

 rigspolitichefen med henblik på en nærmere undersøgelse af familieforholdet.  

 Endvidere meddelte direktoratet C følgende:
 "...
 De må således forvente på et  

 senere tidspunkt at blive indkaldt til afhøring.
 De vil fra politiet modtage  

 meddelelse om mødetidspunktet.
 På grund af det stigende  

 antal ansøgninger må De påregne en vis ventetid.
 Det kan tilføjes, at  

 direktoratet normalt er uden indflydelse på, hvornår De vil blive indkaldt.
 Når sagen er modtaget fra  

 politiet, vil direktoratet tage stilling til ansøgningen.
 De må dog påregne, at der til  

 sagsbehandlingen i direktoratet vil medgå en vis tid, idet ansøgningerne  

 behandles i den rækkefølge, hvori de modtages.
..." I skrivelse af 10. maj 1990  

 til Direktoratet for Udlændinge anmodede A om kopi af sagens akter og  

 oplysning om, hvad sagens behandling beroede på.
Da C intet havde hørt fra  

 direktoratet siden skrivelsen af 9. oktober 1989, anmodede A tillige om en  

 redegørelse for, hvorfor C endnu ikke var blevet indkaldt til afhøring.
 Direktoratet for Udlændinge  

 sendte herefter med skrivelse af 30. maj  

 1990 A  

 kopi af direktoratets akter.  

 Endvidere meddelte direktoratet A, at direktoratet endnu ikke havde modtaget  

 svar fra rigspolitichefen på direktoratets henvendelse af 9. oktober 1989.  

 Hovedparten af sagens akter beroede således hos rigspolitichefen, hvorfor  

 direktoratet  

 meddelte A, at han - såfremt han tillige måtte ønske aktindsigt i disse akter  

 - skulle meddele direktoratet dette.
I skrivelse af 1. juni 1990  

 meddelte A Direktoratet for Udlændinge, at han på baggrund af direktoratets  

 skrivelse af 30. maj 1990 ville lægge til grund, at direktoratet havde rykket  

 rigspolitichefen for den nærmere undersøgelse af B's familieforhold, idet  

 denne undersøgelse allerede på daværende tidspunkt havde taget knapt 8  

 måneder.
A anmodede endvidere direktoratet om at sende ham kopi af  

 direktoratets rykkerskrivelse til rigspolitichefen og kopi af samtlige sagens  

 akter.
 I fortsættelse af A's  

 skrivelse af 1. juni 1990 anmodede han i skrivelse af 13. juni 1990  

 Direktoratet  

 for Udlændinge om at bekræfte, at fremsendelse af sagens akter til A ikke  

 ville forsinke sagen yderligere, idet C over for A havde oplyst, at  

 direktoratet havde meddelt hende, at en begæring om aktindsigt automatisk  

 ville medvirke, at ansøgning om opholdstilladelse ville "ryge nederst i  

 bunken".
 I skrivelse af 20. juni 1990  

 klagede A til mig over sagsbehandlingstiden i Direktoratet for Udlændinge.  

 I klagen henviste A til, at B efter udlændingelovens § 9 havde et retskrav på  

 at opnå opholdstilladelse her i landet, hvorfor A anså det for ulovligt at  

 nægte gennemførelse af den ansøgte opholdstilladelse under henvisning til en  

 tilsyneladende overflødig undersøgelse, som alligevel ikke ville blive  

 gennemført, formentlig på grund af mandskabsmangel.
 Ved skrivelse af 21. juni  

 1990 fremsendte A en kopi af sin klage til mig til Direktoratet for  

 Udlændinge  

 til orientering.
I skrivelse af 26. juni 1990  

 til mig anmodede A om, at sagen blev hastebehandlet, idet B af de tyrkiske  

 myndigheder havde fået besked på, at han ikke ville kunne udrejse af Tyrkiet  

 efter den 23. juli 1990 på grund af indkaldelse til militærtjeneste.
Den  

 samme  

 dag sendte A en kopi af sin skrivelse til mig til Direktoratet for Udlændinge  

 til orientering.
Samtidig anmodede A direktoratet om at hastebehandle sagen.
Ved skrivelse af 28. juni  

 1990 sendte jeg sagen til udtalelse hos Direktoratet for Udlændinge,  

 rigspolitichefen og Justitsministeriet.
Jeg henledte samtidig de nævnte  

 myndigheders opmærksomhed på, at A med den nævnte skrivelse af 26. juni 1990  

 havde anmodet om, at sagen hastebehandledes.
 Direktoratet for Udlændinge  

 modtog min høringsskrivelse den 29. juni 1990 og fremsendte sagen til  

 rigspolitichefen  

 den 3. juli 1990 med anmodning om en udtalelse efter omstændighederne snarest  

 belejligt.
 Rigspolitichefen besvarede  

 direktoratets anmodning med skrivelse af 10. juli 1990, hvori der henvistes  

 til  

 en vedlagt politirapport vedrørende afhøring af C om familieforholdet.  

 Afhøringen var foretaget den samme dag.
 Direktoratet for Udlændinge  

 meddelte herefter ved telex af 12. juli 1990 til den danske ambassade i  

 Ankara  

 B opholds- og arbejdstilladelse i 12 måneder inden den 11. august 1991.  

 Tilladelsen  

 blev meddelt med henblik på meddelelse af tilladelse til varigt ophold.
 Ved skrivelser af 18. juli  

 1990 underrettede Direktoratet for Udlændinge A og C om direktoratets  

 afgørelse  

 af 12. juli 1990. Direktoratet meddelte samtidig A, at direktoratet ikke  

 foretog sig videre i anledning af hans skrivelser af 1. og 13. juni 1990.
Den samme dag fremsendte  

 Direktoratet for Udlændinge den udbedte udtalelse i anledning af A's klage  

 til  

 mig til Justitsministeriet.
Udtalelsen indeholdt en oversigt over de  

 ovennævnte  

 foretagne ekspeditioner i sagen.
Endvidere bemærkede direktoratet, at A's  

 skrivelse af 20. juni 1990 til mig ikke gav direktoratet anledning til  

 yderligere bemærkninger.
Den 19. juli 1990 modtog  

 Justitsministeriet udtalelsen fra Direktoratet for Udlændinge.
Med skrivelse  

 af 6. september 1990 anmodede Justitsministeriet direktoratet om en fornyet  

 udtalelse om, hvad der var passeret i sagen mellem den 18. oktober 1989, da  

 rigspolitichefen ifølge den ovennævnte politirapport havde oprettet sagen og  

 den 6. juli 1990, da politiets første henvendelse til C havde fundet sted.
 Direktoratet for Udlændinge  

 videresendte den 24. september 1990 Justitsministeriets skrivelse til  

 rigspolitichefen med anmodning om en udtalelse efter omstændighederne  

 snarest belejligt.
 Ved skrivelse af 16. oktober  

 1990 besvarede rigspolitichefen direktoratets høringsskrivelse.  

 Rigspolitichefen anførte:
"...at sager af den her  

 omhandlede kategori behandles i den rækkefølge de indkommer, medmindre der  

 foreligger  

 særlige omstændigheder.
Det tilføjes i den forbindelse, at et stigende  

 sagsantal  

 har bevirket en forøget sagsbehandlingstid.
I skrivelse af 3. juli 1990  

 fra Direktoratet for Udlændinge med bilag blev Rigspolitiet for første gang  

 gjort opmærksom på, at ansøgeren ikke kunne udrejse af Tyrkiet efter 23. juli  

 1990 på grund af indkaldelse til militærtjeneste.
Den herboende ægtefælle  

 blev herefter truffet på bopælen den 6. juli 1990 og tilsagt til afhøring,  

 som  

 fandt sted den 10. juli 1990. Sagen blev samme dag returneret til  

 Direktoratet  

 for Udlændinge." Da jeg endnu ikke havde  

 modtaget svar på min skrivelse af 28. juni 1990, rykkede jeg i skrivelse af  

 2.  

 november 1990 Direktoratet for Udlændinge for svar og anmodede samtidig om,  

 at sagens behandling blev fremskyndet mest muligt.
 Skrivelsen blev ikke besvaret  

 af direktoratet.
I skrivelse af 5. december  

 1990 rykkede jeg på ny Direktoratet for Udlændinge for svar i sagen, da jeg  

 fortsat ikke havde modtaget svar på min skrivelse af 28. juni 1990, og da jeg  

 heller ikke havde modtaget svar på min rykkerskrivelse af 2. november 1990.  

 Jeg anmodede om straks at modtage underretning om, hvorpå sagen beroede samt  

 at få oplyst, hvad der var baggrunden for, at min rykkerskrivelse af 2.  

 november 1990 ikke var besvaret.
Endvidere anmodede jeg på ny om, at sagen  

 blev fremskyndet således, at jeg hurtigst muligt modtog svar på min skrivelse  

 af 28. juni 1990.
 Direktoratet for Udlændinge  

 besvarede telefonisk mine rykkerskrivelser den 6. december 1990. Direktoratet  

 oplyste, at der ville blive fremsendt en udtalelse om sagen til  

 Justitsministeriet en af de nærmeste dage.
 Med skrivelse af 13. december  

 1990 besvarede Direktoratet for Udlændinge Justitsministeriets  

 høringsskrivelse af 6. september 1990. Direktoratet anførte bl.a. følgende:
 "...
Direktoratet har ikke  

 bemærkninger til udtalelsen af 16.10.1990 fra Rigspolitichefen, afd.
E.
Baggrunden for at  

 direktoratet ikke har rykket Rigspolitichefen, afd.
E, er at direktoratet var  

 bekendt med, at der var et betydeligt sagspres hos politiet.
For så vidt angår spørgsmålet  

 om, hvorpå sagens behandling har beroet siden den 17.10.1990, hvor udtalelsen  

 fra Rigspolitichefen, afd.
E. er modtaget i direktoratet, bemærkes, at det  

 beror på en meget beklagelig fejlekspedition, at sagen ikke er  

 videreekspederet straks efter den 17.10.1990.
 I forbindelse med det  

 stigende antal sager på udlændingeområdet er der et betydeligt sagspres i  

 direktoratet, hvilket har ført til at denne sag ikke er blevet behandlet  

 straks.
 Det bemærkes at direktoratets  

 medarbejdere er instrueret om, at sager af denne karakter skal behandles  

 omgående, og at dette er blevet indskærpet på baggrund af den lange  

 ekspeditionstid i denne sag.
..." Ved skrivelse af 7. januar  

 1991 besvarede Justitsministeriet min høringsskrivelse af 28. juni 1990. I  

 skrivelsen  

 anførte Justitsministeriet bl.a. følgende:
 "...
 Det fremgår af sagen, at (C)  

 ved skrivelse af 9. oktober 1989 fra Direktoratet for Udlændinge modtog  

 underretning om, at direktoratet samme dag havde sendt (B's) ansøgning om  

 opholdstilladelse  

 her i landet til Rigspolitichefen, Afdeling E, Den centrale Politiafdeling,  

 med henblik på foretagelse af en nærmere undersøgelse af familieforholdet  

 mellem (B) og (C). Direktoratet for Udlændinge oplyste samtidig (C) om, at  

 hun på grund af det stigende antal ansøgninger måtte påregne en vis  

 ventetid, inden hun blev indkaldt til afhøring hos politiet, ligesom hun  

 måtte  

 påregne, at der til sagsbehandlingen i direktoratet ville medgå en vis tid.
 I den anledning skal  

 Justitsministeriet udtale, at man finder det beklageligt,  

  

 at  

  

 sagen har ligget hos Rigspolitichefen, Afdeling E, i tiden fra  

 den 18. oktober 1989 til den 6. juli 1990 uden ekspeditioner,  

  

 at  

  

 Direktoratet for Udlændinge - selv om  

 (C) var orienteret om, at sagsbehandlingen kunne trække ud - først den 30.  

 maj 1990 ved en skrivelse til hendes advokat på ny underrettede (C) om,  

 hvorpå sagens behandling beroede,  

  

 at  

  

 Direktoratet for Udlændinge først den 18. juli 1990 besvarede advokat (A's)  

 henvendelser af 1. juni 1990 og 13. juni 1990 i sagen, og  

  

 at  

  

 Direktoratet for Udlændinge først  

 den 6. december 1990 telefonisk besvarede erindringsskrivelsen af 2.  

 november 1990 fra Folketingets Ombudsmand.
 Endvidere skal  

 Justitsministeriet beklage, at ministeriet efter at have modtaget  

 Direktoratet  

 for Udlændinges udtalelse af 18. juli 1990 tillige med Rigspolitichefens  

 udtalelse af 10. juli 1990 først den 6. september 1990 traf foranstaltning  

 med  

 henblik på at indhente supplerende udtalelser fra Direktoratet for  

 Udlændinge og Rigspolitichefen, Afdeling E, og at man ikke i den forbindelse  

 underrettede Folketingets Ombudsmand om dette sagsbehandlingsskridt.
 Endelig kan  

 Justitsministeriet tilslutte sig Direktoratet for Udlændinges beklagelse af,  

 at Rigspolitichefens supplerende udtalelse af 16. oktober 1990 først den 13.  

 december 1990 blev videreekspederet.
Det tilføjes, at  

 Justitsministeriet på baggrund af forløbet af den foreliggende sag snarest  

 vil  

 drøfte med Rigspolitichefen, Afdeling E, og Direktoratet for Udlændinge,  

 hvorledes man kan undgå at der opstår tilsvarende situationer i  

 fremtiden." I et brev til A udtalte jeg  

 følgende:
 "  

  

 1.  

  

 Til behandlingen af (B's) ansøgning om opholdstilladelse  

 medgik der ca. 10 måneder, fra det tidspunkt da (B) indgav sin ansøgning af  

 5.  

 september 1989, og til Direktoratet for Udlændinge meddelte opholdstilladelse  

 ved telex af 12. juli 1990. En så langvarig sagsbehandlingstid er i forhold  

 til (B) og hans hustru klart urimelig.
 Som det fremgår af  

 Justitsministeriets udtalelse i anledning af Deres klage til mig, finder  

 ministeriet  

 det beklageligt, at der ikke er foretaget ekspeditioner i sagen i perioden  

 fra  

 den 18. oktober 1989 til den 6. juli 1990, i hvilken periode sagen var sendt  

 til rigspolitichefen med henblik på en nærmere undersøgelse af  

 familieforholdet.
 Denne beklagelse kan jeg  

 fuldt ud tilslutte mig.
 Ved bedømmelsen af  

 sagsbehandlingen i denne periode har jeg endvidere taget i betragtning - på  

 linie med det, Justitsministeriets departement har anført - at Direktoratet  

 for Udlændinge ikke på noget tidspunkt erindrede rigspolitichefen om sagen,  

 herunder  

 fremskyndede sagens behandling som følge af Deres adskillige skrivelser til  

 direktoratet om sagen, der bl.a. indeholdt oplysning om, at (B) ikke ville  

 blive tilladt udrejse af Tyrkiet efter den 23. juli 1990.
 Om de enkelte perioder under  

 behandlingen af sagen bemærker jeg i øvrigt:
 Jeg har hæftet mig ved, at  

 der gik 6 dage, inden Direktoratet for Udlændinge underrettede Dem og (C) om,  

 at direktoratet havde meddelt opholdstilladelse med det omtalte telex af 12.  

 juli 1990; under henvisning til sagens hidtidige forløb og især under  

 henvisning til oplysningen om (B's) manglende mulighed for udrejse efter den  

 23. juli 1990 finder jeg, at direktoratet burde have foretaget denne  

 underretning samtidig med, at afgørelsen blev truffet.
 Jeg skal endvidere pege på,  

 at der medgik ca. et halvt år, fra Direktoratet for Udlændinge modtog min  

 høringsskrivelse af 28. juni 1990, og til Justitsministeriet besvarede  

 skrivelsen  

 den 7. januar 1991. Dette til trods for, dels at jeg i mine rykkerskrivelser  

 af 2. november og 5. december 1990 anmodede om, at sagens behandling blev  

 fremskyndet mest muligt, dels at min høringsskrivelse samt de ovennævnte  

 høringsskrivelser, som de involverede myndigheder sendte til hinanden i  

 anledning af min høringsskrivelse, alle er mærket "HASTER".
 Justitsministeriet har i  

 udtalelsen af 7. januar 1991 beklaget, at ministeriet først den 6. september  

 1990 sendte sagen til supplerende udtalelse i Direktoratet for Udlændinge, og  

 at ministeriet ikke i forbindelse hermed underrettede mig om dette  

 sagsbehandlingsskridt.
 Denne beklagelse har jeg  

 noteret mig.
 Både Justitsministeriet og  

 Direktoratet for Udlændinge har endvidere beklaget, at direktoratet efter at  

 have modtaget rigspolitichefens supplerende udtalelse af 16. oktober 1990  

 først den 13. december 1990 videreekspederede sagen til Justitsministeriet.
 Jeg kan tilslutte mig disse  

 beklagelser.
Jeg har endvidere noteret  

 mig, at der medgik 2 uger, fra direktoratet modtog Justitsministeriets  

 anmodning om en supplerende udtalelse, og til direktoratet videresendte  

 sagen til rigspolitichefen.
Dette til trods for, at der på dette tidspunkt  

 var  

 medgået ca. 2½ måned, fra direktoratet havde modtaget min høringsskrivelse af  

 28. juni 1990.
 I udtalelsen af 7. januar  

 1991 har Justitsministeriet beklaget, at Direktoratet for Udlændinge først  

 den 6. december 1990 telefonisk besvarede min rykkerskrivelse af 2. november  

 1990.
 Jeg kan tilslutte mig denne  

 beklagelse; jeg henviser i den forbindelse også til, at en af mine  

 medarbejdere allerede den 11. og 18. september 1990 telefonisk havde  

 forespurgt til sagen.
 Jeg har samtidig hermed gjort  

 Justitsministeriet, Direktoratet for Udlændinge og rigspolitichefen bekendt  

 med min opfattelse.
 Jeg har endvidere anmodet  

 Justitsministeriet om at underrette mig om udfaldet af drøftelserne med  

 Direktoratet for Udlændinge og rigspolitichefen, som ministeriet ifølge  

 udtalelsen af 7. januar 1991 ville tage initiativ til med henblik på at undgå  

 tilsvarende situationer i fremtiden.
 2.  

  

 Justitsministeriets vejledning om forvaltningslovens pkt. 206  

 og 208 om orientering af ansøgere og klagere, når sagsbehandlingen trækker  

 ud, har følgende ordlyd:
 Pkt. 206:
"Hvis en  

 forvaltningsmyndighed som følge af sagens karakter eller den almindelige  

 sagsbehandlingstid for den pågældende myndighed ikke kan træffe afgørelse  

 inden kortere tid efter sagens modtagelse, bør myndigheden give den, der er  

 part i sagen, underretning om, hvorpå sagen beror, og så vidt muligt  

 oplysning  

 om, hvornår myndigheden regner med, at afgørelsen kan foreligge." Pkt. 208:
"Rykkerskrivelser fra  

 den, der er part i sagen, og som er rimeligt begrundet i  

 sagsbehandlingstiden,  

 bør i almindelighed besvares med det samme.
Besvarelsen bør indeholde  

 oplysning om, hvorpå sagen beror, og så vidt muligt oplysning om, hvornår  

 myndigheden regner med, at afgørelsen kan foreligge." Justitsministeriet har som  

 anført i den gengivne skrivelse til mig beklaget, at Direktoratet for  

 Udlændinge  

 først ved en skrivelse til Dem den 30. maj 1990 på ny underrettede (C) om,  

 hvorpå sagens behandling beroede.
 Jeg kan tilslutte mig denne  

 beklagelse af, at (C) ikke under sagens langvarige forløb blev orienteret om,  

 hvorpå sagen beroede.
 Justitsministeriet har  

 endvidere beklaget, at Direktoratet for Udlændinge først den 18. juli 1990  

 besvarede Deres skrivelser af 1. og 13. juni 1990 til direktoratet.
 Jeg kan tilslutte mig denne beklagelse.
Jeg finder det endvidere  

 kritisabelt, at Deres rykkerskrivelse til direktoratet af 26. juni 1990 ikke  

 blev besvaret med det samme.
Jeg har i den forbindelse noteret mig, at Deres  

 skrivelser af 13. og 26. juni 1990 er mærket "HASTER" i  

 direktoratet.
 Jeg har gjort  

 Justitsministeriet og Direktoratet for Udlændinge bekendt med min opfattelse.
 3.  

  

 Forvaltningslovens § 16, stk. 2, vedrørende afgørelse af sager  

 om begæring om aktindsigt har følgende ordlyd:
"Myndigheden afgør  

 snarest, om en begæring kan imødekommes.
Er begæringen ikke imødekommet eller  

 afslået inden 10 dage efter, at begæringen er modtaget af myndigheden, skal  

 denne underrette parten om grunden hertil samt om, hvornår afgørelsen kan  

 forventes at foreligge." Jeg finder det kritisabelt,  

 dels at Deres begæring om aktindsigt, som De fremsatte i skrivelsen af 10.  

 maj 1990 til Direktoratet for Udlændinge, først blev besvaret ved  

 direktoratets  

 skrivelse af 30. maj 1990, dels at Deres begæring om aktindsigt i skrivelsen  

 af 1. juni 1990 til direktoratet, først blev besvaret ved direktoratets  

 skrivelse  

 af 18. juli 1990. I den sidstnævnte skrivelse meddelte direktoratet kun i  

 øvrigt, at direktoratet ikke foretog sig videre i anledning af Deres  

 skrivelse.
