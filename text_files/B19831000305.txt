 I medfør af §§ 6 og 12 i lov nr. 252 af 8. juni 1977 om mærkning og  

 skiltning med pris m.v. bestemmes:
§ 1 Forskrifterne i denne bekendtgørelse gælder for øl og mineralvand, der i  

 returflasker udbydes i detailsalg, samt depositum for sådanne returflasker.
§ 2 I detailforretninger, hvor øl og mineralvand udbydes til salg i  

 returflasker, skal der ved skiltning eller mærkning gives tydelig og let  

 læselig oplysning om disse varers nettokontantpriser inklusive moms og andre  

 afgifter, men eksklusive flaske.
§ 3 De i forretningen gældende depositumsbeløb for returflasker til øl og  

 miniralvand skal på tydelig og let læselig måde oplyses på et skilt, der er  

 anbragt på et for kunderne iøjnefaldende sted.
§ 4 Hvis der i annoncer eller reklamer gives oplysninger om priser for øl og  

 mineralvand i returflasker, skal prisoplysningerne være i overensstemmelse  

 med bestemmelserne i § 2.
§ 5 Overtrædelse af bestemmelserne i §§ 2, 3 og 4 straffes med bøde.
§ 6 Bekendtgørelsen træder i kraft den 1. januar 1984.
 Monopoltilsynet, den 1. november 1983.
