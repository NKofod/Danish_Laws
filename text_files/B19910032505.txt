I medfør af § 10 i lov nr. 408 af 13. juni 1990 om teater og efter forhandling med Amtsrådsforeningen i Danmark fastsættes:
 § 1.  Det Rejsende Børneteater og Opsøgende Teater er  

 en selvejende institution.
 Stk. 2.  Institutionen har hjemsted i København.
 § 2.  Det Rejsende Børneteater og Opsøgende Teater  

 skal bidrage til at dække behovet for rejsende børneteater og opsøgende  

 teater i hele landet.
 § 3.  Det Rejsende Børneteater og Opsøgende Teater  

 består af et antal børneteatre og opsøgende teatre, der tilknyttes  

 institutionen for perioder af 1-3 år.
 § 4.  Ved børneteater forstås teater, der er  

 produceret for børn under 16 år.
Stk. 2.  Ved opsøgende teater forstås teater, der  

 opføres på steder som skoler, børneinstitutioner, biblioteker, arbejdspladser  

 etc., hvor publikum også kommer af andre grunde end for at se teater.
Denne  

 teaterform kan henvende sig både til børn og voksne.
 § 5.  Der ydes kun tilskud til professionelle teatre.
 Stk. 2.  I tvivlstilfælde afgør Teaterrådet om et teater  

 kan karakteriseres som professionelt.
 § 6.  Det Rejsende Børneteater og Opsøgende Teater  

 drives med tilskud fra amtskommuner og staten.
 § 7.  Statens tilskud fastsættes på de årlige  

 finanslove.
 Stk. 2.  Statens tilskud kan ikke overstige 50 pct. af  

 det samlede offentlige tilskud.
 § 8.  En amtskommunes tilslutning til støtteordningen  

 har virkning, indtil eventuel udtræden meddeles til institutionen inden en 1.  

 januar med virkning fra den næstfølgende teatersæson.
 § 9.  Det Rejsende Børneteater og Opsøgende Teater  

 skal ved administrationen af den samlede offentlige bevilling påse, at der  

 som helhed fremkommer et i alle henseender varieret og alsidigt udbud af  

 teaterforestillinger af kunstnerisk kvalitet, således at støtten fordeles  

 rimeligt mellem de forskellige teaterformer og forskelligartede  

 forestillinger.
 Stk. 2.  Det Rejsende Børneteater og Opsøgende Teater  

 skal desuden søge at sikre en rimelig geografisk spredning blandt de teatre,  

 der optages i støtteordningen.
 § 10.  Det Rejsende Børneteater og Opsøgende Teater  

 ledes af en styrelse på højst 24 medlemmer med amtskommunalt flertal, hvis  

 sammensætning nærmere fastsættes i de samtidig hermed fastsatte vedtægter.
 § 11.  Styrelsen træffer efter indhentet udtalelse fra  

 Teaterrådet beslutning om hvilke teatre, der skal optages i institutionen,  

 samt fordelingen af den til rådighed værende bevilling blandt disse.
 Stk. 2.  Rådet virker i øvrigt efter anmodning som  

 styrelsens rådgiver i alle spørgsmål vedrørende teaterforhold.
 § 12.  Styrelsen godkender vedtægter for de teatre,  

 der deltager i støtteordningen.
 Stk. 2.  Det påhviler styrelsen at påse, at vedtægterne  

 enten indeholder bestemmelser, der opfylder kravene i lov om erhvervsdrivende  

 fonde eller lov om fonde og visse foreninger, eller bestemmelser, der kan  

 danne grundlag for undtagelse fra denne lovgivning.
 Stk. 3.  Styrelsen godkender ansættelser af teatrenes  

 ledelse og de vilkår, der gælder for ansættelsen.
 § 13.  For både institutionen og de deltagende teatre  

 gælder, at regnskabsåret løber fra 1. juli til 30. juni.
 § 14.  Styrelsen godkender budgetter og regnskaber for  

 de teatre, der deltager i støtteordningen.
 Stk. 2.  Hvis regnskabet for den enkelte  

 teatervirksomhed udviser et underskud, må dette enten med styrelsens  

 tilslutning overføres til den følgende sæson eller dækkes ved supplerende  

 tilskud.
 Stk. 3.  Udviser regnskabet overskud, skal dette  

 tilbagebetales til institutionen, med mindre styrelsen godkender overførsel  

 til den følgende sæson.
§ 15.  Styrelsen udarbejder inden hvert års 1. maj et  

 foreløbigt budgetforslag for den næstfølgende teatersæson, som sendes til  

 udtalelse i de deltagende amtskommuner.
Samtidig udsendes til amtskommunerne  

 det af styrelsen vedtagne endelige budget for den følgende teatersæson.  

 Budget samt budgetforslag indsendes til Kulturministeriet.
 Stk. 2.  De amtskommunale udgifter fordeles  

 forholdsmæssigt mellem de deltagende amtskommuner på grundlag af antal  

 indbyggere i disse pr. 1. januar.
 § 16.  Både amtskommunernes og statens tilskud  

 udbetales forud til Det Rejsende Børneteater og Opsøgende Teater på grundlag  

 af det af styrelsen vedtagne samlede budget for støtteordningen.
 § 17.  Styrelsen udarbejder og vedtager et regnskab  

 for institutionens samlede virksomhed.
 Stk. 2.  Regnskabet skal i revideret stand forelægges de  

 deltagende amtskommuner og indsendes til Kulturministeriet med henblik på  

 eventuel regulering af statens tilskud, jf. § 7, stk. 2.
 § 18.  Styrelsen aflægger efter hver sæsons afslutning  

 beretning om institutionens virksomhed til amtskommunerne og  

 Kulturministeriet.
 § 19.  Bekendtgørelsen træder i kraft den 1. juli  

 1991.
 Stk. 2.  Samtidig bortfalder bekendtgørelse nr. 114 af  

 14. marts 1980 om Det Rejsende Børneteater og Opsøgende Teater.
Kulturministeriet, den 27. maj 1991 P.M.V.
E.
B.
