Betænkning afgivet af Børne- og Undervisningsudvalget den 27. november 2012 Betænkning over Forslag til lov om ændring af dagtilbudsloven (Ophævelse af kommunal pligt til at udarbejde en plan for sprogvurdering m.v.) [af børne- og undervisningsministeren (Christine Antorini)]:
1. Udvalgsarbejdet Lovforslaget blev fremsat den 25. oktober 2012 og var til 1. behandling den 6. november 2012. Lovforslaget blev efter 1. behandling henvist til behandling i Børne- og Undervisningsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og børne- og undervisningsministeren sendte den 11. september 2012 dette udkast til udvalget, jf.
BUU alm. del  bilag 272, 2011-12. Den 25. oktober 2012 sendte børne- og undervisningsministeren de indkomne høringssvar og et notat herom til udvalget.
Spørgsmål Udvalget har stillet 1 spørgsmål til børne- og undervisningsministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (udvalget med undtagelse af V) indstiller lovforslaget til vedtagelse uændret.
 Et mindretal i udvalget (V) indstiller lovforslaget til forkastelse ved 3. behandling.
Venstre mener, at lovforslaget om, at kommunerne ikke længere skal udarbejde og offentliggøre en plan for deres mål og rammer for arbejdet med sprogvurdering og sprogstimulering, vil medføre en nedprioritering af sprogindsatsen.
Det vil forringe børn i daginstitutionsalderens mulighed for at få gode sprogkundskaber, begrænse muligheden for at knække den negative sociale arv og svække skolernes uddannelsesniveau.
Venstre er desuden bekymret for, at lovforslaget indebærer, at borgerne ikke længere vil være sikret kendskab til deres rettigheder og krav angående kommunernes eventuelle sprogindsats.
Det vil betyde, at borgerne vil få svært ved at drage nytte af denne indsats.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Ane Halsboe-Larsen (S) Annette Lind (S) Karin Gaardsted (S) Julie Skovsby (S) Orla Hav (S) fmd.
Rasmus Horn Langhoff (S) Troels Ravn (S) Lotte Rod (RV) nfmd.
Jeppe Mikkelsen (RV) Hans Vestager (RV) Pernille Vigsø Bagge (SF) Lisbeth Bech Poulsen (SF) Rosa Lund (EL) Lars Dohn (EL) Henning Hyllested (EL) Karen Ellemann (V) Peter Juel Jensen (V) Esben Lunde Larsen (V) Louise Schack Elholm (V) Anni Matthiesen (V) Tina Nedergaard (V) Ulla Tørnæs (V) Alex Ahrendtsen (DF) Dennis Flydtkjær (DF) Marie Krarup (DF) Martin Henriksen (DF) Merete Riisager (LA) Mette Bock (LA) Mai Henriksen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 43 Bilagsnr.
