 Tilladelse til sammenlægning med en græsningslod på ca. 1 ha, uanset  

 at denne var beliggende i en afstand af ca. 6 km fra ansøgers ejendom.
De har i skrivelse af 14. februar 1990 (Deres j.nr. 6733) påklaget den af  

 Jordbrugsdirektoratet i skrivelse af 18. januar 1990 trufne afgørelse,  

 hvorved der meddeltes afslag på ansøgning om tilladelse til udstykning af ca.  

 0,99 ha af landbrugsejendommen matr. nr. 3 5a  Udby By, Udby til  

 sammenlægning med Svend Erling Pedersens landbrugsejendom matr. nr.  3b  

 m.fl.
Markeslev By, Hørby af areal ca. 7,78 ha.
 Klagen er uddybet i Deres skrivelse af 8. maj 1990.
 Jordbrugsdirektoratet har som begrundelse for sit afslag anført, at  

 afstanden mellem ejendommene er over 5 km, hvorefter betingelserne for  

 sammenlægning efter § 13 i landbrugsloven (Landbrugsministeriets  

 lovbekendtgørelse nr. 504 af 17. juli 1989) ikke er opfyldt.
Det fremgår af sagen, at matr. nr. 3 5a  Udby By, Udby tilhører Holbæk  

 kommune og er noteret som en landbrugsejendom uden bygninger.
Ejendommen er  

 af areal ca. 4,34 ha, hvoraf de 0,99 ha udgør en seperat ubebygget englod,  

 som ønskes frastykket.
Arealet hen-ligger ifølge det oplyste som vedvarende  

 græsningsareal uden mulighed for anden anvendelse.
 Der er tinglyst en deklaration på matr.nr. 3 5a , der pålægger kommunen  

 pligt til at afhænde englodden til forening med en anden landbrugsejendom.
 Videre fremgår det, at afstanden mellem Svend Erling Pedersens ejendom og  

 englodden er 6,6 km, hvoraf en del af vejen går gennem landsbyerne Udby  

 og Kisserup samt et større sommerhusområde.
Endelig er det oplyst, at Svend Erling Pedersen har indgået aftale om  

 erhvervelse af matr. nr.  6d  Udby By, Udby af areal ca. 0,67 ha.
Der er tale  

 om et engareal uden landbrugspligt, der er beliggende i umiddelbar nærhed af  

 englodden matr. nr. 3 5a .
 De anfører i Deres skrivelse af 8. maj 1990, at Svend Erling Pedersen har  

 brug for englodden til afgræsning for sin fedekvægsbesætning, og at det ikke  

 har været muligt at erhverve suppleringsjord nærmere hans landbrugsejendom  

 trods flere års bestræbelser.
 De påpeger endvidere, at der ikke er andre købere, som vil undergive  

 parcellen landbrugsmæssig udnyttelse.
 Endelig anfører De, at der er mulighed for en alternativ vejadgang til  

 englodden, hvorved vejafstanden reduceres til ca. 6,1 km, ligesom kørslen vil  

 foregå i udkanten af Kisserup By, og udenom sommerhusområdet.
 Jordbrugsdirektoratet har i forbindelse med oversendelse af Deres  

 skrivelser udtalt, at der ikke ses at være fremkommet nye oplysninger, der  

 kan begrunde en ændret afgørelse, hvorfor det indstilles, at afgørelsen  

 fastholdes.
Landbrugsministeriet finder imidlertid grundlag for at ændre  

 Jordbrugsdirektoratets afgørelse.
Det fremgår af Landbrugsministeriets  

 cirkulære nr. 38 af 8. marts 1990 om lov om landbrugsejendomme, § 43, stk. 2,  

 nr. 4, at vejafstanden fra bygninger til græsningsarealer i et vist omfang  

 kan godkendes ud over 5 km i forbindelse med sammenlægning.
 I dette tilfælde ses der efter en samlet vurdering af omstændighederne at  

 foreligge grundlag for en sådan godkendelse.
 Der meddeless således tilladelse til udstykning af den i Udby Enge  

 beliggende parcel af areal ca. 0,99 ha af landbrugsejendommen matr. nr. 3 5a  

  Udby By, Udby med henblik på sammenlægning med Svend Erling Pedersens  

 landbrugsejendom matr.nr. 7 2h og  3b  Markeslev By, Hørby.
 P.M.V.
 e.b.
