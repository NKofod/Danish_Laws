 Der blev klaget over, at lægen ikke gav patienten en henvisning til  

 undersøgelse af hendes ryg på et tidligere tidspunkt, hvilket  

 efter hendes opfattelse måske kunne have reddet førligheden i  

 hendes venstre ben.
Manglende eller for sen henvisning til  

 speciallæge Efter Patientklagenævnets opfattelse foretog  

 lægen en relevant og grundig undersøgelse ved patientens  

 første henvendelse.
Symptomer i form af let nedsat følsomhed  

 optræder hyppigt i almen praksis og kræver som oftest ikke  

 yderligere udredning.
Da lægen ikke fandt yderligere tegn på  

 nerverodspåvirkning, fandt nævnet, at han handlede i  

 overensstemmelse med sædvanlig praksis ved at afvente, om symptomerne  

 skulle forsvinde af sig selv.
Lægen fandt ved de to næste konsultationer  

 udtalt ømhed svarende til en ballemuskel.
Dette er også hyppige  

 fund i almen praksis og behandles normalt med blokade.
Efter nævnets  

 opfattelse behandlede lægen derfor patienten i overensstemmelse med  

 sædvanlig praksis.
Ved den sidste konsultation var der efter nævnets  

 opfattelse fortsat ikke oplagte tegn på, at patientens lidelse ikke  

 kunne behandles i almen praksis.
Nævnet fandt derfor, at lægen  

 udviste omhu og samvittighedsfuldhed ved at henvise patienten til  

 nærmere undersøgelser på baggrund af de diskrete fund,  

 manglende bedring og hendes bekymring.
