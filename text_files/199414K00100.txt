Nr BTL 100 Betænkning over Forslag til lov om ændring af lov om biavl   

 Nr L 100 1994-95, 1. samling Afgivet af Landbrugs- og Fiskeriudvalget Afgivet: 19950308 Udvalget har behandlet lovforslaget i nogle møder og har herunder stillet spørgsmål til landbrugs- og fiskeriministeren, som denne har besvaret skriftligt.
Der er af landbrugs- og fiskeriministeren stillet ændringsforslag, hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de  

 stillede ændringsforslag.
Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
Lovforslaget er efter  

 Fremskridtspartiets opfattelse en udvidelse af kontrolbestemmelserne i loven.  

 Ganske vist er der tale om en implementering af et EU-direktiv, men  

 bestemmelserne er til dels unødvendigt restriktive, og de er også  

 bureaukratiske.
 Fremskridtspartiets modstand mod loven skal bl.a. ses på baggrund af  

 lovens § 14 a, som i realiteten sætter den private og ukrænkelige ejendomsret  

 ud af spillet.
 ÆndringsforslagAf landbrugs- og fiskeriministeren, tiltrådt af et  

flertal (udvalget med undtagelse af FP):
 Til § 1 1) Nr. 4 affattes således:
 »4. § 13, stk. 1, nr. 3, affattes således:
»3. veterinærkontrol med levende bier, herunder larver og andre  

 kønsprodukter, samt biavlsmateriale, der føres ind i eller ud af landet, og  

 om registrerings- og regnskabspligt for personer, selskaber og foreninger  

 m.v., der fører levende bier m.m. ind i eller ud af landet.«» Til § 2 2) Paragraffen affattes således:
»§ 2 Loven træder i kraft ved bekendtgørelsen i  

 Lovtidende.« Bemærkninger Til nr. 1 Lovforslaget tilsigter at give landbrugs- og fiskeriministeren  

 hjemmel til at gennemføre Rådets direktiv 92/65/EØF om dyresundhedsmæssige  

 betingelser for samhandel med og indførsel til Fællesskabet af dyr samt sæd,  

 æg og embryoner, der, for så vidt angår disse betingelser, ikke er underlagt  

 specifikke fællesskabsbetingelser som omhandlet i bilag A, del I, til  

 direktiv 90/425/EØF.
Ifølge direktivets art. 4 har medlemsstaterne pligt til at gennemføre  

 registrering af bedrifter eller handlende med bier, som gøres til genstand  

 for samhandel inden for EU.
Landbrugs- og Fiskeriministeriet er blevet  

 opmærksom på, at den pågældende registreringspligt efter direktivet omfatter  

 enhver, der ønsker at udføre eller indføre bier.
Ifølge det oprindelige  

 lovforslag kan registrering kun kræves af personer m.v., der i  

 erhvervsmæssigt øjemed udfører eller indfører bier.
Lovforslaget foreslås  

 derfor ændret for fuldt ud at imødekomme kravet i direktivet.
 Til nr. 2 Ifølge det oprindelige lovforslag skulle loven træde i kraft den  

 1. februar 1995.
 Det foreslås nu, at loven træder i kraft ved bekendtgørelsen i Lovtidende  

 for at sikre en hurtig ikrafttræden.
Erling Christensen (S) Peter Christensen (S) Eva Fatum (S) Erik Mortensen  

 (S) Frederik Nørgaard (S) Kristen Touborg (SF) nfmd.
Vibeke Peschardt (RV)  

 Bent Hindrup Andersen (EL) Ole Vagn Christensen (S) Christian Mejdahl (V)  

 Bodil Thrane (V) Mariann Fischer Boel (V) fmd.
Kim Mouritsen (V)  

 Henning Grove (KF) Jens Jørgensen (KF) Peder Sønderby (V) Niels Højland  

 (FP) Centrum-Demokraterne havde ikke medlemmer i udvalget.
