Arbejdstilsynet havde givet en virksomhed  

 påbud om, at arbejdet skulle udføres sikkerhedsmæssigt forsvarligt, og at  

 anvendelse af tekniske hjælpemidler skulle ske forsvarligt.  


  

 Påbudet var givet på  

 baggrund af et ulykkestilfælde, som opstod, da en ansat var i færd med at  

 flytte en fejemaskine fra ladet af en trailer og ned på jorden.
Flytningen  

 foregik ved hjælp af to ramper, som blev fastgjort på traileren ved hjælp af  

 en  

 fals.
Ramperne var forsynet med en kant på hver side.  


  

 Under nedkørsel kom et hjul  

 op over kanten på rampen og forårsagede, at maskinen faldt ned på jorden.  


  

 Klageren mener ikke, at virksomheden  

 var ansvarlig for den ansattes anvendelse af fejemaskinen, da virksomheden  

 ikke  

 ejede fejemaskinen.
Det var den ansatte selv, der havde besluttet at bruge  

 maskinen  

 i stedet for kost og skovl.  


  

 Arbejdsmiljøklagenævnet  

 fandt, at arbejdet skulle udføres sikkerhedsmæssigt forsvarligt, og at  

 anvendelse  

 af tekniske hjælpemidler skulle ske forsvarligt.
Det indebar bl.a., at  

 arbejdsgiveren skulle instruere den ansatte og føre et effektivt tilsyn med  

 arbejdets udførelse.
Brug  

 af tekniske hjælpemidler, som ikke er stillet til rådighed af  

  

 arbejdsgiveren.
Arbejdsgiverens pligt til at instruere og føre tilsyn XXX XXX XXX Arbejdsmiljøklagenævnet har på møde den 30. maj 2006  

 behandlet Deres klage på vegne af XXX over Arbejdstilsynets afgørelse af 28.  

 september 2005. I den afgørelse har Arbejdstilsynet givet påbud om at  

 arbejdet  

 skal udføres sikkerhedsmæssigt forsvarligt og at anvendelse af tekniske  

 hjælpemidler  

 skal ske forsvarligt.
Nævnet traf følgende A F G Ø R E L S E Arbejdsmiljøklagenævnet er enigt med Arbejdstilsynet i  

 at arbejdet skal udføres sikkerhedsmæssigt forsvarligt, og at anvendelse af  

 tekniske hjælpemidler skal ske forsvarligt.
 Nævnets afgørelse skal efterkommes senest den 8. august  

 2006.
 Tilbagemelding skal ske til Arbejdstilsynet senest den  

 15. august 2006.
 Arbejdsmiljøklagenævnet fastholder således  

 Arbejdstilsynets afgørelse af 28. september 2005.
B E G R  

 U N D E L S E Arbejdsmiljøklagenævnet lægger til grund for  

 afgørelsen, at viceværten, ansat af XXX, som led i udførelsen af sit arbejde,  

 anvendte et teknisk hjælpemiddel i form af en fejemaskine.
 Arbejdsmiljøklagenævnet har endvidere lagt til grund,  

 at det er oplyst, at viceværten selv besluttede at bruge maskinen i stedet  

 for  

 kost og skovl.
Arbejdsgiveren er efter arbejdsmiljølovens bestemmelser  

 ansvarlig for, at arbejdet udføres sikkerheds- og sundhedsmæssigt fuldt  

 forsvarligt, og at tekniske hjælpemidler anvendes sikkerheds- og  

 sundhedsmæssigt fuldt forsvarligt.
I den forbindelse er det arbejdsgiverens  

 opgave at give tilstrækkelig instruktion om arbejdets udførelse og at føre et  

 effektivt tilsyn.
 Arbejdsmiljøklagenævnet har lagt vægt på, at et  

 ukontrolleret fald af en større maskine kan medføre personskade.
 Arbejdsmiljøklagenævnet finder ikke, at den  

 omstændighed, at fejemaskinen ikke ejes af arbejdsgiveren har betydning for  

 arbejdsgiverens ansvar for, at arbejdet udføres sikkerheds- og  

 sundhedsmæssigt  

 fuldt forsvarligt, og at tekniske hjælpemidler anvendes forsvarligt.
Efter arbejdsmiljølovens regler er det ikke  

 tilstrækkeligt, at den ansatte kender målet for arbejdet.
Den ansatte skal  

 også  

 instrueres om metoden.
Endvidere skal arbejdsgiveren føre tilsyn med, at  

 instruksen  

 følges for at sikre sig, at arbejdet udføres sikkerheds- og sundhedsmæssigt  

 fuldt forsvarligt, og at anvendelsen af tekniske hjælpemidler sker  

 sikkerheds-  

 og sundhedsmæssigt fuldt forsvarligt.
 Havde den ansatte gjort, som arbejdsgiveren havde forventet  

  anvendt kost og skovl  ville det ikke have fritaget  

 arbejdsgiveren for at  

 føre et effektivt tilsyn.
Arbejdsmiljøklagenævnet henviser til §  

 2, § 15, § 16, § 17,  

 stk. 2, § 27, stk. 2, § 38, stk. 1, § 45, stk. 1 og § 46 i lov om  

 arbejdsmiljø,  

 jf. lovbekendtgørelse nr. 268 af 18. marts 2005, og § 4 og § 9 i  

 Arbejdstilsynets  

 bekendtgørelse nr. 1109 af 15. december 1992 om anvendelse af tekniske  

 hjælpemidler, som ændret ved bekendtgørelse nr. 832 af 27. november 1998 om  

 ændring af bekendtgørelse om anvendelse af tekniske hjælpemidler.
På klagenævnets  

 vegne XXX Kopi til:
XXX De kan læse om afgørelsens faktiske og retlige grundlag  

 på de følgende sider.
1. Sagsforløb Arbejdstilsynet fremstiller sagen på følgende måde i  

 udtalelsen af 28. november 2005:
»  

 Sagens indhold Arbejdstilsynet, ved inspektør yyy besøgte ejendommen zzz  

 den 23. august 2005 og talte der med XXX.
 Baggrunden for tilsynsbesøget var en arbejdsulykke den  

 24. februar 2005, hvor XXX ansat som vicevært ved YYY kom til skade.
Det blev oplyst, at tilskadekomne var i færd med at  

 flytte en Texas - fejemaskine fra ladet af en trailer og ned på jorden.
Dette  

 foregik ved hjælp af to ramper, som fastgøres på traileren ved hjælp af en  

 fals,  

 så de ikke kan skride ned.
Ramperne er forsynet med en kant på hver side.
 Under nedkørsel kom et hjul op over kanten på rampen og  

 forårsagede, at maskinen faldt ned på jorden.
 Herunder ramte styrehåndtagene XXX og slyngede ham til  

 jorden, hvor han ramtes på nederste del af højre ben af en afskærmning på  

 maskinen.
 Efterfølgende søgte tilskadekomne lægehjælp, der  

 tilstødte alvorlige komplikationer til såret, og tilskadekomne var endnu ikke  

 raskmeldt.
 Arbejdstilsynet vurderede, at arbejdet ikke var  

 tilrettelagt sikkerhedsmæssigt forsvarligt, samt at anvendelsen af teknisk  

 hjælpemiddel  

 - fejemaskinen - ikke skete forsvarligt, idet der var mulighed for afsporing  

 af  

 fejemaskinen under nedkørsel fra traileren.
 I udkast pr. 6. september 2005 påbød Arbejdstilsynet  

 virksomheden, at sikre, at arbejdet udførtes sikkerhedsmæssigt forsvarligt,  

 samt at anvendelse af tekniske hjælpemidler skete forsvarligt.
Som vejledning til påbudet henvistes virksomheden til  

 at søge hjælp til at løse problemet hos professionel rådgiver så som BST.
Et  

 forslag kunne være, at virksomheden fremover benyttede for eksempel en  

 lukket,  

 mindre traktor til at udføre opgaver i forbindelse med rengøring og  

 vedligehold  

 i stedet for at skulle transportere en fejemaskine rundt.
 Udkast til påbudet blev den 6. september 2005 sendt i  

 høring.
 Da virksomheden ikke reagerede indenfor høringsfristen  

 traf Arbejdstilsynet den 28. september 2005 afgørelse i overensstemmelse med  

 udkastet.
« 2. Arbejdstilsynets afgørelse Arbejdstilsynet traf den 28. september 2005 følgende  

 afgørelse:
 »Virksomheden har haft lejlighed til at komme med  

 bemærkninger til udkast til påbud af 6. september 2005 udstedt på baggrund af  

 tilsynsbesøg hos YYY den 23. august 2005.
 Arbejdstilsynet har ikke modtaget bemærkninger fra  

 virksomheden.
 Arbejdstilsynet har i dag truffet afgørelse.  

 Afgørelsens indhold fremgår af det udkast til påbud, som var vedlagt  

 Arbejdstilsynets brev af 6. september 2005.
 Virksomheden har nu pligt til at opfylde ovennævnte  

 påbud  

  

 senest den 1. december 2005.
 Arbejdstilsynet skal  

  

 senest den 8. december 2005  

  

 have besked om, hvad virksomheden har gjort for at efterkomme påbudet.
 «.
3. Klagen til Arbejdsmiljøklagenævnet I brev af 24. oktober 2005 har advokat xxx skrevet:
 »Arbejdstilsynet har i ovennævnte sag givet påbud den  

 28. september 2005.
 Det bemærkes, at de redskaber, som skadelidte XXX har  

 brugt og på baggrund af, hvilken brug han pådrog sig skaden, ikke tilhører  

 YYY.  

 XXX er ansat som vicevært, men afgør selv, hvilke redskaber han anvender og  

 hvornår han gør det.
Påbudet overfor YYY anses derfor at være givet med  

 urette.« 4. Arbejdstilsynets udtalelse Følgende fremgår af Arbejdstilsynets udtalelse af 28.  

 november 2005:
»Arbejdstilsynets vurdering Påbudet er hjemlet i Arbejdsmiljølovens § 38, stk. 1 og  

 § 77, stk. 1, samt i Arbejdstilsynets bekendtgørelse nr. 1109 af 15. december  

 1992 om anvendelse af tekniske hjælpemidler, som ændret ved bekendtgørelse  

 nr.  

 670 af 7. august 1995, bekendtgørelse nr. 832 af 27. november 1998 og  

 bekendtgørelse  

 nr. 727 af 29. juni 2004 § 4 og § 9.
 Lovens § 45, stk. 1 kunne også være nævnt.
Det fremgår af lovens § 15, at Arbejdsgiveren skal  

 sørge for at arbejdsforholdene er sikkerheds- og sundhedsmæssigt fuldt  

 forsvarlige.
I den forbindelse er der henvist både til § 38 (kapitel 5) og §  

 45  

 (kapitel 7).
 Tilsvarende fremgår det af bekendtgørelsens § 3, at  

 forpligtelserne bl.a. påhviler arbejdsgiveren.
 Virksomheden synes ikke at bestride vurderingen af, at  

 arbejdet ikke har været udført forsvarligt mv., men argumenterer for, at  

 arbejdsgiveren med hovedsæde i en anden by ikke har mulighed for konkret at  

 gennemføre påbudet.
Dette synspunkt er helt uantageligt for  

 Arbejdstilsynet.
Arbejdsgiverens pligter er fastlagt i lovens kapitel 4, der  

 bl.a.  

 angiver udarbejdelse af arbejdspladsvurderinger (15 a), tilsyn (16) og  

 instruktion (17). Virksomheden må så vælge den eller de metoder, der er  

 nødvendige for at sørge for, at den ansatte arbejder sikkerhedsmæssigt fuldt  

 forsvarligt fremover.
 Formålet med Arbejdstilsynets påbud har heller ikke  

 været at placere et ansvar for ulykken, men at forebygge fremtidige  

 arbejdsulykker.
Arbejdstilsynet fastholder afgørelsen.« 5. Nyt efter klagen På baggrund af klagen skrev Arbejdstilsynets den 7.  

 november 2005 følgende til advokaten:
 »Arbejdstilsynet har modtaget Deres klage af 24.  

 oktober 2005 over Arbejdstilsynets afgørelse af 28. september 2005 om  

 anvendelse af tekniske hjælpemidler.
 Sagen er genovervejet under hensyn til Deres  

 anbringende, om at det redskab virksomhedens ansatte, brugte ikke tilhører  

 YYY.
 Der er imidlertid tale om et rent funktionskrav   

 arbejdsgiveren er under alle omstændigheder ansvarlig for, at et teknisk  

 hjælpemiddel anvendes korrekt.
 Dette fremgår af de regler påbudet henviser til.
Herefter må vi fastholde afgørelsen, og sagen forventes  

 oversendt til afgørelse i Arbejdsmiljøklagenævnet i løbet af en måned.« Advokaten sendte herefter brev af 17. november 2005 til  

 Arbejdstilsynet:
 »Jeg har modtaget Deres skrivelse af den 7. dennes.
Jeg forstår ikke Deres tilkendegivelse.
Herværende  

 selskab har ingen arbejdsredskaber udover håndværktøj og kost/skovl.
At  

 viceværten vælger en anden løsning, og uden at selskabet overhovedet er  

 orienteret herom ved at anvende driftsmidler/redskaber, der ikke er  

 selskabets  

 eller som selskabet ikke har nogen kendskab til hverken at eksistensen -  

 eller  

 funktionen deraf indebærer naturligvis, at selskabet ikke har nogen mulighed  

 for at påtale noget som helst overfor viceværten.
Jeg må derfor bede Dem om at tage sagen op til  

 genovervejelse.« Endelig har advokaten sendt brev af 15. december 2005  

 til Arbejdsmiljøklagenævnet:
» Ud over at henholde sig til det tidligere anførte, skal  

 jeg påpege følgende forhold:
 Arbejdstilsynet anfører i sin udtalelse af 28.  

 november, at selskabet, YYY, argumenterer for, at  

  

 »arbejdsgiveren med  

 hovedsæde i en anden by ikke har mulighed for konkret at gennemføre påbudet«.
Det har selskabet ikke gjort gældende.
Den angivne  

 opfattelse står for Arbejdstilsynets egen regning.
Selskabet er i stand til  

 at  

 gennemføre påbud.
Det gøres gældende, at selskabet har overholdt sine  

 pligter,  

 herunder tilsynsforpligtelsen efter arbejdsmiljølovens § 16.
   

 	  

 Hvis  

 arbejdet var blevet udført med de redskaber, som selskabet havde stillet til  

 rådighed, ville ulykken ikke have fundet sted.
  

 	  

 Arbejdstilsynet  

 anfører videre, at selskabet under alle omstændigheder er ansvarlig for, at  

 et  

 teknisk hjælpemiddel anvendes korrekt.
Det bestrides, at selskabet under  

 alle,  

 herunder de foreliggende, omstændigheder er ansvarlige for, hvorledes  

 tekniske  

 hjælpemidler anvendes.
I særdeleshed ikke når hjælpemidlet, der har  

 forårsaget  

 ulykken, ikke var eller burde være selskabet ved undertegnede bekendt  

 forinden  

 ulykken.
  

 	  

 Det  

 fremgår af sagsfremstillingen, at der var en kanter på rampen, der netop  

 skulle  

 forhindre, at fejemaskinen afsporedes.
Det gøres gældende, at det var en  

 sikkerhedsmæssigt forsvarlig indretning.« 6. Regler Lov om arbejdsmiljø, jf. lovbekendtgørelse nr. 268  

 af 18. marts 2005 Kapitel 1 Formål og område § 2.  

  

 Loven omfatter arbejde for en arbejdsgiver.
Stk. 2.  

  

 Undtaget er 1)  

 	  

 arbejde i  

 arbejdsgiverens private husholdning, jf. dog § 59, 2)  

 	  

 arbejde, der  

 udelukkende udføres af de medlemmer af arbejdsgiverens familie, som hører til  

 hans husstand, jf. dog § 59, 3)  

 	  

 arbejde, der udføres  

 af militære, og som kan henregnes til egentlig militærtjeneste.
Kapitel 4 Almindelige pligter Arbejdsgiveren § 15.  

  

 Arbejdsgiveren  

 skal sørge for, at arbejdsforholdene sikkerheds- og sundhedsmæssigt er fuldt  

 forsvarlige.
Der henvises her særlig til 1)  

 	  

 kapitel 5 om  

 arbejdets udførelse, 2)  

 	  

 kapitel 6 om  

 indretning af arbejdsstedet, 3)  

 	  

 kapitel 7 om tekniske  

 hjælpemidler m.v., 4)  

 	  

 kapitel 8 om stoffer  

 og materialer.
 § 16.  

  

 Arbejdsgiveren skal sørge for, at der føres effektivt tilsyn med, at a  

 rbejdet  

 udføres sikkerheds- og sundhedsmæssigt forsvarligt.
 § 17.  

  

 Arbejdsgiveren skal gøre de ansatte bekendt med de ulykkes- og sygdomsfarer,  

 der eventuelt er forbundet med deres arbejde.
 Stk. 2.  

  

 Arbejdsgiveren  

 skal endvidere sørge for, at de ansatte får nødvendig oplæring og instruktion  

 i  

 at udføre arbejdet på farefri måde.
 Stk. 3.  

  

 Beskæftigelsesministeren kan fastsætte nærmere regler om arbejdsgiverens  

 pligter efter stk. 1 og 2.
Ansatte § 27.  

  

 De  

 ansatte skal deltage i samarbejdet om sikkerhed og sundhed, jf. kapitel 2.
 § 28.  

  

 De  

 ansatte skal medvirke til, at arbejdsforholdene sikkerheds- og  

 sundhedsmæssigt  

 er fuldt forsvarlige inden for deres arbejdsområde, herunder at de  

 foranstaltninger, der træffes for at fremme sikkerhed og sundhed, virker  

 efter  

 deres hensigt.
 Stk. 2.  

  

 Bliver de  

 ansatte opmærksomme på fejl eller mangler, som kan forringe sikkerheden eller  

 sundheden, og som de ikke selv kan rette, skal de meddele det til et medlem  

 af  

 sikkerhedsgruppen, arbejdslederen eller arbejdsgiveren.
 Stk. 3.  

  

 Den, som for at  

 udføre et arbejde såsom reparation eller installation midlertidigt må fjerne  

 en  

 sikkerhedsforanstaltning, skal påse, at denne umiddelbart efter  

 arbejdsprocessens afslutning sættes på plads, eller at anden lige så sikker  

 beskyttelsesforanstaltning foretages.
 § 29.  

  

 De, der arbejder på et arbejdssted, hvor flere arbejdsgivere lader arbe jde  

 udføre, skal rette sig efter de regler, der gælder for virksomhedernes  

 samarbejde, jf. §§ 20 og 37, foruden efter de regler, der gælder for det  

 arbejde, de skal udføre.
 Stk. 2.  

  

 De, der arbejder  

 på en fremmed virksomheds område, skal rette sig efter de regler om sikkerhed  

 og sundhed, der gælder for denne virksomhed, foruden efter de regler, der  

 gælder for det arbejde, de skal udføre.
Kapitel 5 Arbejdets udførelse § 38.  

  

 Arbejdet skal planlægges, tilrettelægges og udføres således, at det  

 sikkerheds-  

 og sundhedsmæssigt er fuldt forsvarligt.
 Stk. 2.  

  

 Anerkendte  

 normer eller standarder, som har sikkerheds- eller sundhedsmæssig betydning,  

 skal følges.
Kapitel 7 Tekniske hjælpemidler m.v.
 § 45.  

  

 Maskiner, maskindele, beholdere, præfabrikerede konstruktioner, apparater,  

 redskaber og andre tekniske hjælpemidler skal være indrettet og skal anvendes  

 således, at de sikkerheds- og sundhedsmæssigt er fuldt forsvarlige.
 Stk. 2.  

  

 Anerkendte  

 normer og standarder, som har sikkerheds- eller sundhedsmæssig betydning,  

 skal  

 følges.
Arbejdstilsynets bekendtgørelse nr. 1109 af 15.  

 december 1992 om anvendelse af tekniske hjælpemidler, som ændret ved  

 bekendtgørelse nr. 832 af 27. november 1998 om ændring af bekendtgørelse om  

 anvendelse af tekniske hjælpemidler Kapitel 2 Almindelige bestemmelser § 4.  

  

 Anvendelse af tekniske hjælpemidler skal ske på en sikkerheds- og  

 sundhedsmæssig fuldt forsvarlig måde.
 Brug m.v.
 § 9.  

  

 Et  

 teknisk hjælpemiddel må kun anvendes til de arbejdsfunktioner og under de  

 betingelser, det er egnet til, så begrænsninger, der følger heraf, ikke  

 overskrides  

 til fare for sikkerhed eller sundhed.
 Stk. 2.  

  

 Sikringsdele  

 eller andet beskyttelsesudstyr skal anvendes efter hensigten, og foreskrevne  

 sikkerhedsforanstaltninger skal iagttages.
Stk. 3.  

  

 Anvendelse må  

 ikke ske under forhold og omstændigheder, som frembyder særlig fare,  

 medmindre  

 der er truffet effektive sikkerhedsforanstaltninger herimod.
Hvis det er  

 nødvendigt, skal der være truffet passende foranstaltninger til beskyttelse  

 mod  

 følgerne af lynnedslag.
