En  

 34-årig kvinde blev undersøgt på en gigtafdeling på mistanke om ledegigt, og  

 blev blandt andet behandlet med Imurel.
Patienten blev ikke i forbindelse  

 hermed oplyst om, at der kunne fremkomme bivirkninger i form af hårtab.
 Få dage  

 senere mødte patienten atter op på afdelingen med en pose hår.
 Der blev  

 klaget over, at lægen ikke gav tilstrækkelig information om Imurels  

 bivirkninger, idet patienten ikke blev informeret om, at Imurel medførte  

 hårtab.
Klage  

 over manglende information om bivirkninger i form af hårtab Nævnet fandt ikke grundlag for at kritisere den administrerende  

 overlæge og sygeplejersken, der informerede patienten.
Nævnet lagde vægt på, at sygeplejersken havde informeret  

 patienten om virkning og bivirkning af Imurel, og at patienten samtidig havde  

 modtaget skriftlig materiale herom.
Af det skriftlige materiale fremgik, at  

 Imurel kunne medføre kvalme, diarre, og appetitløshed, og at det kunne hæmme  

 knoglemarvens evne til at danne blodlegemer.
Hårtab blev ikke nævnt som  

 bivirkning.
 Nævnet lagde endvidere vægt på, at sygeplejerske havde oplyst,  

 at lettere hårtab var en mulig bivirkning.
 Nævnet oplyste, at i lægemiddelkataloget omtales hårtab og  

 skaldethed ikke som en specifik bivirkning ved behandling med tablet Imurel.  

 I  

 omtalen af generelle bivirkninger med cytostatika nævnes blandt andet hårtab  

 og  

 skaldethed som mulige bivirkninger, der er forbigående og afhængige af dosis.
 Nævnet kunne endvidere oplyse, at større hårtab er en sjældent  

 bivirkning ved behandling med 50 mg Imurel dagligt, idet det er en lav dosis.
Endelig kunne nævnet oplyse, at en patient, i det omfang denne  

 ønsker det, har krav på information om sin sygdom, herunder mulige  

 komplikationer eller bivirkninger af behandlingen, særligt når der er  

 nærliggende risiko for alvorlige bivirkninger.
Informationen skal altid gives  

 forud for behandlingen, og det skal på dette tidspunkt indføres i journalen,  

 at  

 en sådan information er givet.
 Nævnet fandt, at hårtab, som følge af indtagelse af Imurel,  

 ikke kunne anses som en alvorlig komplikation, idet hårtabet er forbigående  

 og  

 alene har kosmetisk karakter.
