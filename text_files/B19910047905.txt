 I medfør af § 9 i lov nr. 379 af 6. juni 1991 om statstilskud til  

 forbedringsarbejder m.v. i helårsboliger fastsættes:
Tilskudsberettigede arbejder § 1.  Tilskud kan ydes til arbejder omfattet af  

 nedennævnte lister:
Liste 1 Tilskud til ejere, der bebor deres helårsbolig og andelshavere i private  

 andelsboligforeninger m.v., kan ydes til følgende arbejder vedrørende  

 ejendommen:
 1.1. Energibesparende foranstaltninger, herunder efterisolering,  

 forsatsruder, termostatventiler, varmemålere, varmegenvinding samt sol- og  

 jordvarme o. lign.
 1.2. Andre ressourcebesparende foranstaltninger end punkt 1.1., f.eks.  

 vandbesparende foranstaltninger, vandmålere, affaldshåndtering o.lign.
 1.3. Installation, udskiftning og reparation af varmeforsyningsanlæg,  

 herunder naturgas og fjernvarme.
 1.4. Tag, ydermure, vinduer, udvendige og indvendige overflader samt  

 fundamenter.
 1.5. Bad, wc og køkkener, herunder såvel etablering og udskiftning som  

 istandsættelse.
 1.6. Renovering af kloak.
 1.7. Tekniske installationer, herunder elinstallationer.
Liste 2 Tilskud til lejere af beboelseslejligheder i private udlejningsejendomme  

 og boligtagere i almennyttige boligselskaber samt andet byggeri opført med  

 støtte efter lov om boligbyggeri eller lov om boliger for ældre og personer  

 med handicap kan ydes til følgende arbejder, der vedrører ejendommen:
 2.1. Energibesparende foranstaltninger, herunder efterisolering, sol- og  

 jordvarme, varmegenvinding o.lign.
 2.2. Andre ressourcebesparende foranstaltninger end punkt 2.1. f.eks.  

 vandbesparende foranstaltninger, affaldshåndtering o.lign.
 2.3. Isolering af tag og ydermure samt udskiftning af vinduer.
 2.4. Installation, udskiftning m.v. af el- og varmeforsyningsanlæg,  

 herunder naturgas og fjernvarme.
 2.5. Forbedring af fællesrum og trappeopgange m.v.
Liste 3 Tilskud til lejere af beboelseslejligheder i private udlejningsejendomme  

 og boligtagere i almennyttige boligselskaber samt andet byggeri opført med  

 støtte efter lov om boligbyggeri eller lov om boliger for ældre og personer  

 med handicap kan ydes til følgende arbejder, der vedrører den enkelte  

 bolig:
 3.1. Energibesparende foranstaltninger, herunder efterisolering,  

 forsatsvinduer, termostatventiler, varmemålere o.lign.
 3.2. Andre ressourcebesparende foranstaltninger end punkt 3.1. f.eks.  

 vandbesparende foranstaltninger, vandmålere, affaldshåndtering o.lign.
 3.3. Bad, wc og køkkener, herunder såvel etablering og udskiftning som  

 istandsættelse.
 3.4. Indvendige overflader.
 3.5. Tekniske installationer, herunder elinstallationer.
Stk. 2.  Tilskud til arbejder, der omfatter såvel  

 vedligeholdelse som forbedring, og som er omfattet af liste 2, jf. stk 1,  

 ydes kun til vedligeholdelsesdelen, såfremt denne udgør en mindre del af det  

 samlede arbejde.
Afgørelse herom træffes af kommunalbestyrelsen.
 Stk. 3.  Tilskud ydes til følgearbejder, der vedrører  

 arbejder omfattet af liste 1,2 og 3, jf. stk. 1.
 Stk. 4.  Tilskud ydes ikke til arbejder uden for det  

 grundareal, hvorpå bygningen er beliggende.
 Stk. 5.  Tilskud kan ikke ydes til finansieringsudgifter  

 eller tilslutningsafgifter.
 Stk. 6.  Kommunalbestyrelsen afgør, hvorvidt et arbejde  

 er omfattet af positivlisterne, jf. stk. 1.
Ansøgning om tilskud § 2.  Ansøgninger om tilskud til fællesarbejder, der  

 gennemføres i ejerlejlighedsejendomme af ejerforeningen, skal indsendes  

 samlet til kommunalbestyrelsen.
Fuldmagt til ejerforeningen meddeles ved  

 anvendelse af den på ansøgningsskemaet optrykte fuldmagt.
 Stk. 2.  Ansøgninger om tilskud til fællesarbejder, der  

 gennemføres i andelsboligforeninger af ejeren (andelsboligforeningen), skal  

 indsendes samlet til kommunalbestyrelsen, og de enkelte andelsbolighaveres  

 tilsagn om tilskud skal tiltransporteres ejeren ved anvendelse af den på  

 ansøgningsskemaet optrykte transporterklæring.
 Stk. 3.  Ansøgninger om tilskud til arbejder, som  

 gennemføres af ejeren på to eller flere lejeres/boligtageres vegne skal  

 indsendes samlet til kommunalbestyrelsen.
 Stk. 4.  Tilsagn om tilskud til forbedringsarbejder i  

 udlejningsejendomme omfattet af liste 2 og 3, jf. § 1, stk. 1, som  

 gennemføres af ejeren, skal tiltransporteres ejeren ved anvendelse af den på  

 ansøgningsskemaet optrykte transporterklæring.
 § 3.  Til hver bolig kan kun meddeles eet tilsagn til  

 een modtager.
 Stk. 2.  Modtageren kan give afkald på et meddelt  

 tilsagn og efterfølgende ansøge om et nyt tilsagn.
Udbetaling af tilskud § 4.  Udbetaling af tilskud er, ud over de i lovens §  

 8 nævnte krav, betinget af, at tilskudsmodtageren foreviser dokumentation  

 for, at regninger, der ligger til grund for tilskudsudmålingen, er betalt.
Tilskuddets størrelse § 5.  Tilskuddet udgør 40 pct. af den del af  

 regningsbeløbet incl. moms med fradrag for virksomhedens udgifter til  

 materialer incl. moms, som efter fradrag af støtte efter anden lovgivning  

 overstiger 2.000 kr.
Tilskud kan højest udgøre 7.000 kr. pr. bolig.
Tilskud,  

 der udgør mindre end 100 kr. pr. bolig, udbetales ikke.
 Stk. 2.  Tilskud kan kun ydes een gang til hver bolig.
Administration § 6.  Mangelfuldt udfyldte ansøgningsskemaer samt  

 dokumentation, der efter kommunalbestyrelsens vurdering ikke opfylder de  

 stillede krav, jfr. lovens § 7 og § 8, returneres.
Indsendelsestidspunktet  

 bliver beregnet fra det tidspunkt, hvor ansøgningen i korrekt stand modtages  

 af kommunalbestyrelsen.
 § 7.  Indkomne ansøgninger indberettes af  

 kommunalbestyrelsen til et administrativt styringssystem, som føres på  

 Kommunedata I/S.
Stk. 2.  Ansøgninger om tilsagn imødekommes i den  

 rækkefølge, de indgår.
Ansøgninger, som på grund af bevillingspuljernes  

 størrelse ikke kan imødekommes i det enkelte finansår, jf. § 9, tildeles  

 plads på systemets venteliste i den rækkefølge, de indgår.
§ 8.  Tilskud kan kun ydes, såfremt arbejdet er  

 påbegyndt efter den 1. juli 1991. Et arbejde anses for påbegyndt ved den  

 fysiske iværksættelse på ejendommen.
Kontrahering eller indkøb af materialer  

 anses ikke for påbegyndelse.
Afgørelse herom træffes af kommunalbestyrelsen.
 § 9.  Lovens samlede tilskudsramme på 1,8 mia. kr. i  

 årene 1991-1993 fordeles i de enkelte finansår på tre puljer således:
 1. ejer- og andelsboliger, 1991: 290 mio., 1992: 580  

 mio., 1993: 290 mio.
 2. private udlejningsboliger, 1991: 80 mio., 1992: 160  

 mio., 1993: 80 mio.
 3. almennyttige boliger m.v., 1991: 80 mio., 1992: 160  

 mio., 1993: 80 mio.
 Uudnyttede tilsagns- og tilskudsbeløb ved udgangen af et finansår  

 overføres til næste finansår.
 § 10.  Kommunalbestyrelsens afgørelser i henhold til  

 denne bekendtgørelse kan ikke påklages til anden administrativ myndighed.
 § 11.  Bekendtgørelsen træder i kraft den 1. juli  

 1991.
