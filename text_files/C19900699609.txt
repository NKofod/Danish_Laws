Kapitel I Overenskomstansatte § 1.  Overenskomststridige arbejdsstandsninger skal  

 indberettes til Finansministeriet, Administrations- og  

 Personaledepartementet.
§ 2.  Indberetningerne skal ske såvel telefonisk som skriftligt,  

 for eksempel ved telefax eller ekspresbrev.
Ved den skriftlige indberetning  

 anvendes skema 1. Ved den telefoniske indberetning gives de oplysninger, der  

 er nævnt i skemaet.
 Stk. 2. Af hensyn til Finansministeriets videre behandling af sagen skal  

 indberetningerne foretages straks.
§ 3.  Samtidig med indberetningerne skal der udarbejdes en liste  

 over deltagerne i arbejdsstandsningen.
Til navnelisterne anvendes skema 2.
 Stk. 2. Navnelisterne skal kun indsendes, hvis Finansministeriet anmoder  

 om det til brug for sagens behandling i Arbejdsretten eller ved faglig  

 voldgift.
Kapitel II Tjenestemænd og visse tjenestemandslignende ansatte § 4.  Tjenestemænds kollektive overtrædelser af  

 tjenestemandslovens § 10 skal gennem vedkommende ministerium indberettes til  

 Finansministeriet, Administrations- og Personaledepartementet.
 Stk. 2. Tjenestemandslignende ansattes kollektive overtrædelser af  

 bestemmelser svarende til tjenestemandslovens § 10 skal indberettes til  

 Finansministeriet, Administrations- og Personaledepartementet, når  

 Tjenestemandsretten i henhold til tjenestemandslovens § 53, stk. 5, skal  

 behandle sagen, og Finansministeriet er part i sagen for Tjenestemandsretten.
 Stk. 3. Indberetningen, der foretages skriftligt, skal indeholde  

 oplysning om tjenestested og formen for den kollektive overtrædelse samt om,  

 hvilken årsag der angives til overtrædelsen.
§ 5.  Samtidig med indberetningerne skal der udarbejdes en liste  

 over deltagerne i den kollektive overtrædelse.
Til navnelisterne anvendes  

 skema 3.
 § 6.  Indberetningerne og navnelisterne skal indsendes til  

 Finansministeriet, Administrations- og Personaledepartementet, senest 7 dage  

 efter overtrædelsens start.
§ 7.  Finder vedkommende ministerium, at Finansministeriet bør  

 anmode Tjenestemandsrettens formand om at give pålæg om ophør af  

 overtrædelsen, gives der en foreløbig indberetning herom til  

 Finansministeriet, eventuelt telefonisk.
Indberetningen skal indeholde flest  

 muligt af de oplysninger, der er nævnt i § 4, stk. 3, og i skema 3.  

 Indberetning og navnelister indsendes herefter snarest muligt.
Kapitel III Fælles bestemmelser Særskilte navnelister § 8. Navnelister, jf. skema 2 og 3, udarbejdes særskilt for hvert  

 overenskomstområde, for tjenestemænd og for tjenestemandslignende ansatte.
Organisationsansvar § 9. Hvis der efter den indberettende myndigheds opfattelse er grundlag  

 for, at Finansministeriet i Arbejdsretten, under voldgiftsbehandling eller i  

 Tjenestemandsretten gør gældende, at der foreligger organisationsansvar, skal  

 dette fremgå af indberetningen.
Eventuel skriftlig dokumentation skal i  

 bekræftende fald vedlægges.
Lønafkortning § 10. Der skal foretages lønafkortning for den tid, hvori arbejdet har  

 været nedlagt.
For overenskomstansatte foretages fradraget efter reglerne i  

 den enkelte overenskomst eller - hvis sådanne ikke findes - svarende til  

 reglerne i Finansministeriets cirkulære nr. 54 af 19. marts 1979. For  

 tjenestemænd mv. foretages fradraget efter reglerne i Finansministeriets  

 cirkulære af 24. maj 1985 (LP.nr. 029/85) som ændret ved cirkulære af 20.  

 februar 1987 (LP.nr. 015/ 87).
Opkrævning af bodsbeløb og bøder § 11. Vedkommende myndighed skal snarest inddrive bodsbeløb og bøder og  

 indbetale dem til Finansministeriet.
Beløbene inddrives i videst muligt  

 omfang ved indeholdelse i lønnen.
Statistik § 12. Når arbejdsstandsningen eller den kollektive overtrædelse er  

 ophørt, indsender institutionen til Finansministeriet, Administrations- og  

 Personaledepartementet, oplysning om det faktiske omfang.
Der oplyses om  

 årsagen, varigheden, antallet af deltagere og disses fordeling efter  

 ansættelsesform (overenskomstansatte, tjenestemænd og tjenestemandslignende  

 ansatte). For overenskomstansatte oplyses endvidere  

 overenskomsttilhørsforholdet.
Yderligere oplysninger § 13. Behandlingen af overenskomststridige arbejdsstandsninger og  

 kollektive overtrædelser af tjenestemandslovens § 10 er nærmere beskrevet i  

 Finansministeriets Vejledning nr. 34 af 17. januar 1991 om  

 Overenskomststridige Arbejdsstandsninger mv. i Staten samt i  

 Personaleadministrativ Vejledning.
Tvivlsspørgsmål bedes forelagt for  

 Finansministeriet, Administrations- og Personaledepartementet.
Kapitel IV Ikrafttræden mv.
 § 14.  Cirkulæret har virkning fra 1. januar 1991.
 Stk. 2. Finansministeriets cirkulære nr. 202 af 9. december 1981 (LP.nr.  

 133/81) og Finansministeriets cirkulære nr. 132 af 22. juli 1982 (LP.nr.  

 141/82) ophæves.
Finansministeriet Administrations- og Personaledepartementet Den 28. december 1990 P.M.V.
