Nr LSF 95 Forslag til Lov om ændring af lov om børnetilskud og forskudsvis  

 udbetaling af børnebidrag (Indførelse af ydelser til særlige grupper af børn) Fremsat af socialministeren (Aase Olesen) den 6. december 1989 Vedtaget ved tredjebehandling den 15. december 1989 Lov nr. 855 af 20/12/1989 § 1 I lov nr. 350 af 4. juni 1986 om børnetilskud og forskudsvis udbetaling af  

 børnebidrag, som senest ændret ved § 7 i lov nr. 389 af 7. juni 1989,  

 foretages følgende ændringer:
 1. Efter kapitel 2 indsættes som nyt kapitel:
»Kapitel 2 a Ydelser vedrørende særlige grupper af børn § 10 a.
Ved flerbørnsfødsler udbetales der for hvert barn et beløb på  

 5.000 kr. årligt, indtil børnene fylder 4 år (flerbørnstilskud).
 Stk. 2. Flerbørnstilskud udbetales kvartalsvis forud, og reglerne i § 5,  

 stk. 1, og § 6, stk. 2, samt §§ 8-10 finder tilsvarende anvendelse ved  

 udbetaling af flerbørnstilskud.
§ 10 b.
Til forældre, der adopterer et udenlandsk barn, ydes der til  

 udgifter i forbindelse med adoptionen et engangsbeløb på 15.000 kr.  

 (adoptionstilskud). Det er en betingelse for at opnå adoptionstilskud, at  

 barnet er formidlet af en af de organisationer, der er godkendt af  

 justitsministeren i medfør af § 30 i adoptionsloven.
Stk. 2. Tilskuddet udbetales af kommunalbestyrelsen efter ansøgning, når  

 det af den adoptionsundersøgende myndighed kan attesteres, at barnet er  

 ankommet her til landet.« 2. I § 25 a ændres »§§ 2, 3, 4« til: »§§ 2, 3, 4, 10  

 a, 10 b«.
§ 2 Stk. 1. Loven træder i kraft den 1. januar 1990. Flerbørnstilskuddet  

 udbetales dog først fra den 1. april 1990.
 Stk. 2. § 1, nr. 2, har først virkning for finansåret 1991.
Oprindeligt fremsat forslag § 1 I lov om børnetilskud og forskudsvis udbetaling af børnebidrag, jf. lov  

 nr. 350 af 4. juni 1986, som senest ændret ved § 7 i lov nr. 389 af 7. juni  

 1989, foretages følgende ændringer:
 1. Efter kapitel 2 indsættes som nyt kapitel:
»Kapitel 2 a Ydelser vedrørende særlige grupper af børn § 10 a.
Ved flerbørnsfødsler udbetales der for hvert barn et beløb på  

 5.000 kr. årligt, indtil børnene fylder 4 år (flerbørnstilskud).
 Stk. 2. Flerbørnstilskud udbetales kvartalsvis forud, og reglerne i § 5,  

 stk. 1, og § 6, stk. 2, samt §§ 8-10 finder tilsvarende anvendelse ved  

 udbetaling af flerbørnstilskud.
§ 10 b.
Til forældre, der adopterer et udenlandsk barn, ydes der til  

 udgifter i forbindelse med adoptionen et engangsbeløb på 15.000 kr.  

 (adoptionstilskud). Det er en betingelse for at opnå adoptionstilskud, at  

 barnet er formidlet af en af de organisationer, der er godkendt af  

 justitsministeren i medfør af § 30 i adoptionsloven.
Stk. 2. Tilskuddet udbetales af kommunalbestyrelsen efter ansøgning, når  

 det af den adoptionsundersøgende myndighed kan attesteres, at barnet er  

 ankommet her til landet.« 2. I § 25 a ændres »§§ 2, 3, 4« til: »§§ 2, 3, 4, 10  

 a, 10 b«.
§ 2 Stk. 1. Loven træder i kraft den 1. januar 1990. Flerbørnstilskuddet  

 udbetales dog først fra den 1. april 1990.
 Stk. 2. § 1, nr. 2, har først virkning for finansåret 1991.
Bemærkninger til lovforslaget Almindelige bemærkninger Som led i den politiske aftale om finansloven er det besluttet at  

 gennemføre en række børnepolitiske initiativer, som særligt skal tilgodese  

 vanskeligt stillede børnefamilier, der er udsat for en hårdere økonomisk  

 belastning end den typiske børnefamilie.
 Ifølge aftalen skal der gives støtte til:
- småbørnsfamilier - familier med flerbørnsfødsler - familier med syge børn - adoptivforældre til udenlandske børn Ydelsen til småbørnsfamilier vil blive udbetalt efter reglerne i lov om en  

 børnefamilieydelse, og støtten til syge børn vil indgå i lov om social  

 bistand.
Administrative konsekvenser Da flerbørnsydelsen følger reglerne for udbetaling af børnetilskud uden  

 ansøgning, og da adoptionstilskuddet vedrører en begrænset gruppe, vil  

 lovforslaget næppe i større omfang have administrative konsekvenser for  

 kommunerne.
Økonomiske konsekvenser Lovforslaget omfatter to nye ydelser, a) en støtte til familier ved  

 flerbørnsfødsler (flerbørnstilskud), og b) en støtte til familier ved  

 adoption af udenlandske børn (adoptionstilskud).
 a) Flerbørnstilskud:
I 1988 var der ialt 674 flerbørnsfødsler, fordelt på 662 tvillinge- og 12  

 trillingefødsler.
Antallet af flerfødsler pr. 1.000 fødsler udgør ca. 11. Som  

 følge af det stigende fødselstal siden 1984 har antallet af flerbørnsfødsler  

 også været stigende.
I forhold til 1983, året med det laveste fødselstal, er  

 antallet steget med 156. Det forventes, at antallet af flerbørnsfødsler også  

 vil være stigende i fremtiden.
Merudgifterne til flerbørnstilskuddet kan beregnes til 25 mio. kr. på  

 årsbasis.
Idet tilskuddet kun kan få 3/4 års virkning i 1990, vil udgiften  

 dette år beløbe sig til ca. 19 mio. kr.
 b) Adoptionstilskud:
Tilskuddet udbetales kun til adoption af børn, der formidles gennem de af  

 justitsministesden godkendte organisationer.
Der vil derfor ikke kunne ydes  

 adoptionstilskud ved familie- eller stedbarnsadoptioner af udenlandske børn.
 Antallet af adoptioner af udenlandske børn har været faldende de seneste  

 år, og udgjorde i 1988 459. Med et tilskud til adoption kan der forventes en  

 vis stigning i antallet af adoptioner.
 På dette grundlag kan det beregnes, at merudgifterne som følge af et  

 adoptionstilskud på 15.000 kr. pr. adopteret barn vil udgøre ca. 9 mio. kr.  

 om året.
Bemærkninger til lovforslagets enkelte bestemmelser Til § 1 Til nr. 1 § 10 a Familier, der får f.eks. tvillinger eller trillinger, er udsat for en  

 større økonomisk belastning end andre børnefamilier.
Derfor indføres der en  

 særlig støtte til disse familier i form af flerbørnstilskud.
Ifølge forslaget udbetales der årligt 5.000 kr. pr. barn ved en  

 flerbørnsfødsel.
Tilskuddene udbetales uden forudgående ansøgning, og indtil  

 børnene fylder 4 år.
 Reglerne for udbetaling, regulering og administration af børnetilskud  

 finder tilsvarende anvendelse for flerbørnstilskuddet.
§ 10 b Familier, der adopterer udenlandske børn, har store udgifter i forbindelse  

 med adoptionen.
 Ifølge forslaget ydes der til udgifter ved adoptionen et engangstilskud  

 til adoptivforældrene på 15.000 kr.
Der kan ikke udbetales adoptionstilskud til familie- og  

 stedbarnsadoptioner.
Derfor er det ifølge forslaget en betingelse for at opnå  

 tilskuddet, at barnet er formidlet af en af de organisationer, der er  

 godkendt af justitsministeren efter adoptionslovens § 30.
 Disse organisationer er:
1) Adoption Center, 2) Danadopt og 3) Terres des Hommes, Danmark Beløbet udbetales af kommunen, når det af de adoptionsundersøgende  

 myndigheder kan attesteres, at barnet er ankommet til Danmark.
Til nr. 2 Tilskuddene efter §§ 10 a og 10 b reguleres på samme måde som de øvrige  

 ydelser efter loven een gang årligt med en reguleringsprocent, der fastsættes  

 på finansloven.
Første regulering finder sted den 1. juli 1991, jf. § 2, stk.  

 2, i lovforslaget.
Til § 2 Loven træder i kraft 1. januar 1990. Dog sker første regulering af  

 flerbørns- og adoptionstilskuddet først den 1. juli 1991.
