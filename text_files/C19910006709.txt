 Emne:
 Fradrag for rejsedage, uden dokumentation for overnatning, indkomståret  

 1987.
 1. Reglerne om skattefri rejsegodtgørelse for  

 indkomståret 1987 fremgår af SD-cirkulære 1986-51.
Cirkulæret har været administreret således at ansatte, der beskæftigede  

 sig med transport og i den forbindelse havde rejsedage i udlandet med  

 overnatning, alene kunne oppebære en skattefri godtgørelse på 150 kr. pr.  

 påbegyndt døgn til dækning af udokumenterede udgifter.
Modtog den ansatte  

 ingen godtgørelse, kunne der i stedet indrømmes fradrag med 150 kr. pr.  

 påbegyndt døgn.
 2. Ved kendelser af 26. februar 1991 har  

 Landsskatteretten imidlertid fastslået, at ansatte som var beskæftigede med  

 transport for indkomståret 1987, har adgang til fradrag for udokumenterede  

 udgifter ved rejsedage i udlandet med overnatning efter de almindeligt  

 gældende bestemmelser.
 3. Herefter har alle lønmodtagere, der som følge af  

 deres arbejde i indkomståret 1987 foretog rejse med overnatning, ret til  

 fradrag efter nedenstående satser, i det omfang det kan dokumenteres, at der  

 er foretaget en rejse.
 Rejse i udlandet med overnatning.
Fradraget sker pr. påbegyndt døgn med statens satser for de enkelte lande, hvor ophold har fundet sted, eller med 350 kr. pr.  

 påbegyndt døgn.
 Rejse i Danmark med overnatning.
 Fradraget sker med 180 kr. pr. døgn og 8,10 kr. pr. påbegyndt time for  

 tilsluttende rejsedag.
 Hvis den ansatte har modtaget skattefri godtgørelse for den rejse, der  

 ønskes fradrag for, reduceres fradraget med den udbetalte godtgørelse.
 De skattelignende myndigheder anmodes om at foretage genoptagelse for  

 indkomståret 1987 efter foranstående retningslinier, når der anmodes herom,  

 eller forholdet iøvrigt er skattemyndighederne bekendt.
