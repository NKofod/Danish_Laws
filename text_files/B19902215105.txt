 I medfør af § 4, stk. 2, i lov om erhvervsuddannelser, jf.
 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og andre skoler, institutioner  

 og virksomheder, der er godkendt hertil, samt i godkendte praktikvirksomheder  

 kan der gennemføres en uddannelse til beslagsmed.
 Stk. 2.  Det faglige udvalg for uddannelsen, jf. § 37 i  

 erhvervsuddannelsesloven, er Det faglige udvalg for Smede- og  

 Stålkonstruktioner.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om 1. skoleperiode  

 og bekendtgørelse om eksamensordning for erhvervsuddannelser  

 (eksamensbekendtgørelse) samt de regler, som Undervisnings- og  

 Forskningsministeriet i øvrigt fastsætter i medfør af  

 erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence som beslagsmed.
 Uddannelsens varighed og struktur m.v.
 § 4.  Beslagsmedeuddannelsen varer 4 år og afsluttes  

 efter 6. skoleperiode.
Stk. 2.  Elever, der indleder uddannelsen på skole,  

 begynder med 1. skoleperiode på 20 uger efterfulgt af 2. skoleperiode på  

 ligeledes 20 uger.
For elever, der er fyldt 18 år, kan praktikuddannelse  

 træde i stedet for 1. skoleperiode, jf. erhvervsuddannelseslovens § 10, stk.  

 3.
 Stk. 3.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
§ 5.  Skoleundervisningen varer 59 uger inklusiv 1.  

 skoleperiode.
Skoleundervisningen veksler med praktikuddannelse som vist i  

 figuren og som anført nedenfor:
Stk. 2.  Uddannelsen omfatter en eksamen, der  

 gennemføres i forbindelse med den sidste skoleperiode.
Eleven aflægger  

 endvidere svendeprøve i virksomheden i 6. praktikperiode.
Fritagelse for dele af uddannelsen § 6.  Gennemførelse af 2. og 3. skoleperiode i  

 smedeuddannelsen giver fritagelse for 2. og 3. skoleperiode i  

 beslagsmedeuddannelsen.
 Stk. 2.  Gennemførelse af 2. skoleperiode i  

 formeruddannelsen giver fritagelse for 2. skoleperiode i  

 beslagsmedeuddannelsen.
 Stk. 3.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
 Uddannelsens mål m.v.
 § 7.  Den uddannede beslagsmed kan udføre alle  

 arbejdsprocesser, der forekommer inden for uddannelsen under iagttagelse af  

 gældende miljø- og sikkerhedsbestemmelser.
 Stk. 2.  Den uddannede beslagsmed skal kunne:
Skoleundervisningen § 8.  Skoleundervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på at give eleven fornødne generelle og  

 specielle kvalifikationer, herunder at give eleven forudsætninger for, at  

 varetage de funktioner uddannelsen tager sigte på.
Undervisningen skal  

 samtidig give forudsætninger for, at den uddannede ved efter- og  

 videreuddannelse kan udbygge sine kvalifikationer.
Undervisningen skal  

 endvidere bidrage til elevens personlige udvikling og forståelse af samfundet  

 og dets udvikling.
 § 9.  Skoleundervisningen efter 1. skoleperiode  

 omfatter grundfag, områdefag, specialefag og valgfag med følgende fordeling  

 på skoleperioder og vejledende uddannelsestid i uger:
-------------------------------------------------------------------- -------------------------------------------------------------------- Stk. 2.  Mål og øvrige rammer for undervisningens  

 indhold samt vejledende uddannelsestid for de enkelte grundfag og valgfag  

 følger reglerne for disse fag.
 Stk. 3.  Skolen fastsætter inden for rammerne i §§ 10-14  

 i overensstemmelse med § 15 i hovedbekendtgørelsen det nærmere indhold af  

 undervisningen.
2. skoleperiode § 10.  Undervisningen i 2. skoleperiode har til  

 formål:
 Stk. 2.  Undervisningen i områdefag (deljob) i 2.  

 skoleperiode har følgende mål og øvrige rammer for indholdet:
Eleven har begyndende færdigheder i flammeskæring af lige og skrå snit i  

 plade.
Eleven overholder gældende sikkerhedsregler for flammeskæring.
 Eleven har begyndende færdigheder i klipning med håndsakse, maskinsakse,  

 profilsakse og kurvesakse.
 Eleven vælger slibemetode og udstyr ud fra en given opgave og tildanner  

 emner, således at tolerancekravet i DS 326 serie B overholdes.
Eleven anvender og vedligeholder svejsetransformeren i henhold til  

 gældende sikkerhedsregler.
Eleven vælger strømstyrke ud fra oplysninger på  

 elektrodepakningen eller elektrodekatalog.
Svejsningerne, der udføres i  

 stillingerne 1KP, 2KP og 1P, skal være ensartede og uden væsentlige fejl.
Eleven anvender og vedligeholder MAG-svejseudstyret i henhold til gældende  

 sikkerhedsregler.
Eleven indstiller udstyret med anvendelige svejseparametre  

 til en given opgave.
Svejsningerne, der udføres i stillingerne 1KP, 2KP og 1  

 og 3P, skal være ensartede og uden væsentlige fejl.
Frasvejsning Eleven skal sikkerhedsmæssigt forsvarligt kunne anvende gassvejseudstyr.  

 Eleven har begyndende færdigheder i at vælge brænder og tilsatsmateriale.  

 Eleven skal i svejsestillingerne 1P og 1R kunne svejse med jævn overvulst.
Eleven kan vælge limtype og limeudstyr korrekt i henhold til gældende  

 sikkerhedsregler.
De færdige limninger er udført med fuld binding.
Eleven betjener loddeudstyret korrekt i henhold til gældende  

 sikkerhedsregler.
Eleven blødlodder i zinkplade med fuld binding.
Eleven  

 blødlodder kobberrør, lodningerne skal være tætte ved 5 ato. trykprøvning.  

 Eleven hårdlodder i messing, aluminium og stål med fuld binding.
Eleven anvender udstyr, værktøj og metoder til bukning af plade-, rør- og  

 profilmaterialer.
Det bearbejdede emne skal overholde tolerancekravet i DS  

 326 serie B.
Eleven vælger opvarmnings- og bukkemetode samt anvender udstyr og  

 værktøjer til bukning af rør og profiler.
Det bearbejdede emne skal overholde  

 tolerancekravet i DS 326 serie B.
Eleven anvender udstyr, værktøj og metoder til retning af plade, rør- og  

 profilmaterialer.
Det bearbejdede emne skal overholde tolerancekravet i DS  

 326 serie B.
Eleven anvender udstyr, værktøj og metoder til varmretning af plade, rør  

 og profilmaterialer.
Det bearbejdede emne skal overholde tolerancekravet i DS  

 326 serie B.
Eleven anvender mekanisk styrede valser og udfører valsearbejde i plader  

 og profiler.
Det bearbejdede emne skal overholde tolerancekravet i DS 326  

 serie C.
Eleven anvender gevindskæremaskiner og værktøjer i forbindelse med skæring  

 af gevind i rør.
Gevindene overholder tolerancekravet i DS 1036.
 Eleven anvender boremaskiner til udførelse af opgaver i plade, rør og  

 profiler, således at tolerancekravet i DS 2075 Fin overholdes.
Bukning Eleven har begyndende færdigheder i anvendelse af maskiner til  

 fremstilling af enkle opgaver.
Montage Eleven har begyndende færdigheder i at kombinere praktiske og teoretiske  

 discipliner samt vælge metode og materiale.
Eleven overholder gældende  

 sikkerheds- og arbejdsmiljøregler om montagearbejde.
 Eleven skal i forbindelse med konstruktionsarbejde kunne foretage og  

 anvende opmålinger i fremstillingsprocessen, således at tolerancekravene i DS  

 326 serie B overholdes.
 Eleven opmærker emner ud fra tegninger, diagrammer og styklister, således  

 at de færdige emner overholder tolerancen i DS 326 serie B.
 Eleven har begyndende færdigheder i udførelse og aflæsning af tegninger i  

 retvinklet projektion.
 Eleven har begyndende færdigheder i udførelse og aflæsning af isometriske  

 tegninger.
 Eleven har begyndende færdigheder i udførelse af udfoldningsopgaver.
3. skoleperiode § 11.  Undervisningen i 3. skoleperiode har til  

 formål:
 Stk. 2.  Undervisningen i områdefag (deljob) i 3.  

 skoleperiode har følgende mål og øvrige rammer for indholdet:
Eleven skal, sikkerhedsmæssigt forsvarligt, kunne anvende skæreudstyr og  

 vælge korrekt skæreværktøj til en given opgave.
Eleven flammeskærer lige-,  

 skrå- og faconsnit i plade, rør og profiler således, at tolerancekravet i DS  

 326 serie B overholdes.
 Eleven vælger klippemetode og udstyr ud fra en given opgave, og udfører  

 klippeopgaver således, at tolerancekravet i DS 326 serie B overholdes.
Eleven har rutinemæssige færdigheder i betjening og vedligeholdelse af  

 udstyret.
Eleven overholder gældende regler vedrørende sikkerhed og  

 arbejdsmiljø. Eleven får begyndende færdigheder i at vælge elektrode i  

 forhold til sømtype og materialetykkelse.
Eleven udfører svejsningerne i  

 stillingerne 1KP, 2KP og 1P, idet kravet til karakter 2 efter DS/R 325  

 opfyldes.
Eleven har rutinemæssige færdigheder i betjening og vedligeholdelse af  

 svejseudstyret.
Eleven overholder gældende regler vedrørende sikkerhed og  

 arbejdsmiljø. Eleven kan indstille svejseparametrene til sømform og  

 materialetykkelse.
Eleven udfører svejsningerne i stillingerne 1KP, 2KP og  

 1P, idet kravene til karakter 2 efter DS/R 325 opfyldes.
Frasvejsning Eleven skal sikkerhedsmæssigt forsvarligt kunne anvende gassvejseudstyr.  

 Eleven kan vælge korrekt brænder og tilsatsmateriale.
Eleven skal i  

 svejsestillingen 1R kunne svejse med jævn overvulst og fuld gennemsvejsning  

 af rodside.
Bukning Eleven har begyndende færdigheder i programmering af CNC-styret  

 kantpresse.
Montage Eleven har begyndende færdigheder i at kombinere praktiske og teoretiske  

 discipliner samt vælge metode og materiale.
Eleven overholder gældende  

 sikkerheds- og arbejdsmiljøregler om montagearbejde.
 Eleven har begyndende færdigheder i udførelse og aflæsning af tegninger  

 efter DS/ISO 128.
 Eleven har begyndende færdigheder i udførelse og aflæsning af isometriske  

 tegninger.
 Eleven har begyndende færdigheder i udførelse af udfoldningsopgaver i  

 forbindelse med konstruktionsopgaver.
4. skoleperiode § 12.  Undervisningen i 4. skoleperiode har til  

 formål:
 Stk. 2.  Undervisningen i områdefag (deljob) har  

 følgende mål og øvrige rammer for indholdet:
 Eleven kan smede visitertang, hulmejsel og ridsmejsel, så værktøjet er i  

 brugbar stand.
 Eleven kan smede parallel- og hagesko såvel for- som bagsko.
 Eleven kan behandle og beskære hove under hensyntagen til at arbejdet  

 foregår på levende dyr.
 Eleven kan foretage en regelret fjernelse af sko fra hove.
 Eleven kan foretage en korrekt tilpasning og befæstigelse af hestesko.
 Eleven har kendskab til beslagets historie, hestefodens bygning og  

 virkemåde, herunder tåaksen, hesteskoens almindelige egenskaber, hovens og  

 skoens slid samt undersøgelse af hest inden beslag anlægges.
5. skoleperiode § 13.  Undervisningen i 5. skoleperiode har til  

 formål:
 Stk. 2.  Undervisningen i specialefag (deljob)  

 har følgende mål og øvrige rammer for indholdet:
 Eleven kan selvstændigt smede hestesko, hesteskotænger (lige og krum),  

 ridsemejsel, tilretterstang, forstempel, dørslag og nitter.
 Eleven kan selvstændigt beskære hove og anlægge hestesko af alle typer.
Eleven har viden om hovens opbygning og pleje.
Arbejdet med beskæring og  

 skoning udføres under hensyn til, at der arbejdes med levende dyr.
Eleven har  

 viden om hestes gangarter og anvender denne viden i arbejde med beskæring og  

 skoning.
6. skoleperiode § 14.  Undervisningen i 6. skoleperiode har følgende  

 formål:
 Stk. 2.  Undervisningen i specialefag, har  

 følgende mål og øvrige rammer for indholdet:
 Eleven kan selvstændigt fremstille specielle hestesko.
 Eleven har kendskab til helbredsundersøgelse af heste og kan vurdere, om  

 der er behov for tilkaldelse af dyrlæge.
Praktikuddannelsen § 15.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål, jf. § 7.
 Stk. 2.  I den første praktikperiode skal eleven  

 orienteres om de arbejdsopgaver, som forekommer under uddannelsen, og under  

 instruktion beskæftiges med ukomplicerede arbejdsdiscipliner.
Stk. 3.  I de praktikperioder, der følger efter en  

 skoleperiode, skal uddannelsen i virksomheden endvidere tilrettelægges  

 således, at skoleundervisning og praktikuddannelse supplerer hinanden og  

 således, at eleven videreudvikler de færdigheder og rutiner, der er  

 gennemført i den forudgående skoleperiode, samt lærer de discipliner, som  

 alene forekommer i den enkelte praktikvirksomhed.
I praktikperioden gives  

 endvidere introduktion til discipliner, som forekommer i den følgende  

 skoleperiode.
 Stk. 4.  Det skal tilstræbes, at uddannelsen på  

 virksomheden tilrettelægges således, at der arbejdes efter stigende  

 sværhedsgrad og således, at eleven ved afslutningen af den sidste  

 praktikperiode opnår et niveau, der svarer til de krav, der stilles til en  

 færdiguddannet.
Stk. 5.  Under praktikuddannelsen arbejdes der med de  

 normalt forekommende arbejdsopgaver inden for uddannelsen.
I øvrigt kan  

 eleven på virksomheden beskæftiges med arbejdsopgaver og discipliner, som er  

 relevante og værdifulde for uddannelsen.
 Stk. 6.  Over for eleven indskærpes nødvendigheden af,  

 at de sikkerhedsregler, der gælder i virksomheden vedrørende personlig  

 sikkerhed og sikkerhed over for dyr samt med hensyn til udstyr, værktøj og  

 maskiner, efterleves.
Stk. 7.  I den sidste praktikperiode arbejdes  

 selvstændigt med alle i virksomheden forekommende produktionsmaskiner samt  

 vedligeholdelses- og reparationsopgaver inden for uddannelsen.
Eleven udøver  

 alle former for arbejdsdiscipliner og metoder og udfører arbejdet ud fra sit  

 kendskab til det gældende kvalitetsniveau.
 Stk. 8.  Praktikuddannelsen i 2. - 5. praktikperiode  

 følger i øvrigt reglerne i §§ 16 - 19.
2. praktikperiode § 16.  Praktikuddannelsen i 2. praktikperiode omfatter  

 følgende deljob og arbejdsdiscipliner med de angivne mål:
3. praktikperiode § 17.  Praktikuddannelsen i 3. praktikperiode omfatter  

 følgende deljob og arbejdsdiscipliner med de angivne mål:
4. praktikperiode § 18.  Praktikuddannelsen i 4. praktikperiode omfatter  

 følgende deljob og arbejdsdiscipliner med de angivne mål:
5. praktikperiode § 19.  Praktikuddannelsen i 5. praktikperiode omfatter  

 følgende deljob og arbejdsdiscipliner med de angivne mål:
Øvrige bestemmelser vedrørende praktikuddannelsen § 20.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. § 17, stk. 3, i hovedbekendtgørelsen.
§ 21.  Virksomheden meddeler i en erklæring ved  

 afslutningen af en praktikperiode, undtagen den sidste, skolen og eleven,  

 hvilke arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder ved praktikuddannelsens  

 afslutning en afsluttende praktikerklæring i overensstemmelse med § 24 i  

 hovedbekendtgørelsen.
Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen, blanketter til  

 brug for de erklæringer, som er nævnt i stk. 1, samt blanketter til brug for  

 de erklæringer, som er nævnt i stk. 2, jf. § 24, stk. 4, i  

 hovedbekendtgørelsen.
Skolen udleverer blanketterne til virksomheden.
 Bedømmelse og uddannelsesbeviser m.v.
Uddannelsesbevis § 22.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence som beslagsmed, jf. § 3.
 Stk. 2.  Uddannelsesbeviset udstedes, når skolebevis er  

 udstedt, jf. § 23, når afsluttende praktikerklæring er udstedt, jf. § 21,  

 stk. 2, og svendeprøven er bestået, jf. § 32, stk. 2.
 Stk. 3.  I uddannelsesbeviset, der affattes i  

 overensstemmelse med § 29 i hovedbekendtgørelsen, skal angives uddannelsens  

 betegnelse, jf. § 1, stk. 1, samt oplysning om den opnåede karakter ved  

 svendeprøven, jf. § 32.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 23.  Når samtlige skoleperioder i uddannelsen er  

 gennemført, og betingelserne i stk. 2 er opfyldt, udsteder skolen et  

 skolebevis til eleven.
Skolen sender samtidig en kopi af skolebeviset til  

 praktikvirksomheden og til det faglige udvalg.
 Stk. 2.  Følgende betingelser skal være opfyldt for at  

 udstede skolebevis:
 Stk. 3.  Skolebeviset skal indeholde:
 Stk. 4.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 26,  

 stk. 3.
 Stk. 5.  Hvis en elev ophører med skoleundervisningen  

 uden at skolebevis kan udstedes, udsteder skolen bevis for den gennemgåede  

 undervisning, hvis eleven anmoder om det.
 Eksamensbeviser m.v.
§ 24.  Senest ved afslutningen af sidste skoleperiode  

 i uddannelsen udsteder skolen eksamensbeviser for de fag, som er afsluttet  

 med eksamen.
Hvis et fag ikke er afsluttet med eksamen, giver skolen ved  

 uddannelsens afslutning eleven bevis for den gennemførte undervisning med  

 angivelse af den opnåede karakter, hvis karakteren ikke fremgår af  

 skolebeviset.
 Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for fag, som er afsluttet  

 med eksamen i den pågældende skoleperiode, når eleven har gennemført eksamen.  

 I øvrigt udsteder skolen ved en skoleperiodes afslutning bevis for den  

 gennemgåede undervisning, hvis eleven anmoder om det.
Skolens bedømmelse § 25.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen med det valgte speciale er endvidere at bidrage  

 til grundlaget for udstedelse af skolebevis, jf. § 23, stk. 2, nr. 1.
Skolevejledning § 26.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om:
Stk. 3.  Efter sidste skoleperiode udsteder skolen kun  

 en skolevejledning, hvis betingelserne for udstedelse af skolebevis, jf. §  

 23, stk. 2 eller 4, ikke er opfyldt.
Skolen kan dog udstede en  

 skolevejledning efter sidste skoleperiode med angivelse af elevens eventuelle  

 behov for supplerende oplæring i praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejledning kun til eleven.
Karakterskala § 27.  Ved karaktergivning i grundfag anvendes  

 13-skalaen i overensstemmelse med § 17 i eksamensbekendtgørelsen.
 Stk. 2.  Ved karaktergivning i områdefag og specialefag  

 anvendes følgende karakterskala, idet alene en af de anførte betegnelser uden  

 tal anføres:
 4 = »Særdeles tilfredsstillende udført«.
 3 = »Meget tilfredsstillende udført«.
 2 = »Tilfredsstillende udført«.
 1 = »Nogenlunde tilfredsstillende udført«.
 0 = »Ikke tilfredsstillende udført«.
 Stk. 3.  Grundlaget for de karakterer, som er nævnt i  

 stk. 2, er:
Afsluttende bedømmelse § 28.  Skolen afholder eksamen i grundfag, hvis dette  

 følger af reglerne om disse fag.
 Stk. 2.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 3.  Skolen afholder i sidste skoleperiode en  

 eksamen, der består af en skriftlig og mundtlig prøve, jf. § 29, stk. 1 og 2.
§ 29.  Ved den skriftlige prøve er alle hjælpemidler  

 tilladt.
Opgaverne stilles af skolen efter reglerne i  

 eksamensbekendtgørelsens § 14. Den skriftlige prøve omfatter et antal  

 spørgsmål inden for grundfag, områdefag og specialefag.
Prøven har en  

 varighed af 2 klokketimer.
Stk. 2.  Den mundtlige prøve omfatter et antal spørgsmål  

 omhandlende hestens anatomi.
Eksaminationen har en varighed af 0,5  

 klokketime.
 Stk. 3.  Ved bedømmelsen anvendes den karakterskala, som  

 er omtalt i § 27, stk. 2. Bedømmelsen foretages efter reglerne i §§ 16 og 18,  

 stk. 1 og 2, i eksamensbekendtgørelsen, idet der gives en samlet karakter for  

 den skriftlige og mundtlige prøve.
 Stk. 4.  I områdefag og specialefag giver skolen ved  

 afslutningen af den sidste skoleperiode en standpunktskarakter i forhold til  

 slutmålene for undervisningen i disse fag på grundlag af en helhedsvurdering.
 Stk. 5.  For valgfag foretages bedømmelse efter reglerne  

 om disse fag.
 Stk. 6.  Eksamen er bestået, hvis karakteren 1 svarende  

 til »nogenlunde tilfredsstillende udført«, er opnået.
Svendeprøve § 30.  Efter sidste skoleperiode afholder det faglige  

 udvalg en svendeprøve.
Svendeprøven afholdes i praktikvirksomheden.
 Stk. 2.  Opgaverne stilles af det faglige udvalg.
 Stk. 3.  Ved indkaldelsen af elever til den sidste  

 skoleperiode i uddannelsen sender skolen en liste over de pågældende elever  

 med angivelse af elevernes praktikvirksomheder til det faglige udvalg.
 Stk. 4.  Det faglige udvalg udpeger herefter de  

 skuemestre, der er nævnt i stk. 5, og giver virksomheden meddelelse om  

 udpegelsen.
Stk. 5.  Elevernes løsning af opgaverne bedømmes af to  

 skuemestre.
Skuemestrene skal have den fornødne fagkundskab og repræsentere  

 henholdsvis arbejdsgiversiden og arbejdstagersiden i det faglige udvalg.  

 Skuemestrene skal opfylde de samme habilitetskrav, som gælder for censorer  

 efter eksamensbekendtgørelsen.
Stk. 6.  Praktikvirksomheden afgiver indstilling til det  

 faglige udvalg af eleven til svendeprøve på en blanket, som udformes af det  

 faglige udvalg.
Skolen sender blanketten til virksomheden sammen med kopi af  

 skolebevis, jf. § 23.
§ 31.  Svendeprøven afholdes i virksomheden efter den  

 sidste skoleperiode.
Det skal tilstræbes, at svendeprøven afholdes i  

 uddannelsestidens sidste dage.
Svendeprøven har en varighed af 6 klokketimer  

 og omfatter følgende:
 Stk. 2.  Elever, der ønsker det, kan få opgaven læst op.
Stk. 3.  Opgaverne ved svendeprøven, der er nævnt i stk.  

 1, fordeles på eleverne efter lodtrækning.
Skuemestrene skal være til stede  

 under hele opgaveforløbet.
Værkstedshåndbog og andet skriftligt materiale  

 skal være til rådighed for eleverne under opgaven.
Prøven anses for  

 færdigudført, når eleven melder klar, og værktøj m.v. er rengjort og på  

 plads.
 § 32.  Ved bedømmelsen af opgaveløsningerne ved den  

 praktiske prøve, giver de to skuemestre hver en enhedskarakter under  

 anvendelse af talværdierne i den karakterskala, som er omtalt i § 27, stk. 2,  

 for henholdsvis:
 Stk. 2.  Karakteren for svendeprøven fremkommer som et  

 gennemsnit af de karakterer, som gives efter stk. 1, og udtrykkes ved en af  

 de betegnelser uden tal, som er angivet i § 27, stk. 3. For at bestå  

 svendeprøven kræves, at karakteren har mindst talværdien 1.
Stk. 3.  Ved beregning af karakterer foretages ikke  

 afrunding.
Forinden fastsættelse af karakter efter stk. 2 foretages afrunding  

 af det endelige resultat til et helt tal efter almindelige regneregler, idet  

 karakterværdien 1 dog ikke kan fremkomme ved forhøjelse.
Stk. 4.  De beregninger, som er nævnt i stk. 2 og 3,  

 foretages af det faglige udvalg.
Skuemestrene indsender oplysning om de  

 enkelte karakterer, som er givet efter stk. 1, til det faglige udvalg.
Det  

 faglige udvalg kan udarbejde et skema til dette formål.
 § 33.  Det faglige udvalg skal tilbyde elever, der  

 ikke består svendeprøven, en ny prøve, eventuelt efter supplerende  

 praktikuddannelse.
 Stk. 2.  Elever, som har været forhindret i at fuldføre  

 svendeprøven på grund af dokumenteret sygdom eller anden tvingende årsag, kan  

 deltage i en ny prøve efter det faglige udvalgs nærmere bestemmelse.
Ikrafttrædelses- og overgangsbestemmelser § 34.  Bekendtgørelsen træder i kraft den 1. januar  

 1991.
