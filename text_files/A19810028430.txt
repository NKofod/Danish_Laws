 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
Indledende bestemmelser § 1.  Denne lov finder anvendelse på de selskaber, der  

 omfattes af lov om aktieselskaber og lov om anpartsselskaber, bortset fra  

 banker, forsikringsaktieselskaber og selskaber, der omfattes af lov om visse  

 kreditinstitutter.
For selskaber, der omfattes af lov om visse  

 kreditinstitutter, kan industriministeren dog fastsætte regler om aflæggelse  

 af årsregnskab m. v.
 Stk. 2.  I denne lov forstås ved:
 1. Selskabsdeltager:
 aktionær eller anpartshaver.
 2. Selskabskapital:
 aktiekapital eller indskudskapital i et anpartsselskab.
 3. Kapitalandele:
 andele i aktieselskaber (aktier), andele i anpartsselskaber (anparter)  

 samt andele i andre virksomheders egenkapital.
 4. Kapitalinteresser:
 kapitalandele i dattervirksomheder og associerede virksomheder.
 5. Dattervirksomheder:
 aktieselskaber og anpartsselskaber, som er datterselskaber af et selskab,  

 jfr. § 2 i aktieselskabsloven og i anpartsselskabsloven, samt andre  

 virksomheder, med hvilke selskabet har en tilsvarende forbindelse.
 6. Associerede virksomheder:
virksomheder, som ikke er dattervirksomheder, men i hvilke et selskab har  

 kapitalandele med henblik på en varig tilknytning, der bidrager til  

 selskabets aktiviteter.
En virksomhed formodes at være en associeret  

 virksomhed, hvis selskabet ejer 20 pct. eller mere af dens kapital, medmindre  

 andet fremgår af selskabets og virksomhedens forhold og omstændighederne i  

 øvrigt.
 7. Koncernvirksomheder:
 et moderselskab og dets dattervirksomheder, jfr. nr. 5.
§ 2.  For hvert regnskabsår udarbejdes et årsregnskab  

 bestående af balance (status), resultatopgørelse og noter.
Der udarbejdes  

 endvidere årsberetning og i moderselskaber et koncernregnskab.
Disse dele  

 udgør en helhed.
Stk. 2.  Årsregnskab og årsberetning samt et eventuelt  

 koncernregnskab skal underskrives af direktionen og bestyrelsen.
Mener en  

 direktør eller et bestyrelsesmedlem, at årsregnskabet eller årsberetningen  

 ikke bør godkendes, eller har han andre indvendinger mod disse eller i et  

 moderselskab mod koncernregnskabet, som han ønsker at gøre selskabsdeltagerne  

 bekendt med, skal han gøre rede herfor i sin påtegning.
§ 3.  Regnskabsåret skal omfatte tolv måneder.
Dog kan  

 et selskabs første regnskabsperiode og ved omlægning af regnskabsperioden en  

 senere periode - omfatte et kortere eller længere tidsrum, dog højst atten  

 måneder.
 Stk. 2.  Selskaber, der hører til samme koncern, skal  

 have samme regnskabsår, medmindre særlige forhold tilsiger andet.
 § 4.  Årsregnskabet skal opstilles på overskuelig måde  

 i overensstemmelse med denne lovs bestemmelser.
 Stk. 2.  Årsregnskabet skal give et retvisende billede  

 af selskabets aktiver og passiver, dets økonomiske stilling samt resultatet.
 Stk. 3.  Hvis anvendelsen af bestemmelserne i denne lov  

 ikke er tilstrækkelig til at give et retvisende billede som nævnt i stk. 2,  

 skal der gives yderligere oplysninger i årsregnskabet.
Stk. 4.  Hvis anvendelsen af en bestemmelse i denne lov  

 i særlige tilfælde vil stride mod kravet til årsregnskabet i stk. 2, skal den  

 fraviges, således at dette krav opfyldes.
En sådan fravigelse skal anføres i  

 noterne og behørigt begrundes med oplysning om, hvilken indvirkning  

 fravigelsen har på selskabets aktiver og passiver, dets økonomiske stilling  

 samt resultatet.
 § 5.  Balance og resultatopgørelse skal opstilles i  

 skematisk form i overensstemmelse med §§ 10-15. Selskabet kan vælge mellem de  

 angivne skemaer for henholdsvis balance og resultatopgørelse.
 Stk. 2.  Opstilling af balance og resultatopgørelse må  

 kun ændres fra det ene år til det andet, hvis særlige forhold tilsiger dette.  

 Ændringen skal anføres i noterne og behørigt begrundes.
§ 6.  De i §§ 10-15 angivne poster skal anføres  

 særskilt og i den angivne rækkefølge.
Der kan foretages en mere detaljeret  

 opdeling af de poster, der er betegnet med arabertal (1, 2, 3, o.s.v.) Der  

 kan tilføjes nye arabertalsposter, for så vidt disses indhold ikke er dækket  

 af en eksisterende post.
Stk. 2.  Arabertalsposterne kan sammendrages, hvis de  

 kun udgør et ubetydeligt beløb, eller hvis sammendragningen fremmer  

 overskueligheden.
I sidstnævnte tilfælde skal de sammendragne poster anføres  

 særskilt i noterne.
 Stk. 3.  Opstilling og benævnelse af arabertalsposterne  

 skal tilpasses, når virksomhedens særlige karakter gør det påkrævet.
§ 7.  Ved hver post i balance og resultatopgørelse og  

 i de noter, der er omhandlet i § 6, stk. 2, 2. pkt., anføres de tilsvarende  

 beløb for det foregående regnskabsår.
Hvis beløbene ikke er sammenlignelige,  

 skal der så vidt muligt foretages en tilpasning af beløbene.
Manglende  

 sammenlignelighed eller foretaget tilpasning skal angives og behørigt  

 begrundes i noterne.
 Stk. 2.  Poster i balance og resultatopgørelse, som ikke  

 indeholder noget beløb, skal kun medtages, hvis det foregående årsregnskab  

 indeholder en sådan post.
 § 8.  Modregning mellem aktiv- og passivposter eller  

 mellem udgifts- og indtægtsposter må ikke foretages.
 § 9.  Hvis et aktiv eller passiv henhører under flere  

 poster i opstillingsskemaet, skal dets forbindelse med andre poster angives  

 enten under den post, hvor det er opført, eller i noterne, hvis denne  

 angivelse er nødvendig for forståelsen af årsregnskabet.
 Stk. 2.  Egne aktier eller anparter samt kapitalandele i  

 koncernvirksomheder må kun anføres under de poster, der er bestemt til dette  

 formål.
Skemaer for balance og resultatopgørelse § 10.  Skema for balance i kontoform:
AKTIVER ANLÆGSAKTIVER I Immaterielle anlægsaktiver 1. Forsknings- og udviklingsomkostninger 2. Koncessioner, patenter, licenser, varemærker samt  

 lignende rettigheder 3. Goodwill 4. Forudbetalinger for immaterielle anlægsaktiver II Materielle anlægsaktiver 1. Grunde og bygninger 2. Tekniske anlæg og maskiner 3. Andre anlæg, driftsmateriel og inventar 4. Forudbetalinger for materielle anlægsaktiver og  

 materielle anlægsaktiver under udførelse III Finansielle anlægsaktiver 1. Kapitalinteresser i dattervirksomheder 2. Tilgodehavender hos dattervirksomheder 3. Kapitalinteresser i associerede virksomheder 4. Tilgodehavender hos associerede virksomheder 5. Andre værdipapirer og kapitalandele 6. Andre tilgodehavender 7. Egne aktier eller anparter 8. Lån til selskabsdeltagere og ledelse OMSÆTNINGSAKTIVER I Varebeholdninger 1. Råvarer og hjælpematerialer 2. Varer under fremstilling 3. Fremstillede færdigvarer og handelsvarer 4. Igangværende arbejder for fremmed regning 5. Forudbetalinger for varer II Tilgodehavender 1. Tilgodehavender fra salg og tjenesteydelser 2. Tilgodehavender hos dattervirksomheder 3. Tilgodehavender hos associerede virksomheder 4. Andre tilgodehavender 5. Krav på indbetaling af selskabskapital 6. Lån til selskabsdeltagere og ledelse 7. Periodeafgrænsningsposter III Værdipapirer og kapitalandele 1. Kapitalandele i dattervirksomheder 2. Egne aktier eller anparter 3. Andre værdipapirer og kapitalandele IV Likvide beholdninger PASSIVER EGENKAPITAL I Selskabskapital II Overkurs ved emission III Opskrivningshenlæggelser IV Reserver 1. Lovpligtig reservefond 2. Reserve for egne aktier eller anparter 3. Vedtægtsmæssige reserver 4. Andre reserver V.
Overført overskud eller tab 1. Overført fra tidligere år 2. Overført af årets resultat HENSÆTTELSER 1. Hensættelser til pensioner og lignende  

 forpligtelser 2. Hensættelser til eventualskat 3. Andre hensættelser GÆLD (KORT OG LANGFRISTET) 1. Obligationslån 2. Konvertible gældsbreve 3. Udbyttegivende gældsbreve 4. Kreditinstitutter 5. Modtagne forudbetalinger fra kunder 6. Leverandører af varer og tjenesteydelser 7. Vekselgæld 8. Gæld til dattervirksomheder 9. Gæld til associerede virksomheder 10. Selskabsskat 11. Anden gæld, herunder skyldige skatter og skyldige  

 bidrag til social sikring 12. Periodeafgrænsningsposter 13. Udbytte for regnskabsåret 14. Ikke hævet udbytte for tidligere regnskabsår § 11.  Skema for balance i beretningsform:
ANLÆGSAKTIVER I Immaterielle anlægsaktiver 1. Forsknings- og udviklingsomkostninger 2. Koncessioner, patenter, licenser, varemærker samt  

 lignende rettigheder 3. Goodwill 4. Forudbetalinger for immaterielle anlægsaktiver II Materielle anlægsaktiver 1. Grunde og bygninger 2. Tekniske anlæg og maskiner 3. Andre anlæg, driftsmateriel og inventar 4. Forudbetalinger for materielle anlægsaktiver og  

 materielle anlægsaktiver under udførelse III Finansielle anlægsaktiver 1. Kapitalinteresser i dattervirksomheder 2. Tilgodehavender hos dattervirksomheder 3. Kapitalinteresser i associerede virksomheder 4. Tilgodehavender hos associerede virksomheder 5. Andre værdipapirer og kapitalandele 6. Andre tilgodehavender 7. Egne aktier eller anparter 8. Lån til selskabsdeltagere og ledelse OMSÆTNINGSAKTIVER I Varebeholdninger 1. Råvarer og hjælpematerialer 2. Varer under fremstilling 3. Fremstillede færdigvarer og handelsvarer 4. Igangværende arbejder for fremmed regning 5. Forudbetalinger for varer II Tilgodehavender 1. Tilgodehavender fra salg og tjenesteydelser 2. Tilgodehavender hos dattervirksomheder 3. Tilgodehavender hos associerede virksomheder 4. Andre tilgodehavender 5. Krav på indbetaling af selskabskapital 6. Lån til selskabsdeltagere og ledelse 7. Periodeafgrænsningsposter III Værdipapirer og kapitalandele 1. Kapitalandele i dattervirksomheder 2. Egne aktier eller anparter 3. Andre værdipapirer og kapitalandele IV Likvide beholdninger KORTFRISTET GÆLD 1. Obligationslån 2. Konvertible gældsbreve 3. Udbyttegivende gældsbreve 4. Kreditinstitutter 5. Modtagne forudbetalinger fra kunder 6. Leverandører af varer og tjenesteydelser 7. Vekselgæld 8. Gæld til dattervirksomheder 9. Gæld til associerede virksomheder 10. Selskabsskat 11. Anden gæld, herunder skyldige skatter og skyldige  

 bidrag til social sikring 12. Periodeafgrænsningsposter 13. Udbytte for regnskabsåret 14. Ikke hævet udbytte for tidligere regnskabsår OMSÆTNINGSAKTIVER MED FRADRAG AF KORTFRISTET GÆLD AKTIVER I ALT MED FRADRAG AF KORTFRISTET GÆLD LANGFRISTET GÆLD 1. Obligationslån 2. Konvertible gældsbreve 3. Udbyttegivende gældsbreve 4. Kreditinstitutter 5. Modtagne forudbetalinger fra kunder 6. Leverandører af varer og tjenesteydelser 7. Vekselgæld 8. Gæld til dattervirksomheder 9. Gæld til associerede virksomheder 10. Selskabsskat 11. Anden gæld, herunder skyldige skatter og skyldige  

 bidrag til social sikring 12. Periodeafgrænsningsposter HENSÆTTELSER 1. Hensættelser til pensioner og lignende  

 forpligtelser 2. Hensættelser til eventualskat 3. Andre hensættelser EGENKAPITAL I Selskabskapital II Overkurs ved emission III Opskrivningshenlæggelser IV Reserver 1. Lovpligtig reservefond 2. Reserve for egne aktier eller anparter 3. Vedtægtsmæssige reserver 4. Andre reserver V Overført overskud eller tab 1. Overført fra tidligere år 2. Overført af årets resultat § 12.  Skema for resultatopgørelse i beretningsform,  

 artsopdelt:
1. Nettoomsætning 2. Ændring i lagre af færdigvarer og varer under  

 fremstilling 3. Arbejde udført for egen regning og opført under  

 aktiver 4. Andre driftsindtægter 5.
6. Personaleudgifter 7.
8. Andre driftsudgifter 9. Indtægter af kapitalinteresser 10. Indtægter af andre kapitalandele, værdipapirer og  

 tilgodehavender, der er anlægsaktiver 11. Andre renteindtægter og lignende indtægter 12. Nedskrivning af finansielle anlægsaktiver samt af  

 værdipapirer og kapitalandele, som er omsætningsaktiver 13. Renteudgifter og lignende udgifter 14. Resultat før ekstraordinære poster og skat 15. Ekstraordinære indtægter 16. Ekstraordinære udgifter 17. Ekstraordinært resultat før skat 18. Skat af årets resultat 19. Andre skatter 20. Årets resultat § 13.  Skema for resultatopgørelse i beretningsform,  

 funktionsopdelt:
1. Nettoomsætning 2. Produktionsomkostninger 3. Bruttoresultat 4. Distributionsomkostninger 5. Administrationsomkostninger 6. Andre driftsindtægter 7. Indtægter af kapitalinteresser 8. Indtægter af andre kapitalandele, værdipapirer og  

 tilgodehavender, der er anlægsaktiver 9. Andre renteindtægter og lignende indtægter 10. Nedskrivning af finansielle anlægsaktiver samt af  

 værdipapirer og kapitalandele, som er omsætningsaktiver 11. Renteudgifter og lignende udgifter 12. Resultat før ekstraordinære poster og skat 13. Ekstraordinære indtægter 14. Ekstraordinære udgifter 15. Ekstraordinært resultat før skat 16. Skat af årets resultat 17. Andre skatter 18. Årets resultat § 14.  Skema for resultatopgørelse i kontoform,  

 artsopdelt:
UDGIFTER 1. Formindskelse af lagre af færdigvarer og varer  

 under fremstilling 2.
3. Personaleudgifter 4.
5. Andre driftsudgifter 6. Nedskrivning af finansielle anlægsaktiver samt af  

 værdipapirer og kapitalandele, som er omsætningsaktiver 7. Renteudgifter og lignende udgifter 8. Resultat (overskud) før ekstraordinære poster og  

 skat 9. Ekstraordinære udgifter 10. Skat af årets resultat 11. Andre skatter 12. Årets overskud INDTÆGTER 1. Nettoomsætning 2. Forøgelse af lagre af færdigvarer og varer under  

 fremstilling 3. Arbejde udført for egen regning og opført under  

 aktiver 4. Andre driftsindtægter 5. Indtægter af kapitalinteresser 6. Indtægter af andre kapitalandele, værdipapirer og  

 tilgodehavender, der er anlægsaktiver 7. Andre renteindtægter og lignende indtægter 8. Resultat (underskud) før ekstraordinære poster og  

 skat 9. Ekstraordinære indtægter 10. Årets underskud § 15.  Skema for resultatopgørelse i kontoform,  

 funktionsopdelt:
UDGIFTER 1. Produktionsomkostninger 2. Distributionsomkostninger 3. Administrationsomkostninger 4. Nedskrivning af finansielle anlægsaktiver samt af  

 værdipapirer og kapitalandele, som er omsætningsaktiver 5. Renteudgifter og lignende udgifter 6. Resultat (overskud) før ekstraordinære poster og  

 skat 7. Ekstraordinære udgifter 8. Skat af årets resultat 9. Andre skatter 10. Årets overskud INDTÆGTER 1. Nettoomsætning 2. Andre driftsindtægter 3. Indtægter af kapitalinteresser 4. Indtægter af andre kapitalandele, værdipapirer og  

 tilgodehavender, der er anlægsaktiver 5. Andre renteindtægter og lignende indtægter 6. Resultat (underskud) før ekstraordinære poster og  

 skat 7. Ekstraordinære indtægter 8. Årets underskud Særlige bestemmelser for enkelte poster i  

 balancen § 16.  Aktiver, der er bestemt til vedvarende eje  

 eller brug for selskabet, er anlægsaktiver.
Andre aktiver er  

 omsætningsaktiver.
 § 17.  For hver post under anlægsaktiverne skal i  

 balancen eller i noterne oplyses:
1. Anskaffelses- eller kostprisen ifølge balancen for  

 det foregående regnskabsår 2. Nyanskaffelser, herunder forbedringer i årets løb 3. Afgang i årets løb, angivet til anskaffelses- eller  

 kostpriser 4. Eventuelle overførsler i årets løb til andre poster 5. Årets opskrivninger 6. De samlede opskrivninger indtil balancetidspunktet,  

 herunder de under nr. 5 anførte 7. Årets af- og nedskrivninger 8. Korrektioner af tidligere års af- og  

 nedskrivninger, herunder af- og nedskrivninger på aktiver, der er afhændet  

 eller udgået af driften 9. De samlede af- og nedskrivninger indtil  

 balancetidspunktet, herunder de, der er anført under nr. 7 og 8.
§ 18.  Udgifter, der er afholdt før  

 balancetidspunktet, men som vedrører de efterfølgende år, skal opføres under  

 periodeafgrænsningsposterne i aktiverne.
Indtægter, der er indgået før  

 balancetidspunktet, men som vedrører de efterfølgende år, skal opføres under  

 periodeafgrænsningsposterne i passiverne.
 Stk. 2.  Udgifter, der vedrører regnskabsåret, men som  

 først vil blive betalt i de efterfølgende år, skal opføres under gæld.  

 Indtægter, der vedrører regnskabsåret, men som først forfalder til betaling  

 efter balancetidspunktet, skal opføres under tilgodehavender.
 Stk. 3.  Hvis de i stk. 1 og 2 nævnte udgifter eller  

 indtægter er af væsentlig betydning, skal de forklares i noterne.
 § 19.  Under posterne immaterielle anlægsaktiver nr. 2  

 og 3 kan kun opføres rettigheder erhvervet mod vederlag.
 Stk. 2.  Tilgodehavender, der forfalder til betaling  

 mere end et år efter regnskabsårets udløb, anses som langfristede og skal  

 anføres særskilt for hver enkelt arabertalspost.
 Stk. 3.  Gæld, der forfalder til betaling inden for et  

 år, og gæld, der forfalder efter et år og derfor anses for langfristet, skal  

 anføres særskilt for hver enkelt arabertalspost samt ud for summen af disse.
 Stk. 4.  Forudbetalinger fra kunder opføres under den  

 hertil bestemte post i passiverne, medmindre beløbet særskilt er fratrukket  

 under aktivposten varebeholdninger.
 Stk. 5.  Ejer et datterselskab kapitalandele i et  

 moderselskab, eller har det tilgodehavender hos eller gæld til et  

 moderselskab, skal disse poster anføres særskilt i datterselskabets balance.
§ 20.  Under posten hensættelser må kun opføres beløb,  

 som har til formål at dække bestemte tab, forpligtelser eller omkostninger,  

 som kan henføres til samme eller tidligere regnskabsår, og som på  

 balancetidspunktet er sandsynlige eller sikre, men som er uvisse med hensyn  

 til deres størrelse eller tidspunktet for deres afholdelse.
Hvis beløbene er  

 af væsentlig betydning, skal de forklares i noterne.
Stk. 2.  Hensættelser må ikke anvendes til regulering af  

 aktivernes værdi.
Hensættelser må endvidere ikke overstige det beløb, som er  

 nødvendigt.
 § 21.  Selskabet kan undlade at indarbejde den  

 foreslåede fordeling af overskud eller dækning af tab i de poster i balancen,  

 som berøres deraf.
Særlige bestemmelser for enkelte poster i  

 resultatopgørelsen § 22.  Nettoomsætningen udgøres af indtægterne ved  

 salg af produkter og tjenesteydelser, der henhører under selskabets ordinære  

 drift, med fradrag af prisnedslag herpå samt af merværdiafgift og anden skat,  

 der er direkte forbundet med salget.
 § 23.  Under posten produktionsomkostninger i §§ 13 og  

 15 anføres de omkostninger, der er afholdt for at opnå omsætningen.
 Stk. 2.  I posterne produktionsomkostninger,  

 distributionsomkostninger og administrationsomkostninger, som er nævnt i §§  

 13 og 15, medregnes af- og nedskrivninger på aktiver knyttet til de nævnte  

 funktioner.
 Stk. 3.  Under posterne:
Indtægter af kapitalinteresser, Indtægter af andre kapitalandele, værdipapirer og tilgodehavender, der er  

 anlægsaktiver, Andre renteindtægter og lignende indtægter samt Renteudgifter og lignende udgifter i §§ 12-15 skal det særskilt anføres, hvor stor en del af indtægterne  

 henholdsvis udgifterne der hidrører fra dattervirksomheder.
 § 24.  Indtægter og udgifter, som hidrører fra andet  

 end selskabets ordinære drift, samt væsentlige indtægter og udgifter, der  

 hører til et andet regnskabsår, skal opføres under posterne ekstraordinære  

 indtægter og ekstraordinære udgifter.
 Stk. 2.  Størrelsen og arten af ekstraordinære indtægter  

 og udgifter skal forklares i noterne, medmindre de er uden væsentlig  

 betydning.
 § 25.  Når særlige konkurrencemæssige hensyn tilsiger  

 det, kan selskaber, der på balancetidspunktet ikke overskrider 2 af  

 størrelserne i stk. 2, i skemaerne for resultatopgørelsen indføre en post  

 benævnt bruttofortjeneste eller bruttotab ved at sammendrage:
I § 12 posterne nr. 1-5, I § 13 posterne nr. 1-3 og 6, I § 14 posterne udgifter nr. 1 og 2 samt indtægter nr. 1-4 og I § 15 posterne udgifter nr. 1 samt indtægter nr. 1 og 2.
 Stk. 2.  De i stk. 1 nævnte størrelser er:
Stk. 3.  Balancesummen i stk. 2 udgøres i § 10 af summen  

 af posterne under aktiver og i § 11 af summen af posterne under anlægsaktiver  

 og omsætningsaktiver.
Det gennemsnitlige antal arbejdstagere beregnes efter  

 de regler, der er fastsat i medfør af aktieselskabslovens § 178.
 Stk. 4.  Adgangen til at anvende bestemmelsen i stk. 1  

 ændres kun for et selskab, der på balancetidspunktet har overskredet eller  

 ikke længere overskrider to af de størrelser, der er nævnt i stk. 2, hvis  

 dette gentager sig i to på hinanden følgende regnskabsår.
Bestemmelser om værdiansættelse § 26.  Posterne i årsregnskabet værdiansættes i  

 overensstemmelse med følgende almindelige principper:
 1. Selskabet formodes at fortsætte sin virksomhed.
 2. Værdiansættelsesmetoderne må ikke ændres fra det  

 ene regnskabsår til det næste.
 3. Værdiansættelsen skal i alle tilfælde ske under  

 udvisning af behørig forsigtighed og især således:
 4. Der skal tages hensyn til indtægter og udgifter  

 vedrørende det år, som regnskabet omfatter, uanset betalingstidspunktet.
 5. Aktiv- og passivposternes bestanddele skal  

 værdiansættes hver for sig.
 6. Åbningsbalancen for hvert år skal svare til  

 balancen for det foregående år.
Stk. 2.  Disse almindelige principper kan fraviges i  

 undtagelsestilfælde.
Eventuelle fravigelser skal anføres i noterne og  

 behørigt begrundes tillige med angivelse af deres indvirkning på selskabets  

 aktiver og passiver, dets økonomiske stilling og resultatet.
 § 27.  Værdiansættelsen af anlægsaktiver skal tage  

 udgangspunkt i anskaffelses- eller kostpris.
 Stk. 2.  Anskaffelsesprisen fås ved til købsprisen at  

 lægge de omkostninger, der er foranlediget af anskaffelsen indtil det  

 tidspunkt, på hvilket aktivet tages i brug.
Stk. 3.  Kostprisen fås ved til råvarernes og  

 hjælpematerialernes anskaffelsespris at lægge de omkostninger, der direkte  

 kan henføres til det fremstillede aktiv.
I kostprisen kan medregnes en  

 rimelig del af de omkostninger, der kun indirekte kan henføres til det  

 fremstillede aktiv, forudsat at disse omkostninger vedrører  

 fremstillingsperioden.
Stk. 4.  Renter af kapital, der er lånt til finansiering  

 af anlægsaktiver, og som vedrører fremstillingsperioden, kan medregnes i  

 kostprisen.
Medregning af renter i kostprisen skal angives i noterne.
 § 28.  Anskaffelses- eller kostprisen for  

 anlægsaktiver med en begrænset brugstid skal formindskes ved afskrivninger,  

 der tilsigter en systematisk afskrivning af aktiverne over deres brugstid.
 § 29.  Er værdien af anlægsaktiver lavere end den  

 værdi, hvortil de kan opføres efter §§ 27 og 28, af årsager, som ikke kan  

 antages at være forbigående, skal de pågældende aktiver nedskrives til den  

 lavere værdi.
 Stk. 2.  Finansielle anlægsaktiver kan nedskrives,  

 således at de ansættes til den lavere værdi, som de har på  

 balancetidspunktet.
 Stk. 3.  Ansættelse til den i stk. 1 og 2 nævnte lavere  

 værdi kan ikke opretholdes, når begrundelsen for nedskrivningen ikke længere  

 består.
Stk. 4.  Nedskrivninger efter stk. 1 og 2 samt  

 korrektionerne efter stk. 3 skal indgå i resultatopgørelsen.
De skal  

 begrundes behørigt og specificeres i en note, hvis dette ikke er sket i  

 resultatopgørelsen.
§ 30.  Materielle og finansielle anlægsaktiver, hvis  

 værdi er væsentlig højere end anskaffelses- eller kostprisen eller det beløb,  

 hvortil de er optaget i balancen for det foregående regnskabsår, kan dog  

 opskrives til den højere værdi, hvis værdiforøgelsen må antages at være af  

 varig karakter.
Af- og nedskrivninger skal hvert år beregnes på grundlag af  

 den værdi, der er opført for det pågældende regnskabsår, og udgiftsføres i  

 resultatopgørelsen.
 Stk. 2.  Den værdiforøgelse, der er konstateret ved  

 opskrivningen, skal overføres til opskrivningshenlæggelser under egenkapital.  

 Der kan kun disponeres over opskrivningshenlæggelser som anført i stk. 3 og  

 4.
Stk. 3.  Opskrivningshenlæggelsen skal opløses, hvis det  

 opskrevne aktiv realiseres eller udgår af driften, eller hvis forudsætningen  

 for opskrivningen ikke længere er til stede.
Opskrivningshenlæggelsen kan kun  

 indtægtsføres, hvis den udgør en realiseret fortjeneste, og skal i så fald  

 opføres som en særskilt post.
 Stk. 4.  Hele opskrivningshenlæggelsen eller en del af  

 denne kan til enhver tid overføres til selskabskapitalen.
Stk. 5.  Bevægelser på posten opskrivningshenlæggelser  

 skal angives i noterne.
Angivelsen skal vise:
 1. Størrelsen af opskrivningshenlæggelser ved  

 regnskabsårets begyndelse.
 2. De opskrivningsbeløb, der er henlagt i  

 regnskabsåret.
 3. De beløb, der er overført fra henlæggelserne, jfr.  

 stk. 3 og 4, med angivelse af formen for overførslerne.
 4. Størrelsen af opskrivningshenlæggelser ved  

 regnskabsårets slutning.
Stk. 6.  Anvendelse af stk. 1 skal oplyses i noterne med  

 angivelse af de pågældende poster i balance og resultatopgørelse og af den  

 metode, der er anvendt til beregning af de anførte værdier.
Af balancen eller  

 af noterne skal for hver af de opskrevne aktivposter fremgå forskelsbeløbet  

 mellem værdiansættelsen af posten efter §§ 27-29 og værdiansættelsen efter  

 stk. 1.
 § 31.  Værdiansættelsen af omsætningsaktiver skal tage  

 udgangspunkt i anskaffelses- eller kostpris.
 Stk. 2.  Anskaffelsesprisen fås ved til købsprisen at  

 lægge de omkostninger, der er foranlediget af anskaffelsen.
Stk. 3.  Kostprisen fås ved til råvarernes og  

 hjælpematerialernes anskaffelsespris at lægge de omkostninger, der direkte  

 kan henføres til det pågældende produkt.
I kostprisen kan medregnes en  

 rimelig del af de omkostninger, der kun indirekte kan henføres til det  

 pågældende produkt, forudsat at disse omkostninger vedrører  

 fremstillingsperioden.
Distributionsomkostninger må ikke indgå i kostprisen.
 § 32.  Anskaffelses- eller kostpris for  

 varebeholdninger kan beregnes på grundlag af vejede gennemsnitspriser,  

 »først ind-først ud« (FIFO) metoden, »sidst ind-først ud«  

 (LIFO) metoden eller en lignende metode.
 Stk. 2.  Fører anvendelsen af værdiansættelsesmetoderne  

 i stk. 1 til en balanceværdi, der afviger væsentligt fra dagsprisen på  

 balancetidspunktet, skal forskelsbeløbene angives i noterne for hver af de  

 aktivposter under varebeholdninger, hvortil de knytter sig.
 § 33.  Omsætningsaktiverne skal gøres til genstand for  

 nedskrivning, således at de ansættes til de lavere dagspriser på  

 balancetidspunktet eller en anden lavere værdi, som de på grund af særlige  

 omstændigheder må ansættes til. § 29, stk. 3 og 4, 1. pkt., finder  

 tilsvarende anvendelse.
 § 34.  Varebeholdninger kan ansættes til en højere  

 værdi end anskaffelsespris eller kostpris, men dog ikke højere end  

 genanskaffelsesværdien.
 Stk. 2.  Værdipapirer, der er omsætningsaktiver, og som  

 er genstand for offentlig kursnotering, kan uanset § 31 ansættes til den på  

 balancetidspunktet senest noterede køberkurs.
 Stk. 3.  Anvendelse af stk. 1 og 2 skal oplyses i  

 noterne. § 30, stk. 2-5, finder tilsvarende anvendelse på opskrivninger i  

 medfør af stk. 1 og 2.
 § 35.  Omkostninger ved selskabets stiftelse eller ved  

 forhøjelse af selskabskapitalen må ikke opføres som aktiv.
 § 36.  Udgifter til de immaterielle anlægsaktiver, der  

 er nævnt i §§ 10 og 11 under anlægsaktiver I, nr. 1-3, skal afskrives  

 systematisk over en periode på højst 5 år, hvis de ikke udgiftsføres straks.
 Stk. 2.  Afskrivningsperioden kan dog strækkes ud over 5  

 år, hvis perioden ikke overstiger aktivets økonomiske levetid, og  

 forlængelsen anføres og behørigt begrundes i noterne.
§ 37.  Når det beløb, der skal tilbagebetales for lån,  

 er højere end det beløb, der modtages, kan forskelsbeløbet opføres under  

 aktiver.
Det skal angives særskilt i balancen eller i noterne.
 Stk. 2.  Dette forskelsbeløb skal afskrives med et  

 rimeligt beløb hvert år og skal være afskrevet senest på tidspunktet for  

 lånets tilbagebetaling.
 § 38.  Materielle anlægsaktiver samt råvarer og  

 hjælpematerialer, som stadig fornys, og hvis samlede værdi ikke er af  

 væsentlig betydning for virksomheden, kan opføres under aktiver med en  

 konstant mængde og en konstant værdi, hvis de kun varierer ubetydeligt med  

 hensyn til omfang, værdi og sammensætning.
 § 39.  Hvis egne aktier eller anparter optages som  

 aktiv i balancen med en værdi, skal et tilsvarende beløb opføres under  

 reserver i passiverne.
 § 40.  Uanset §§ 27 og 29-30 kan et moderselskab  

 ansætte sine kapitalinteresser i dattervirksomheder til den regnskabsmæssige  

 indre værdi ifølge dattervirksomhedens årsregnskab, hvis følgende betingelser  

 er opfyldt:
1. Anvendelsen af denne værdiansættelsesmetode nævnes  

 særskilt i noterne med angivelse af de omfattede dattervirksomheder.
Hvis en  

 dattervirksomheds resultat og egenkapital er væsentligt påvirket af  

 anvendelsen af værdiansættelsesmetoder, som er forskellige fra  

 moderselskabets, skal det oplyses.
 2. Forskellen, opgjort på tidspunktet for  

 erhvervelsen, mellem anskaffelsesværdien af kapitalinteresserne og den del af  

 egenkapitalen, som kapitalinteresserne repræsenterer i dattervirksomheden,  

 angives særskilt i moderselskabets balance eller noter.
 3. Anskaffelsesværdien for kapitalinteresserne  

 opskrives eller nedskrives i balancen med dattervirksomhedens resultat og i  

 forhold til den del af kapitalen, der besiddes.
 4. Summen af de under nr. 3 anførte beløb opføres  

 hvert år i resultatopgørelsen under en særskilt post med en tilsvarende  

 betegnelse.
 5. Kapitalinteressens regnskabsmæssige værdi  

 nedskrives i det omfang, en dattervirksomhed fastsætter udbytte til  

 moderselskabet.
 6. Det beløb, hvormed summen, der er nævnt i nr. 4,  

 overstiger de udbytter, som dattervirksomhederne har fastsat til  

 moderselskabet, skal henlægges til en reserve, der ikke kan anvendes som  

 udbytte i moderselskabet.
Bestemmelser om indholdet af noterne § 41.  Ud over de oplysninger, der kræves i andre  

 bestemmelser i denne lov, skal årsregnskabet give de særlige oplysninger, der  

 er nævnt i §§ 42-54. Oplysningerne kan enten gives i noter til de  

 regnskabsposter, hvortil de hører, eller optages som selvstændige poster i  

 balancen eller resultatopgørelsen.
§ 42.  Der skal gives oplysning såvel om de  

 værdiansættelsesmetoder, der anvendes for de forskellige poster i  

 årsregnskabet, som om de ved af-, ned- og opskrivninger benyttede  

 beregningsmetoder.
Hvis beløbet i en post i årsregnskabet er fremkommet ved  

 omregning fra fremmed valuta, skal grundlaget for omregningen til national  

 valuta anføres.
§ 43.  Navn og hjemsted for dattervirksomheder og  

 associerede virksomheder skal oplyses.
For hver virksomhed skal angives, hvor  

 stor en andel der ejes, samt størrelsen af virksomhedens egenkapital og  

 resultatet ifølge det senest godkendte årsregnskab.
Disse oplysninger kan  

 udelades, hvis de kun er af ubetydelig interesse i forhold til formålet i §  

 4, stk. 2.
 Stk. 2.  De i stk. 1 nævnte oplysninger kan endvidere  

 udelades, hvis de kan volde betydelig skade for den pågældende virksomhed.  

 Udeladelse af oplysninger af denne grund skal nævnes.
 Stk. 3.  Angivelse af egenkapitalen og resultatet kan  

 udelades, hvis den pågældende virksomhed:
§ 44.  Består selskabskapitalen af flere klasser, skal  

 disse specificeres, og antallet af aktier eller anparter og deres pålydende  

 værdi skal angives for hver klasse.
For aktieselskaber skal i alle tilfælde  

 angives aktiernes antal og pålydende værdi.
§ 45.  Hvis selskabet har optaget lån mod udstedelse  

 af konvertible gældsbreve, skal for hvert sådant lån oplyses det beløb, som  

 udestår, ombytningskursen og den fastsatte frist for ombytning til  

 kapitalandele.
Er der optaget lån mod obligationer eller mod andre gældsbreve  

 med ret til rente, hvis størrelse helt eller delvis er afhængig af det  

 udbytte, som selskabets kapitalandele afkaster, eller af årets overskud, skal  

 for hvert lån angives det udestående lånebeløb samt den aftalte forrentning.
 § 46.  For hver gældspost i balancen skal der gives  

 oplysning om den del, der forfalder til betaling mere end 5 år efter  

 balancetidspunktet.
Stk. 2.  Hvis selskabet har stillet pant eller anden  

 sikkerhed i aktiver, skal dette oplyses med angivelse af omfanget af  

 pantsætningen og de pantsatte aktivers bogførte værdi, specificeret for de  

 enkelte poster.
Den samlede sikkerhedsstillelse for dattervirksomheder og den  

 samlede sikkerhedsstillelse for øvrige virksomheder inden for koncernen skal  

 opføres særskilt.
Stk. 3.  Der skal gives oplysning om den samlede  

 størrelse af henholdsvis pensions-, kautions- og garantiforpligtelser,  

 diskonterede veksler og andre økonomiske forpligtelser, som ikke er opført i  

 balancen, for så vidt angivelsen heraf er af betydning for bedømmelsen af den  

 økonomiske stilling.
Har selskabet indgået leje- eller leasingkontrakter af  

 væsentlig betydning for selskabets drift, skal forpligtelserne i henhold til  

 kontrakterne særskilt angives.
Forpligtelser over for moderselskab og dets  

 dattervirksomheder skal opføres særskilt.
 Stk. 4.  Størrelsen af lån til samt pant, kaution eller  

 garanti stillet for medlemmer af selskabets eller et moderselskabs direktion,  

 bestyrelse eller repræsentantskab skal angives for hver kategori med  

 oplysning om rentefod, de væsentligste vilkår og de eventuelt tilbagebetalte  

 beløb.
Stk. 5.  Størrelsen af lån til og pant, kaution eller  

 garanti stillet for andre selskabsdeltagere end moderselskabet samt for  

 selskabsdeltagere i moderselskabet skal oplyses med særskilt angivelse af  

 eventuelt tilbagebetalte beløb.
Bestemmelsen finder ikke anvendelse på lån  

 til og sikkerhedsstillelse for erhvervelse af aktier eller anparter i  

 selskabet af eller til arbejdstagere i selskabet eller et datterselskab.
 § 47.  For faste ejendomme oplyses ejendomsværdi  

 ifølge den senest foretagne offentlige vurdering.
 § 48.  Hvis der i posten igangværende arbejder for  

 fremmed regning indgår en andel af påregnet fortjeneste fra arbejder, som  

 ikke er endeligt afsluttet ved udløbet af regnskabsåret, skal dette oplyses  

 tillige med en redegørelse for de anvendte værdiansættelsesmetoder.
 § 49.  Nettoomsætningens fordeling på aktiviteter samt  

 på geografiske markeder skal oplyses, hvis disse aktiviteter og markeder  

 afviger betydeligt indbyrdes, idet der herved tages hensyn til den måde,  

 hvorpå salget af de varer og tjenesteydelser, der indgår i selskabets  

 ordinære drift, er tilrettelagt.
 Stk. 2.  Bestemmelsen i stk. 1 gælder ikke selskaber,  

 der kan foretage sammendrag i skemaerne for resultatopgørelsen i medfør af §  

 25, stk. 1. I andre selskaber kan oplysningerne udelades, hvis de kan volde  

 betydelig skade for det pågældende selskab, og såfremt udeladelsen nævnes i  

 noterne.
 § 50.  Det samlede beløb af de skatter, der er betalt  

 i regnskabsåret, skal oplyses.
 Stk. 2.  Der skal gives oplysning om, i hvilket omfang  

 skat af årets resultat er påvirket af ekstraordinære skattemæssige indkomster  

 eller tab.
 Stk. 3.  Forskelsbeløbet mellem den selskabsskat, der er  

 udgiftsført i dette og tidligere regnskabsår, og den skat, der er betalt  

 eller i fremtiden skal betales for disse år, skal oplyses, medmindre denne  

 oplysning er af ubetydelig interesse i forhold til formålet i § 4, stk. 2.  

 Beløbet kan også angives under passivposten hensættelser til eventualskat.
Stk. 4.  Hvis en realisation af selskabets aktiver til  

 den værdi, der er angivet i balancen, vil udløse en beskatning ud over de  

 efter stk. 3 angivne beløb, skal dette oplyses.
Der kan i stedet angives et  

 beløb under passivposten hensættelser til eventualskat.
 Stk. 5.  Af oplysningerne efter stk. 3 og 4 skal fremgå,  

 hvilke af de med romertal angivne poster skattebyrden påhviler.
§ 51.  Der skal gives oplysning om det gennemsnitlige  

 antal beskæftigede i regnskabsåret.
Hvis det ikke er nævnt i  

 resultatopgørelsen, skal personaleudgifterne oplyses specificeret som angivet  

 i § 12, nr. 6, og § 14, udgiftspost nr. 3.
Stk. 2.  Det samlede beløb til lønninger og vederlag m.  

 v. til medlemmer af repræsentantskab, bestyrelse og direktion for deres  

 funktion i selskabet skal oplyses fordelt på hver kategori.
Det samme gælder  

 forpligtelser til at yde pension til de nævnte.
Tantieme til bestyrelsen skal  

 særskilt oplyses.
 § 52.  Vedrørende selskabets beholdning af egne aktier  

 eller anparter skal oplyses:
 Stk. 2.  De i stk. 1 opregnede oplysninger skal gives  

 for aktier eller anparter, der er erhvervet til eje eller pant, hver for sig.
 § 53.  Har en dattervirksomhed i regnskabsåret  

 erhvervet eller afhændet aktier eller anparter i moderselskabet, skal  

 moderselskabet give oplysning om disse kapitalandeles pålydende værdi, om,  

 hvilken procentdel de udgør af moderselskabets selskabskapital, og om  

 størrelsen af den samlede købs- og salgssum.
 Stk. 2.  De i stk. 1 opregnede oplysninger skal gives  

 for aktier eller anparter, der er erhvervet til eje eller pant, hver for sig.
 § 54.  Ændringer i egenkapitalens størrelse og  

 fordeling i forhold til balancen for sidste regnskabsår skal specificeres.
 § 55.  Selskaber, der på balancetidspunktet ikke  

 overskrider 2 af størrelserne i stk. 2, kan i årsregnskabet undlade at give  

 de særlige oplysninger, der er nævnt i § 45, § 46, stk. 1-2, § 47, § 50, stk.  

 1 og 5, og § 53. Den del af selskabets samlede gæld, der forfalder til  

 betaling efter mere end 5 år efter balancetidspunktet, og det samlede omfang  

 af selskabets pantsætninger skal dog oplyses.
 Stk. 2.  De i stk. 1 nævnte størrelser er:
 Stk. 3.  Er selskabet en koncernvirksomhed, finder stk.  

 1 ikke anvendelse, hvis en af koncernvirksomhederne eller koncernen som  

 helhed overskrider 2 af størrelserne i stk. 2.
Stk. 4.  Balancesummen i stk. 2 udgøres i § 10 af summen  

 af posterne under aktiver og i § 11 af summen af posterne under anlægsaktiver  

 og omsætningsaktiver.
Det gennemsnitlige antal arbejdstagere beregnes efter  

 de regler, der er fastsat i medfør af aktieselskabslovens § 178.
 Stk. 5.  Adgangen til at anvende bestemmelsen i stk. 1  

 ændres kun, når et selskab eller en koncern, jfr. stk. 3, på  

 balancetidspunktet har overskredet eller ikke længere overskrider 2 af de  

 størrelser, der er nævnt i stk. 2, hvis dette gentager sig i 2 på hinanden  

 følgende regnskabsår.
Årsberetning § 56.  I årsberetningen skal der, medmindre det på  

 grund af særlige omstændigheder kan skade selskabet, gives oplysning om  

 forhold, som ikke fremgår af balance, resultatopgørelse og noter, men som er  

 af vigtighed for bedømmelsen af selskabets aktiver og passiver, dets  

 økonomiske stilling samt resultat i det forløbne år.
 Stk. 2.  Årsberetningen skal endvidere indeholde omtale  

 af:
 Stk. 3.  Bestyrelsen skal i årsberetningen eller i  

 tilknytning til resultatopgørelsen eller balancen stille forslag til  

 beslutning vedrørende anvendelse af selskabets overskud eller dækning af tab.
 Stk. 4.  Årsberetningen for et moderselskab skal  

 indeholde oplysning om koncernen som helhed i overensstemmelse med reglerne i  

 stk. 1 og 2.
Koncernregnskab § 57.  Koncernregnskabet omfatter regnskaber for alle  

 koncernvirksomheder, jfr. § 1, stk. 2.
§ 58.  Koncernregnskabet består af balance,  

 resultatopgørelse og eventuelle noter.
Det skal opgøres pr. samme dato som  

 moderselskabets årsregnskab.
 § 59.  Koncernregnskabet skal indeholde et sammendrag  

 af moderselskabets og dattervirksomhedernes regnskaber opgjort i  

 overensstemmelse med § 4.
Stk. 2.  Koncernregnskabet skal angive koncernens  

 årsresultat og dens samlede egenkapital eller det samlede tab inden for  

 koncernen.
Ved beregningen skal der ske fradrag af interne fortjenester og  

 foretaget udbytteudbetaling mellem koncernvirksomhederne.
 Stk. 3.  Som intern fortjeneste anses den andel af  

 fortjenesten, der falder på moderselskabet ved overdragelse af aktiver mellem  

 koncernvirksomheder, så længe overdragelse ikke har fundet sted til en køber  

 uden for koncernen, eller så længe det pågældende aktiv ikke er tilsvarende  

 nedskrevet eller forbrugt hos den koncernvirksomhed, som har erhvervet  

 aktivet.
 § 60.  Når særlige konkurrencemæssige hensyn tilsiger  

 det, kan koncernens resultatopgørelse opstilles som angivet i § 25, stk. 1,  

 hvis koncernen ikke på balancetidspunktet overskrider 2 af størrelserne i §  

 25, stk. 2. Bestemmelserne i § 25, stk. 3 og 4, finder tilsvarende  

 anvendelse.
§ 61.  Hvis koncernens sammensætning eller andre  

 særlige forhold tilsiger dette, kan koncernregnskabet udarbejdes som en  

 koncernredegørelse.
I så fald skal begrundelsen herfor oplyses i noterne.
Stk. 2.  Koncernredegørelsen skal oplyse det samlede  

 beløb af hver koncernvirksomheds tilgodehavender hos og gæld til de øvrige  

 koncernvirksomheder hver for sig.
I redegørelsen skal endvidere oplyses  

 moderselskabets årsresultat samt dets egenkapital eller tab.
Tilsvarende  

 oplysninger skal gives for hver dattervirksomhed for så vidt angår den andel,  

 der falder på moderselskabet, i det omfang dette ikke er taget i betragtning  

 i moderselskabets årsregnskab ved en værdiansættelse i medfør af § 40.  

 Endvidere skal der gives oplysning om koncernens årsresultat og om dens  

 samlede egenkapital eller det samlede tab inden for koncernen.
 Stk. 3.  Ved beregningen af de i stk. 2, sidste punktum,  

 nævnte beløb skal der ske fradrag af interne fortjenester og af foretaget  

 udbytteudbetaling mellem koncernvirksomhederne. § 59, stk. 3, finder  

 tilsvarende anvendelse.
 Offentliggørelse m. v.
§ 62.  Senest en måned efter årsregnskabets  

 godkendelse og senest syv måneder efter regnskabsårets udgang skal til  

 aktieselskabs-registeret indsendes bekræftet kopi af det reviderede  

 årsregnskab, herunder koncernregnskab, samt af årsberetningen og den  

 eventuelle revisionsberetning med oplysning om, hvornår årsregnskabet er  

 godkendt.
Er den vedtagne fordeling af overskud eller dækning af tab ikke  

 indarbejdet i årsregnskabet eller årsberetningen, indsendes tillige en  

 bekræftet afskrift af generalforsamlingsprotokollen, som viser denne  

 fordeling eller dækning.
Stk. 2.  Selskaber, der er omfattet af § 55, kan undlade  

 at indsende årsberetning.
I så fald skal forslag til beslutning vedrørende  

 anvendelse af selskabets overskud eller dækning af tab fremgå af  

 årsregnskabet.
 Stk. 3.  Selskaber, der anvender stk. 2 eller § 55, skal  

 til det indsendte årsregnskab m. v. hæfte en af selskabets bestyrelse  

 underskrevet erklæring om, at betingelserne i § 55, stk. 2-5, er opfyldt.  

 Erklæringen skal attesteres af selskabets revisor.
Stk. 4.  Modtagelse af årsregnskaber m.v. skal straks  

 bekendtgøres i Statstidende.
De modtagne årsregnskaber m. v. er offentligt  

 tilgængelige.
§ 63.  Foretager selskabet en fuldstændig  

 offentliggørelse af årsregnskabet og årsberetningen samt et eventuelt  

 koncernregnskab, skal dette ske i den form og affattelse, som har været  

 genstand for revision, og med revisionspåtegning og eventuel  

 revisionsberetning.
Har revisor taget forbehold eller nægtet at påtegne  

 regnskabet, skal dette meddeles og begrundelse gives.
Hvis den foreslåede  

 eller vedtagne fordeling af overskud eller dækning af tab ikke er indarbejdet  

 i de berørte balanceposter, skal forslaget eller vedtagelsen medtages i  

 offentliggørelsen.
Stk. 2.  Ved en offentliggørelse af årsregnskabet m.v.,  

 der ikke er fuldstændig, skal det klart fremgå af det offentliggjorte, at  

 årsregnskabet er forkortet, og at det fuldstændige årsregnskab er  

 tilgængeligt i aktieselskabs-registeret, eller at årsregnskabet endnu ikke er  

 indsendt til registeret.
Revisionspåtegningen og den eventuelle  

 revisionsberetning behøver ikke at indgå i en forkortet offentliggørelse, men  

 det skal klart fremgå af offentliggørelsen, om revisor har taget forbehold,  

 eller om revisionspåtegning er nægtet.
§ 64.  Industriministeren fastsætter bestemmelser om  

 indsendelse og offentliggørelse af årsregnskaber m. v. i henhold til denne  

 lov.
For genparter af årsregnskaber m. v. og for bekendtgørelse af modtagelse  

 af årsregnskaber betales afgift efter regler, der fastsættes af  

 industriministeren.
 Stk. 2.  Overregistrator kan forlange de oplysninger,  

 som er nødvendige for, at der kan tages stilling til, om loven og selskabets  

 vedtægter er overholdt.
 Stk. 3.  Undlader et selskabs bestyrelse, direktion  

 eller lignende ansvarligt organ at indsende dokumenter i overensstemmelse med  

 § 62 og § 64, stk. 1, i behørig stand eller at give oplysning i henhold til  

 stk. 2, kan overregistrator som tvangsmiddel pålægge de pågældende daglige  

 eller ugentlige bøder.
Straffebestemmelser § 65.  Forsætlig eller groft uagtsom overtrædelse af §  

 2, stk. 1, §§ 3-9, jfr. kapitel 2, §§ 17-20, §§ 22-24, §§ 26-37, § 39, §§  

 41-59, § 61, § 62, stk. 1-3, og § 63 straffes med bøde.
Ikrafttrædelses- og overgangsbestemmelser § 66.  Loven træder i kraft 1. februar 1982, således  

 at den finder anvendelse for regnskabsår, der begynder 1. februar 1982 eller  

 senere.
 Stk. 2.  Tidspunktet for lovens ikrafttræden for  

 selskaber, hvis hovedformål er rederivirksomhed, og som allerede var  

 registreret på dagen for lovforslagets fremsættelse, bestemmes af  

 industriministeren.
 § 67.  Selskaber, der er registreret ved lovens  

 ikrafttræden, kan for regnskabsår, der udløber senest den 31. december 1985:
Stk. 2.  Hvis anskaffelses- eller kostprisen for et  

 anlægsaktiv efter § 17 ikke kan fastsættes uden urimelig udgift eller inden  

 for en rimelig frist, når det første årsregnskab udarbejdes i  

 overensstemmelse med denne lov, kan restsaldoen ved årets begyndelse  

 betragtes som anskaffelses- eller kostpris.
Anvendelsen af denne bestemmelse  

 skal omtales i noterne.
 Stk. 3.  I det første årsregnskab, der udarbejdes i  

 overensstemmelse med denne lov, kan sammenligningstal efter § 7 udelades,  

 hvis korrektion af tallene i forrige års regnskab ikke kan ske uden væsentlig  

 udgift eller tidsforbrug.
 Stk. 4.  Opskrivningshenlæggelser foretaget inden denne  

 lovs ikrafttræden behandles fremtidigt efter reglerne i § 30, dog således at  

 beløbet tillige kan anvendes til nødvendig nedskrivning på andre  

 anlægsaktiver.
Stk. 5.  § 39 finder ikke anvendelse på egne aktier  

 eller anparter, som selskabet lovligt har erhvervet inden lovens  

 ikrafttræden.
Ved værdiansættelse af disse aktier og anparter finder § 101,  

 stk. 1, i lov nr. 370 af 13. juni 1973 om aktieselskaber anvendelse.
 § 68.  Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser, som landsdelenes særlige forhold tilsiger.
Givet på Christiansborg slot, den 10.  

 juni 1981 Under Vor Kongelige hånd og Segl MARGRETHE R /Erling Jensen (* 1) Folketingstid. 1980-81: 4938, 5694, 11911, 12184; A: 2939; C: 639.
