Nr BSF 46 Forslag til folketingsbeslutning om opfordring til at trække aktstykke nr.  

 96 om Justitsministeriets erhvervelse af ejendommen matr. nr. 6 E Avnstrup  

 Overdrev, Særløse, til brug for etablering af asylcenter m.v. tilbage fra  

 Finansudvalget Fremsat af Kim Behnke (FP) Aage Brusgaard (FP) Kirsten Jacobsen (FP) Pia  

 Kjærsgaard (FP) den 16. december 1992 Folketinget opfordrer justitsministeren til at trække aktstykke nr.
 96 af 7. december 1992 tilbage.
 I aktstykket søger ministeren om Folketingets tilslutning til bevillinger  

 til etablering af asylcenter i Avnstrup ved Hvalsø.
Bemærkninger til forslaget Justitsministeren har lejlighedsvis advaret imod, at Danmark ikke må blive  

 en »magnet for asylsøgere«.
I sit aktstykke nr. 96 af 7. december  

 1992 yder ministeren imidlertid endnu et bidrag til at lette tilstrømningen  

 af asylsøgere her til landet ved at søge om tilslutning til, at den danske  

 befolkning skal investere yderligere betydelige millionbeløb i et asylcenter  

 i Avnstrup ved Hvalsø.
Som bekendt har den danske befolkning aldrig været spurgt om, endsige  

 accepteret regeringens flygtningepolitik.
Tværtimod er det almindeligt kendt,  

 at der i befolkningen er en stærk og voksende modstand mod en uplanlagt,  

 uigennemtænkt og uansvarlig politisk linie, der stort set går ud på at holde  

 grænserne åbne og i alt væsentligt acceptere tilvandringen af asylsøgere fra  

 alle dele af kloden.
Hvis man fortsat holder åbne grænser, og hvis man følger regeringen i dens  

 accept af en ureguleret tilvandring af fremmede, kan man meget snart komme  

 til at opleve dramatiske ændringer i det danske samfund, som ansvarlige  

 politikere effektivt burde arbejde på at forhindre.
Man kan komme til at  

 opleve markant negative udsving i det sociale niveau, arbejdsmarkedet,  

 undervisningssystemet, sundhedsvæsenet, kriminalstatistikkerne og en lang  

 række andre væsentlige parametre for livskvalitet.
 Danmark bliver ganske enkelt et ringere land at leve i, hvis grænserne  

 holdes åbne, samtidig med at man holder øjnene lukkede for konsekvenserne.
Justitsministerens ansøgning til Finansudvalget er ikke dikteret af omhu  

 og vilje til at løse Danmarks og danskernes problemer.
For hvert eneste nyt  

 asylcenter der oprettes, øges befolkningens økonomiske problemer.
Det vil  

 også slå igennem i de disponible husstandsindkomster, i kommunernes og  

 amtskommunernes økonomi.
Det vil også slå igennem i form af øget  

 kriminalitet, øgede udgifter til forplejning, til tolkebistand, til  

 boligstøtte, til familiesammenføring etc. etc.
Justitsministeren og  

 regeringen har på ingen måde overblik over konsekvenserne.
Det eneste, der  

 står soleklart, er, at levevilkårene gradvis forringes, hver gang regeringen  

 accepterer at modtage yderligere hundrede, tusinde eller titusinde  

 flygtninge.
Det er synd, ikke kun for borgerne i Avnstrup og Hvalsø-området.
Det er en  

 forfærdende udvikling, regeringen har sat i gang og nu yderligere fremmer  

 gennem aktstykke nr. 96.
Folketinget bør gribe ind, mens tid er.
Og hele befolkningen bør opfordre  

 politikerne til at sige stop, før det er for sent.
 Som bilag optrykkes aktstykke nr. 96.
Bilag 96 Justitsministeriet.
København den 7. december 1992 a. 1. Justitsministeriet anmoder om Finansudvalgets tilslutning til, at  

 Justitsministeriet erhverver ejendommen matr. nr. 6 E Avnstrup Overdrev,  

 Særløse, for en kontant købesum på 42 mill. kr. til brug for etablering af et  

 nyt registreringscenter for asylansøgere.
I forbindelse med erhvervelsen  

 anmodes tillige om tilladelse til - uden yderligere forelæggelse for  

 Finansudvalget - at afholde en udgift på 18,3 mill. kr. til istandsættelse og  

 indretning af ejendommen samt til etablering af nyt rensningsanlæg m.v.
 2. Justitsministeriet anmoder endvidere om Finansudvalgets tilslutning til  

 at projektere og senere - uden yderligere forelæggelse for Finansudvalget -  

 at igangsætte ombygning af en tidligere belægningsbygning i Sandholmlejren  

 med henblik på udvidelse af kapaciteten i institutionen for frihedsberøvede  

 asylansøgere i lejren med pladser til yderligere 60 asylansøgere.
 Samtidig anmoder Justitsministeriet om tilslutning til, at der i  

 Sandholmlejren opføres en særlig modtagelsesafdeling for asylansøgere, der er  

 tilbageholdt ved politiets foranstaltning og endnu ikke er fremstillet i  

 retten.
Merudgiften i 1992 udgør ca. 150.000 kr. til projektering.
De samlede  

 udgifter til indretning og drift i 1993 andrager ca. 27,8 mill. kr., heraf  

 lønsum 8,0 mill. kr.
I tilslutning hertil søges Kriminalforsorgens  

 årsværksramme i 1993 udvidet med 26 årsværk (Ø).
 3. Som et led i Rigspolitichefens og Direktoratet for Udlændinges  

 styrkelse af sagsbehandlingsfunktionerne i Sandholmlejren ansøges yderligere  

 om tilladelse til at afholde en udgift på 5,5 mill. kr. til etablering af  

 yderligere lokalefaciliteter.
 4. Endelig ansøges om Finansudvalgets tilslutning til, at ministeriets  

 bevilling til underhold m.v. af asylansøgere forhøjes med 10 mill. kr.,  

 svarende til de skønnede merudgifter i 1992.
 Justitsministeriets forslag indebærer i 1992 en samlet merudgift på i alt  

 ca. 52,2 mill. kr., der søges afholdt af den under § 35. Generelle reserver  

 optagne konto vedrørende merudgifter ved flygtninge.
 Udgifterne i 1993 udgør ca. 51,6 mill. kr., hvoraf 41,6 mill. kr.  

 forudsættes afholdt af den på forslag til finanslov for 1993 optagne  

 bevilling til underhold m.v. af asylansøgere, og 10,0 mill. kr., heraf lønsum  

 8,0 mill. kr., forudsættes afholdt af de på forslag til finanslov for 1993  

 afsatte reserver vedrørende merudgifter vedrørende flygtninge.
 For 1994 og følgende år er forslaget forbundet med en årlig merudgift på  

 ca. 12,4 mill. kr., heraf lønsum ca. 9,5 mill. kr. svarende til 41 årsværk  

 (Ø), der vil blive indbudgetteret på bevillingslovsforslagene for de enkelte  

 år.
 b. 1. Justitsministeriets erhvervelse af det tidligere Avnstrup  

 Plejehospital.
1.1. Antallet af spontane asylansøgere, der indrejser her i landet, har  

 siden efteråret 1991 været stigende.
Mens det samlede indrejsetal for 1991  

 var 4.609 personer, er der i 1992 indtil den 22. november indrejst 11.021  

 personer.
På nuværende tidspunkt må det således påregnes, at antallet af  

 spontant indrejste asylansøgere i år bliver i størrelsesordenen  

 13.500-14.000, d.v.s. næsten en tredobling i forhold til 1991.
 Der er siden 1. juli 1992 åbnet 34 nye asylcentre, således at  

 asylcenterkapaciteten er udvidet med 6.869 pladser til i alt 11.750 pladser.
 1.2. I det primære modtagesystem giver de store indrejsetal anledning til  

 ganske særlige problemer, idet det allerede i slutningen af 1991 kunne  

 konstateres, at kapaciteten i registreringscentret Sandholm var  

 utilstrækkelig.
 Alle spontant indrejste asylansøgere skal indledningsvis indkvarteres i et  

 registreringscenter, hvor såvel de opgaver, som indgår i Dansk Røde Kors'  

 modtagelse af nye asylansøgere, som de indledende sagsbehandlingsskridt  

 gennemføres.
 Opholdstiden i registreringscentret bør således give mulighed for, at  

 Dansk Røde Kors kan gennemføre helbredsundersøgelse, tøjudlevering,  

 orienteringsprogrammer m.v.
Den indledende sagsbehandling af alle spontane asylansøgninger finder  

 ligeledes sted i registreringscentret.
Registreringsafhøring, udfyldelse af  

 spørgeskema, visitation, afhøringer henholdsvis samtaler i åbenbart grundløs  

 procedure m.v. sker i et snævert samspil mellem de sagsbehandlende  

 myndigheder, der for at sikre en hurtig, effektiv og smidig  

 sagstilrettelæggelse - og dermed alt andet lige kortere sagsbehandlingstid -  

 er samlet i registreringscentret.
 Det stedse meget tungtvejende hensyn til sagsbehandlingstiden tilsiger  

 således, at asylansøgere ikke flyttes til centre andre steder i landet, før  

 den indledende sagsbehandling er afsluttet, og at asylansøgere, hvis sager  

 behandles efter reglerne om åbenbart grundløse ansøgninger, forbliver  

 indkvarteret i et registreringscenter.
 Det bemærkes i den forbindelse, at både Direktoratet for Udlændinge og  

 Dansk Røde Kors anser det for problematisk, at den utilstrækkelige  

 registreringskapacitet nødvendiggør, at nye asylansøgere flyttes til centre  

 andre steder i landet, før de har gennemgået den indledende  

 helbredsundersøgelse.
 1.3. Asylcenter Sandholm, der er det eneste registreringscenter i  

 modtagesystemet, har en samlet kapacitet på 750 pladser, hvoraf 50 pladser  

 anvendes til den særlige afdeling for uledsagede børn m.v.
 Center Sandholm skal endvidere rumme alle asylansøgere med meldepligt  

 (d.v.s. asylansøgere, der afventer beslutning om, hvorvidt deres asylsag vil  

 blive taget under behandling i Danmark) samt et antal asylansøgere, som har  

 givet anledning til sådanne problemer, at det ikke er forsvarligt at  

 indkvartere dem på et almindeligt asylcenter.
 Trods etablering af 300 ekstraordinære pladser henholdsvis i telte og i  

 forsvarets gymnastiksal i Sandholm har det ikke været muligt at leve op til  

 de ovenfor skitserede mål for det primære modtagesystem, idet det har været  

 nødvendigt at udflytte både asylansøgere med meldepligt, asylansøgere, der  

 ikke er afhørt af politiet, og asylansøgere, der ikke er helbredsundersøgt,  

 fra registreringscenter Sandholm.
1.4. Der er nu opnået enighed mellem Justitsministeriet og Københavns  

 Kommune om vilkårene for køb af det tidligere Avnstrup Plejehospital, der med  

 hensyn til størrelse og beliggenhed er særdeles velegnet som  

 registreringscenter.
I centret forventes at kunne indkvarteres 1.000  

 personer.
 Etablering af et nyt registreringscenter vil samtidig give mulighed for,  

 at registreringscenter Sandholm afgiver en bygning med henblik på udvidelse  

 af den særlige institution for frihedsberøvede asylansøgere i Sandholmlejren,  

 jf. nedenfor punkt 2. Registreringscenter Sandholm vil herefter få en  

 kapacitet på ca. 600 inkl. afdelingen for uledsagede børn m.v.
Ejendommen (det tidligere Avnstrup Plejehospital) er beliggende i Hvalsø  

 Kommune, Roskilde Amt.
I henhold til tingbogen udgør ejendommens grundareal  

 201.662(m2), heraf udgør vejareal 2.005(m2). Bygningernes samlede  

 bruttoetageareal udgør i alt 20.557(m2) inkl. kælder, tagetager og garager,  

 heraf udgør hovedbygning og personalebygning ca. 15.280(m2).
Købesummen for det tidligere Avnstrup Plejehospital vil udgøre 42 mill.  

 kr.
Ejendomsværdien er pr. 1. januar 1992 fastsat til 48 mill. kr., heraf  

 udgør grundværdien 4.198.900 kr.
Ejendommen er ubehæftet, og købesummen betales kontant.
Omkostningerne ved  

 handelens berigtigelse afholdes af køber.
Overtagelsesdagen fastsættes til  

 den første hverdag kl. 12.00, efter at der foreligger endelig tiltræden af  

 handelen fra Københavns Kommunes borgerrepræsentation og de statslige  

 bevilgende myndigheder.
Ud over købesummen skal der i forbindelse med erhvervelse af ejendommen  

 afholdes udgifter til nødvendig istandsættelse af ejendommen, som ikke har  

 været benyttet i længere tid, samt til etablering af nyt rensningsanlæg til  

 behandling af spildevand fra ca. 1.200 personer.
Endvidere skal der ske en  

 gennemgang og reparation af vandforsyningen.
 Udgifterne hertil er anslået til i størrelsesordenen 10,3 mill. kr. ekskl.  

 moms og omkostninger.
Der skal endvidere afholdes en række udgifter i forbindelse med indretning  

 af ejendommen til indkvartering af ca. 1.000 asylansøgere.
Det drejer sig  

 fortrinsvis om udgifter til etablering af yderligere bade- og  

 toiletfaciliteter, opfyldelse af myndighedskrav vedrørende centralkøkken og  

 brandsikring, opdeling af rum med henblik på effektiv udnyttelse af  

 kapaciteten samt diverse bygningsændringer og installationer.
 Udgifterne hertil er af Justitsministeriets rådgivende arkitektkontor  

 skønsmæssigt anslået til 8 mill. kr. ekskl. moms og omkostninger.
Det kan i øvrigt oplyses, at handelen er betinget af, at ejendommen kan  

 anvendes til det ovenfor anførte formål, hvorfor ministeriet kan ophæve  

 handelen, såfremt der ikke inden et halvt år efter overtagelsesdagen opnås de  

 nødvendige godkendelser for ejendommens lovlige anvendelse som  

 flygtningecenter til ophold for ca. 1.200 personer.
Fristen kan efter aftale  

 forlænges.
 Så snart de bevilgende myndigheders tiltrædelse foreligger og  

 overtagelsesdagen i henhold til aftalen er indtrådt, vil Justitsministeriet  

 iværksætte de nødvendige undersøgelser med henblik på at opnå de nødvendige  

 myndighedsgodkendelser, herunder vedrørende bygningsmæssige indretninger m.v.  

 Justitsministeriet vil endvidere sikre sig, at ejendommens brug også efter de  

 lokale myndigheders og planmyndighedernes opfattelse er i overensstemmelse  

 med den gældende planlægning for området.
Såfremt de nødvendige myndighedsgodkendelser ikke foreligger inden et  

 halvt år efter overtagelsesdagen, er Justitsministeriet berettiget til at  

 ophæve handelen, og ejendommen tages tilbage af Københavns Kommune mod  

 tilbagebetaling af købesummen.
Kommunen har herefter krav på, at ejendommen  

 er i samme stand som på overtagelsesdagen, og at alle forbedringer på  

 ejendommen tilfalder kommunen uden beregning.
Alle omkostninger i forbindelse  

 med en eventuel ophævelse betales af Justitsministeriet.
 Forslaget om erhvervelse af det tidligere Avnstrup Plejehospital indebærer  

 i 1992 en merudgift på ca. 42,0 mill. kr., der søges afholdt af den under §  

 35. Generelle reserver optagne konto vedrørende merudgifter ved flygtninge.
 Udgifterne til etablering m.v. udgør ca. 18,3 mio. kr., der forudsættes  

 afholdt af den på forslag til finanslov for 1993 optagne bevilling til  

 underhold m.v. af asylansøgere.
 Udgifterne til drift af centret forudsættes i 1993 tillige afholdt af  

 bevillingen til underhold m.v. af asylansøgere.
 2. Institutionen for frihedsberøvede asylansøgere.
2.1. Asylansøgere kan af retten frihedsberøves i medfør af  

 udlændingeloven.
Det drejer sig i praksis især om de tilfælde, hvor man ikke  

 kan konstatere den pågældendes identitet, og hvor frihedsberøvelse er  

 nødvendig for at sikre den pågældendes tilstedeværelse af hensyn til en  

 beslutning om af- eller udvisning.
Ifølge FN's (UNHCR's eksekutivkomites)  

 rekommandation nr. 44 fra 1986 bør asylansøgere så vidt muligt ikke anbringes  

 i fængsler sammen med kriminelle.
2.2. Ved Akt 217 31/5 1989 godkendte Finansudvalget, at Kriminalforsorgen  

 etablerede en institution for frihedsberøvede asylansøgere i Sandholmlejren  

 med plads til 40 personer.
Ved Akt 312 12/9 1990 godkendte Finansudvalget, at  

 institutionen blev udvidet med yderligere 20 pladser.
Kapaciteten blev  

 baseret på grundlag af de daværende belægningsmæssige erfaringer.
Imidlertid har kapaciteten vist sig ikke at være tilstrækkelig.
Igennem  

 mere end 1 år har der således været et næsten konstant overbelæg på op til 20  

 personer i institutionen.
Samtidig må det konstateres, at det periodevis på  

 grund af overbelæg har været nødvendigt at anbringe frihedsberøvede  

 asylansøgere på Københavns Fængsler.
 2.3. På baggrund af løbende rapporter over antallet af frihedsberøvede  

 asylansøgere, som det af pladsmæssige årsager er nødvendigt at anbringe på  

 Københavns Fængsler, finder Justitsministeriet det - ud fra de nu kendte  

 forhold - nødvendigt at etablere yderligere 60 pladser til frihedsberøvede  

 asylansøgere.
Under forudsætning af, at forholdene ikke ændrer sig væsentligt, vil en  

 kapacitetsudvidelse som anført muliggøre opfyldelse af FN's anbefaling.
Det  

 kan naturligvis ikke udelukkes, at der i forbindelse med en væsentlig  

 stigning i antallet af asylansøgere kan vise sig behov for yderligere pladser  

 til frihedsberøvede asylansøgere.
Disse vil i givet fald skulle anbringes på  

 Københavns Fængsler.
 2.4. Med henblik på at skaffe de ovenfor anførte yderligere pladser til  

 frihedsberøvede asylansøgere finder Justitsministeriet - efter at have  

 overvejet forskellige muligheder - at den bedste løsning vil være en  

 udvidelse af den eksisterende institution for frihedsberøvede asylansøgere i  

 Sandholmlejren.
Som omtalt i Akt 217 31/5 1989 udlejede Forsvarsministeriet som ejer af  

 Sandholmlejren i 1985 lejren til Direktoratet for Udlændinge til asylcenter  

 med plads til ca. 700 asylansøgere.
En del af dette lejemål (bygning 16) blev  

 til brug for institutionen for frihedsberøvede asylansøgere udskilt til et  

 selvstændigt lejemål mellem Forsvarsministeriet, som udlejer og Direktoratet  

 for Kriminalforsorgen som lejer.
Herudover anvendes en del af lejren af  

 politiet til varetagelse af opgaver i forbindelse med den nødvendige  

 sagsbehandling.
Etablering af yderligere kapacitet til frihedsberøvede asylansøgere findes  

 mest hensigtmæssigt at kunne ske ved inddragelse af yderligere en af de  

 tidligere belægningsbygninger, bygning 18, under lejemålet mellem  

 Forsvarsministeriet og Direktoratet for Kriminalforsorgen.
Bygningen, der  

 ligger umiddelbart op ad bygning 16, anvendes for tiden af Dansk Røde Kors  

 til indkvartering af asylansøgere.
Bygningen, som stort set er identisk med bygning 16, har et etageareal på  

 ca. 1.330(m2) og består af 2 fløje.
Justitsministeriets tilsynsførende  

 arkitekt har udarbejdet et forslag, der danner grundlag for det videre  

 arbejde.
Bygning 18 vil blive indrettet med sigte på anbringelse af personer, der  

 er frihedsberøvede.
Den fysiske adskillelse fra asylcenteret vil således -  

 som tilfældet er ved bygning 16 - ske ved opsætning af plankeværk og hegn  

 uden om bygningen, dels for at hindre visuel kontakt, og dels for at hindre  

 adgang til området.
Der vil endvidere ske en udbygning af TV-overvågningen og  

 alarmerne i området mellem hegnene.
Indretningen af bygningen vil i øvrigt som i bygning 16 ske i  

 overensstemmelse med de krav og normer, der gælder for kriminalforsorgens  

 institutioner.
Der vil således blive indrettet faciliteter for både indsatte  

 og ansatte.
Der vil endvidere blive tale om en fleksibel indretning med  

 mulighed for opdeling i mindre enheder efter behov til f.eks. adskillelse af  

 kvindelige og mandlige frihedsberøvede asylansøgere m.v.
2.5. Inddragelse af bygning 18 til brug for frihedsberøvede asylansøgere  

 har visse afledede konsekvenser for asylcenteret.
Der vil således være behov  

 for flytning af en tilkørselsvej på centerets område samt ændring af  

 hegnsføringen for at give asylansøgerne fra asylcenteret adgang til  

 sportspladsen.
I tilslutning til inddragelse af bygning 18 vil der endvidere ved  

 sammenbygning af de to bygninger (16 og 18) samt opførelse af en mindre  

 tilbygning kunne tilvejebringes de nødvendige kontorlokaler m.v. for de  

 ansatte.
Endvidere vil sammenbygningen betyde, at institutionen på en  

 hensigtsmæssig måde kan drives under eet.
Som omtalt i de to tidligere aktstykker blev institutionen for  

 frihedsberøvede asylansøgere indrettet ud fra principperne i betænkning nr.  

 1058/1986 om arbejde, undervisning og fritid.
Det betyder bl.a., at  

 personalet ud over traditionelle bevogtningsmæssige opgaver skal forestå  

 beskæftigelsen og vejledningen af de indsatte med hensyn til arbejds- og  

 undervisningsmæssige aktiviteter samt planlægningen og gennemførelsen af  

 fritidsaktiviteter for de indsatte.
Gennemførelse af fritidsaktiviteter har hidtil været meget vanskelig som  

 følge af pladsforholdene.
Direktoratet for Kriminalforsorgen anser det for at  

 være af stor betydning, at frihedsberøvede har mulighed for at udøve/deltage  

 i fysiske aktiviteter samt at arbejde.
Udvidelse af institutionen med 60  

 pladser til en samlet kapacitet på op til 120 personer indebærer, at  

 institutionen bliver på størrelse med flere af de åbne fængsler, hvor det er  

 normen, at der er forskellige muligheder for fritidsaktiviteter.
For at  

 imødekomme dette behov i institutionen er det nødvendigt at opføre en bygning  

 til brug for idrætsfaciliteter, ligesom der vil blive indrettet faciliteter  

 til en egentlig arbejdsdrift.
Som anført i Akt 312 12/9 1990 er de frihedsberøvede asylansøgere i  

 Sandholmlejren sammensat af personer med bl.a. meget forskellige  

 kulturmæssige baggrunde.
Dernæst har asylansøgernes personlige og sociale  

 forhold forud for beslutningen om at flygte fra deres hjemland ofte ført til,  

 at mange har store og særegne problemer af f.eks. psykisk karakter.  

 Kriminalforsorgens personale er generelt ikke uddannet til at klare disse  

 specielle problemer.
På den baggrund finder Justitsministeriet det fortsat  

 nødvendigt, at personalet gennem særlige kurser m.v. får udbygget den  

 nødvendige specialviden om disse indsatte og deres kulturelle baggrund.  

 Herudover bør personalet løbende gennemgå videreuddannelseskurser i f.eks.  

 konfliktløsning m.v.
2.6. Politiet kan i medfør af udlændingeloven tilbageholde en asylansøger  

 i op til 3x24 timer, bl.a. med henblik på at undersøge den pågældendes  

 identitet m.v.
Med henblik på at undgå, at disse asylansøgere anbringes  

 sammen med kriminelle, foreslås etableret en egentlig modtagelsesafdeling tæt  

 ved institutionen for frihedsberøvede asylansøgere i Sandholmlejren.
Til brug  

 for afdelingen opføres en pavillonbygning med plads til op til 30 personer.  

 Bygningen placeres på Forsvarets område.
Der indrettes visitationsrum for  

 ankommende asylansøgere, samtalerum, kontor for personale/døgnvagt samt  

 værelser til 30 personer i 4-mandsrum.
 Rigspolitichefen har anbefalet etablering af en modtagelsesafdeling i  

 Sandholmlejren.
 2.7. Forslaget omfatter således indretning af bygning 18 i Sandholmlejren  

 med henblik på udvidelse af den eksisterende institution for frihedsberøvede  

 asylansøgere (bygning 16) samt opførelse af bygninger til en  

 modtagelsesafdeling og til faciliteter til idrætsaktiviteter.
Justitsministeriet har opgjort den nødvendige yderligere  

 personalebemanding på årsbasis til 41 årsværk.
I lighed med det i Akt 217  

 31/5 1989 og Akt 312 12/9 1990 ansøgte vil Justitsministeriet - i  

 overensstemmelse med ændringen af personalestrukturen i fængslerne bl.a. på  

 baggrund af betænkning nr. 1058/1986 om arbejde, undervisning og fritid -  

 søge 37 af de pågældende årsværk oprettet som enhedsfunktionærstillinger.
De  

 øvrige stillinger bør have pædagogisk, social eller anden relevant uddannelse  

 med henblik på at støtte og vejlede m.v. basispersonalet i det daglige  

 arbejde i institutionen.
Den samlede anlægsudgift andrager ca. 18,0 mio. kr. (indeks 128), der  

 fordeler sig med ca. 13,4 mio. kr. til byggeri, ca. 0,7 mio. kr. til  

 inventaranskaffelser og ca. 3,4 mio. kr. til rådgiverhonorar samt andre  

 omkostninger.
Af totaludgiften udgør omkostningerne til de afledede  

 virkninger, herunder etablering af en ny tilkørselsvej på asylscentrets  

 område samt ændret hegnsføring, ca. 0,5 mio. kr.
 Projekterings- og byggetiden er anslået til ca. 6 mdr. for så vidt angår  

 indretning af bygning 18 og ca. 9 mdr. for så vidt angår opførelse af  

 bygningerne til modtagelsesafdeling og faciliteterne til idrætsaktiviteter.
Udgiften til drift af de yderligere 60 pladser i institutionen for  

 frihedsberøvede asylansøgere og de 30 pladser i modtagelsesafsnittet i 1993  

 forventes at andrage ca. 10,0 mio. kr., hvoraf lønudgiften svarende til 26  

 årsværk (Ø) udgør ca. 8,0 mio. kr.
De øvrige driftsudgifter - inkl. en udgift  

 på ca. 0,6 mio. kr. til anskaffelse af materiel - udgør ca. 2,0 mio. kr.
 Justitsministeriets forslag indebærer i 1992 en merudgift til projektering  

 på i alt ca. 0,2 mio. kr., der søges afholdt af den under § 35. Generelle  

 reserver optagne konto vedrørende merudgifter ved flygtninge.
 Udgifterne i 1993 til etablering m.v. udgør ca. 17,8 mio. kr., der  

 forudsættes afholdt af den på forslag til finanslov for 1993 optagne  

 bevilling til underhold m.v. af asylansøgere.
 Udgifterne til drift m.v. i 1993, der udgør i alt ca. 10,0 mio. kr., heraf  

 lønsum 8,0 mio. kr., forudsættes afholdt af de på forslag til finanslov for  

 1993 afsatte reserver vedrørende merudgifter vedrørende flygtninge.  

 Bevillingen forudsættes optaget på forslag til lov om tillægsbevilling for  

 1993 uden yderligere forelæggelse for Finansudvalget.
 For 1994 og følgende år er forslaget forbundet med en årlig merudgift på  

 ca. 12,4 mio. kr., hvoraf udgiften til lønninger udgør ca. 9,5 mio. kr.  

 svarende til 41 årsværk (Ø). For finansåret1994 og følgende år vil udgifterne  

 blive søgt indbudgetteret på bevillingslovforslagene for de enkelte år.
 Udvidelsen af kapaciteten i institutionen for frihedsberøvede asylansøgere  

 i Sandholmlejren vil ikke medføre besparelser for Kriminalforsorgen, da den  

 hidtidige anbringelse på Københavns Fængsler kun har været muliggjort ved at  

 overudnytte denne anstalt.
 3. Sagsbehandlinglokaliteter i Sandholmlejren.
 3.1. Den voldsomme stigning i antallet af indrejste asylansøgere samt de  

 ved ændringen af udlændingeloven (L 482 1992) iværksatte foranstaltninger til  

 nedbringelse af sagsbehandlingstiden for asylsager, herunder styrkelse af  

 sagsbehandlingen i åbenbart grundløs-proceduren, indebærer, at  

 Rigspolitichefen og Direktoratet for Udlændinge må indsætte betydelige  

 personaleressourcer til gennemførelse af de indledende sagsbehandlingsskridt  

 i asylsager.
Det har således allerede nu været nødvendigt midlertidigt at etablere  

 yderligere 10 arbejdspladser.
Disse er etableret i containere, der er  

 opstillet i registreringscenter Sandholm.
Idet antallet af indrejste asylansøgere også i 1993 forventes at blive  

 særdeles højt, vil der være behov for indretning af yderligere  

 kontorfaciliteter til det sagsbehandlende personale.
Det bemærkes i den  

 forbindelse, at det af hensyn til en effektiv udnyttelse af såvel  

 direktoratets som politiets personelressourcer anses mest hensigtsmæssigt, at  

 alle sagsbehandlingsfunktioner forbliver placeret i center Sandholm.
Efter en udvidelse af institutionen for frihedsberøvede asylansøgere  

 forventes det, at alle frihedsberøvede asylansøgere kan anbringes i  

 institutionen.
Politiets behandling af disse sager findes herefter at burde  

 foretages af personale, der er placeret i Sandholm.
Der vil således skulle  

 etableres kontorfaciliteter til 10 polititjenestemænd, der overflyttes fra  

 Den centrale Politiafdelings lokaler i Anker Heegaards Gade, samt til  

 afdelingens efterforskningsgruppe på 20 personer, der endvidere overflyttes  

 til Sandholm.
 Det stigende sagstal nødvendiggør endvidere en udvidelse af det  

 sekretariat, som varetager de fælles administrative opgaver for politiet og  

 direktoratet, med 6-8 kontorfunktionærer.
 Samlet vil der således være behov for indretning af kontorfaciliteter  

 svarende til i alt 50 arbejdspladser.
3.2. Med henblik på registrering og skemaudfyldelse for de meget store  

 antal asylansøgere, der ankommer samtidig med færge fra Polen, er der på  

 politiets område opsat telte, der fungerer som venterum for op til 200  

 asylansøgere.
Disse telte bør erstattes af en bygning på ca. 170(m2) med  

 flere rum og de nødvendige toiletfaciliteter.
 Endelig er der behov for udvidelse af de eksisterende venterum for  

 asylansøgere.
 3.3. De nødvendige lokalefaciliteter foreslås tilvejebragt ved mindre  

 bygningsmæssige ændringer og forbedringer af de eksisterende bygninger og ved  

 opsætning af pavilloner.
 Udgifterne hertil - inkl. udgiften til den nødvendige kloakering og  

 udvidelse af el-installationer - er skønsmæssigt anslået til 5,5 mio. kr.,  

 der forudsættes afholdt af den på forslag til finanslov for 1993 optagne  

 bevilling til underhold m.v. af asylansøgere.
 4. Justitsministeriets udgifter til underhold m.v. af  

 asylansøgere.
 Finanslovbevillingen i 1992 til underhold m.v. af asylansøgere på 396 mio.  

 kr. er ved Akt 30 19/11 1992 forhøjet med 272 mio. kr., således at  

 bevillingen udgør i alt 668 mio. kr.
 Der er pr. 22. november 1992 indrejst mere end 11.000 spontane  

 asylansøgere i år, og det samlede indrejsetal for 1992 forventes at blive i  

 størrelsesordenen 13.500-14.000 personer.
 Asylcenterbelægget har passeret 10.000 personer, og det er fortsat  

 nødvendigt at udvide centerkapaciteten i takt med indrejsetallet.
Merudgifterne til underhold af asylansøgere og udvidelse af  

 asylcenterkapaciteten i den resterende del af året kan på denne baggrund  

 skønsmæssigt anslås til ca. 10 mio. kr., der søges afholdt af den under § 35.  

 Generelle reserver optagne konto vedrørende merudgifter ved flygtninge.
Af  

 det nævnte beløb forudsættes tillige afholdt udgifter i forbindelse med  

 midlertidig opholdstilladelse, jf.
L 933 1992.
c.
Forslaget om køb og indretning m.v. af Avnstrup Plejehospital  

 forelægges for Finansudvalget med henblik på indretning til  

 registreringscenter for asylansøgere snarest muligt.
 Forslaget om etablering af yderligere 60 pladser til frihedsberøvede  

 asylansøgere, etablering af modtagelsesafdeling med 30 pladser og faciliteter  

 til idrætsaktiveteter forelægges Finansudvalget med henblik på gennemførelse  

 af forslaget hurtigst muligt.
 Udlændingemyndighedernes fortsatte arbejde i øvrigt nødvendiggør, at  

 Justitsministeriets bevillinger til udlændingeadministrationen (underhold  

 m.v. af asylansøgere) forhøjes som ovenfor anført.
d.
Købet af Avnstrup Plejehospital har været forelagt Told- og  

 Skattestyrelsen, der efter besigtigelse har udtalt, at det afgivne købstilbud  

 på 42 mio. kr. skønnes højt, men dog at ligge inden for den usikkerhed,  

 hvormed handelsværdien for en ejendom af denne særlige beskaffenhed kan  

 bedømmes.
 Boligministeriet, Slots- og Ejendomsstyrelsen, har tiltrådt, at det  

 foreliggende forslag til udvidelse af institutionen for frihedsberøvede  

 asylansøgere i Sandholmlejren kan danne grundlag for byggesagens videre  

 forløb.
e.
Under henvisning til ovenstående anmodes Finansudvalget herefter om  

 godkendelse af, at der på forslag til lov om tillægsbevillingslov for  

 finansåret 1992 opføres følgende under § 11. Justitsministeriet:
11.11.21. Direktoratet for Udlændinge 20. Underhold m.v. af asylansøgere Justitsministeriets forslag er i øvrigt forbundet med udgifter i 1993 på  

 41,6 mio. kr., der forudsættes afholdt af den på forslag til finanslov for  

 1993 optagne bevilling til underhold m.v. af asylansøgere.
 For 1994 og følgende år er Justitsministeriets forslag forbundet med en  

 årlig merudgift på ca. 12,4 mio. kr., heraf lønsum ca. 9,5 mio. kr. svarende  

 til 41 årsværk (Ø), der vil blive indbudgetteret på bevillingslovforslagene  

 for de enkelte år.
f.
Finansministeriets tilslutning foreligger.
Hans Engell / Peter Carpentier Til Finansudvalget.
