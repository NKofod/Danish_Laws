 Vedlagt følger et antal eksemplarer af »Bestemmelser for CF-korpsets  

 katastrofebistand og assistanceydelser« af september 1986, som sættes i  

 kraft med virkning fra 10. september 1986.
 De nye bestemmelser for CF-korpsets fredsmæssige katastrofebistand og  

 assistanceydelser af september 1986 ERSTATTER civilforsvarsstyrelsens  

 cirkulæreskrivelse ad december 1979 (udsendt med styrelsens brev af 7.  

 december 1979 - 6.kt.j.nr.4013/79).
 Yderligere eksemplarer kan rekvireres i begrænset omfang ved henvendelse  

 til civilforsvarsstyrelsen (postforsendelsen, tlf. 01-38 65 45, lokal 348).
Med venlig hilsen F.L.Arpe kolonnechef ------------- BILAG BESTEMMELSER FOR CF-KORPSETS FREDSMÆSSIGE KATASTROFEBISTAND OG  

 ASSISTANCEYDELSER 1. INDLEDNING I henhold til indenrigsministeriets bekendtgørelse nr. 219 af 21. maj 1982  

 kan CF-korpsets udrykningspligtige afdelinger (CF-kaserner) tilkaldes til  

 assistance ved brand eller anden ulykke (katastrofebistand).
CF-korpsets fredsmæssige beredskab kan rekvireres til indsættelse ved  

 bl.a.: Storbrande Forureningsulykker Stormskader Oversvømmelser Katastrofer  

 iøvrigt som gør offentlig indgriben nødvendig.
 Udrykningsberedskabets organisation, alarmering og assistancemuligheder er  

 omtalt i afsnit 2.
 Rekvisitionsbeføjelser og kommandoforhold er omtalt i afsnit 3.
CF-korpsets fredsmæssige katastrofebistand er VEDERLAGSFRI - bortset dog  

 fra indsats ved forureningsbekæmpelse.
De økonomiske betingelser er omtalt i  

 afsnit 7.
2.CF-KORPSETS UDRYKNINGSBEREDSKAB a.DØGNVAGTBEREDSKAB Ved CF-korpsets kaserner i: THISTED HERNING HADERSLEV HILLERØD NÆSTVED  

 ALLINGE opretholdes et permanent udrykningsberedskab med døgnvagt.
 Udrykningsvagten afgår fra kasernen SENEST 5 MINUTTER efter alarmeringen.
 Udrykningsvagten kan dog medtages fra kasernen: - Under daglig uddannelse  

 i garnisionens nærhed - Ved katastrofeøvelser, der tilrettelægges af lokale  

 beredskabsmyndigheder og afvikles inden for afdelingens fredsmæssige  

 beredskabsområde.
 Udrykningsvagten vil da blive afsendt SENEST 5 MINUTTER efter alarmens  

 modtagelse i øvelsesområdet (via radioforbindelse).
b.TELEFONNUMRE VED ALARMERING CF-kasernernes telefonnumre fremgår af BILAG 1.
c.ALARMERINGSPROCEDURE Alarmen modtages af CF-kasernens telefonvagt.
Rekvirenten bedes oplyse følgende: - Hvem alarmerer (myndighed og tlf.nr.)  

 - Hvis der er tale om UDRYKNING, skal dette præciseres - ULYKKENS ART (brand,  

 togulykke, forureningsuheld m.v.) - Evt.
SPECIELLE ØNSKER med hensyn til  

 udrykningens sammensætning (behov for specialmateriel og -udrustning, særlige  

 personelbehov m.v.).
 Telefonvagten iværksætter straks alarmeringen og foretager normalt  

 KONTROLOPRINGNING til rekvirenten.
d.BEREDSKABETS STØRRELSE CF-kasernerne har til stadighed etableret følgende døgnvagtberedskab:
 PERSONEL: - 2 befalingsmænd og 14 menige (heraf mindst 6 røgdykkere) i  

 udrykningsvagten - 1 chefvagt på »hjemmevagt« (uden for normal  

 tjenestetid), som skal kunne give møde senest 1 time efter alarmeringen for  

 bl.a. at kunne lede CF-korpsets stabsapparat.
 Herudover vil afdelingerne kunne afsende suppelerende indsatsenheder,  

 efterhånden som yderligere personel kan tilvejebringes (om nødvendigt ved  

 tilkaldelse).
 MATERIEL:
 Såfremt rekvirenten IKKE fremsætter særlige ønsker om udrykningens  

 sammensætning vil følgende STANDARDUDRYKNING bliver afsendt rutinemæssigt:
- 1 automobilsprøjte (2.000 1/min.) med vandtank (1.700 - 2.400 1) samt  

 skadestedsradio - 1 slangegruppevogn med påhængsbæresprøjte (2 x 1.000 1/min.) og 1.575 m  

 A-slange - 1 pionervogn med rednings- og belysningsmateriel, beskyttelsesudrustning  

 m.v.
 SAMLET PERSONELSTYRKE:
2 + 14 mand (heraf mindst 6 røgdykkere) Ovennævnte STANDARDUDRYKNING kan på rekvirentens anmodning ændres og  

 sammensættes efter behov, bl.a. med: - Vandtankvogn (3.000 - 6.000 1) -  

 Skovbrandslukningskøretøj (3.000 1) - Skumtender (2.400 kg proteinskumvæske)  

 samt evt. supplerende syntetisk- og proteinskumvæske - Ekstra  

 trykluftapparater - Mobil kompressor til genopfyldning af trykflasker -  

 Supplerende brandkøretøjer - 250 kg pulverpåhængsvogne (brand i  

 naturgasnettet, væsker og luftarter) STANDARDUDRYKNINGENS køretøjer kan efter behov rekvireres enkeltvis (med  

 nødvendig bemanding).
 Til redningsindsats (stormskader, tog- og eksplosionsulykker m.v.) vil  

 udrykningens sammensætning ske på baggrund af de modtagne oplysninger om  

 ulykkens art og omfang og/eller rekvirentens særlige ønsker.
Der kan f.eks. afsendes følgende materiel: - pionervogn med rednings- og  

 belysningsmateriel - redningskøretøjer med alsidigt redningsmateriel og  

 sanitetsudstyr - bærbare el-aggregater (belysning og nødstrøm) - bærbar  

 kompressorer med trykluftværktøj - katastrofebelysningsanlæg (20 kVA  

 »lysgiraf«) - hydraulisk løfteværktøj, motorsave og- skæreskiver -  

 glasfiberbåd med påhængsmotor (DORY 13) - svært rydningsmateriel (sneplove og  

 bulldozere) For en del af det nævnte materiels vedkommende må der påregnes en vis  

 begrænset klargøringstid (for bulldozere dog længere klargøringstid).
 Til olie- og kemikalieforureningebekæmpelse på landjorden (tankvognsuheld,  

 udslip fra virksomheder m.v.) afsendes rutinemæssigt følgende STANDARD  

 UDRYKNING (Trin 2): - 1 automobilsprøjte (som nævnt foran under  

 »Brand«) - 1 pionervogn (som nævnt foran under »Brand«) -  

 1 forureningsbekæmpelsespakning (container/påhængsvogn) med mekanisk  

 optagningsudstyr, flydespærringer m.v.
SAMLET PERSONELSTYRKE 2 + 12 mand (minimum) Ovennævnte STANDARDUDRYKNING kan efter behov suppleres på rekvirentens  

 anmodning med bl.a.: - ekstra trykluftapparater og beskyttelsesdragter -  

 ekstra flydespærringer samt mekanisk og manuelt optagningsudstyr - store  

 mængder bekæmpelsesmidler af forskellig art (fra egne depoter og/eller  

 leverandører på døgnbasis) - mobil kompressor til genopfyldning af  

 trykflasker - materiel til etablering af nøddedrikkevandforsyning (bl.a.  

 biologisk vandrensningsanlæg (6.000 1./min) fra Herning og Næstved) CF-korpsets betydelige og alsidige ressourcer kan således indsættes ved  

 meget store uheld til løsning af såvel primære indsatsopgaver som sekundære  

 følgevirkninger, f.eks. nøddrikkevandsforsyning.
 CF-korpset kan endvidere stille KEMISK RÅDGIVNING og LABORATORIEBISTAND  

 til rådighed for indsatsledelsen ved kemikalieuheld.
Ved kemikalieudslip, hvor der opstår akut behov for særlig kemisk  

 ekspertice under indsatsen eller behov for udtagelse af prøver til  

 laboratorieanalyse kan beredskabsmyndigheder m.v. (brandvæsner, politiet,  

 Falck m.fl.) indhente kemisk rådgivning og laboratoriebistand ved  

 civilforsvarets analytisk kemiske laboratorium i København.
Henvendelse  

 hertil kan endvidere ske, når et uheld frygtes at kunne indtræffe  

 (forebyggende foranstaltninger af akut karakter).
Der er ikke etableret en egentlig vagtordning ved CF-laboratoriet.
Med  

 henvendelse til de kemiske rådgivere kan ske både i og uden for normal  

 arbejdstid.
Civilforsvarsstyrelsen udsender løbende en ajourført telefonliste  

 til alle relevante beredskabsmyndigheder.
Telefonlisten er endvidere optaget  

 i civilforsvarsstyrelsens »Indsatskort for kemikalieuheld«.
 Kontakt til de kemiske rådgivere kan også formidles ved henvendelse til  

 CF-korpsets udrykningspligtige afdelinger.
Såfremt der opstår behov for at udtage prøver til kemisk analyse, f.eks.  

 med henblik på stofidentifikation, sker dette hensigtsmæssigt med bistand fra  

 CF-korpsets udrykningspligtige afdelinger.
Disse råder over særligt  

 prøveudtagningsudstyr og egnet transportemballage med tilhørende  

 instruktioner (udtagningsmetoder, mængder, emballering m.v.). Transport til  

 CF-laboratoriet kan ligeledes ske ved CF-korpsets bistand.
 Både kemisk rådgivning og laboratoriebistand ydes rekvirenten uden  

 vederlag i tilfælde af ulykke, men er omfattet af de sædvanlige regler om  

 skadevolderbetaling.
 Beskrivelsen i dette afsnit ændrer intet ved den ordning om akut  

 rådgivning, som med virkning fra 1. september 1986 er etableret i samarbejde  

 med Statens Brandinspektion og Københavns Politi.
 Ved de såkaldte »områdeskader« (oversvømmelse, storm, digebrud,  

 snefald m.v.) samt ved driftsforstyrrelser, som berører samfundsvigtige  

 funktioner og gør offentlig indgriben nødvendig p.g.a. skadernes samlede  

 omfang (katastrofelignende situationer), kan CF-korpset tilkaldes og  

 indsættes.
 Der kan f.eks. være tale om transportbistand, nødstrømsforsyning,  

 bjærgning, rydning af veje og jernbaner, tætning ved digebrud samt lænsning.
 CF-korpset råder til løsning af sådanne opgaver over stor  

 transportkapacitet, snerydnings- og redningsmateriel, stor pumpekapacitet,  

 betydelige mængder af sandsække samt kraftige nødstrømsanlæg.
 Hovedparten af CF-korpsets køretøjer er 4-hjulstrukne, som er velegnede  

 til løsning af livsvigtige transportopgaver under vanskelige forhold.
 Til hjælp for den tekniske og koordinerende ledelse på indsatssteder ved  

 større ulykker og katastrofer kan CF-korpset etablere et STABSAPPARAT, som  

 ledes af CF-afdelingens chefvagt, det afgår fra kasernen senest 1 time efter  

 alarmeringen.
 Stabsapparatet kan fungere som sekretariat (kommandopost) for  

 indsatsledelsen og etablere de nødvendige interne og eksterne  

 kommunikationsforbindelser.
 Stabsapparatet er UNDERLAGT indsatsledelsen.
 Det medbringer nødvendigt personel, materiel, kommunikationsudstyr (bl.a.  

 mobiltelefon, bærbare radioer, særlig skadestedsradio) samt hjælpemidler til  

 løsning af sekretariatsfunktionen.
3. REKVISITIONSBEFØJELSER OG KOMMANDOFORHOLD a.
GENEREL BEFØJELSE Alle offentlige myndigheder med beredskabsansvar i forbindelse med ulykker  

 og katastrofer har generel beføjelse til at rekvirere bistand fra CF-korpset,  

 hvis det sædvanlige beredskab skønnes utilstrækkeligt.
 Særlige regler gælder for brandvæsenets og politiets  

 rekvisitionsbeføjelse, jfr. brandlovens § 25, stk. 1, jfr. § 24, stk. 1,  

 (justitsministeriets lovbekendtgørelse nr. 365 af 28. juli 1983).
Efter aftale med CF-korpsets udrykningspligtige afdelinger kan de samme  

 offentlige myndigheder optage CF-korpsets fredsmæssige beredskab i LOKALE  

 BEREDSKABSPLANER (generelle katastrofeplaner, mødeplaner, alarmeringsplaner  

 m.v.) b.
SPECIEL BEFØJELSE Offentlige myndigheder, koncessionerede selskaber og andre, som har  

 beredskabsansvar eller ansvar for opretholdelse af samfundsvigtige  

 funktioner, kan indgå aftale med civilforsvarsstyrelsen om bistand fra  

 CF-korpset i særlige katastrofetilfælde.
 I medfør af brandlovens § 6, stk. 1, kan kommunerne indgå overenskomst med  

 civilforsvarsstyrelsen om opretholdelse af et beredskab, som kan forestå  

 rednings- og slukningsarbejdet ved ildebrand i kommunerne.
 Offentlige myndigheder m.v. kan ligeledes efter aftale med  

 civilforsvarsstyrelsen lade CF-korpsets fredsmæssige beredskab indgå i  

 CENTRALT ETABLEREDE beredskabsordninger af særlig karakter.
 CF-korpsets udrykningspligtige afdelinger er bemyndiget til at indgå  

 tilsvarende aftaler med lokale myndigheder, institutioner m.v. om bistand  

 inden for LOKALT ETABLEREDE beredskabsordninger af særlig karakter.
 Falcks Redningskorps er bemyndiget til DIREKTE at rekvirere bistand fra  

 CF-korpset i alle ulykkes- og katastrofesituationer, jfr. særlig instruks.
c.
KOMMANDOFORHOLD CF-korpsets enheder er under indsats underlagt den på stedet ansvarlige  

 indsatsleder.
 CF-korpsets personel er under kommando af egne befalingsmænd.
 Lederen af CF-korpsets indsatsenhed indsætter denne i overensstemmelse med  

 indsatslederens givne ordrer og direktiver.
4. CF-KORPSETS DELTAGELSE I SÆRLIGE BISTANDSORDNINGER a.
BEREDSKABET VEDR.
UHELD MED FARLIGE STOFFER PÅ LANDJORDEN CF-korpset indgår i beredskabet til indsættelse ved uheld med farlige  

 stoffer på landjorden (»landberedskabet«).
CF-korpset varetager indsatsopgaver således: - TRIN 2: Supplerende bistand  

 til lokale brandvæsner (Trin 1) ved mere omfattende udslip - TRIN 3:  

 Katastrofehjælp ved meget store udslip I henhold til miljøstyrelsens vejedning nr. 8/1974, afsnit 10, påhviler  

 det »skadevolderen« at afholde alle de med forureningsbekæmpelsen  

 forbundne udgifter (se afsnit 7).
b.
OLIE- OG KEMIKALIEBEREDSKABET PÅ HAVET I medfør af havmiljøloven (lov nr. 130 af 9. april 1980) varetager  

 CF-korpset opgaver inden for miljøstyrelsens olie- og kemikalieberedskab på  

 havet (»havberedskabet«), som bl.a. kan indsættes ved skibshavarier  

 og udslip ved offshore-virksomhed.
 Cf-korpset udfører under miljøstyrelsens ledelse primært de opgaver, som i  

 medfør af havmiljøloven påhviler staten i de kystnære dele af søterritoriet,  

 herunder bl.a. rekognoscering, iværksættelse af  

 afværgeforanstaltninger/bekæmpelse og opsamling i vandkanten og på det lave  

 vand nær kysten med henblik på at forhindre ilanddrivning af forureningen.
 Miljøstyrelsen har til dette formål udstationeret store mængder  

 bekæmpelsesmidler og -materiel ved CF-korpset.
CF-korpset yder normalt IKKE bistand ved egentlig strandrensning i  

 forbindelse med olie- og kemikalier, som er drevet i land på kysten, da denne  

 opgave i medfør af havmiljøloven påhviler de kommunale myndigheder.
Dog kan  

 særlige forhold eller hensyn tale for, at staten i konkrete tilfælde yder  

 bistand til kommunale myndigheder, f.eks. ved indsættelse af CF-korpset.  

 Beslutning herom træffes af civilforsvarsstyrelsen i samråd med  

 miljøstyrelsen.
CF-korpset kan dog rekvireres direkte af havnemyndighederne til  

 forureningsbekæmpelse i havne.
En sådan bistand ydes mod betaling, uanset  

 ejerforhold (statslig, kommunal eller privat havn).
c.
BISTAND VED UHELD MED RADIOAKTIVE STOFFER I henhold til aftale kan statens institut for strålehygiejne vederlagsfrit  

 rekvirere målehold fra CF-korpset ved uheld med radioaktive stoffer.
 På samme betingelser kan rekvisitionen foretages af politiet og  

 brandvæsenet.
 Ved alarmering skal det straks oplyses, at der er tale om MÅLEASSISTANCE.
 CF-korpset medbringer måleudstyr og handler på indsatsstedet efter  

 direktiver fra statens strålehygiejne.
d.
RISØ- OG BARSEBÆCK-BEREDSKABET CF-korpsets afdelinger på Sjælland indgår i det såkaldte Risø- og  

 Barsebæck-beredskab, som er etableret til indsættelse ved udslip af  

 radioaktivitet ved uheld på forsøgsanlægget på Risø og kernekraftværket i  

 Barsebæck (Sverige). CF-korpsets opgaver er primært at udsende målehold.
e.
BISTAND VED ULYKKER VED DSB I henhold til aftale kan DSB direkte rekvirere bistand fra CF-korpset ved  

 ulykker og driftsforstyrrelser.
f.
GASRENSEBEREDSKABET PÅ BORNHOLM CF-korpsets afdeling på Bornholm har etableret et særligt gasberedskab til  

 indsættelse ved rensning af fiskerfartøjer, som er blevet forurenet af  

 dumpede kemiske kampstoffer (»krigsgasser«) i Østersøen.
Ved CF-korpsets øvrige udrykningspligtige afdelinger er der ikke etableret  

 et særligt gasrenseberedskab.
Disse afdelinger er dog forberedt på og vil med  

 kort varsel kunne forestå lignende gasrenseopgaver, såfremt behov herfor  

 skulle opstå.
5. ASSISTANCEYDELSER I ØVRIGT Assistancer i øvrigt kan ydes til offentlige myndigheder, institutioner,  

 koncessionerede selskaber, erhvervsvirksomheder og private på begæring.
 Det er dog absolut forudsætning: - AT arbejdets udførelse har  

 uddannelsesmæssig værdi for CF-korpsets personel (befalingsmænd og menige) -  

 AT arbejdet kan indpasses i korpsafdelingernes uddannelsesaktiviteter.
Før arbejdet iværksættes skal rekvirenten oplyse om, at assistancen  

 udføres MOD BETALING (se afsnit 7.) 6. BEREDSKABSPLANLÆGNING CF-korpsets fredsmæssige beredskab er i de senere år blevet stærkt  

 forbedret, bl.a. ved tilgang af nyt specialmateriel og udrustning.
Denne  

 udvikling sker løbende i takt med den teologiske udvikling.
 For at myndighederne m.v. kan holde sig orienteret om CF-korpsets aktuelle  

 beredskabsstatus skal man - a.h.t. den lokale beredskabsplanlægning -  

 anbefale, at rekvirenterne har løbende kontakt til CF-korpsets afdelinger.
7. ØKONOMISKE BETINGELSER a.
KATASTROFEBISTAND CF-korpsets bistand ved brand eller anden ulykke af AKUT KARAKTER  

 (katastrofebistand), der gør offentlig indgriben nødvendig, ydes  

 VEDERLAGSFRIT til rekvisitionsberettigede myndigheder m.v. - bortset fra  

 bistand ved forureningsbekæmpelse (se nedenfor).
b.
AFHJÆLPNING AF VIDEREGÅENDE FØLGER Omfatter bistanden afhjælpning af VIDEREGÅENDE FØLGER af brand eller anden  

 ulykke (f.eks. oprydning efter brand) sker dette MOD BETALING i henhold til  

 gældende vederlagstakster, jfr.
BILAG 2.
 Regning tilsendes rekvirenten.
c.
UHELD MED FARLIGE STOFFER (OLIE- OG KEMIKALIEFORURENING) I henhold til miljølovgivningen påhviler det »skadevolderen« at  

 afholde alle de med forureningsbekæmpelsen forbundne udgifter.
 Dette indebærer, at CF-korpset tilsender »skadevolderen« regning  

 for ydet indsats (normalt via rekvirenten).
 Regning udstedes uanset om »skadevolderen« er en statslig eller  

 kommunal myndighed eller institution, et koncessioneret selskab eller en  

 privat person/virksomhed.
 Gældende vederlagstakster fremgår af bilag 2.
 Ved anvendelse af det af miljøstyrelsen udstationerede materiel m.v.  

 opkræves vederlag i henhold til de af miljøstyrelsen fastsatte  

 vederlagstakster.
d.
SÆRLIG BISTAND TIL POLITIET Særlig bistand til politiet, f.eks. ved eftersøgninger af personer og  

 indicier o.l., ydes, i henhold til særlig aftale VEDERLAGSFRIT.
e.
BISTAND VED UHELD MED RADIOAKTIVE STOFFER Bistand i forbindelse med uheld med radioaktive stoffer ydes  

 vederlagsfrit, med mindre den ansvarlige statslige myndighed i det enkelte  

 tilfælde fastsætter, at der skal opkræves betaling for de med bistanden  

 forbundne udgifter.
Eventuel betaling opkræves i henhold til gældende  

 vederlagstakster, jfr. bilag 2.
f.
RISØ- OG BARSEBÆCK-BEREDSKABET Ydelse af assistance i medfør af Risø- og Barsebæck-beredskabet sker  

 vederlagsfrit, med mindre den ansvarlige statslige myndighed i det enkelte  

 tilfælde fastsætter, at der skal opkræves betaling for de med bistanden  

 forbundne udgifter.
Eventuel betaling opkræves i henhold til gældende  

 vederlagstakster, jfr. bilag 2.
g.
BISTAND VED ULYKKER VED DSB Ydelse af assistance ved ulykker, bortset fra indsats ved  

 forureningsbekæmpelse, sker normalt vederlagsfrit.
 Ved olie- og kemikalieforureningsbekæmpelse opkræves betaling i henhold  

 til gældende vederlagstakster, jfr. bilag 2.
h.
GASRENSEBEREDSKABET Indsættelse af det særlige gasrenseberedskab på Bornholm samt bistand ved  

 gasrenseopgaver i øvrigt sker vederlagsfrit.
i.
ASSISTANCEYDELSER I ØVRIGT Bistand ydes normalt kun mod betaling i henhold til gældende  

 vederlagstakster, jfr. bilag 2.
 CF-korpsets afdelinger er bemyndiget til at modificere  

 beregningsgrundlaget, såfremt uddannelsesmæssige eller andre forhold taler  

 afgørende derfor (hel eller delvis befalingsfritagelse).
 Eksempler på assistanceydelser, som principielt kun udføres mod betaling  

 fremgår af BILAG 3.
j.
UNDERRETNINGSPLIGT I tilfælde, hvor assistance kun ydes mod betaling, skal rekvirenten så  

 vidt muligt forud UNDERRETTES herom, idet der samtidig skal oplyses om evt.  

 særlige betingelser i øvrigt i forbindelse med opgavens løsning.
BILAG 1 til »Bestemmelser for CF-korpsets fredsmæssige  

 katastrofebistand og assistanceydelser«. (Civilforsvarsstyrelsen 1986) CF-KORPSETS UDRYKNINGSPLIGTIGE AFDELINGER.
--------------------------------------------------------------------- --------------------------------------------------------------------- VED  

 ALARMERING BØR DET STRAKS TILKENDEGIVES, AT DER ER TALE OM  

 »UDRYKNING«.
SAMTIDIG BØR ULYKKENS ART (brand, togulykke, foru-  

 reningsuheld o.s.v.) OG OM MULIGT SÆRLIGE ØNSKER OM UDRYKNINGSSTYRKENS  

 SAMMENSÆTNING (personel og mate- riel) OPLYSES.
--------------------------------------------------------------------- BEMÆRKNINGER:
 Anførte »alarmtelefonnumre« bør benyttes af rekvirenterne, når  

 bistand af HASTENDE KARAKTER er påkrævet (udrykning).  

 »Alarmtelefonen«, der er opsat i vagtlokalet, er IKKE tilsluttet  

 kasernens omstillingsbord og kan IKKE omstilles til lokaltelefoner (f.eks.  

 vagthavende befalingsmand).
--------------------------------------------------------------------- BILAG 2 til »Bestemmelser for CF-korpsets fredsmæssige  

 katastrofebistand og assistanceydelser« (Civilforsvarsstyrelsen, 1986).
VEDERLAGSTAKSTER Alle ovennævnte priser er pr. påbegyndt tidsenhed og excl. moms.
Priserne reguleres 2 gange årligt på grundlag af Danmarks Statistiks  

 forbrugerprisindeks for »varer og tjenester« for månederne januar  

 og juli.
Reguleringen finder sted pr. 1. april og pr. 1. oktober.
--------------------------------------------------------------------- BILAG 3 til »Bestemmelser for CF-korpsets fredsmæssige  

 katastrofebistand og assistanceydelser« (Civilforsvarsstyrelsen, 1986).
ASSISTANCEYDELSER MOD BETALING Som eksempel på assistancer, som jfr. afsnit 5, principielt kun ydes mod  

 betaling, kan bl.a. nævnes:
