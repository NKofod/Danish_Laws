Kapitel 1   Generelle jagttider Kapitel 2   Lokale jagttider Kapitel 3   Andre bestemmelser Kapitel 4   Straf og ikrafttræden Bilag 1 Bilag 2 Bilag 3 Bilag 4 Bilag 5 Bilag 6 Bilag 7 Bilag 8 Bekendtgørelse om jagttid for visse pattedyr og fugle m.v.1) I medfør af § 3, stk. 2 og 3, § 4, stk. 2, § 20, stk. 4, § 49, stk. 3, og § 54, stk. 3 og 4, i lov om jagt og vildtforvaltning, jf. lovbekendtgørelse nr. 930 af 24. september 2009, fastsættes:
Kapitel 1 Generelle jagttider § 1. Under hensyntagen til principperne i fuglebeskyttelsesdirektivets2) art. 7, habitatdirektivets3) artikel 12 og 14 og til principperne i kapitel 2 i lov om jagt og vildtforvaltning, er der fastsat generelle jagttider for en række vildtarter.
Disse fremgår af bilag 1 til denne bekendtgørelse.
Kapitel 2 Lokale jagttider § 2. Uanset bestemmelsen i § 1, er der fastsat lokale jagttider i en række områder.
Disse fremgår af bilag 2 til denne bekendtgørelse.
Kapitel 3 Andre bestemmelser § 3. Jagt må kun finde sted i tiden mellem solopgang og solnedgang. Ænder og gæs må dog jages i tiden fra 1½ time før solopgang til 1½ time efter solnedgang.
 § 4. Retten til at jage ande- og vadefugle, bortset fra skovsnepper og opdrættede gråænder, må ikke overdrages til andre for en periode, der er mindre end 1 år.
 § 5. Naturstyrelsen kan under iagttagelse af habitatdirektivets art. 16 og fuglebeskyttelsesdirektivets art. 9 tillade fravigelser fra bestemmelserne i §§ 1-3. Tilladelsen kan gives på vilkår.
 Stk. 2. Naturstyrelsens afgørelser efter stk. 1 kan ikke indbringes for anden administrativ myndighed.
Kapitel 4 Straf og ikrafttræden § 6. Med mindre højere straf er forskyldt efter anden lovgivning, straffes den, der overtræder §§ 3 og 4 med bøde.
Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt betydelig skade på de interesser, som loven tilsigter at beskytte, jf. lovens § 1, stk. 1, eller fremkaldt fare derfor, eller 2) opnået eller tilsigtet en økonomisk fordel for den pågældende selv eller andre.
 Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 7. Bekendtgørelsen træder i kraft den 1. april 2011.
 Stk. 2. Bilag 2, nr. 6, ophæves automatisk den 30. september 2013 for så vidt angår jagttid på hare, med mindre andet bestemmes inden denne dato.
 Stk. 3. Bekendtgørelse nr. 886 af 27. juni 2007 om jagttid for visse pattedyr og fugle m.v. ophæves.
Miljøministeriet, den 18. november 2010 Karen Ellemann / Hans Henrik Christensen Bilag 1 Bilag 2 Bilag 3 Bilag 4 Bilag 5 Bilag 6 Bilag 7 Bilag 8 1) Bekendtgørelsen indeholder bestemmelser, der gennemfører konventionen af 19. september 1979 om beskyttelse af Europas vilde dyr og planter samt naturlige levesteder (Bern-konventionen) med senere ændringer af konventionens lister, dele af Rådets direktiv 79/409/EØF af 2. april 1979 om beskyttelse af vilde fugle (EF-fuglebeskyttelsesdirektivet), EF-Tidende 1979, nr.
L 103, side 1, som ændret senest ved Rådets direktiv 2006/105/EF af 20. november 2006, EU-Tidende2006, nr.
L 363 side 368, og dele af Rådets direktiv nr. 92/43/EØF af 21. maj 1992 om bevaring af naturtyper samt vilde dyr og planter (EF-habitatdirektivet), EF-Tidende 1992, nr.
L 206, side 7, som ændret senest ved Rådets direktiv 2006/105/EF af 20. november 2006, EU-Tidende 2006, nr.
L 363 side 368.
2) Rådets direktiv af 2. april 1979 om beskyttelse af vilde fugle (79/409/EØF), som ændret senest ved Rådets direktiv 2006/105/EF af 20. november 2006, EU-Tidende2006, nr.
L 363 side 368.
3) Rådets direktiv af 21. maj 1992 om bevaring af naturtyper samt vilde dyr og planter (92/43/EØF), som ændret senest ved Rådets direktiv 2006/105/EF af 20. november 2006, EU-Tidende 2006, nr.
L 363 side 368.
