Fremsat den 9. oktober 2001 af  

 Jørgen Winther (V), Tove Fergo (V),  

 Preben Rudiengaard (V), Henriette Kjær (KF),  

 Pia Christmas-Møller (KF), Gitte Seeberg (KF) og  

 Birthe Skaarup (DF) Forslag til folketingsbeslutning om udvidelse af reglerne for adgang til patientbehandling i  

 udlandet Folketinget pålægger regeringen inden udgangen  

 af denne folketingssamling at fremsætte lovforslag med henblik på  

 udvidelse af de nuværende regler om adgangen til sygdomsbehandling i  

 udlandet, således at der skabes mulighed for, under visse betingelser,  

 at bevilge behandling i udlandet, selv om denne behandling finder sted i en  

 forskningsmæssig eller eksperimentel sammenhæng.
Bemærkninger til forslaget Beslutningsforslaget er en uændret  

 genfremsættelse af beslutningsforslag nr.
B 57 fra folketingsåret  

 2000-01, jf.
Folketingstidende 2000-01, forhandlingerne side 3389 og 8998,  

 tillæg A side 2832 og 2834 og tillæg B side 1478. Dette forslag  

 var en uændret genfremsættelse af beslutningsforslag B 146 fra  

 folketingsåret 1999-2000, jf.
Folketingstidende 1999-2000,  

 forhandlingerne side 7864 og 8432, tillæg A side 7728 og 7730 og  

 tillæg B side 1336.
En amtskommune skal i dag henvise en person til behandling  

 i udlandet, hvis1) patienten forinden har været undersøgt eller behandlet  

 på en sygehusafdeling her i landet, der inden for det  

 pågældende sygdomsområde betegner den højeste  

 indenlandske specialkundskab videre behandling ikke kan ydes på et dansk sygehus og Sundhedsstyrelsens godkendelse i øvrigt foreligger.
 I de tilfælde, hvor behandlingsformen har  

 forskningsmæssig eller eksperimentel karakter, kan der dog ikke ydes  

 offentlig støtte til behandling i udlandet.
 Hvis disse betingelser er opfyldt, skal sygehusafdelingen  

 henvise til en nødvendig behandling på en nærmere angivet  

 specialafdeling m.v. i udlandet.
Sundhedsstyrelsen afgør, hvorvidt en  

 behandlingsform har forskningsmæssig eller eksperimentel karakter.
Det  

 er samtidig staten, der afholder udgifterne forbundet med behandlingerne i  

 udlandet.
Sundhedsstyrelsen behandlede i 1999 omkring 130  

 anmodninger om behandling i udlandet.
Heraf blev der givet afslag på  

 omkring 20 anmodninger.
Dette giver dog ikke det fulde billede af antallet af  

 årlige afslag.
Der er desværre flere eksempler på personer,  

 som allerede er blevet afvist i det amtskommunale system.
I disse  

 tilfælde har amtskommunerne ikke ønsket at videresende en  

 indstilling til Sundhedsstyrelsen, hvis amtskommunen på forhånd  

 har vurderet, at den ønskede behandling har forskningsmæssig  

 eller eksperimentel karakter.
 I Sverige og Tyskland er der imidlertid eksempler  

 på, at kræftpatienter tilbydes nye og lovende behandlinger  

 på offentlige sygehuse, behandlinger, som danske borgere ikke har  

 mulighed for at opnå offentlige tilskud til.
De gældende regler er udtryk for en meget  

 konservativ vurdering af det behandlingspotentiale, der ligger i  

 eksperimentelle behandlingsformer.
Således er der inden for  

 kræftbehandlingen eksempler på eksperimentelle behandlingsformer  

 med lovende resultater.
Indtil videre er kun få patienter i Danmark  

 behandlet med stereotaktisk strålebehandling for extracranielle  

 metastaser.
Ikke desto mindre forventer den lægefaglige ekspertise  

 på området, at behandlingen kan medføre lindring af smerte  

 og måske endda levetidsforlængelse.
Det er forslagsstillernes opfattelse, at samfundet derfor  

 skylder disse patienter at ændre de nuværende bestemmelser  

 på området, så patienter ikke blot afvises under henvisning  

 til, at der er tale om behandlinger af enten forskningsmæssig eller  

 eksperimentel karakter.
Der er derfor behov for at ændre det  

 lovgrundlag, som Sundhedsstyrelsen arbejder med på dette område.
 Det foreslås, at bestemmelserne i lov om  

 sygehusvæsenet og regler udstedt i medfør heraf ændres  

 således, at Sundhedsstyrelsen under visse nærmere betingelser  

 fremover har adgang til at bevilge behandling i udlandet, også hvis  

 denne behandling finder sted i en forskningsmæssig eller i en  

 eksperimentel sammenhæng.
 Sundhedsstyrelsen skal have hjemmel til at bevilge  

 offentlige tilskud til behandling i udlandet i følgende  

 tilfælde:
 Hvis ansøgeren forinden har været undersøgt eller  

 behandlet på en offentlig eller privat sygehusafdeling her i landet,  

 der inden for det pågældende sygdomsområde råder over  

 den højeste danske ekspertise på området.
 Hvis det herefter skønnes, at det danske sundhedsvæsen,  

 herunder private danske hospitaler, ikke vil være i stand til at  

 tilbyde ansøgeren en kvalificeret behandling.
 Hvis det i øvrigt skønnes, at behandlingen vil give  

 patienten en bedre livskvalitet i den sidste periode af livet, i form af  

 enten livsforlængelse eller lindring af smerte.
 Sundhedsstyrelsen skal i behandlingen af sagerne generelt  

 foretage en helhedsvurdering af den enkelte patient.
Det er forslagsstillernes forhåbning, at de  

 ændrede vurderingskriterier særligt kan give patienter med  

 livstruende sygdomme nyt håb.
Desuden vil den enkelte patient for alvor  

 blive sat i centrum.
 Samtidig vil en mere smidig adgang til behandling i  

 udlandet også medvirke til en bedre erfaringsudveksling mellem danske  

 og udenlandske behandlingssteder.
Skriftlig fremsættelse Jørgen Winther (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om udvidelse af  

 reglerne for adgang til patientbehandling i udlandet.
(Beslutningsforslag nr.
B 39).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
 1)   Reglerne om  

 behandling i udlandet er nærmere beskrevet i  »Bekendtgørelse  

 nr. 1132 af 16. december 1999 om ret til sygehusbehandling og  

 fødselshjælp m.v.«.
