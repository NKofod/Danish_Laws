Fremsat den 23. maj 2006 af  

 Anne Grete Holmsgaard (SF),  

 Steen Gade (SF) og Ole Sohn (SF) Forslag til folketingsbeslutning om  

 ændring af Det Internationale Atomenergiagenturs formål Folketinget opfordrer regeringen til at fremlægge forslag til FN  

 om ændring af statutten for Det Internationale Atomenergiagentur (IAEA),  

 således at promovering af atomkraft fjernes fra IAEAs  

 formålsbestemmelser.
Bemærkninger til forslaget Statsministeren og udenrigsministeren har over for Folketinget  

 tydeliggjort, at det er regeringens opfattelse, at atomkraft ikke er en  

 bæredygtig energiform, at atomkraft derfor ikke har en fremtid i Danmark, og  

 at  

 atomkraft heller ikke bør have det i EU.
Der henvises bl.a. til  

 statsministerens  

 svar af 20. april 2006 på Europaudvalgets spørgsmål 52 og 53. Svarene er  

 optrykt  

 i bilag 1.
SF foreslog i 2004, at regeringen skulle arbejde for at ændre  

 Euratoms vedtægter, således at den europæiske atomenergiorganisation ikke  

 længere skulle promovere atomkraft, men udelukkende beskæftige sig med  

 sikkerhedsspørgsmål  

 og dekommissionering (afvikling) af eksisterende atomkraftanlæg, jf.  

 beslutningsforslag  

 nr.
B 101 om revision af Euratomtraktatens bestemmelser og afvikling af  

 traktatens bestemmelser vedrørende fremme af nuklear energi (se  

 Folketingstidende  

 2003-04, forhandlingerne s. 5885, tillæg A s. 4513 og 4516 og tillæg B s.  

 2330).
Den samme diskussion er også relevant globalt.
Det Internationale  

 Atomenergiagentur (IAEA) er lige så forældet som Euratom, idet agenturet som  

 sin jævnaldrende europæiske pendant har til formål at promovere atomkraft på  

 globalt plan ved at »fremskynde og udbrede atomkraftens bidrag til fred,  

 helse  

 og velstand« (fra vedtægterne, 1957).
Ti tidligere miljøministre fra Europa foreslog for nylig at ændre  

 IAEAs formål, således at IAEA ikke længere både skal promovere  

 atomkraft og  

 kontrollere, at brug af atomkraft bl.a. ikke fører til spredning af  

 kernevåben.  

 SF opfordrede i forlængelse af dette initiativ udenrigsministeren til at  

 foreslå  

 en ændring af IAEAs vedtægter.
Udenrigsministeren svarede, at han ikke  

 fandt  

 det sandsynligt, at et sådant forslag for nærværende ville kunne finde det  

 nødvendige flertal på to tredjedele.
Der henvises til udenrigsministerens  

 svar  

 af 21. april 2006 på spørgsmål nr.
S 3993 og 3994 stillet i henhold til  

 Folketingets forretningsordens § 20. Spørgsmålene og svarene er optrykt i  

 bilag  

 2.
Forslagsstillerne er også usikre på, præcis hvilken støtte  

 forslaget vil kunne få internationalt, men det vil helt klart finde støtte  

 blandt en hel del lande.
Ikke mindst små udviklingslande, f.eks. de små  

 stillehavsstater, har uheldige erfaringer med stormagternes atomeventyr,  

 herunder dumpning af radioaktivt affald, hvilket nu er forbudt som følge af  

 en  

 succesfuld alliance omkring et dansk-nordisk forslag til FNs  

 dumpningskonvention.
 Et forslag fra Danmark om ændring af IAEAs vedtægter vil have  

 stor troværdighed på baggrund af, at atomkraft ikke indgår i den danske  

 energiplanlægning, og på baggrund af Danmarks erfaringer med vedvarende  

 energi,  

 energieffektivitet og energibesparelser.
Under alle omstændigheder vil en global diskussion om atomkraft  

 være vigtig.
Atomkraftlobbyen vejrer morgenluft i disse år, selv om atomkraft  

 kun vil kunne bidrage marginalt til en reduktion af de menneskeskabte  

 klimaforandringer.
Der er behov for udbygning af vedvarende energi og  

 udnyttelse  

 af det enorme energibesparelsespotentiale.
Forslagsstillerne finder det  

 uacceptabelt,  

 at vi har et FN-organ, som promoverer en energiform, der er farlig, har store  

 uløste affaldsproblemer og leder økonomiske ressourcer bort fra bæredygtige  

 løsninger.
Skriftlig fremsættelse Anne Grete Holmsgaard  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ændring af Det Internationale Atomenergiagenturs  

 formål.
(Beslutningsforslag nr.
B 142).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
Bilag 1 To spørgsmål fra Europaudvalget til  

 statsministeren og dennes svar herpå Spørgsmål 52:
På baggrund af artiklen »Fogh: EU skal debattere atomkraft« i  

 Berlingske Tidende den 24. marts 2006 (vedlagt) bedes statsministeren oplyse,  

 om udenrigsministerens holdning under 1. behandling af B 101 den 20. februar  

 2004: »Vi ønsker ikke at fremme atomkraft som energiform og finder heller  

 ikke,  

 at EU bør gøre det«, stadig er dækkende for regeringens politik? Svar:
Udenrigsministerens udtalelser under 1. behandling i Folketinget  

 den 20. februar 2004 af beslutningsforslag B101 er stadig dækkende for  

 regeringens  

 holdning.
Udenrigsministeren sagde ganske rigtigt: »Vi ønsker ikke at fremme  

 atomkraft som energiform og finder heller ikke, at EU bør gøre det.« Men han  

 sagde også, at »diskussionen for eller imod atomkraft i Europa er vigtig  «.
 Spørgsmål 53:
På baggrund af artiklen »Fogh: EU skal debattere atomkraft« i  

 Berlingske Tidende den 24. marts 2006 (vedlagt) bedes statsministeren oplyse,  

 om det stadig er regeringens opfattelse, at atomkraft ikke anses for at være  

 en  

 bæredygtig energikilde (jf.
Danmarks Nationale Strategi for Bæredygtig  

 Udvikling, juni 2002).
 Svar:
 Regeringen anser fortsat atomkraft for ikke at være en  

 bæredygtig energikilde.
Bilag 2 Udenrigsministerens svar på spørgsmål nr.
S  

 3993 og S 3994 Besvarelse af spørgsmål S  

 3993 stillet til udenrigsministeren af MF Anne Grete Holmsgaard (SF) den 12.  

 april 2006.
 Spørgsmål  

 S 3993:
Vil regeringen fremlægge  

 forslag til FN om ændring af IAEAs formålsparagraf, således at  

 FN-organisationen ikke længere skal fremme atomkraft? Skriftlig begrundelse:
Et massivt flertal i Folketinget ønsker ikke atomkraft i  

 Danmark.
Det er spørgerens opfattelse, at det endvidere er regeringens  

 politik,  

 at atomkraften ikke skal udbredes i andre lande.
I så fald bør regeringen  

 ikke  

 acceptere, at overnationale organisationer, som Danmark er medlem af og har  

 indflydelse  

 på, arbejder for at fremme atomkraft. 10 tidligere miljøministre fra Europa  

 har  

 netop opfordret til en ændring af IAEAs formålsparagraffer.
Spørgeren  

 opfordrer regeringen til at fremsætte forslag i overensstemmelse hermed.
SF  

 foreslog for 2 år siden ændring af EUs Euratomtraktat (B 101   

 forslag til  

 folketingsbeslutning om revision af Euratomtraktatens bestemmelser og  

 afvikling  

 af traktatens bestemmelser vedrørende fremme af nuklear energi). Af udvalgets  

 betænkning fremgår det bl.a., at Folketingets partier ikke ønsker at fremme  

 atomkraft som energiform og heller ikke finder, at EU bør gøre det.
 Svar:
Ændringer af Statutten for  

 Det Internationale Atomenergiagentur (IAEA) kræver tilslutning fra 2/3 af  

 medlemslandene.
For indeværende forekommer det meget lidt sandsynligt, at der  

 vil kunne samles det fornødne flertal for et forslag om, at IAEA ikke længere  

 skal befatte sig med fremme af fredelig anvendelse af atomkraft.
Et stort  

 antal  

 lande, herunder også udviklingslande, finder, at anvendelse af civil  

 atomkraft  

 kan bidrage til en bæredygtig udvikling.
Det gælder særligt i områder, hvor  

 der  

 er en stigende energiefterspørgsel.
Danmark har i IAEA-regi, herunder bl.a.  

 på  

 IAEAs årlige generalkonference og i andre internationale fora sammen  

 med  

 ligesindede lande gjort gældende, at man ikke deler denne opfattelse af civil  

 atomkraft.
Det agter Danmark fortsat at gøre.
Regeringen finder, at  

 IAEAs sekretariat generelt udfører et kompetent og professionelt  

 arbejde.  

 Dette blev også anerkendt sidste år af Nobelkomiteen med tildelingen af  

 Fredsprisen for 2005 til Agenturet og dets generaldirektør, Mohamed  

 ElBaradei.  

 Det er vigtigt, at der arbejdes for at styrke IAEA for derved at sikre, at  

 anvendelse af atomkraft sker under bedst mulig international kontrol og  

 beskyttelse.
Dette vil være et effektivt bidrag til at hindre yderligere  

 spredning af atomvåbenteknologi.
For at styrke IAEA har vi  

 fra EUs side bl.a. støttet forslag om at udvide Agenturets  

 verifikations- og inspektionsbeføjelser  

 i relation til medlemslandenes atomprogrammer.
EU yder også væsentlige  

 frivillige bidrag til IAEAs indsats for at bistå lande med at forbedre  

 sikkerheden omkring nukleare installationer og materialer.
Der er også behov  

 for nærmere drøftelse af nye forslag, der kan bidrage til en øget  

 international  

 kontrol med de mest sensitive dele af den nukleare brændselscyklus.
 Besvarelse af spørgsmål S  

 3994 stillet til udenrigsministeren af MF Anne Grete Holmsgaard (SF) den 12.  

 april 2006:
 Spørgsmål S 3994:
Hvad kan udenrigsministeren oplyse om status for gennemførelsen  

 af Folketingets beretning over SFs forslag om reform af Euratom, bl.a.  

 med  

 henblik på ændring af Euratom, således at atomkraft ikke længere skal fremmes  

 på bekostning af andre energiformer? Skriftlig begrundelse:
Der henvises til begrundelsen for spørgsmål nr.
S 3993.
 Svar:
 Diskussionen for eller imod atomkraft i Europa er vigtig.  

 Regeringen ønsker ikke at fremme atomkraft som energiform og finder heller  

 ikke, at EU bør gøre det.
 Med hensyn til en udvidelse af Euratoms låneramme har dette ikke  

 været diskuteret i Rådet siden 2004. Lånerammen er dermed fortsat 4 mia.  

 euro.
Med hensyn til en generel reform af Euratomtraktaten skal jeg  

 henvise til min besvarelse af 1. september 2004 af spm.
S 5174.
