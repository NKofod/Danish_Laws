 Bekendtgørelse om á conto  

 låneoptagelse til bygningsfornyelse m.v.
 I medfør af § 76 i lov om byfornyelse, jf.  

 lovbekendtgørelse nr. 800 af 10. november 1998, fastsættes:
Realkreditlån § 1. Kommunalbestyrelsen kan forlange, at ejeren  

 hjemtager à conto realkreditlån til finansiering af  

 støtteberettigede arbejder efter kap. 3 og 9 i lov om  

 byfornyelse.
§ 2. Á conto udbetaling af  

 realkreditlån kan ske 1)	når de støtteberettigede arbejder er  

 færdiggjort 2)	når en etape er færdiggjort.
 Stk. 2. De i stk. 1 omtalte arbejder og etaper anses for  

 færdiggjort, når arbejdet i det væsentlige er afsluttet,  

 således at bygningen eller den pågældende enhed påny  

 kan gå i drift.
 Stk. 3. Ved en etape, jf. stk. 1, nr. 2, forstås en  

 selvstændig funktionsdygtig enhed af byggeriet.
 § 3. Á conto realkreditlån kan  

 hjemtages inden for 80 pct. af de støtteberettigede udgifter til  

 henholdsvis værdiforøgende forbedringer og tab.
Ydelsesstøtte og ydelsesbidrag § 4. Ydelsesstøtte og ydelsesbidrag  

 udbetales med kommunalbestyrelsens tilladelse med virkning fra hjemtagelsen  

 af de enkelte lån, jf. §§ 2 og 3.
 Stk. 2. Kommunalbestyrelsen påser i forbindelse med sin  

 tilladelse, at betingelserne for at hjemtage lånet er opfyldt.
 Stk. 3. Kommunalbestyrelsen skal samtidig med underretningen  

 til ejeren om sin tilladelse orientere det af ejeren anviste  

 realkreditinstitut og Finansstyrelsen om, at betingelserne for at udbetale  

 offentlig støtte er opfyldt.
Ikrafttrædelse § 5. Bekendtgørelsen træder i kraft den 1. januar  

 1999 og har virkning for beslutninger, som er truffet efter den 31.december  

 1997.
