(Til børnehave- og  

 fritidspædagogseminarierne) Hermed følger aftale mellem undervisningsministeriet og  

 Seminarielærerforeningen af 17. september 1985 om varetagelse af  

 pædagogisk-administrative arbejdsopgaver ved børnehave- og  

 fritidspædagogseminarierne (pædagogisk-administrativ bistand for rektor) samt  

 et til aftalen knyttet protokollat.
Aftalen og protokollatet afløser den  

 hidtidige aftale af 9. september 1980 med protokollatet om etablering af en  

 pædagogisk-administrativ medhjælpsordning ved børnehave- og  

 fritidspædagogseminarierne for perioden 1. august 1980 - 31. juli 1982, som  

 efterfølgende er forlænget indtil 31. juli 1985, med den ændring, at aftalen  

 med virkning fra 1. august 1985 ikke længere er tidsbegrænset.
 Man skal i øvrigt henholde sig til de i ministeriets skrivelse af 10.  

 september 1980 angivne retningslinier for varetagelsen af de  

 pædagogisk-administrative arbejdsopgaver.
 P.m.v.
 e.b.
Susanne Gruno fm.
 Aftale mellem undervisningsministeriet og Seminarielærerforeningen om  

 varetagelse af pædagogisk-administrative arbejdsopgaver ved børnehave- og  

 fritidspædagogseminarierne (pædagogisk-administrativ bistand for rektor).
 I henhold til § 2, stk. 2 i den mellem ministeriet for statens lønnings-  

 og pensionsvæsen og tjenestemændenes centralorganisationer indgåede  

 hovedaftale af 27. oktober 1969, indgås følgende aftale:
§ 1. Der ydes den lærer, der bistår rektor ved varetagelsen af  

 pædagogisk-administrative opgaver ved et børnehave- og  

 fritidspædagogseminarium, en reduktion i det pligtige årlige timetal på 270  

 timer + en supplerende reduktion på 15 timer pr. klasse.
Opgaverne  

 forudsættes varetaget i samarbejde med seminariets kontormedhjælp og pedel.
Stk. 2. Den samlede årlige reduktion kan ikke overstige 540 timer for det  

 enkelte seminarium.
Hvor det efter forholdene skønnes hensigtsmæssigt, kan  

 reduktionen fordeles på flere lærere.
 Stk. 3. Aftalen omfatter ikke de til praktikledere henlagte opgaver .
 § 2. Aftalen, der afløser den hidtidige midlertidige aftale af 9.  

 september 1980, har virkning fra 1. august 1985 og kan af hver af parterne  

 opsiges med 6 måneders varsel til udgangen af et undervisningsår.
København, den 17. september 1985 Erik Nejrup Seminarielæreforeningen P.m.v.
 e.b.
E.
Paludan-M ller Undervisningsministeriet Protokollat til aftale mellem undervisningsministeriet og Seminarielærerforeningen om varetagelse af Parterne er enige om følgende:
 1. Den pædagogisk-administrative bistand vil - efter  

 nærmere drøftelse mellem rektor og den pågældende - bl.a. kunne bestå i  

 udførelse af forberedende arbejde med fag- og timefordeling og  

 skemaplanlægning, skemalægning, ekskursioner og studierejser,  

 tilrettelæggelse af obligatoriske kurser, tilvalg, specialer, fællestimer,  

 studieuger og kulturelle arrangementer, aftaler med forelæsere til  

 fællestimer og udefra kommende lærere m.fl., modtagelse af besøg og  

 henvendelser udefra, behandling af enkelte studerendes forhold,  

 indberetninger til undervisningsministeriet, medvirken ved gennemførelse af  

 de afsluttende prøver og ved optagelse af studerende, bistand ved  

 udarbejdelse af budgetbidrag samt tilsyn med bygninger, lokaler og samlinger.
 2. Timereduktion for den pædagogisk-administrative  

 bistand er fastsat under hensyntagen til, at dette arbejde er omfattet af de  

 for administrativt arbejde gældende arbejdstidsnormer.
 3. Såfremt det på et seminarium ikke skulle være  

 muligt at besætte hvervet/hvervene efter opslag, optages en drøftelse mellem  

 direktoratet og organisationen om sagen.
4. Ved deling af de pædagogisk-administrative opgaver  

 på flere lærere forudsættes timereduktionen for skemalægning at udgøre 50  

 timer + 5 timer pr. klasse, dog maximalt 140 timer.
Der er i forbindelse  

 hermed regnet med, at skemalægning vil omfatte a. afgivelse af en udtalelse til forslag til det materiale, der danner  

 grundlag for skemalægningen (semesterplan, rammeplan, time- og  

 fagfordelingsplan o.lign.) b. den tekniske skemalægning, og c. udskrivning af skemaer til lærere og klasser samt lokaleplan i et  

 eksemplar.
København, den 17. september 1985 Erik Nejrup Seminarielærerforeningen P.m.v.
 e.b.
