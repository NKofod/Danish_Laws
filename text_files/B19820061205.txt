 I medfør af §§ 60 og 66, stk. 2 og 3 i lov om naturfredning, jfr.  

 lovbekendtgørelse nr. 435 af 1. september 1978, fastsættes:
Formål § 1.  Formålet er at bevare Nørrestrands søterritorium  

 i sin nuværende karakter i sammenhæng med de ved overfredningsnævnets  

 kendelse af 22. december 1978 fredede landarealer.
Særligt skal området  

 bevares som en brakvandsbiotop, der med sine umiddelbare omgivelser udgør en  

 af Østjyllands gode yngle- og rastelokaliteter for vandfugle.
Endvidere  

 ønskes området bevaret som et smukt og afvekslende landskabselement med  

 nærrekreativ betydning for Horsens by.
Afgrænsningen af det fredede område § 2.  Fredningen omfatter Nørrestrands søterritorium,  

 afgrænset fra Horsens Fjord af vejbroen over Stensballe Sund.
Området fremgår  

 af kortbilaget.
Fredningsbestemmelser § 3.  I det fredede område må der ikke ske:
Anlægsarbejder § 4.  Følgende arbejder kræver som hidtil efter  

 lovgivningens almindelige regler tilladelse fra ministeriet for offentlige  

 arbejder:
 Stk. 2.  Tilladelse til de i stk. 1 nævnte arbejder  

 meddeles efter forudgående forhandling med fredningsstyrelsen.
 Stk. 3.  For overtrædelse af stk. 1 gælder lovgivningens  

 almindelige regler.
Jagt § 5.  Om jagt i det fredede område henvises til  

 landbrugsministeriets bekendtgørelse af 25. marts 1982 om Horsens  

 Nørrestrands vildtreservat.
Administrative bestemmelser § 6.  Fredningsstyrelsen kan meddele tilladelse til  

 mindre betydende fravigelser af bestemmelserne i § 3 i forbindelse med  

 videnskabelige undersøgelser på det fredede område.
 § 7.  Fredningsmyndighederne kan foretage de  

 plejeforanstaltninger, der er nødvendige, for at områdets fredningsmæssige  

 kvaliteter opretholdes eller forbedres, for eksempel fjernelse af mudder/  

 slamlag eller rørskæring.
 § 8.  Fredningsstyrelsen varetager tilsynet med det  

 fredede område.
Straf og ikrafttrædelse § 9.  Overtrædelse af bestemmelserne i § 3 straffes  

 med bøde, medmindre strengere straf er forskyldt efter den øvrige lovgivning.
 § 10.  Bekendtgørelsen træder i kraft den 1. januar  

 1983.
