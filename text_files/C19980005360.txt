Indholdsfortegnelse Indledning Kapitel 1. Den kommunale forpligtelse 1.1. Det nødvendige antal pladser 1.2. Forpligtelsens omfang 1.3. Måder at opfylde forpligtelsen på 1.4. Fleksibel dagtilbudsstruktur Kapitel 2. Formål med dagtilbud Kapitel 3. Dagtilbudenes organisering 3.1. Kommunale og selvejende daginstitutioner 3.2. Kommunal dagpleje 3.3. Puljeordninger 3.4. Dagtilbud i tilknytning til en virksomhed 3.5. Kommunale dagtilbud til børn med nedsat fysisk eller psykisk  

 funktionsevne Kapitel 4. Optagelse m.v.
4.1. Optagelse 4.1.1. Børn med nedsat fysisk eller psykisk funktionsevne 4.2. Flytning 4.3. Ophør 4.4. Opsigelse 4.5. Garantiordninger 4.6. Udmeldelse 4.7. Dagtilbud i tilknytning til en virksomhed 4.7.1. Optagelse af børn der ikke bor i kommunen 4.7.2. Ophør af forældrenes ansættelse i virksomheden Kapitel 5. Forældrebetaling Kapitel 6. Forældresamarbejde Kapitel 7. Kommunens tilsyn med dagtilbud 7.1. Indholdet af tilsynet 7.2. Kommunale og selvejende daginstitutioner 7.3. Kommunal dagpleje 7.4. Puljeordninger Kapitel 8. Særlige amtskommunale dagtilbud 8.1. Amtskommunens forpligtelse 8.2. Formålet med de særlige dagtilbud 8.3. Organisering af de særlige dagtilbud 8.4. Optagelse 8.5. Forældrebetaling 8.6. Forældresamarbejde 8.7. Amtsrådets tilsyn Kapitel 9. Økonomiske tilskud 9.1. Tilskud til forældre, der vælger privat pasning 9.1.1. Kommunens beslutning om indførelse, ændring og ophør af ordningen 9.1.2. Forældrenes muligheder for at benytte ordningen 9.1.3. Tilskuddets størrelse 9.1.4. Forældrenes anvendelse af tilskuddet 9.1.5. Kommunens godkendelse af pasningsaftaler 9.1.6. Kommunen fører tilsyn 9.1.7. Administration af ordningen 9.2. Supplerende tilskud til forældre med børnepasningsorlov Kapitel 10. Privat dagpasning 10.1. Tilladelse til privat dagpasning 10.2. Tilsyn med privat dagpasning Kapitel 11. Forsøgsbestemmelsen Kapitel 12. Tavshedspligt m.v.
Kapitel 13. Klagemuligheder Kapitel 14. Finansiering Kapitel 15. Henvisning til andre myndigheders bestemmelser 15.1. Bygningsforhold 15.2. Arbejdsmiljøforhold 15.3. Sundhedsmæssige forhold 15.4. Køkkenforhold 15.5. Brandværnsmæssige forhold 15.6. Sikringsrum 15.7. Befordring af børn Kapitel 16. Gældende retningslinier Bilagsfortegnelse:
Bilag 1 Eksempel på aftale mellem en selvejende daginstitution og en  

 kommune Bilag 2 Eksempel på aftale mellem en puljeordning og kommunen Bilag 3 Eksempler på beregning af tilskud til forældre, der vælger privat  

 pasning efter § 26 Bilag 4 Bekendtgørelse om forældrebetaling for ophold i dagtilbud til børn  

 (* 1) Bilag 5 Bekendtgørelse om underretningspligt over for kommunen efter lov  

 om social service (* 1) Stikordsregister 139 Indledning Lov nr. 454 af 10. juni 1997 om social service træder i kraft den 1. juli  

 1998. Serviceloven indeholder i afsnit II regler om børn og unge, herunder  

 omhandler kapitel 4 regler om dagtilbud til børn, kapitel 6 regler om  

 økonomiske tilskud m.v. og kapitel 10 regler for private dagpasningsordninger  

 uden offentlige tilskud.
Afsnit VI indeholder i kapitel 26 regler om refusion  

 og finansiering og i kapitel 27 regler om forsøgsbestemmelser.
Serviceloven  

 erstatter bestemmelserne i bistandsloven om dagtilbud m.v. til børn.
Denne vejledning træder i stedet for Socialministeriets cirkulære nr. 114  

 af 28. juni 1996 om dagtilbud til børn efter bistandsloven.
I forhold til  

 dagtilbudscirkulæret er der i vejledningen sket indholdsmæssige ændringer som  

 følge af, at der i serviceloven er sket en uddybning af formålsbestemmelsen  

 for dagtilbud til børn, uden at der hermed er tiltænkt en udvidelse af  

 kommunens forpligtelse, at optagelse i dagtilbud fremover sker efter et  

 anciennitetsprincip, og at der er indført en permanent ordning med tilskud  

 til forældre, der vælger privat pasning (frit valg-ordningen). Herudover er  

 medtaget en beskrivelse af reglerne om særlige dagtilbud til børn med  

 betydelig og varigt nedsat fysisk eller psykisk funktionsevne, ligesom der er  

 indføjet en nærmere beskrivelse af ordningen med supplerende tilskud til  

 forældre med orlov til børnepasning.
I vejledningen er der en kort omtale af de relevante bestemmelser i lov  

 nr. 453 af 10. juni 1997 om retssikkerhed og administration på det sociale  

 område (retssikkerhedsloven), der indeholder de almindelige regler om  

 sagsbehandling, om oplysningspligt m.v., om kommunens og amtskommunens  

 generelle opgaver på det sociale område, om de almindelige klageregler samt  

 andre generelle forhold på det sociale område.
Der henvises for så vidt angår  

 disse spørgsmål til loven og Socialministeriets vejledning om lov om  

 retssikkerhed og administration på det sociale område, samt Ankestyrelsens  

 klagevejledning.
 Loven om retssikkerhed og administration på det sociale område indeholder  

 endvidere regler om Ankestyrelsens og de sociale nævns pligt til at give  

 vejledning inden for det sociale område.
Udgangspunktet er, at kommunerne yder vejledning om sociale spørgsmål over  

 for borgerne, mens medarbejdere i kommunerne kan søge vejledning hos de  

 sociale nævn, og medarbejderne i de sociale nævn kan søge vejledning i  

 Ankestyrelsen.
Der henvises til Socialministeriets vejledning om lov om  

 retssikkerhed og administration på det sociale område.
 Når der i vejledningen henvises til lovparagraffer, er det henvisning til  

 bestemmelser i serviceloven, medmindre andet er anført.
 Vejledningen omtaler alene dagtilbud m.v. til børn efter serviceloven,  

 mens der for klubtilbud m.v. til større børn og unge henvises til  

 Socialministeriets vejledning om klubtilbud og andre socialpædagogiske  

 fritidstilbud til større børn og unge efter lov om social service.
 Vejledningen beskriver almindelige dagtilbud i form af kommunal dagpleje,  

 kommunale og selvejende daginstitutioner og puljeordninger (§ 7), særlige  

 dagtilbud (§ 16), økonomiske tilskud til dels forældre, der vælger privat  

 pasning (§ 26) og dels forældre med orlov til børnepasning (§ 27) samt  

 private former for dagpasning (§ 63).
 Disse bestemmelser regulerer sammen med forsøgsreglerne i § 138 udtømmende  

 muligheden for at yde offentlige tilskud til pasning af børn, medmindre der  

 er særlig hjemmel hertil i anden lovgivning.
Det er den enkelte kommune, der tilrettelægger den lokale  

 dagtilbudsstruktur.
De lovgivningsmæssige rammer, serviceloven sætter for  

 kommunerne, er:
- Kommunerne skal sørge for, at der er det nødvendige antal pladser i dagtilbud til børn, jf. § 7, stk. 1.
- Formålsbestemmelsen, der omfatter dagtilbud til børn efter serviceloven, fremgår af § 8.
- Dagtilbud kan oprettes som kommunale institutioner, selvejende institutioner, kommunal dagpleje eller som puljeordninger, jf.  

 §§ 9, 10 og 11.
 - Der oprettes forældrebestyrelser i kommunale og selvejende  

 daginstitutioner samt i kommunal dagpleje efter § 13, stk. 1, og § 14, stk.  

 1.
 - Kommunen træffer afgørelse om optagelse i et dagtilbud, jf. § 12, 1.  

 pkt., med mulighed for at delegere til det enkelte dagtilbud.
- Regler om forældrebetaling er fastsat i § 15. Der sker nedsættelse af forældrebetalingen efter regler fastsat af  

 socialministeren, jf. § 15, stk. 4. Der henvises til Socialministeriets  

 bekendtgørelse om forældrebetaling for ophold i dagtilbud til børn.
- Kommunen kan beslutte at give tilskud til forældre, der vælger privat pasning efter § 26. Der er her fastsat regler om  

 aldersgruppe, udbetalingstidspunkt, antal tilskud, tilskuddets størrelse,  

 overgang til offentligt dagtilbud, godkendelse af aftalen mellem forældrene  

 og den private pasningsordning samt tilsyn.
 - Kommunen kan efter § 27 beslutte at give et supplerende tilskud til  

 forældre med børnepasningsorlov.
 - I § 63 er der fastsat regler om tilladelse til privat dagpasning, antal  

 børn og tilsynspligt.
 Kommunalbestyrelsens forpligtelse til at føre tilsyn med samtlige  

 dagtilbud er fastlagt i retssikkerhedslovens § 16.
 De lovgivningsmæssige rammer, serviceloven sætter for amtskommunerne, er:
 - Amtskommunerne skal sørge for, at der er det nødvendige antal pladser i  

 særlige dagtilbud til børn, jf. § 16, stk. 1.
- Særlige dagtilbud kan efter § 16, stk. 2, oprettes som amtskommunale institutioner, kommunale institutioner efter aftale med  

 amtskommunen eller som selvejende institutioner.
 - Der oprettes forældrebestyrelser i særlige dagtilbud, jf.
 § 16,  stk. 3.
 - Amtskommunen træffer afgørelse om optagelse i særlige dagtilbud efter  

 indstilling fra opholdskommunen, jf.§ 17.
 - Regler om forældrebetaling er fastsat i § 18. Der henvises til  

 Socialministeriets bekendtgørelse om forældrebetaling for ophold i dagtilbud  

 til børn.
 Amtsrådets forpligtelse til at føre tilsyn med de særlige dagtilbud er  

 fastlagt i retssikkerhedslovens § 39.
 Denne vejledning omhandler ikke skolefritidsordninger, der er oprettet i  

 henhold til lov om folkeskolen og lov om friskoler og private grundskoler.  

 Reglerne herfor fastsættes af Undervisningsministeriet.
 Servicelovens bestemmelser om børn og denne vejledning er udarbejdet under  

 hensyn til principperne i FN-konventionen om Barnets Rettigheder.
Den kommunale forpligtelse - - - - - - - § 4.  Kommunen og amtskommunen sørger for, at de  

 opgaver og tilbud, der omfatter børn, unge og deres familier, udføres i  

 samarbejde med forældrene og på en sådan måde, at det fremmer børns og unges  

 udvikling, trivsel og selvstændighed.
Dette gælder både ved udførelsen af det  

 generelle og forebyggende arbejde og ved den målrettede indsats over for børn  

 og unge med nedsat fysisk eller psykisk funktionsevne eller med et andet  

 særligt behov for støtte.
- - - - - - - Formål med den samlede børne- og ungeindsats Bestemmelsen i § 4 angiver formålet med den samlede kommunale og  

 amtskommunale indsats på hele børne- og ungeområdet og skal ses i sammenhæng  

 med lovens overordnede formålsbestemmelse i § 1.
 Bestemmelsen angiver, at målet for indsatsen over for børn og unge  

 principielt er det samme, uanset om barnets eller den unges behov er af  

 generel eller særlig karakter.
 Der lægges i bestemmelsen samtidig op til en samlet indsats, der på tværs  

 af lovgivning, administrative strukturer og faglige kompetencer skal opfylde  

 det overordnede formål.
- - - - - - - § 7.  Kommunen sørger for, at der er det nødvendige  

 antal pladser i dagtilbud til børn, jf. dog § 16, med henblik på at give  

 pædagogiske, sociale og pasningsmæssige tilbud.
Kommunen har det overordnede  

 ansvar for dagtilbudene.
Stk. 2.  Dagtilbudene kan etableres som  

 daginstitutioner, dagpleje og puljeordninger.
Tilrettelæggelse af  

 dagtilbudene skal fastlægges i overensstemmelse med § 4.
- - - - - - - Overordnet ansvar og formål Ifølge § 7, stk. 1, har kommunen det overordnede ansvar for dagtilbudene  

 og sørger for, at der er det nødvendige antal pladser i dagtilbud.  

 Bestemmelsen er desuden en præcisering af, at ophold i dagtilbud ikke kun har  

 pasningsmæssige formål, men også sociale og pædagogiske formål.
Disse formål  

 er ligestillede.
 I § 7, stk. 2, præciseres det, at alle typer af dagtilbud med offentlig  

 støtte skal tilrettelægges inden for den generelle formålsbestemmelse i § 4.  

 Det betyder, at dagtilbudene i deres arbejde skal bidrage til at fremme børns  

 udvikling, trivsel og selvstændighed.
 I de tilfælde, hvor et barn på grund af betydelig og varigt nedsat fysisk  

 eller psykisk funktionsevne har et særligt behov for støtte og behandling  

 m.v., der ikke kan dækkes gennem ophold i et almindeligt dagtilbud, er det  

 amtskommunens ansvar at sørge for plads i et særligt dagtilbud til børn, jf.  

 § 16.
1.1. Det nødvendige antal pladser Bestemmelsen i § 7 om det nødvendige antal pladser indebærer en  

 forpligtelse for kommunen til at have et vist nødvendigt udbud af pladser i  

 dagtilbud.
Kommunen skønner selv over, hvor mange pladser der skal etableres.  

 I dette skøn indgår en række faktorer, herunder det faktiske udbud, den  

 aktuelle og forventede fremtidige efterspørgsel efter dagtilbud samt  

 økonomiske forhold.
Udbud Udbudet af pladser kan ikke ses isoleret, men må vurderes i sammenhæng med  

 de øvrige tilbud, der indholdsmæssigt kan dække de foreliggende behov, jf. §  

 8 og kapitel 2 om formål med dagtilbud.
Dette betyder fx, at antallet af pladser i daginstitutioner må ses i nær  

 sammenhæng med udbudet af pladser i den kommunale dagpleje og i  

 puljeordninger.
Også udbudet af dagtilbud i henhold til anden lovgivning (fx  

 skolefritidsordninger efter folkeskoleloven) indgår i kommunens vurdering af  

 omfanget af det nødvendige antal pladser.
Efterspørgsel Efterspørgslen efter pladser afhænger af en række forhold, som kommunen må  

 tage hensyn til, fx befolkningssammensætningen, erhvervs- og  

 orlovsfrekvensen, erhvervsudviklingen, ændringer i boligmassen eller  

 forældres brug af alternative private ordninger.
1.2. Forpligtelsens omfang Børn i kommunen Kommunens forpligtelse efter § 7 retter sig mod alle børn med ophold i  

 kommunen.
Forpligtelsen bortfalder, når barnet flytter fra kommunen.
Ved  

 flytning kan barnet fortsætte i dagtilbudet, hvis forældrene ønsker det, og  

 der foreligger en aftale mellem de to kommuner.
Børn i døgnophold i anden kommune Et barn, der opholder sig i anden kommune end forældrenes opholdskommune  

 som led i et døgnophold efter servicelovens regler, er omfattet af denne  

 anden kommunes forpligtelse efter § 7 til at stille en plads til rådighed.  

 Beslutningen om at søge optagelse træffes af den kommune, som i øvrigt  

 træffer afgørelser vedrørende døgnopholdet, dvs. i almindelighed forældrenes  

 opholdskommune.
Udgifterne til dagtilbudet kan efter reglerne i servicelovens  

 § 128 kræves refunderet fra den kommune, der har medvirket ved  

 døgnanbringelsen.
Den udgift, der kan refunderes, er den beregnede gennemsnitlige pladspris,  

 hvori indgår eventuelle udgifter til støttepædagoger.
Der kan ikke kræves  

 særskilt refusion af udgiften til støttepædagog, da støttepædagoger er en del  

 af dagtilbudenes personalenormering, og udgiften til støttepædagoger derfor  

 indgår i de almindelige driftsudgifter ved dagtilbudene.
Børn af diplomater Personer, der opholder sig her i landet med status som diplomater, er  

 ifølge Wienerkonventionens artikel 33 ikke omfattet af opholdslandets  

 socialforsorg, hverken med hensyn til rettigheder eller pligter.
Det betyder,  

 at kommunerne ikke er forpligtet til at stille dagtilbudspladser til rådighed  

 for diplomaters børn.
Dog er diplomatisk personale, der er statsborgere i en EØS- medlemsstat  

 (EU-landene samt Norge, Island og Liechtenstein) omfattet af EU-regler, der  

 giver ret til social beskyttelse som arbejdstagere i den medlemsstat, hvor de  

 er beskæftiget.
Disse personer sidestilles med danske statsborgere med hensyn  

 til sociale rettigheder, herunder ret til plads i et offentligt dagtilbud.  

 Det gælder dog ikke personer, der udøver offentlig myndighed i den stat, de  

 repræsenterer, typisk den formelle leder af en repræsentation eller et  

 konsulat.
1.3. Måder at opfylde forpligtelsen på Typer af dagtilbud Kommunen kan opfylde sin forpligtelse efter § 7 ved, at der etableres  

 daginstitutioner, dagpleje og puljeordninger efter § 7, stk. 2. Endvidere kan  

 der ydes tilskud til puljeordninger, der er oprettet i tilknytning til  

 virksomheder, jf. § 144 (der kan ikke etableres nye ordninger efter denne  

 bestemmelse). Endelig kan en kommune indgå aftale med en anden kommune om  

 benyttelse af pladser i denne kommune.
Dette forudsætter, at der foreligger  

 en aftale mellem kommunerne om afholdelse af udgifterne.
1.4. Fleksibel dagtilbudsstruktur Serviceloven fastlægger ikke, hvilke aldersklasser de forskellige former  

 for dagtilbud kan eller skal forbeholdes.
Det er således den enkelte kommune,  

 der på baggrund af lokale behov og forhold fastlægger kommunens  

 dagtilbudsstruktur.
 Det er vigtigt, at strukturen afspejler de lokale behov, og at den løbende  

 kan udvikles i takt med ændringer i behovet.
 Udviklingen på arbejdsmarkedet i retning af mere fleksible arbejdstider,  

 adgang til orlov og øgede muligheder for deltidsarbejde og lignende har  

 betydning for efterspørgselsmønstret og dermed for tilrettelæggelsen af  

 dagtilbudsstrukturen, herunder for fordelingen mellem fuldtids- og  

 deltidspladser.
Kommunen kan kombinere og udnytte de forskellige former for dagtilbud, fx  

 ved fastlæggelse af aldersfordelingen eller ved nært samarbejde mellem  

 forskellige tilbud som fx dagpleje og daginstitution.
Ved fastlæggelse af  

 dagtilbudsstrukturen indgår endvidere dagtilbudenes muligheder for at  

 stimulere og understøtte børnenes udvikling i overensstemmelse med deres  

 alder.
Åbne pædagogiske tilbud Endvidere kan der etableres åbne pædagogiske tilbud til børn under  

 skolealderen uden et egentligt pasningsbehov.
Deltidspladser En deltidsplads kan fx være fordelt på halve dage (barnet kommer hver  

 formiddag eller eftermiddag), på hele dage (barnet kommer hver anden dag  

 eller henholdsvis 2 dage i den ene uge og 3 dage i den anden) eller hver  

 anden uge (barnet holder fri den ene uge og er der fuld tid i den anden).
Ved vurderingen af hvorvidt der er tale om en deltidsplads, tages  

 udgangspunkt i, hvordan en fuldtidsplads for den pågældende aldersgruppe i  

 øvrigt normalt ser ud i kommunen.
For at være omfattet af begrebet »en  

 deltidsplads« skal der være tale om en i forhold til fuldtidspladsen  

 nedsat tidsanvendelse og tilsvarende nedsat forældrebetaling.
Åbningstider Der er ikke i serviceloven fastsat krav til åbningstiden i dagtilbudene.  

 Kommunens fastlæggelse af åbningstiderne for dagtilbudene må dog ske under  

 hensyn til forudsætningen i § 7, dvs. at den daglige åbningstid under et må  

 fastsættes, så den er egnet til at dække det lokale behov for dagpasning.
Der  

 er intet i vejen for, at dagtilbudene har forskellige åbningstider, således  

 at nogle henholdsvis åbner og lukker tidligt og sent.
 Kommunen bør i den forbindelse være opmærksom på, om der kan være behov  

 for pasning uden for normal arbejdstid.
Ferielukning Kommunen kan træffe beslutning om ferielukning i dagtilbudene.
Kommunen er  

 imidlertid også i ferieperioder forpligtet til at sørge for det nødvendige  

 antal pladser, dvs. der skal være et andet tilbud til de forældre, der har  

 brug for et pasningstilbud i den pågældende periode.
 Forpligtelsen gælder også enkelte lukkedage uden for de normale  

 ferieperioder.
 Beslutning om ændring af åbningstider og om ferielukning bør meddeles  

 forældrene med et rimeligt varsel.
Formål med dagtilbud - - - - - - - § 8.  Kommunen fastsætter mål og rammer for  

 dagtilbudenes arbejde som en integreret del både af kommunens samlede  

 generelle tilbud til børn og af den forebyggende og støttende indsats over  

 for børn, herunder børn med nedsat fysisk eller psykisk funktionsevne eller  

 med andet behov for støtte.
 Stk. 2.  Dagtilbudene skal i samarbejde med forældrene  

 give børn omsorg og støtte det enkelte barns tilegnelse og udvikling af  

 sociale og almene færdigheder med henblik på at styrke det enkelte barns  

 alsidige udvikling og selvværd og at bidrage til, at børn får en god og tryg  

 opvækst.
 Stk. 3.  Dagtilbudene skal give muligheder for  

 oplevelser og aktiviteter, der bidrager til at stimulere barnets fantasi,  

 kreativitet og sproglige udvikling, samt give barnet rum til at lege og lære  

 og til fysisk udfoldelse, samvær og mulighed for udforskning af omgivelserne.
 Stk. 4.  Dagtilbudene skal give børn mulighed for  

 medbestemmelse og medansvar og som led heri bidrage til at udvikle børns  

 selvstændighed og evner til at indgå i forpligtende fællesskaber.
 Stk. 5.  Dagtilbudene skal medvirke til at give børn  

 forståelse for kulturelle værdier og for samspillet med naturen.
- - - - - - - Overordnet formål Kommunen skal ved fastsættelse af mål og rammer for dagtilbudene tage  

 stilling til, hvordan de overordnede formål udmøntes i kommunens dagtilbud,  

 og hvordan tilbudene kan indgå som led i kommunens børnepolitik.
 I forbindelse med fastlæggelsen af mål og rammer for dagtilbud skal  

 kommunen tage stilling til, hvilken kompetence den vil overlade til  

 forældrebestyrelserne, jf. §§ 13 og 14. Se i øvrigt Vejledningen om  

 forældrebestyrelser i dagtilbud til børn efter lov om social service.
Barnet i centrum Formålsbestemmelsen er udtryk for de overordnede forventninger, som  

 samfundet stiller til det arbejde, der finder sted i dagtilbud.  

 Målsætningerne sætter barnets behov og udvikling i centrum og fremhæver  

 samtidig, at indsatsen skal udformes i samarbejde med forældrene.
De  

 overordnede målsætninger tager udgangspunkt i, at ophold i et dagtilbud både  

 skal medvirke til at give barnet en god og tryg barndom og samtidig støtte  

 barnet i et personligt udviklingsforløb, der rummer tilegnelse af en lang  

 række sociale og almene færdigheder.
Bestemmelsen er udformet med hovedvægt på det enkelte barns behov ud fra  

 en betragtning om, at børns behov og udviklingsforløb er meget individuelt  

 bestemt.
Indsatsen over for det enkelte barn må derfor baseres på netop dette  

 barns udviklingstrin.
Det er afgørende for, at indsatsen kan medvirke til at  

 styrke det enkelte barns alsidige udvikling og selvværd.
Samarbejde med forældrene Bestemmelsen præciserer, at indsatsen over for det enkelte barn skal ske i  

 samarbejde med forældrene og fastholder dermed også, at forældrene har  

 hovedansvaret for deres børns udvikling.
Dagtilbudets indsats må afstemmes i  

 forhold til den indsats, forældrene yder over for deres børn på de enkelte  

 punkter.
Det følger heraf, at dagtilbudets indsats må intensiveres over for  

 børn, hvor man kan konstatere en svag forældreindsats.
Omsorg Dagtilbudet skal give barnet omsorg.
Omsorgen er et nødvendigt fundament  

 for barnets tro på sig selv og tillid til omgivelserne.
At dagtilbudet skal  

 give barnet omsorg indebærer, at barnet i dagtilbudet skal have såvel den  

 nødvendige pasning og pleje som følelsesmæssig kontakt.
Sociale og almene færdigheder At barnet støttes i at tilegne sig og udvikle sociale færdigheder betyder,  

 at dagtilbudet skal medvirke til, at barnet får et godt dannelsesgrundlag og  

 lærer at kunne fungere sammen med andre børn og voksne.
Det forudsætter  

 udvikling af egenskaber som åbenhed, tolerance og respekt for andre.
 Tilegnelse af almene færdigheder betyder, at børnene på et alderssvarende  

 niveau lærer at kunne klare sig selv og fx bruge forskellige former for  

 redskaber, deltage i huslige gøremål og håndtere andre finmotoriske  

 færdigheder.
Sproglig udvikling Dagtilbudene skal give barnet oplevelser og udfordringer, som stimulerer  

 og udvikler hvert enkelt barns evner.
 Støtte til det enkelte barns udvikling af sproglige færdigheder og  

 begreber svarende til udvikling og modenhed må endvidere ses som helt  

 centrale elementer i dagtilbudenes arbejde, hvilket også gælder indsatsen for  

 tosprogede børn.
Børns sproglige udvikling er helt afgørende for deres muligheder for at  

 kunne begå sig i mange sammenhænge.
Bestemmelsen lægger således op til, at  

 der arbejdes målrettet med det enkelte barns sproglige udvikling og  

 begrebsdannelse både som selvstændige aktiviteter og integreret i en række af  

 dagtilbudets øvrige aktiviteter.
Lege og lære Dagtilbudet skal give barnet rum til både at lege og lære.
Barnet lærer  

 gennem leg, men også ved iagttagelse af og samværet med engagerede voksne.
Mange af de aktiviteter, som børn indgår i under deres ophold i et  

 dagtilbud, rummer læringsprocesser.
Bestemmelsen er udtryk for, at  

 dagtilbudene skal være opmærksomme på de mulige læringselementer, der kan  

 ligge i de forskellige aktiviteter set i forhold til det enkelte barns  

 modenhed og udvikling.
Specielt lægges der op til en opmærksomhed - og  

 medspil, når det enkelte barn efterspørger mulighed for at lære mere eller  

 nyt.
Fantasi og kreativitet Dagtilbudene bør være trivselsfremmende miljøer, der giver barnet mulighed  

 for udfoldelser og oplevelser, der kan stimulere fantasi og kreativitet,  

 såvel i dagtilbudet som i det omgivende lokale samfund.
 Dagtilbudene har et ansvar for, at barnet trives og for - gennem en aktiv  

 og bevidst indsats og i samspil med barnet - at styrke barnets identitet og  

 samlede personlighedsudvikling.
Medbestemmelse og medansvar Dagtilbudene skal lytte til børn og tage børn alvorligt.
Børnene skal i  

 dagtilbudene have mulighed for at få medbestemmelse og indflydelse på deres  

 dagligdag afhængig af alder og udvikling.
Hensigten hermed er at medvirke  

 til, at barnet udvikler selvstændighed, lærer at tage et medansvar og  

 udvikler evner til at samarbejde og indgå i forpligtende fællesskaber.
Dette  

 skal også ses i sammenhæng med FN-konventionen om Barnets Rettigheder artikel  

 12 om barnets ret til at udtrykke sine synspunkter.
Kulturelle værdier Dagtilbudet skal som led i det daglige arbejde give børnene mulighed for  

 forståelse for dansk kultur i bred forstand samt en forståelse for andre  

 kulturer, som børnene møder i deres dagligdag.
Miljøbevidsthed Børnene skal have mulighed for at få viden om og erfaringer med de  

 grundlæggende vilkår i naturen for herigennem at fremme børnenes  

 miljøbevidsthed.
En del af den samlede indsats på børneområdet Dagtilbudene er en integreret del af den samlede indsats på børneområdet.  

 Herudover har dagtilbudene en opgave i forhold til at medvirke til, at børn  

 med særlige behov får den nødvendige støtte.
Personalet i dagtilbudene skal  

 være opmærksomme på, om det enkelte barn og familien har problemer, der  

 kræver en særlig indsats.
Personalet må således være opmærksom på, om der er børn, som udsender  

 signaler om, at de har vanskeligheder, som de må have støtte til at  

 overvinde.
I så fald må dagtilbudene medvirke til, at der så vidt muligt i  

 samarbejde med forældrene henvises til og iværksættes relevant støtte.
Tværfagligt samarbejde Dagtilbudene vil gennem en tæt og ofte også langvarig kontakt til barnet  

 og dets familie normalt opbygge en omfattende viden om og indsigt i forhold,  

 der kan have afgørende betydning for, hvilken støtte et barn/en familie har  

 brug for.
Det er derfor i § 38 præciseret, at kommunen forudsættes at  

 kontakte barnets dagtilbud med henblik på at inddrage denne viden i  

 forbindelse med den undersøgelse af barnets forhold, som skal foretages,  

 inden der træffes beslutning om iværksættelse af særlig støtte.
Bestemmelsen  

 lægger op til et tværfagligt samarbejde, hvor dagtilbudet indgår aktivt.
 Det er derfor vigtigt på forhånd at have kendskab til, hvem der er  

 dagtilbudenes samarbejdspartnere, og hvordan opgavefordelingen er mellem  

 disse samarbejdspartnere.
 En forudsætning for, at dagtilbudene kan være en del af den forebyggende  

 indsats i kommunerne, er, at dagtilbudene indgår i et tværfagligt samarbejde  

 med andre faggrupper, fx sundhedsplejersker, psykologer, socialrådgivere osv.  

 Det er kommunens opgave at skabe rammerne for denne tværfaglige og  

 forebyggende indsats for børn og børnefamilier.
Dialogvejledningen Der kan i denne forbindelse henvises til »Vejledning om hjælp til  

 børn og unge gennem dialog og samarbejde med forældrene«  

 (Socialministeriet, Sundhedsministeriet og Undervisningsministeriet).  

 Vejledningen retter sig specielt mod de faggrupper, der møder børn og unge i  

 deres daglige virke, og omhandler indsatsen over for børn og unge med store  

 problemer.
Vejledningen indeholder også en gennemgang af reglerne om  

 tavshedspligt og underretningspligt.
Denne vejledning har således til formål  

 at give bl.a. personalet i dagtilbudene bedre forudsætninger for at yde en  

 tidlig og mere målrettet indsats i forhold til truede børnefamilier.
Forebyggende sundhedsordninger Der kan ligeledes henvises til Sundhedsministeriets lov om forebyggende  

 sundhedsordninger for børn og unge, hvorefter den kommunale sundhedstjeneste  

 bistår daginstitutioner til børn og unge og den kommunale dagpleje med  

 vejledning om almene sundhedsfremmende og sygdomsforebyggende  

 foranstaltninger.
Sundhedstjenesten skal også - efter forudgående aftale med  

 barnets forældre - rådgive personalet om de børn, personalet finder har  

 særlige behov.
En del af lokalområdet Dagtilbudene kan endvidere på mange områder indgå i et samarbejde med  

 andre såvel offentlige som private tilbud til børn i lokalområdet, så der ad  

 denne vej kan opnås mere fleksible tilbud og en mere sammenhængende  

 udnyttelse af lokalområdets samlede ressourcer.
Det er vigtigt, at børn og  

 forældre opnår kendskab til de øvrige aktivitetstilbud, der findes i  

 lokalområdet.
Dagtilbudenes organisering - - - - - - - § 7,  stk. 2. Dagtilbudene kan etableres som  

 daginstitutioner, dagpleje og puljeordninger.
Tilrettelæggelse af  

 dagtilbudene skal fastlægges i overensstemmelse med § 4.
- - - - - - - - Kommunalt ansvarsområde Dette kapitel handler om organiseringen af dagtilbud til børn efter §§ 9,  

 10 og 11, dvs. dagtilbud som hører under kommunernes overordnede ansvar.
Kommunal eller privat driftsherre Kommunen kan selv oprette og drive dagtilbud, men kan også efter aftale  

 overlade det til private at udføre opgaven.
Aftalegrundlaget Når andre end kommunen varetager opgaven, forudsætter det i alle tilfælde  

 en skriftlig aftale mellem kommunen og den private part, som varetager  

 opgaven for kommunen.
Aftalen fastlægger såvel den økonomiske som den  

 indholdsmæssige del af opgaven.
Socialministeriets vejledning om lov om  

 retssikkerhed og administration på det sociale område omtaler nogle af de  

 forhold, som kommunen skal tage i betragtning, når de overlader udførelsen af  

 opgaver til andre end offentlige myndigheder.
Desuden omtales, hvordan  

 private aftaleparter er stillet i forhold til visse bestemmelser i  

 forvaltningsloven og offentlighedsloven, jf. § 43 i retssikkerhedsloven.
Uanset om kommunen vælger den ene eller den anden organisationsform, er  

 dagtilbudene omfattet af de mål og rammer, som kommunen fastsætter efter § 8.  

 Også bestemmelserne om forældrebetaling, tilsyn m.v. og om  

 forældreindflydelse gælder uanset hvilken organisationsform, der vælges.
Om  

 forældreindflydelse i puljeordninger se dog kapitel 6.
3.1. Kommunale og selvejende daginstitutioner § 9.  Daginstitutioner kan drives af en eller flere  

 kommuner eller som selvejende institutioner efter aftale med kommunen.
 Efter § 9 kan daginstitutioner til børn drives af en eller flere kommuner  

 eller som selvejende institutioner, med hvilke kommunen indgår aftale.
Aftale om drift I serviceloven benyttes for kontrakten mellem kommunen og den selvejende  

 daginstitution betegnelsen »aftale«, hvor bistandsloven benyttede  

 betegnelsen »overenskomst«.
Der er ikke hermed tiltænkt noget  

 bestemt formkrav for den skriftlige aftale parterne imellem.
Der er ikke  

 noget til hinder for fortsat at anvende betegnelsen driftsoverenskomst.
Det  

 væsentlige er, at der mellem kommunen og den selvejende daginstitution indgås  

 en skriftlig aftale, der sikrer klarhed over både de økonomiske og  

 indholdsmæssige/kvalitative rammer for drift af daginstitutionen.
Aftalen kan  

 herved danne grundlag for kommunens forpligtelse til at føre tilsyn med,  

 hvordan opgaven varetages.
Daginstitutioner har mange ansigter Daginstitutioner er typisk etableret i form af vuggestuer for de 1/2-2  

 årige børn, børnehaver for 3-5 årige børn, aldersintegrerede institutioner  

 for 1/2-6 årige børn eller eventuelt op til 9/10 års alderen og fritidshjem  

 for børn i skolealderen.
I praksis kan kommunerne benytte mange forskellige  

 benævnelser for og opdelinger af dagtilbudene, herunder også aldersmæssigt.  

 Flere dagtilbud kan kombineres eller samdrives, ligesom der er mulighed for  

 at etablere tværgående institutioner, fx for at knytte dagtilbud efter  

 serviceloven sammen med tilbud efter folkeskoleloven.
I denne forbindelse  

 skal bestemmelserne om forældreindflydelse tilgodeses.
Kommunale institutioner Kommunale institutioner er undergivet de almindelige regler om kommunernes  

 styrelse, herunder regler om budgetlægning, regnskabsførelse og revision.  

 Endvidere skal institutionerne følge de kasse-, regnskabs- og  

 revisionsregulativer m.v., der er vedtaget af kommunen.
Selvejende institutioner En selvejende daginstitution er en selvstændig juridisk enhed, der ledes  

 af en bestyrelse og drives på grundlag af en fundats eller vedtægt, der  

 fastlægger styrelsen af institutionen i overensstemmelse med dansk rets  

 almindelige regler herom.
Forholdet til forvaltningsloven og offentlighedsloven Selvejende daginstitutioner, der indgår aftale med kommunen, er en del af  

 den offentlige forvaltning i forhold til forvaltningsloven og  

 offentlighedsloven.
Det betyder, at de to loves regler om aktindsigt,  

 notatpligt, tavshedspligt, partshøring, begrundelse m.v. finder anvendelse i  

 forhold til borgerne.
Efter retssikkerhedslovens § 43, stk. 3, reguleres tavshedspligten og  

 udvekslingen af oplysninger mellem kommunen og de selvejende daginstitutioner  

 af forvaltningslovens §§ 27, 29 og 32. Dette er en ændring for de selvejende  

 daginstitutioner, idet tavshedspligten tidligere har været reguleret af  

 forvaltningslovens § 28, dvs. reglen om videregivelse og indhentelse af  

 oplysninger mellem selvstændige forvaltningsmyndigheder.
Der henvises til  

 vejledningen om lov om retssikkerhed og administration på det sociale område.  

 Private, der udfører sociale opgaver efter aftale med en kommune eller en  

 amtskommune, skal overholde forvaltningsloven og offentlighedsloven.
 Pr. 1. juli 1998 gælder der således efter § 43, stk. 3, i  

 retssikkerhedsloven de samme regler for videregivelse og indhentelse af  

 oplysninger, uanset hvordan det dagtilbud, forældre har fået deres barn  

 optaget i, er organiseret.
Aftale Driften af selvejende institutioner baseres på en aftale mellem kommunen  

 og bestyrelsen for den selvejende institution om, at institutionen står til  

 rådighed for det offentlige, og at kommunen betaler institutionens  

 driftsudgifter.
 Gennem aftalen skal det sikres, at selvejende daginstitutioner på samme  

 måde som kommunale daginstitutioner overholder reglerne i den kommunale  

 styrelseslov om budgetlægning, regnskabsførelse m.v. samt revision.
 Det forudsættes, at alle institutionspladser er omfattet af aftalen.
Aftalen skal indeholde bestemmelser om optagelse i institutionen,  

 ansættelse og afskedigelse af leder, om kompetencen med hensyn til  

 fastsættelse af åbningstid og øvrige bestemmelser vedrørende den daglige  

 drift.
Aftalen skal endvidere indeholde bestemmelser om kasse-, regnskabs-,  

 og revisionsspørgsmål og om proceduren vedrørende udarbejdelse af budget.  

 Aftalen skal også omfatte bestemmelser om, i hvilket omfang ledelsen har  

 dispositionsret, fx med hensyn til afhændelse og pantsætning af  

 institutionens faste ejendom, herunder om at anvendelsen af kapitalen i  

 tilfælde af institutionens nedlæggelse kræver kommunens godkendelse.
Formuedannelse I retsikkerhedslovens § 43, stk. 1, er det fastlagt, at en kommune eller  

 en amtskommune, der betaler for at få udført opgaver efter den sociale  

 lovgivning, skal tage stilling til, hvorledes der i tilfælde af  

 institutionens nedlæggelse skal forholdes med en formue, som er opstået i  

 forbindelse med kommunens finansiering af driften.
 Kommunen må sikre, at aftalen indeholder bestemmelser om røgfri miljøer i  

 lighed med de kommunale daginstitutioner.
 Endelig skal aftalen indeholde bestemmelse om opsigelse af aftalen.
 Et eksempel på aftale mellem en selvejende institution og en kommune er  

 medtaget som bilag 1.
Vedtægt Før der indgås aftale med en selvejende institution skal kommunen påse, at  

 institutionen har en vedtægt, der er i overensstemmelse med dansk rets  

 almindelige regler.
Vedtægten skal godkendes af kommunen, jf. § 14, stk. 1.  

 Kommunen skal påse, at vedtægten er i overensstemmelse med kommunens  

 målsætning for dagtilbudsområdet, samt at vedtægten sikrer forældrene den  

 indflydelse, der er fastsat i § 14, stk. 1 og 2. Ændringer i vedtægten skal  

 ligeledes godkendes af kommunen.
Forretningsorden Det kan anbefales, at kommunen sikrer sig, at den selvejende institution  

 har en forretningsorden, hvoraf retningslinierne for bestyrelsesarbejdet  

 fremgår.
Begrænset adgang til delegation Kommunen kan delegere optagelseskompetencen til den enkelte selvejende  

 daginstitutions bestyrelse, jf. § 12, stk. 1. Der er ikke herudover adgang  

 til at overlade afgørelsesbeføjelser til selvejende daginstitutioner.
Den  

 generelle hjemmel efter bistandslovens § 9, stk. 2, hvorefter kommunen før 1.  

 juli 1998 kunne overlade beføjelser til at træffe afgørelser til en  

 selvejende institution, i det omfang beføjelserne var knyttet til  

 administrationen og driften af institutionen, er ikke opretholdt i  

 serviceloven.
 Hvis der efter den tidligere regel i bistandslovens § 9, stk. 2, er  

 delegeret beføjelser til selvejende institutioner kan disse bevares, jf.  

 retssikkerhedslovens § 89, stk. 6.
3.2. Kommunal dagpleje - - - - - - - § 10.  Kommunen kan tilbyde pladser til børn i  

 kommunal dagpleje etableret i private hjem og andre lokaler i børnenes  

 hjemlige miljø, der forud er godkendt af kommunen til dette formål.
Der kan i  

 den enkelte dagpleje modtages op til 5 børn.
Varetages dagplejen af flere  

 personer, kan kommunen beslutte, at der i dagplejen kan modtages op til 10  

 børn.
Stk. 2.  Kommunen kan beslutte, at dagplejerens egne  

 børn under 3 år kan indgå i det antal børn, dagplejeren modtager betaling  

 for.
Kommunens afgørelse herom kan ikke indbringes for anden administrativ  

 myndighed.
- - - - - - - Dagplejens kendetegn Dagplejen adskiller sig fra daginstitutioner ved, at pasningen omfatter et  

 mindre antal børn, og at pasningen af børnene som udgangspunkt finder sted i  

 private hjem, oftest dagplejerens hjem.
 Dagpleje kan også etableres i andre velegnede lokaler i børnenes hjemlige  

 miljø fx i kollektiver og bofællesskaber, i boligbebyggelsen eller i et af  

 børnenes hjem.
 En forudsætning for godkendelse af lokaler til brug for den kommunale  

 dagpleje er således, at enten dagplejeren eller barnet har tilknytning til de  

 lokaler, der skal benyttes til dagplejeformål.
Som dagpleje anses ikke blot pasning af et eller flere børn i dagtimerne,  

 men også pasning i aften- og nattetimerne.
Det afgørende er, at barnets  

 ophold er tidsbegrænset, således at barnet fortsat bor i eget hjem.
Godkendelse Den kommune, der etablerer dagplejen, skal, inden der kan modtages børn  

 som led i den kommunale dagpleje, godkende de pågældende hjem og lokaler, der  

 skal bruges af dagplejen.
 Som led i godkendelsen foretages en undersøgelse af forholdene i det  

 pågældende hjem eller lokale, omfattende de fysiske indendørs og udendørs  

 rammer, og af dagplejerens personlige kvalifikationer.
I vurderingen af det enkelte dagplejeforholds egnethed må der lægges vægt  

 på, at forholdene i det pågældende hjem er velegnede til at kunne varetage  

 pasningsopgaven og sikre et hensigtsmæssigt udviklingsforløb hos de optagne  

 børn, ligesom forholdene skal være sundhedsmæssigt forsvarlige.
Det er  

 vigtigt, at der er tale om et velfungerende hjem, der er i stand til at  

 tilgodese det enkelte barns behov såvel fysisk, psykisk som socialt, og at  

 alle familiemedlemmerne i hjemmet er indstillet på, at der modtages børn i  

 dagpleje.
Fysiske rammer Der må lægges vægt på de fysiske rammer, dvs. at lokalerne, hvor børnene  

 skal opholde sig, de sanitære forhold og de udendørs legemuligheder og  

 faciliteter, er forsvarlige og hensigtsmæssige til formålet.
 Skønnes det nødvendigt, kan kommunen indhente en erklæring fra embedslægen  

 eller anden sagkyndig.
Personlige forhold Der må endvidere lægges vægt på en vurdering af dagplejerens personlige  

 kvalifikationer.
 Kommunen kan med ansøgerens tilladelse rette henvendelse til andre  

 relevante personer, myndigheder eller institutioner, der kender ansøgeren  

 nøje, med det formål at få oplysning om ansøgerens evne til at varetage  

 opgaven som dagplejer.
 Kommunen kan med samtykke fra de berørte personer indhente straffeattest  

 vedrørende dagplejeren og personer, der skal deltage i pasning af børnene,  

 samt andre der er tilmeldt folkeregistret, der hvor dagplejen finder sted.
Røgfri dagpleje Sundhedsministeriets lov om røgfri miljøer i offentlige lokaler,  

 transportmidler og lignende omfatter ikke tilfælde, hvor arbejdet foregår i  

 medarbejderens eget private hjem, eller hvor arbejdet udføres i andres hjem.  

 Det henstilles derfor til kommunerne, at der tages initiativ til sikring af,  

 at der ikke ryges i de lokaler i dagplejehjem, hvor børnene opholder sig.
Ved  

 vurderingen af hjemmets egnethed i forbindelse med godkendelse af  

 dagplejehjem må kommunen lade spørgsmålet om rygning i hjemmet indgå med  

 særdeles stor vægt.
Ansættelse Finder kommunen, at de fysiske rammer og dagplejerens personlige  

 kvalifikationer opfylder betingelserne, kan dagplejeren ansættes under den  

 kommunale dagpleje.
Ansættelsesvilkår fastsættes i forbindelse med etablering af  

 ansættelsesforholdet efter de herom gældende regler.
I forbindelse hermed  

 aftales nærmere med hensyn til etablering af dagplejen, herunder om levering  

 af nødvendigt inventar m.v.
Antal børn Den enkelte dagplejer kan ikke modtage mere end 5 børn under 14 år.
Det  

 gælder, uanset om børnene kun møder en del af dagen, enkelte dage i ugen  

 eller lignende.
Dagplejerens børn medregnes ikke i det maksimale antal på 5  

 børn, jf. dog § 10, stk. 2.
Varetages dagplejen af flere personer, kan kommunen beslutte, at der i  

 dagplejen kan modtages op til 10 børn.
Når flere personer indgår i en  

 dagplejeordning, skal hver enkelt person opfylde kravene til personlige  

 kvalifikationer for at blive ansat som kommunal dagplejer.
Børnene indskrives  

 hos hver deres dagplejer, som har ansvar for hver deres gruppe af børn.
Fastsættelse af antallet af børn, der kan modtages i den enkelte dagpleje,  

 må ske på grundlag af en konkret vurdering af forholdene i hjemmet.
I  

 vurderingen af, hvor mange børn hjemmet kan modtage, indgår antallet af egne  

 børn.
Er der i dagplejehjemmet egne børn under skolealderen, må der specielt  

 tages hensyn hertil ved fastsættelse af det antal børn, der kan modtages.
Egne børn Kommunen kan imidlertid beslutte, at dagplejerens egne børn under 3 år kan  

 indgå i det antal børn, dagplejeren modtager betaling for, jf. § 10, stk. 2.
Det er den enkelte kommune, der afgør, om der i kommunen skal indføres en  

 sådan ordning.
Hvis kommunen beslutter sig herfor, betyder det, at alle de  

 kommunale dagplejere, der opfylder betingelserne, og som ønsker det, skal  

 have mulighed for at blive omfattet af ordningen.
Som udgangspunkt modtager dagplejeren udover egne børn også fremmede børn  

 i dagpleje.
Dagplejerens egne 3 børn under 3 år, fx trillinger, kan dog  

 udgøre det samlede antal børn, dagplejeren får løn for at modtage.
 Der gælder de samme retningslinier for dagplejere, der passer egne børn,  

 som for kommunens dagpleje i øvrigt, herunder regler for forældrebetalingen.
Denne ordning er et tilbud til dagplejeren.
Dagplejeren er ikke udelukket  

 fra at få plads i et andet dagtilbud til sit barn, hvis vedkommende ønsker  

 det.
Tilrettelæggelse af dagplejen I forbindelse med dagplejerens fravær fx ved ferie, sygdom og  

 kursusdeltagelse skal kommunen skaffe en anden pasning til dagplejebørnene.
For at sikre at børnene i disse tilfælde ikke skal passes af helt fremmede  

 voksne, kan dagplejere i lokalområdet organiseres i mindre grupper af  

 dagplejere, der mødes sammen med deres dagplejebørn til forskellige  

 aktiviteter.
Mange steder er der etableret egentlige samlingssteder for  

 dagplejerne.
 Der kan også etableres en fast tilknytning mellem dagplejere og en  

 daginstitution i lokalområdet.
Anvisning af dagplejer På grund af dagplejens særlige forhold, herunder ikke mindst at dagplejen  

 typisk foregår i et privat hjem, er der særlige forhold, der må tages i  

 betragtning, når der anvises plads til et nyt barn.
For at få et godt samarbejde mellem forældre og dagplejer er det vigtigt,  

 at der er god overensstemmelse mellem forældrenes og dagplejerens holdninger  

 til barnet.
Der bør derfor altid etableres en kontakt mellem dagplejeren og  

 forældrene, inden der træffes beslutning om anvisning af plads til barnet hos  

 den enkelte dagplejer.
 Det er også vigtigt, at der tages hensyn til forældres ønske om, at barnet  

 kommer i en dagpleje, hvor der ikke finder rygning sted, eller hvor der ikke  

 er husdyr.
3.3. Puljeordninger - - - - - - - § 11.  Kommunen kan til puljeordninger for børn yde et  

 tilskud pr. barn.
 Stk. 2.  Kommunen indgår aftale med puljeordningen om  

 drift af ordningen.
- - - - - - - Puljeordninger er private pasningsordninger til børn, som baseres på en  

 aftale mellem puljeordningen og kommunen, jf. § 11. Kommunen yder et tilskud  

 pr. barn, der er optaget i ordningen.
Retssikkerhedshensyn Puljeordninger er i forhold til de opgaver, de udfører for kommunen efter  

 aftalen, fra 1. juli 1998 omfattet af forvaltningsloven og  

 offentlighedsloven.
Det betyder, at de to loves regler om aktindsigt,  

 notatpligt, tavshedspligt, partshøring, begrundelse m.v. finder anvendelse i  

 forhold til borgerne.
Der henvises til vejledningen om lov om retssikkerhed  

 og administration på det sociale område.
 Efter retssikkerhedslovens § 43, stk. 3, reguleres tavshedspligten og  

 udvekslingen af oplysninger mellem kommunen og puljeordninger af  

 forvaltningslovens §§ 27, 29 og 32.
 Dette er en ændring for puljeordninger, idet de ikke tidligere har været  

 omfattet af forvaltningsloven og offentlighedsloven.
 Pr. 1. juli 1998 gælder der således efter § 43, stk. 3, i  

 retssikkerhedsloven de samme regler for videregivelse og indhentelse af  

 oplysninger, uanset hvordan det dagtilbud, forældre har fået deres barn  

 optaget i, er organiseret.
 Der henvises til vejledningen om lov om retssikkerhed og administration på  

 det sociale område.
Puljeordningens kendetegn Puljeordninger adskiller sig fra de øvrige dagtilbud til børn efter  

 serviceloven ved - at de oprettes på initiativ af en gruppe forældre eller andre private, som ønsker at drive en pasningsordning til børn, - at der indgås en aftale med kommunen om et tilskud pr. barn, - at der ikke stilles krav til organisationsform, - at der ikke stilles samme bevillings- og regnskabsmæs- sige krav til puljeordninger som til kommunale og selvejende  

 institutioner, - at det ikke på samme måde som for selvejende institutioner er sikret, at  

 kommunen dækker alle puljeordningens driftsudgifter.
Der er med andre ord  

 mulighed for, at andre end kommunen og forældrene kan deltage i  

 finansieringen af ordningens drift.
Formål Formålet med at kommunen kan yde tilskud til puljeordninger er - dels at give størst mulig fleksibilitet med hensyn til at dække  

 efterspørgslen efter dagtilbud, - dels at give forældre og andre bedre betingelser for på egne præmisser at medvirke til at dække behovet for dagtilbud.
Initiativtagernes rolle Det forudsættes, at initiativtagerne bag en puljeordning selv finder  

 egnede lokaler, fastsætter børnetal, personalenormering, åbningstid, m.v.
Den  

 daglige drift, herunder regnskabsføring, tilrettelægges af puljeordningen.
Kommunens rolle Kommunen afgør, om den vil indgå aftale om tilskud til en puljeordning og  

 i givet fald med hvilket tilskud pr. barn.
Kommunen er ikke uden videre  

 forpligtet til at indgå aftale med en puljeordning, blot fordi den tidligere  

 har indgået en tilsvarende aftale med en anden puljeordning.
Kommunen er  

 berettiget til i sin beslutning at tage hensyn til, hvorledes den generelt  

 ønsker at udmønte sin forpligtelse efter § 7, stk. 1.
Kommunerne giver vejledning til de puljeordninger, som de indgår aftaler  

 med.
Kommunernes vejledningsopgave gælder både servicelovens bestemmelser og  

 anden lovgivning, der indeholder krav og forpligtelser i forhold til  

 oprettelse og drift af en puljeordning, jf. kapitel 15 om henvisning til  

 andre myndigheders bestemmelser.
Aftaleparter Kommunen kan indgå aftale med en gruppe forældre, der har fundet sammen i  

 kommunen ud fra boligområder, interessefællesskaber, fælles pædagogisk  

 målsætning for deres børn eller lignende.
Der er ingen krav til, hvordan  

 gruppen bag puljeordningen skal være sammensat.
Kommunen kan også indgå  

 aftale med en enkelt person, en virksomhed, forening eller lignende.
Tilskuddets størrelse Der er ikke i serviceloven fastsat nogen øvre eller nedre grænse for  

 størrelsen af det tilskud, kommunen kan yde pr. barn.
Tilskuddets størrelse  

 aftales mellem kommunen og puljeordningen.
Udgangspunktet for fastsættelse af tilskuddet må være, at der er tale om  

 en forsvarlig pasningsordning.
Der skal bl.a. tages hensyn til  

 puljeordningens lokaleforhold, personale- sammensætning, evt. frivillig  

 arbejdskraft, evt. tilskud fra andre (fx en virksomhed), åbningstid osv.
Puljeordningerne skal være åbne også for børn, som kræver en særlig  

 indsats.
Modtages børn med særlige behov, må der tages hensyn hertil ved  

 fastsættelse af tilskuddets størrelse, eller det må indgå i aftalen, at  

 spørgsmålet om ændring af tilskuddet kan tages op i forbindelse med optagelse  

 af børn med særlige behov.
Aftalen En puljeordning baseres på en aftale mellem kommunen og puljeordningen,  

 dvs. den forældregruppe, virksomhed eller anden, som ønsker at stå for  

 driften af puljeordningen.
Aftalen, der regulerer forholdet mellem kommunen og puljeordningen og  

 danner grundlag for kommunens udførelse af tilsynsforpligtelsen, bør  

 indeholde både en økonomisk del og en mere indholdsmæssig beskrivende del af  

 formålet med puljeordningen.
Aftalen skal indeholde følgende elementer:
- Udpegning af en juridisk ansvarlig for modtagelse af tilskuddet (fx en af forældrene, en forældreforening, en bestyrelse eller  

 en virksomhed).
 - Antal børn og alderssammensætningen.
- Sikring af forældreindflydelse - specielt hvis forældrene ikke er initiativtagere bag ordningen.
- Personalemæssige forhold.
Hvem er leder, og hvem har det pædagogiske ansvar? Kommunen kan i kraft af sin tilsynsforpligtelse  

 fastsætte visse krav til personalebemandingen.
- Tilskuddets størrelse.
Med hvilket varsel kan tilskuddet ændres? Kommunen må herunder være opmærksom på puljeordningens muligheder  

 for at overholde sine forpligtelser, fx i henhold til overenskomster eller  

 funktionærloven.
Der skal fx tages stilling til spørgsmålet om kompensation i  

 forbindelse med personalets eventuelle længerevarende sygdom/barsel.
- Optagelse af børn med særlige behov.
Hvordan kan disse børn integreres?  

 Med hvilket beløb skal tilskuddet ændres, og/eller yder kommunen på anden  

 måde særlig støtte i denne forbindelse? - Optagelse.
Træffer kommunen eller puljeordningen beslutning om optagelse  

 i ordningen.
- Betaling.
Forældrebetalingen anføres.
- Lokaleforhold (herunder opfyldelse af kravene til de bygnings-, brand- og sundhedsmæssige forhold, jf. kapitel 15).
- Opsigelse af aftalen.
Der bør gives passende varsel, således at  

 puljeordningen kan opfylde sine forpligtelser over for tredjemand.
- Ordningens ophør.
Hvad skal der ske med en eventuel formue, og hvem skal udrede forpligtelserne? - Sikring af røgfri miljøer.
 I bilag 2 er der forslag til en »standardaftale«, som kommunen  

 kan anvende som udgangspunkt for indgåelse af aftale med en puljeordning.
 Retssikkerhedslovens § 43, stk. 1, om formuedannelse gælder også for  

 puljeordninger, se under kapitel 3.1.
 Det anbefales, at kommunen allerede ved de indledende kontakter med  

 initiativtagerne til en puljeordning gør opmærksom på rammerne for indholdet  

 af en eventuel kommende aftale.
3.4. Dagtilbud i tilknytning til en virksomhed Virksomhedsinstitutioner Dagtilbud i tilknytning til en privat eller en offentlig virksomhed er  

 karakteriseret ved, at den pågældende virksomhed har taget initiativ til  

 oprettelse af dagtilbudet med det formål at tilgodese virksomhedens  

 medarbejdere.
Det er typisk, at medarbejdernes børn har fortrinsret til en  

 del af eller alle pladserne i dagtilbudet, jf. kapitel 4.1.
 Sådanne dagtilbud kan oprettes som selvejende daginstitutioner efter § 9  

 eller som puljeordninger efter § 11.
3.5. Kommunale dagtilbud til børn med nedsat fysisk eller psykisk  

 funktionsevne Kommunale dagtilbud Kommunen har efter servicelovens § 7 den generelle forpligtelse til at  

 sørge for dagtilbud til alle børn, herunder også børn med nedsat fysisk eller  

 psykisk funktionsevne.
Amtskommunens forpligtelse efter § 16 er et supplement  

 til den kommunale forpligtelse i det omfang, det kommunale dagtilbud ikke kan  

 tilgodese barnets særlige behov for støtte, behandling m.v. som følge af en  

 betydelig og varigt nedsat fysisk eller psykisk funktionsevne, jf. kapitel 8  

 om særlige amtskommunale dagtilbud.
Flere muligheder Kommunens forpligtelse til at sørge for dagtilbud til børn med nedsat  

 fysisk eller psykisk funktionsevne kan opfyldes på forskellige måder.
Som  

 eksempler herpå kan nævnes:
- Integration af enkelte børn i en almindelig daginstitution, evt. med  

 særlig personalestøtte.
Grupper af særligt støttepersonale kan her blandt  

 andet være med til at sikre den faglige ekspertise og gennemførelse af  

 målrettet supervision, som kan være nødvendig for at kunne optage børn med  

 nedsat fysisk eller psykisk funktionsevne i almindelige dagtilbud.
 - Optagelse af børn med nedsat fysisk eller psykisk funktionsevne i den  

 kommunale dagpleje evt. med nedsættelse af antallet af dagplejebørn.
- Etablering af handicapgrupper bestående af typisk 4-10 børn med nedsat  

 fysisk eller psykisk funktionsevne i en almindelig daginstitution.
En gruppe  

 børn med nedsat fysisk eller psykisk funktionsevne i tilknytning til en  

 almindelig daginstitution kan også etableres efter § 16. En sådan  

 organisering giver børn med nedsat fysisk eller psykisk funktionsevne den  

 fordel at være i et miljø med ligestillede samt mulighed for integration med  

 institutionens øvrige børnegrupper.
- Etablering af kommunale institutioner, som udelukkende modtager børn med  

 nedsat fysisk eller psykisk funktionsevne.
Denne organisering giver mulighed  

 for at modtage børn med betydelig nedsat fysisk eller psykisk funktionsevne  

 og opbygge en særlig ekspertise i personalegruppen, evt. suppleret med  

 tilknytning af fx fysio- og ergoterapeuter, psykologer m.fl.
 - Etablering af en fælleskommunal institution med amtskommunen som  

 forretningsfører.
Samarbejdspartnere For at opfylde kommunens forpligtelse til at give børn med nedsat fysisk  

 eller psykisk funktionsevne den støtte og behandling, som den nedsatte  

 funktionsevne kræver, vil der ofte være behov for, at den kommunale  

 forvaltning og dagtilbudet trækker på den særlige ekspertise hos og  

 samarbejder med andre instanser, fx kommunens pædagogisk-psykologiske  

 rådgivning (PPR), sundhedsplejersker og de praktiserende læger.
Herudover kan  

 der i særlige tilfælde være behov for at samarbejde med amtskommunale  

 forvaltninger og institutioner, herunder de lands- og landsdelsdækkende  

 institutioner, med de amtskommunale specialrådgivninger samt Center for Små  

 Handicapgrupper.
Transport For børn optaget i dagtilbud efter § 7 er der ikke mulighed for at afholde  

 eventuelle udgifter til transport til og fra dagtilbudet over dagtilbudets  

 driftsudgifter.
Imidlertid kan forældres merudgifter til befordring af børn  

 med betydelig og varigt nedsat fysisk eller psykisk funktionsevne til og fra  

 kommunale dagtilbud dækkes efter § 28, hvis udgiften ikke kan dækkes efter  

 andre bestemmelser, jf.
Socialministeriets vejledning om sociale tilbud til  

 børn og unge med handicap.
 Optagelse m.v.
- - - - - - - § 12.  Kommunen træffer afgørelse om optagelse i et  

 dagtilbud.
Afgørelsen kan ikke indbringes for anden administrativ myndighed.  

 Kommunen kan bestemme, at selvejende daginstitutioner efter § 9 og  

 puljeordninger efter § 11 ikke er omfattet af 1. pkt.
 Stk. 2.  Anvisning af pladser sker efter anciennitet.
 Stk. 3.  Anvisning efter anciennitet kan dog fraviges,  

 hvis et barn af sociale eller pædagogiske grunde har et særligt behov for en  

 plads i et dagtilbud.
 Stk. 4.  I andre særlige tilfælde, hvor der er et akut  

 behov for en plads i et dagtilbud, vil anvisning efter anciennitet kunne  

 fraviges i begrænset omfang.
 Stk. 5.  Kommunen kan hverken permanent eller  

 midlertidigt opsige et barn af et dagtilbud, fordi en eller begge forældre  

 bliver ledige.
- - - - - - - 4.1. Optagelse Lige muligheder Det er et grundlæggende princip, at alle børn, der har ophold i en  

 kommune, skal have lige mulighed for at blive optaget i de offentlige  

 dagtilbud.
 Forældrene har ikke krav på en plads i et bestemt dagtilbud til deres  

 barn, men har i almindelighed mulighed for at ønske en plads i et bestemt  

 dagtilbud eller eventuelt i et bestemt distrikt i kommunen.
 Med indførelsen af bestemmelsen i § 12, stk. 2, om anvisning af pladser i  

 dagtilbud efter anciennitet kan optagelse i dagtilbud ikke længere ske på  

 baggrund af en individuel vurdering af det enkelte barns/den enkelte families  

 behov for en plads.
Optagelseskompetence Afgørelser om optagelse i dagtilbud træffes af kommunen, hvis afgørelse  

 ikke kan indbringes for anden administrativ myndighed, jf. § 12, stk. 1.
Anslået optagelsestidspunkt Det følger af retssikkerhedslovens § 3, stk. 2, at kommunen skal fastsætte  

 en generel frist for, hvor lang tid der må gå, fra der ansøges om plads i et  

 dagtilbud, til der træffes afgørelse om optagelse.
Om fastsættelse af frister  

 generelt og offentliggørelse af disse henvises til Socialministeriets  

 vejledning om lov om retssikkerhed og administration på det sociale område.
 Kommunen kan opfylde sin pligt efter retssikkerhedslovens § 3, stk. 2, ved  

 at oplyse forældrene om, at barnet er optaget på en venteliste, og at der vil  

 blive anvist plads efter ventelistens rækkefølge.
 Kommunen bør så vidt muligt, af hensyn til forældrenes mulighed for at  

 disponere, angive et tidspunkt for, hvornår barnet kan forventes optaget i et  

 dagtilbud.
Delegation af optagelseskompetencen Kommunen kan delegere kompetencen til at træffe afgørelse om optagelse til  

 de enkelte dagtilbud.
For de kommunale dagtilbud fremgår dette af de  

 almindelige forvaltningsretlige regler, og for selvejende daginstitutioner og  

 puljeordninger fremgår det af § 12, stk. 1. Optagelsen foregår på kommunens  

 ansvar, og inden for de af kommunen fastsatte rammer.
 Selv om kommunen har delegeret optagelseskompetencen til de enkelte  

 dagtilbud, er kommunen stadig forpligtet til at sikre, at der i kommunen er  

 et samlet overblik over udbud af og efterspørgsel efter pladser i dagtilbud.  

 Det enkelte dagtilbud skal ved anvisning af pladser og administration af  

 eventuelle ventelister følge de retningslinier, der fremgår af det følgende,  

 og er omfattet af de forvaltningsretlige regler om sagsbehandling.
Anciennitetsprincippet som hovedregel - 2 muligheder Den konkrete anvisning af ledige pladser i dagtilbud sker efter et  

 anciennitetsprincip, jf. § 12, stk. 2. Den enkelte kommune beslutter om  

 pladser i dagtilbud anvises enten efter børnenes fødselsdato eller efter  

 ansøgningstidspunkt.
Beslutningen gælder for hele kommunen og for alle  

 kommunens dagtilbud.
 Kommunen oplyser forældre, der søger plads i dagtilbud, om der anvises  

 pladser efter ansøgningstidspunkt eller efter børnenes fødselsdato.
 Hovedreglen om anvisning efter et anciennitetsprincip modificeres af, hvad  

 der fremgår af det følgende om fortrinsret og undtagelserne efter § 12, stk.  

 3 og 4.
 Som det ligeledes fremgår nedenfor, er der ikke tale om fravigelse fra  

 anciennitetsprincippet og dermed overspringelse på en eventuel venteliste,  

 når forældrene til det øverst placerede barn på en venteliste siger nej til  

 en tilbudt plads, og et barn længere nede på ventelisten derfor får tilbudt  

 pladsen, jf. kapitel 4.1.1, eller et barn tager en garanteret plads i brug  

 efter en midlertidig udmeldelse, jf. kapitel 4.5.
 Kommunen kan ikke i forbindelse med optagelse af et barn i et dagtilbud  

 knytte betingelser til tildelingen af pladsen, fx kan kommunen ikke træffe  

 beslutning om, at pladsen er midlertidig.
Fortrinsret Det følger af anciennitetsprincippet og af almindelige forvaltningsretlige  

 grundsætninger herunder lighedsprincippet, at der, med de modifikationer der  

 er nævnt nedenfor, ikke kan gives bestemte grupper af børn en generel  

 fortrinsret til kommunens dagtilbud eller en speciel fortrinsret til bestemte  

 dagtilbud.
Selvejende daginstitutioner, jf. § 9, og puljeordninger, jf. § 11, kan dog  

 være oprettet med et specielt formål, der gør, at der kan gives en  

 fortrinsret til bestemte grupper børn.
En sådan fortrinsret skal fremgå af  

 den aftale, der indgås mellem dagtilbudet og kommunen, jf. kapitel 3.1. og  

 3.3. Kommunen kan aftale med dagtilbudet, at fortrinsretten kun omfatter en  

 del af pladserne.
Dette gælder fx for dagtilbud oprettet i tilknytning til en virksomhed,  

 jf. kapitel 3.4, hvor der kan fastsættes bestemmelser om fortrinsret for børn  

 af medarbejdere i virksomheden.
Om særlige forhold ved optagelse af børn i  

 disse dagtilbud se kapitel 4.7.
 Børn af forældre, der tilhører det tyske mindretal, bør gives fortrinsret  

 til pladser i mindretallets dagtilbud, forudsat disse er oprettet som  

 puljeordninger eller selvejende institutioner.
 Der kan ikke fastsættes retningslinier, der udelukker bestemte grupper af  

 børn fra et dagtilbud.
Optagelse i enkelt dagtilbud eller i samlet forløb Kommunen afgør, om børn optages i det enkelte dagtilbud, og derefter skal  

 søge optagelse i hvert efterfølgende aldersrelevant dagtilbud, eller om der  

 med optagelsen er sikret overgang til de efterfølgende aldersrelevante  

 dagtilbud.
 Kommunen oplyser forældrene om, hvorvidt oprykning til et efterfølgende  

 aldersrelevant dagtilbud kræver ny ansøgning.
Venteliste Hvis efterspørgslen efter pladser i dagtilbud overstiger udbudet, oprettes  

 der venteliste.
 Alle børn skal have lige adgang til optagelse på venteliste, og  

 anciennitetsprincippet gælder ved optagelse på og anvisning af plads fra  

 ventelisten.
En ledig plads i et dagtilbud skal således tildeles det barn, der inden  

 for den relevante aldersgruppe i forhold til pladsen står øverst på  

 ventelisten.
Med »den relevante aldersgruppe« forstås den  

 aldersgruppe, som kommunen har besluttet, at det pågældende dagtilbud eller  

 den pågældende afdeling i dagtilbudet er forbeholdt, jf. kapitel 4.3.
 Når barnet er optaget i et dagtilbud, har forældrene ikke krav på fortsat  

 at stå på venteliste til et andet tilsvarende tilbud.
Ventelister for enkelte dagtilbud eller distrikter Kommunen kan beslutte at føre ventelister for de enkelte dagtilbud og for  

 de enkelte distrikter.
Administrationen af disse kan delegeres til de enkelte  

 dagtilbud, jf. kapitel 4.1, men sker stadig på kommunens ansvar.
De enkelte  

 dagtilbud anviser pladser efter anciennitetsprincippet og i overensstemmelse  

 med kommunens beslutning om anvisning efter ansøgningstidspunkt eller  

 fødselsdato.
 Kommunen er forpligtet til at have et overordnet overblik over de enkelte  

 ventelister og til at sikre, at børn, hvis forældre har søgt plads i alle  

 (dvs. ikke i specifikke dagtilbud) eller flere af kommunens dagtilbud,  

 anvises plads i overensstemmelse med anciennitetsprincippet.
Undtagelser fra anciennitetsprincippet Servicelovens § 12 indeholder to undtagelser fra det generelle princip om  

 anvisning af pladser efter anciennitet, som kan begrunde overspringelser på  

 en eventuel venteliste.
Barnets særlige sociale og pædagogiske behov For det første kan anciennitetsprincippet fraviges, hvis et barn af  

 sociale eller pædagogiske grunde har et særligt behov for en plads i et  

 dagtilbud, jf. § 12, stk. 3. Anvendelse af denne undtagelsesbestemmelse  

 forudsætter en selvstændig og konkret vurdering af og begrundelse for barnets  

 særlige behov for at komme i dagtilbud.
Der vil fx kunne være tale om særlige sociale eller pædagogiske behov, der  

 kan begrunde overspringelse på en venteliste, - hvis barnet er henvist fra anden myndighed eller fra speciallæge, - hvis barnet har søskende i et dagtilbud, hvor der bliver en ledig plads, - hvis et barn fx på grund af nedsat fysisk eller psykisk funktionsevne eller astma/allergi har behov for plads i et specielt  

 indrettet dagtilbud, - hvis tosprogede børn af hensyn til deres muligheder for at blive integrerede i et dagtilbud har behov for plads i et tilbud, hvor  

 der er afsat særlige ressourcer (talepædagoger, to- sprogede pædagoger e.l.), - hvis et barn, for overhovedet at kunne gøre brug af dagtilbud, har behov for en plads i dagtilbud, som har åbent uden for  

 almindelig åbningstid, - hvis et skolesøgende barn af hensyn til behovet for kontinuitet i  

 dagligdagen og samvær med kammerater efter skoletid har behov for en plads i  

 et dagtilbud sammen med sine skolekammerater.
Andre ganske særlige tilfælde For det andet kan anciennitetsprincippet i ganske særlige tilfælde  

 fraviges, jf. § 12, stk. 4, hvis forældrene til et barn på grund af  

 uforudsete og udefra kommende omstændigheder har fået et akut behov for en  

 plads i et dagtilbud til deres barn, og en manglende plads fx kan have  

 betydning for forældrenes tilknytning til arbejdsmarkedet.
 Genoptagelse af job efter barselsorlov eller nyt job efter en  

 arbejdsløshedsperiode er ikke uforudsete begivenheder, der kan begrunde  

 overspringelse på en venteliste efter denne undtagelsesbestemmelse.
 Undtagelser fra anciennitetsprincippet i medfør af § 12, stk. 4, kan kun  

 ske i meget begrænset omfang.
 Andre forældre, der har ansøgt om en plads i et dagtilbud, kan højst  

 springes over efter denne undtagelsesbestemmelse 2 gange, og  

 overspringelserne bør kun medføre ekstra ventetid for andre børn i begrænset  

 omfang, fx 1-2 måneder.
Meddelelse om overspringelse Forældrene til det barn, der ellers ville have fået den ledige plads, skal  

 have meddelelse om, at barnet er blevet sprunget over.
Kommunen bør være  

 opmærksom på, at disse meddelelser udformes i overensstemmelse med reglerne  

 om tavshedspligt.
Meddelelsespligten gælder kun i de tilfælde, hvor  

 overspringelse på en venteliste sker i medfør af § 12, stk. 4.
Forældres mulighed for at sige nej til en plads Hvis der i kommunen anvises pladser i dagtilbud efter ansøgningstidspunkt,  

 kan kommunen beslutte, om det skal have betydning for barnets placering på en  

 eventuel venteliste, hvis forældrene siger nej til en anvist plads.
 Anvises der derimod pladser efter børnenes fødselsdato, kan det i praksis  

 ikke få konsekvenser for placeringen på ventelisten, da barnet ved  

 genansøgning vil få tildelt samme plads på ventelisten.
 Hvis forældrene har sagt nej til en plads i et dagtilbud, og et andet barn  

 som følge heraf tilbydes pladsen, er der ikke tale om overspringelse på en  

 eventuel venteliste.
Aktindsigt Ventelister til offentlige dagtilbud, som er udarbejdet af kommunen til  

 eget brug, er internt arbejdsmateriale, der som udgangspunkt er undtaget fra  

 aktindsigt efter offentlighedsloven.
Hvis en venteliste videregives til andre  

 myndigheder eller private, som ikke betragtes som en del af den kommunale  

 forvaltning. jf. retssikkerhedslovens § 43, stk. 3, vil ventelisten ikke  

 længere kunne undtages fra aktindsigt som internt arbejdsmateriale.
I det  

 omfang en venteliste indeholder oplysninger om faktiske omstændigheder, der  

 er af væsentlig betydning for sagsforholdet, vil ventelisten ikke kunne  

 undtages fra aktindsigt.
I de nævnte tilfælde vil ventelisten være undergivet  

 aktindsigt med de begrænsninger, der følger af offentlighedslovens  

 almindelige regler (navnlig lovens § 12, stk. 1, nr. 1 om enkeltpersoners  

 private, herunder økonomiske, forhold).
Forældre til et barn på venteliste til et offentligt dagtilbud har  

 imidlertid under alle omstændigheder krav på at få oplyst det enkelte barns  

 placering på ventelisten.
Kommunen bør samtidig oplyse forældrene om, at der  

 efterfølgende vil kunne opstå forskydninger på ventelisten, der kan have  

 betydning for placeringen på listen.
Dette vil fx kunne ske, hvis kommunen  

 anviser pladser efter fødselsdato, og et tilflyttet barn fra en anden kommune  

 efter sin fødselsdato placeres højt på ventelisten, eller hvis kommunen har  

 besluttet, at børn, der allerede har stået på venteliste i en tidligere  

 bopælskommune, kan overføre ventelisteancienniteten til den nye kommune.  

 Endvidere bør kommunen oplyse om, at der er undtagelser for anvisning af  

 pladser efter anciennitetsprincippet.
Overførsel af ventelisteanciennitet Af hensyn til børnefamiliernes geografiske mobilitet opfordres kommunerne  

 til, hvis børnene optages i dagtilbud efter ansøgningstidspunkt, at tage  

 hensyn til den periode, barnet eventuelt allerede har stået på venteliste til  

 et dagtilbud i en tidligere bopælskommune eller den tid, barnet allerede har  

 været optaget i et dagtilbud.. Dette gælder uanset om den tidligere  

 bopælskommune anviste pladser efter ansøgningstidspunkt eller efter  

 fødselsdato.
4.1.1. Børn med nedsat fysisk eller psykisk funktionsevne Optagelse i dagtilbud af børn med nedsat fysisk eller psykisk  

 funktionsevne, som skønnes at kræve særlig støtte, behandles efter almindelig  

 praksis i et tværfagligt sammensat visitationsudvalg.
Visitationsudvalg Visitationsudvalget må, når det findes nødvendigt, kunne indhente den  

 nødvendige faglige bistand eller eventuelt suppleres med særligt sagkyndige,  

 fx fra de amtskommunale forvaltninger og institutioner, herunder de særlige  

 lands- og landsdelsdækkende institutioner og de amtskommunale  

 specialrådgivninger, samt fra Center for Små Handicapgrupper.
Almindeligt eller særligt dagtilbud Visitationsudvalget vurderer, om barnet skal optages i et almindeligt  

 dagtilbud efter servicelovens § 7, herunder den konkrete placering, eller om  

 barnet skal indstilles til optagelse i et af amtskommunens særlige dagtilbud  

 efter § 16.
 Ved beslutningen om optagelse må der tages udgangspunkt i barnets og  

 familiens samlede situation, herunder bl.a. funktionsnedsættelsens art og  

 omfang, behandlingsbehovet, barnets psykiske og sociale ressourcer og  

 muligheder, barnets alder, dets behov for samvær og kontakt med andre børn  

 med samme funktionsnedsættelse, fx andre blinde eller døve børn, forholdet  

 til søskende m.v.
Det må ved optagelsen sikres, at barnets behandlingsbehov og muligheder  

 for personlig udvikling tilgodeses.
Hvis barnet ikke både fysisk, psykisk og  

 socialt kan integreres i børnegruppen i et almindeligt dagtilbud, vil det for  

 at sikre barnet de bedst mulige udviklingsbetingelser være hensigtsmæssigt at  

 tilbyde det plads fx i en handicapgruppe i tilknytning til et almindeligt  

 dagtilbud eller i et særligt dagtilbud.
Beslutningen om optagelse må ske i  

 nært samarbejde med forældrene.
 Skal barnet integreres i et almindeligt dagtilbud, optages det på en  

 eventuel venteliste og anvises plads efter anciennitetsprincippet, medmindre  

 barnet af sociale eller pædagogiske grunde har et særligt behov for optagelse  

 i et dagtilbud, som kan begrunde overspringelse på ventelisten efter § 12,  

 stk. 3.
 Der henvises i øvrigt til kapitel 8.4.
4.2. Flytning Kommunen kan i forbindelse med tilrettelæggelse eller ændring af  

 dagtilbudsstrukturen flytte børn fra et dagtilbud til et andet inden for  

 kommunens grænser.
Flytning af børn adskiller sig fra opsigelse af børn fra  

 dagtilbud, jf. kapitel 4.4, ved, at barnet ved flytning får en plads i et  

 andet tilsvarende dagtilbud.
Forældre kan generelt ikke modsætte sig en sådan  

 flytning, idet man ikke har ret til eller krav på en plads i et bestemt  

 dagtilbud.
Varsling En flytning bør varsles i så god tid, at forældrene får mulighed for at  

 overveje det nye tilbud og benytte sig af udmeldelsesfristen, jf. kapitel  

 4.6, hvis de ikke ønsker at modtage det nye tilbud.
4.3. Ophør Kommunen kan beslutte, at et dagtilbud er forbeholdt en bestemt  

 aldersgruppe.
Når et barn når den øverste aldersgrænse for dagtilbudet,  

 ophører pladsen uden særligt varsel.
Der er i denne situation ikke tale om  

 opsigelse, jf. kapitel 4.4. Kommunen har dog mulighed for i en  

 overgangsperiode at tilbyde børn at blive i dagtilbudet, hvis der ikke  

 umiddelbart kan tilbydes plads i et andet alderssvarende dagtilbud.
Ændringer af aldersgrænser Hvis kommunen beslutter at ændre aldersgrænserne for de enkelte dagtilbud,  

 gælder ændringerne ikke for børn, der allerede er optaget i de pågældende  

 dagtilbud på det tidspunkt, hvor den nye beslutning træffes, og som ikke får  

 et andet tilsvarende dagtilbud.
Forældrene til disse børn må have en  

 berettiget forventning om, at børnene kan blive i dagtilbudet på grundlag af  

 de hidtil gældende regler.
4.4. Opsigelse Da der ved optagelse af børn i dagtilbud er tale om tildeling af en ydelse  

 efter serviceloven og ikke en privatretlig aftale, kan kommunen ikke opsige  

 børn, der er optaget i dagtilbud.
4.5. Garantiordninger Midlertidig udmeldelse Kommunen kan fastsætte retningslinier om, at forældre, der midlertidigt  

 tager deres barn ud af et dagtilbud, garanteres en plads til barnet, når  

 forældrene igen ønsker det.
 Årsagen til den midlertidige udmeldelse kan fx være barselsorlov, orlov  

 til børnepasning eller den ene eller begge forældres ledighed.
Garanteret plads Garantiordningen kan bestå i, at forældrene er sikret en plads til deres  

 barn efter en bestemt periode, når en bestemt situation opstår, fx at de får  

 arbejde igen, eller når forældrene ønsker at gøre brug af pladsen igen.  

 Pladsen kan være enten i det samme dagtilbud eller i et andet alderssvarende  

 tilbud.
 Når den garanterede plads tages i brug igen, er der ikke tale om  

 overspringelse på en eventuel venteliste.
 Det er frivilligt for kommunerne, om de vil etablere sådanne ordninger,  

 ligesom det er frivilligt for forældrene at indgå i dem.
4.6. Udmeldelse Forældre med børn i dagtilbud kan udmelde børnene med det varsel, der er  

 fastsat af kommunen, normalt en måneds varsel til den 1. og evt. den 15. i en  

 måned.
I situationer hvor et barn over en længere periode ikke har gjort brug af  

 en plads i et dagtilbud, kan kommunen overveje, om dette kan opfattes som en  

 tilkendegivelse af, at familien ikke vil gøre brug af pladsen.
Kommunen bør i  

 sådanne situationer først og fremmest tage en drøftelse med forældrene.  

 Herefter kan kommunen foretage en konkret, individuel vurdering af alle de  

 forhold, der kan have betydning for familiens brug af pladsen, herunder  

 barnets behov for kontinuitet.
 Hvis kommunen beslutter at meddele forældrene, at barnet anses for udmeldt  

 af dagtilbudet, er der tale om en forvaltningsretlig afgørelse, hvorfor  

 kommunen må sikre sig, at forvaltningslovens regler er iagttaget.
4.7. Dagtilbud i tilknytning til en virksomhed 4.7.1. Optagelse af børn der ikke bor i kommunen Den kommunale forpligtelse En virksomhed vil ofte have ansatte, der bor i flere forskellige kommuner.  

 En kommunes forpligtelse til at stille daginstitutionsplads til rådighed  

 omfatter, som nævnt i kapitel 1.2, kun kommunens egne børn.
En kommune kan  

 tilbyde børn fra andre kommuner, hvis forældre arbejder i den pågældende  

 virksomhed, plads i dagtilbudet, hvis barnets bopælskommune vil refundere den  

 kommunale andel af udgifterne.
Dette spørgsmål bør afklares mellem de to  

 kommuner, inden barnet optages i dagtilbudet.
Specielt for virksomhedsordninger med mulighed for tilskud efter § 144  

 dvs. puljeordninger, der er oprettet i perioden juni 1992 til 31. december  

 1993, gælder det, at øvrige kommuner, hvor medarbejderne fra virksomheden har  

 bopæl, er forpligtet til at yde tilskud til børn, der optages i  

 virksomhedsordningen.
Tilskuddet skal udgøre halvdelen af pladsprisen i  

 virksomhedsordningen, dog højst halvdelen af de gennemsnitlige driftsudgifter  

 til dagtilbud for den pågældende aldersgruppe i bopælskommunen.
Kommunen kan  

 dog efter aftale med virksomheden yde et højere tilskud.
4.7.2. Ophør af forældrenes ansættelse i virksomheden I forbindelse med etablering af en virksomhedsordning bør der fastlægges  

 retningslinier for, om barnet kan beholde sin plads i dagtilbudet, hvis  

 forældrenes ansættelsesforhold ved virksomheden ophører, herunder om barnet  

 skal kunne beholde pladsen i en periode efter, at forældrene er ophørt i  

 virksomheden.
Forældrenes bopælskommune Hvordan forældrene er stillet i denne situation afhænger af, om  

 virksomheden ligger i forældrenes bopælskommune.
Hvis forældrene bor i den kommune, hvor institutionen ligger, er barnet  

 stadig omfattet af denne kommunes forpligtelse efter § 7, stk. 1, og de  

 vejledende retningslinier om opsigelse og flytning af børn.
Hvis forældrene  

 bor i en anden kommune, er det bopælskommunen, der er forpligtet til at  

 stille dagtilbud til rådighed.
Det er således bopælskommunen, der afgør, om  

 den vil yde refusion til virksomhedskommunen, hvis der fortsat anmodes om  

 det.
 Det er vigtigt, at forældrene, allerede når de får tilbud om en plads i et  

 dagtilbud i tilknytning til en virksomhed, bliver gjort bekendt med særlige  

 regler om barnets muligheder for at blive i ordningen, hvis forældrenes  

 ansættelsesforhold ophører.
Forældrebetaling Betalingsbekendtgørelsen Forældrebetaling for ophold i dagtilbud er reguleret i § 15 og i  

 Socialministeriets bekendtgørelse om forældrebetaling for ophold i dagtilbud  

 til børn, bilag 4.
 Disse bestemmelser fastlægger reglerne for beregning af forældrebetaling  

 og nedsættelse eller bortfald af betalingen (fripladser m.v.). Spørgsmål om  

 forældrebetaling er derfor ikke medtaget i denne vejledning.
Afgørelser Den Sociale Ankestyrelse har desuden truffet afgørelse i en række sager om  

 betalingsspørgsmål.
Afgørelserne bidrager til fortolkning af  

 betalingsbekendtgørelsens bestemmelser.
Manglende forældrebetaling Ved manglende forældrebetaling kan betalingen inddrives efter bestemmelsen  

 i § 118. Ved manglende forældrebetaling for ophold i dagtilbud kan kommunen  

 endvidere foretage modregning af restancer i børnefamilieydelsen, jf. § 11,  

 stk. 2, i Skatteministeriets lov om en børnefamilieydelse.
Forældresamarbejde Samarbejde dagtilbud og forældre Formålsbestemmelsen i § 8, stk. 2, forudsætter et samarbejde mellem  

 dagtilbud og forældre.
Samarbejdet kan vedrøre både dagtilbudets aktiviteter  

 sammen med børnene og de formelle beslutningsprocesser om rammerne for  

 børnenes ophold i dagtilbudet.
Se kapitel 2 om formålet med dagtilbud.
Forældrebestyrelser §§ 13 og 14 indeholder bestemmelser om forældrebestyrelser i kommunale  

 dagtilbud og selvejende daginstitutioner.
Nærmere retningslinier herom findes  

 i Socialministeriets vejledning om forældrebestyrelser i dagtilbud til børn  

 efter lov om social service.
Kontakten til de enkelte forældre Ved siden af den formelle forældreindflydelse, som forældre har gennem  

 forældrebestyrelser, er det vigtigt, at der sikres mulighed for en tæt og  

 løbende gensidig orientering forældre og dagtilbud imellem om det enkelte  

 barns forhold og trivsel.
 I tilfælde, hvor et barn ikke bor sammen med begge sine forældre, bør  

 dagtilbudet være opmærksom på kontakten til begge forældre.
 Det følger af § 19 i lov om forældremyndighed og samvær, at også den af  

 forældrene, der ikke har del i forældremyndigheden, har ret til efter konkret  

 henvendelse at få orientering om barnets forhold fra bl.a. dagtilbud og  

 social- og sundhedsvæsenet.
Forældremøder En af måderne at skabe en fælles orientering og drøftelse af mere  

 generelle spørgsmål vedrørende dagtilbudets arbejde kan være at afholde  

 forældremøder, hvori også personalet deltager.
 Det enkelte dagtilbud fastlægger, hvordan forældrene indgår i arbejdet.  

 Generelt kan peges på, at forældres deltagelse i såvel dagtilbudets  

 almindelige aktiviteter, fx i forbindelse med aflevering og afhentning af  

 børnene, som i særlige arrangementer kan være hensigtsmæssig med henblik på  

 at give dem indblik i, hvordan dagtilbudet fungerer.
Puljeordninger Reglerne om forældrebestyrelser gælder ikke for puljeordninger (§ 11).  

 Baggrunden herfor er, at puljeordninger i vidt omfang udspringer af  

 forældreinitiativ og styres af forældrene i puljeordningen.
 Kommunen bør særligt i forbindelse med oprettelse af puljeordninger, hvor  

 forældre ikke er initiativtagere, være opmærksom på, at aftalen med  

 puljeordningen indeholder bestemmelser, der sikrer forældrene indflydelse på  

 puljeordningens arbejde med børnene.
Kommunens tilsyn med dagtilbud Retssikkerhedsloven Reglerne om tilsyn med dagtilbud findes i lov om retssikkerhed og  

 administration på det sociale område.
Der henvises til kapitlet om tilsyn i  

 Socialministeriets generelle vejledning om lov om retssikkerhed og  

 administration på det sociale område.
Efter retssikkerhedslovens § 16 har kommunalbestyrelsen pligt til at føre  

 tilsyn med, hvordan de kommunale opgaver løses.
Tilsynet omfatter både  

 indholdet af tilbudet og den måde, opgaverne løses på.
 Tilsynet gælder alle dagtilbud, hvori der indgår kommunal finansiering.
Fastlæggelse af tilsynet Kommunalbestyrelsen fastlægger selv, hvordan tilsynet udøves inden for  

 rammer, der er fastsat i lovgivningen.
Kommunalbestyrelsen har pligt til at føre tilsyn med, at dagtilbudene er  

 egnede til ophold for de børn, som tilbudet er bestemt for, og at opgaverne  

 løses med det indhold og den kvalitet, som kommunen har fastsat.
Endvidere  

 omfatter tilsynet økonomiske forhold.
Det må sikres, at tilbudets indhold og  

 omkostninger svarer til, hvad kommunen ønsker og vil tage ansvar for.
7.1. Indholdet af tilsynet Ved udøvelse af tilsynet bør kommunalbestyrelsen være opmærksom på  

 følgende forhold:
Pædagogisk indhold påse, at personalet har de fornødne kvalifikationer til at kunne opfylde  

 målsætningen og varetage de opgaver, dagtilbudene har.
 Tilsynsbestemmelsen medfører, at kommunalbestyrelsen løbende skal påse, at  

 det enkelte dagtilbud reelt påtager sig de opgaver, som kommunen har fastlagt  

 i de opstillede mål og rammer, og at opgaverne løses på en sådan måde, at de  

 vil kunne opfylde de opstillede mål.
 Tilsynet vil derfor i vid udstrækning forudsætte en løbende dialog med  

 dagtilbudet om mål og metoder i tilbudets arbejde.
 Opstår der konflikter i dagtilbudet om det enkelte barns forhold eller om  

 det pædagogiske arbejde, er det et led i kommunalbestyrelsens  

 tilsynsforpligtelse at bidrage til at løse konflikterne i samarbejde med  

 dagtilbudet og forældrene.
Sikkerhed og hygiejne Kommunalbestyrelsen bør specielt være opmærksom på følgende særlige  

 forhold til forebyggelse af ulykker m.v.:
Forebyg ulykker Generel ulykkesforebyggelse.
I Socialministeriets pjece »Pas på  

 børnene - om forebyggelse af ulykker for små børn i dagtilbud« (1997)  

 findes en række anbefalinger om ulykkesforebyggende foranstaltninger,  

 herunder om sikring af faste vandanlæg (bassiner, pools o.l).
Legepladser Legepladser.
Det bør påses, at legepladsers indretning og legeredskaber er  

 i forsvarlig stand, jf. de af Dansk Standard udarbejdede standarder for  

 legepladsudstyr m.v.
Der henvises herudover til Bygge- og Boligstyrelsens  

 Bygningsreglement 1995, kap. 5.2 Legepladsredskaber m.v.
Barneseler Barneseler.
Anvendelse af barneseler bør i videst muligt omfang undgås.  

 Hvor anvendelse af seler undtagelsesvis findes nødvendig, bør der kun  

 benyttes seler, godkendt af Dansk Varefakta Nævn.
Sikker transport Befordring.
Det bør påses, at enhver befordring af børn sker under  

 betryggende forhold, herunder iagttagelse af gældende regler i henhold til  

 færdselslovgivningen.
Vejledning vedrørende fastspænding af børn i biler  

 findes i brochuren »Børn i bilen«, der fås ved henvendelse til  

 Rådet for Større Færdselssikkerhed.
Der henvises endvidere til  

 Trafikministeriets bekendtgørelse om brug af sikkerhedsseler m.v.
Sovestillinger Sovestillinger.
Der henvises til Sundhedsstyrelsens vejledning  

 »Pludselig uventet spædbarnsdød - antallet kan reduceres  

 yderligere«.
Legetøj Legetøj.
Der henvises til legetøjsstandard DS/EN 71 1-6 samt til  

 Industriministeriets bekendtgørelse om sikkerhedskrav til legetøj m.v.
Hygiejne Hygiejniske forhold.
Der henvises til Sundhedsstyrelsens »Vejledning  

 om hygiejne i daginstitutioner«, 1987, og til Sundhedsstyrelsens  

 retningslinier om forebyggende sundhedsordninger for børn og unge, 1995.
Røgfri miljøer Tobaksrygning.
For at undgå at børn udsættes for passiv rygning i  

 offentlige dagtilbud, henstilles det at sikre, at der ikke ryges i lokaler i  

 daginstitutioner og dagplejehjem, hvor børnene opholder sig.
Der henvises  

 endvidere til Sundhedsministeriets lov om røgfri miljøer i offentlige  

 lokaler, transportmidler og lignende.
Forsikringer Forsikringsforhold.
Det bør påses, at de forsikringsmæssige forhold  

 vedrørende dagtilbudene er i orden.
Der henvises til Forsikringsoplysningens  

 pjece »Dagtilbud, Døgnpleje og Forsikring«.
7.2. Kommunale og selvejende daginstitutioner Med hensyn til selvejende institutioner er tilsynspligten ikke opfyldt,  

 blot fordi kommunalbestyrelsen har udpeget et medlem af bestyrelsen for en  

 selvejende institution.
Udover kommunalbestyrelsens tilsynspligt har bestyrelsen for en selvejende  

 institution et selvstændigt tilsynsansvar.
Bestyrelsen skal påse, at  

 institutionens administrative og økonomiske forhold varetages under hensyn  

 til institutionens formål og de regler, der til enhver tid gælder for  

 institutionens ledelse og drift.
Er forholdene ikke i orden Viser det sig, at daginstitutionen ikke opfylder de stillede krav, må  

 kommunalbestyrelsen for så vidt angår de kommunale daginstitutioner foretage  

 de nødvendige ændringer.
Med hensyn til de selvejende institutioner må  

 kommunalbestyrelsen kræve forholdene ændret eller i sidste ende opsige  

 aftalen.
7.3. Kommunal dagpleje Forsvarlige forhold Tilsynet med dagplejen indebærer en løbende kontrol med, at børnene passes  

 under forsvarlige forhold.
Samtidig må der ydes løbende støtte til  

 dagplejeren, både i det daglige arbejde og med henblik på forebyggelse af  

 særlige problemer hos det enkelte barn eller i forholdet mellem dagplejeren  

 og forældrene.
 Tilsynet med dagplejen foregår i de fysiske rammer, hvor dagplejen har sit  

 udgangspunkt, og hvor børnene befinder sig den største del af tiden, dvs. i  

 dagplejerens eget hjem eller lokalerne i børnenes hjemlige miljø.
 Vejledningen i hjemmet kan suppleres med gruppemøder og anden fælles  

 instruktion af dagplejere og forældre.
Er forholdene ikke i orden Hvis det viser sig, at forholdene i et kommunalt dagplejehjem er  

 uforsvarlige, er det kommunalbestyrelsens pligt at gribe ind.
Det gælder både  

 forhold vedrørende de fysiske rammer - inde og ude - og forhold vedrørende  

 dagplejerens personlige kvalifikationer.
Kommunalbestyrelsen må ved mindre alvorlige forhold sørge for at få bragt  

 dem i orden eller inddrage godkendelsen.
Der kan dog være tilfælde, hvor  

 forholdene er af så alvorlig karakter, at kommunen straks må ophøre med at  

 benytte det pågældende dagplejehjem.
7.4. Puljeordninger Forsvarlig drift Kommunalbestyrelsen er forpligtet til at påse, at de kommunale tilskud til  

 puljeordningen alene anvendes efter formålet, og at ordningen udgør en  

 forsvarlig ramme for de børn, der optages i ordningen.
I forbindelse med indgåelsen af aftalen om at give tilskud til en  

 puljeordning må kommunalbestyrelsen påse, at ordningen er tilrettelagt  

 således, at den fungerer økonomisk ansvarligt.
Kommunens krav til  

 puljeordningens tilrettelæggelse og administration må afpasses efter den  

 enkelte ordning.
Er kravene ikke opfyldt Viser det sig, at puljeordningen ikke lever op til de stillede krav, må  

 kommunalbestyrelsen kræve, at forholdene ændres eller i sidste ende opsige  

 aftalen.
Særlige amtskommunale dagtilbud - - - - - - - §16. Amtskommunen sørger for, at der er det nødvendige antal pladser i  

 særlige dagtilbud til børn, der på grund af betydelig og varigt nedsat fysisk  

 eller psykisk funktionsevne har et særligt behov for støtte, behandling m.v.,  

 der ikke kan dækkes gennem ophold i et af de almindelige dagtilbud, jf. § 7.
 Stk. 2.  Tilbud efter stk. 1 kan oprettes og drives af  

 en amtskommune, af en kommune efter aftale med amtskommunen eller af en  

 selvejende institution, som amtskommunen indgår aftale med.
 Stk. 3.  Socialministeren fastsætter regler om  

 forældrebestyrelser i særlige dagtilbud.
 § 17.  Amtskommunen træffer afgørelse om optagelse i  

 et særligt dagtilbud efter indstilling fra opholdskommunen.
 § 18.  Forældrene betaler for opholdet i de særlige  

 dagtilbud efter regler, der fastsættes af socialministeren.
- - - - - - - 8.1. Amtskommunens forpligtelse Forpligtelsens omfang Amtskommunens forpligtelse efter § 16 er et supplement til den kommunale  

 forpligtelse efter § 7 i det omfang, det kommunale dagtilbud ikke kan  

 tilgodese barnets særlige behov for støtte, behandling m.v. som følge af en  

 betydelig og varigt nedsat fysisk eller psykisk funktionsevne.
For skolesøgende børn med betydelig og varigt nedsat fysisk eller psykisk  

 funktionsevne har kommunen pligt til at etablere fritidsordninger efter § 7.  

 Amtskommunens forpligtelse vedrører her alene de forholdsvis få børn, der har  

 et så særligt behov for støtte, behandling m.v., at det ikke kan imødekommes  

 inden for de kommunale rammer.
Forpligtelsen efter § 16 omfatter således, for  

 så vidt angår skolesøgende børn, kun meget små og helt specielle grupper med  

 betydelig og varigt nedsat fysisk eller psykisk funktionsevne.
Forskellen i forpligtelsens omfang hænger sammen med, at for børn under  

 skolealderen er det typisk dagtilbudet, der giver barnet den særlige støtte  

 og behandling, mens den særlige støtte og behandling for børn i skolealderen  

 primært varetages i skoletilbudet.
Fritidstilbudet for skolebørn skal derfor  

 typisk dække behov, der i langt videre udstrækning kan imødekommes i  

 kommunalt regi.
8.2. Formålet med de særlige dagtilbud Særlig støtte og behandling De særlige dagtilbud skal udover, hvad der fremgår af formålsbestemmelsen  

 for kommunale dagtilbud til børn, jf. kapitel 2, give særlig støtte,  

 behandling m.v. til børn med betydelig og varigt nedsat fysisk eller psykisk  

 funktionsevne.
Observation og diagnosticering Herudover foretager de særlige dagtilbud observation og diagnosticering af  

 børn med betydelig og varigt nedsat fysisk eller psykisk funktionsevne, der  

 opholder sig i hjemmet eller i et kommunalt dagtilbud, med henblik på at  

 kunne tilbyde relevant støtte og behandling.
Endvidere foretager de særlige  

 dagtilbud i samarbejde med kommunen observation i relation til behovet for  

 specialpædagogisk bistand efter folkeskoleloven.
 Det påhviler amtskommunen/det særlige dagtilbud at rette henvendelse til  

 skolemyndighederne om at iværksætte eventuel specialpædagogisk bistand efter  

 folkeskoleloven.
Aflastning De særlige dagtilbud kan tilbyde forældre til børn med betydelig og varigt  

 nedsat fysisk eller psykisk funktionsevne lejlighedsvis aflastning.
Der kan i  

 de særlige dagtilbud etableres aflastning, der indebærer overnatning i  

 weekenden, hvis der er behov herfor.
Vejledning De særlige dagtilbud giver i samarbejde med kommunen vejledning til 1. kommunale dagtilbud, hvor der er optaget børn med nedsat fysisk eller psykisk funktionsevne, 2. forældre med hjemmeboende børn med betydelig og varigt nedsat fysisk eller psykisk funktionsevne, der ikke er optaget i et  

 særligt dagtilbud, 3. myndigheder, der har ansvaret for børn fx i  

 forbindelse med visitation til dagtilbud af børn med nedsat fysisk eller psykisk  

 funktionsevne.
8.3. Organisering af de særlige dagtilbud Etablerings- og driftsform De særlige dagtilbud, der oprettes og drives af en amtskommune, kan  

 oprettes og drives som et selvstændigt dagtilbud eller oprettes og drives i  

 forbindelse med et kommunalt dagtilbud.
Amtskommunen kan herudover indgå aftale med en kommune eller en selvejende  

 institution om oprettelse og drift af et særligt dagtilbud.
Aftalen bør  

 omfatte bestemmelser om de økonomiske forhold og om kvaliteten i dagtilbudet.  

 Se kapitel 3.1 og bilag 1 (eksempel på aftale mellem en selvejende  

 daginstitution og en kommune).
 Der kan på tilsvarende måde som for kommunale dagtilbud oprettes særlige  

 dagtilbud i form af fx vuggestuer, børnehaver, aldersintegrerede  

 institutioner og fritidshjem.
Ekstern ekspertise For at kunne give børn optaget i et særligt dagtilbud den nødvendige  

 støtte og behandling, må det særlige dagtilbud kunne trække på særlig ekstern  

 ekspertise.
Transportudgifter Udgifter til transport af børn til og fra særlige dagtilbud afholdes af  

 det særlige dagtilbud, hvis udgiften ikke dækkes af andre bestemmelser.
 De særlige dagtilbud afholder ligeledes udgiften til forældrenes transport  

 i forbindelse med behandlingsmøder.
Hjælpemidler Efter § 97 yder kommunen støtte til hjælpemidler til personer med varigt  

 nedsat fysisk eller psykisk funktionsevne.
 For så vidt angår hjælpemidler til børn og dagtilbud til børn henvises til  

 Socialministeriets vejledning om hjælpemidler, biler, boligindretning m.v.
8.4. Optagelse Optagelseskompetence.
 Det er amtskommunen, der træffer afgørelse om optagelse i et særligt  

 dagtilbud efter indstilling fra opholdskommunen.
Henvendelse til kommunen om optagelse i et særligt dagtilbud kan komme  

 dels fra forældrene, dels fra de myndigheder o.l., der i deres arbejde kommer  

 i berøring med barnet, fx sundhedsplejersker, kommunale dagtilbud,  

 specialkonsulenter, praktiserende læger og hospitaler.
Hvis henvendelsen  

 kommer fra myndigheder o.l., skal det som udgangspunkt ske i samråd med  

 forældrene.
Grundlag for optagelse En undersøgelse af barnets særlige behov for støtte og behandling m.v. er  

 en forudsætning for afgørelse om optagelse i et særligt dagtilbud.
Kommunens  

 indstilling må derfor bygge på en vurdering af barnets individuelle  

 behandlingsbehov samt muligheder for personlig udvikling.
Afgørelse om  

 optagelse må ske i nært samarbejde med forældrene og fx specialafdelinger  

 inden for behandlingssystemet samt andre med ekspertise vedrørende den  

 pågældende type af nedsat funktionsevne.
 Ved den konkrete anvisning af plads til barnet bør der i vid udstrækning  

 tages hensyn til forældrenes ønske om dagtilbud og til den geografiske  

 beliggenhed.
8.5. Forældrebetaling Forældrenes betaling for barnets ophold i særlige dagtilbud er reguleret i  

 § 18 og bekendtgørelse om forældrebetaling for ophold i dagtilbud til børn,  

 jf. kapitel 5.
8.6. Forældresamarbejde Formel forældreindflydelse Det fremgår af § 16, stk. 3, at socialministeren fastsætter regler om  

 forældrebestyrelser i særlige dagtilbud.
Disse regler fremgår af  

 Socialministeriets bekendtgørelse om forældrebestyrelser i særlige dagtilbud  

 til børn.
I Socialministeriets vejledning om »Forældrebestyrelser i  

 dagtilbud til børn efter lov om social service«, er der en nærmere  

 beskrivelse af forældrebestyrelser i de særlige dagtilbud.
Løbende forældresamarbejde Udover den formelle forældreindflydelse er det af hensyn til behandlingen  

 af det enkelte barn vigtigt med et meget tæt forældresamarbejde omkring  

 behandlingsforløbet, hvor forældrene inddrages i tilrettelæggelsen af  

 behandlingen.
Forældrene vil ofte også have behov for en særlig støtte fra  

 dagtilbudet og for kontakt med andre forældre.
 Der bør derfor sikres mulighed for en tæt og løbende gensidig orientering  

 og samarbejde forældre og dagtilbud imellem om det enkelte barns udvikling og  

 trivsel samt om behandlingsindsatsen.
 En måde at give mulighed for en fælles orientering og drøftelse af mere  

 generelle spørgsmål vedrørende det særlige dagtilbuds arbejde kan være at  

 afholde forældremøder, hvor også personalet deltager.
8.7. Amtsrådets tilsyn Tilsyn Efter retssikkerhedslovens § 39 har amtsrådet pligt til at føre tilsyn  

 med, hvordan de amtskommunale opgaver løses.
Tilsynet omfatter både indholdet  

 af tilbudene og den måde, opgaverne udføres på.
Tilsynet gælder både for særlige dagtilbud, som amtskommunen selv driver  

 og dagtilbud, som amtskommunen har indgået en aftale med fx selvejende  

 institutioner.
Den skriftlige aftale med den, der udfører opgaven, vil være  

 udgangspunkt for indholdet af den amtskommunale tilsynspligt.
Amtsrådet har pligt til at føre tilsyn med, at de særlige dagtilbud er  

 egnede til ophold for den gruppe børn, som dagtilbudet er bestemt for, og at  

 opgaverne løses med det indhold, som amtskommunen har besluttet, samt med  

 økonomien.
Heri ligger, at det handler om at sikre, at det indholdsmæssige  

 tilbud og omkostningerne svarer til, hvad amtskommunen ønsker og vil tage  

 ansvar for.
Amtsrådet fastlægger, hvordan tilsynet udøves inden for de rammer, der er  

 fastsat i serviceloven.
Tilsynsforpligtelsen er dog ikke opfyldt, blot fordi  

 amtskommunen har udpeget et medlem af amtsrådet som medlem af bestyrelsen for  

 en selvejende institution.
Ud over amtsrådets tilsynspligt har bestyrelsen for en selvejende  

 institution selvstændigt et tilsynsansvar.
Bestyrelsen skal påse, at  

 institutionens administrative og økonomiske forhold varetages under hensyn  

 til institutionens formål og de regler, der til enhver tid gælder for  

 institutionens ledelse og drift.
Er forholdene ikke i orden Viser det sig, at dagtilbudet ikke opfylder de stillede krav, må  

 amtskommunen for så vidt angår de amtskommunale dagtilbud foretage de  

 nødvendige ændringer.
Med hensyn til de selvejende institutioner må  

 amtskommunen kræve, at forholdene ændres eller i sidste ende opsige aftalen.
 Ved udøvelse af tilsynet bør amtsrådet være opmærksom på følgende forhold:
 1. Det pædagogiske og behandlingsmæssige indhold.  

 Amtsrådet skal påse, at personalet har de fornødne kvalifikationer til at  

 kunne opfylde målsætningen og varetage de opgaver, der ligger i dagtilbudet.  

 Opstår der konflikter i dagtilbudet, det være sig omkring det enkelte barn  

 eller om det pædagogiske eller behandlingsmæssige arbejde, er det et led i  

 amtsrådets tilsynsforpligtelse at undersøge og bidrage til at løse disse  

 konflikter i et samarbejde med dagtilbudet og forældrene.
 2. Sikkerhed, hygiejne m.v. jf. kapitel 7.1.
3. Økonomiske forhold.
For at kunne føre tilsyn med  

 økonomien må der stilles krav til budgetter og regnskabsaflæggelse, således  

 at det er muligt at gennemskue og påse, at de økonomiske forhold udføres i  

 overensstemmelse med reglerne.
Økonomiske tilskud Efter kapitel 6 i serviceloven kan kommunen beslutte at give økonomisk  

 tilskud til forældre, der vælger privat dagpasning frem for et offentligt  

 dagtilbud, og kommunen kan beslutte at give et supplerende tilskud til  

 forældre, der modtager orlovsydelse til børnepasning.
9.1. Tilskud til forældre, der vælger privat pasning - - - - - - - § 26.  Kommunen kan beslutte at give forældre med børn  

 i alderen fra 24 uger til og med 5 år, dog længst til barnet begynder i  

 børnehaveklasse, mulighed for at vælge et økonomisk tilskud til brug for en  

 privat pasningsordning i stedet for at benytte en plads i et dagtilbud, jf. §  

 7, stk. 1. Kommunen kan beslutte, at der kun gives tilskud til forældre med  

 børn i en bestemt del af aldersgruppen.
 Stk. 2.  Tilskud efter stk. 1 kan ydes fra det  

 tidspunkt, hvor barnet optages i et dagtilbud, jf. § 7, stk. 1. Der kan  

 maksimalt udbetales tre tilskud til samme husstand.
 Stk. 3.  Hvis kommunen i forbindelse med iværksættelse  

 af hjælpeforanstaltninger efter § 40 anser det for nødvendigt, at et barn er  

 optaget i et dagtilbud, kan kommunen beslutte, at forældrene ikke kan få  

 tilskud efter stk. 1.
Stk. 4.  Kommunen fastsætter størrelsen af tilskuddet  

 efter stk. 1. Tilskuddet fastsættes ens for alle børn inden for samme  

 aldersgruppe.
Tilskuddet kan højst udgøre 70 pct. af forældrenes  

 dokumenterede udgifter til den private pasningsordning, dog maksimalt 85 pct.  

 af den billigste nettoudgift pr. plads i et dagtilbud til samme aldersgruppe  

 i kommunen.
Stk. 5.  Tilskuddet efter stk. 1 udbetales månedligt  

 forud.
Tilskuddet udbetales første gang for den måned, hvor den private  

 pasning påbegyndes.
Tilskuddet udbetales sidste gang for den måned, i hvilken  

 retten til tilskuddet ophører.
 Stk. 6.  Kommunen fastsætter retningslinjer for  

 optagelse af børn i et dagtilbud, når tilskuddet til privat pasning  

 bortfalder.
 Stk. 7.  Tilskuddet efter stk. 1 indgår ikke ved  

 beregning af ydelser efter den sociale lovgivning eller lovgivningen om  

 uddannelsesstøtte.
 Stk. 8.  Kommunen godkender aftalen mellem forældrene og  

 den private pasningsordning og fører løbende tilsyn med ordningen.
- - - - - - - Formålet Formålet med tilskudsordningen er - at give forældre større indflydelse og valgfrihed med hensyn til hvordan de ønsker deres børn passet, når andre end forældrene  

 selv passer børnene og - at øge kommunernes handlemuligheder inden for dagtilbudsområdet.
 Tilskudsordningen udgør et supplement til den vifte af muligheder,  

 kommunen kan benytte sig af for at opfylde forpligtelsen efter § 7, stk. 1,  

 til at sørge for det nødvendige antal pladser i dagtilbud til børn.
9.1.1. Kommunens beslutning om indførelse, ændring og ophør af ordningen Kommunens beslutning I kommuner, der beslutter at indføre tilskudsordningen, gælder ordningen  

 generelt for alle forældre i kommunen med børn i den aldersgruppe, ordningen  

 omfatter, hvis de i øvrigt opfylder betingelserne herfor.
 Det betyder, at kommunen ikke kan beslutte, at der kun ydes tilskud,  

 indtil en bestemt bevilling er opbrugt, at ordningen kun omfatter et bestemt  

 antal børn, eller at der kun gives tilskud til forældre, der benytter en  

 bestemt form for privat børnepasning.
Der er dog ikke noget til hinder for, at en kommune beslutter at indføre  

 ordningen for en afgrænset periode, eventuelt for herefter at tage stilling  

 til, om ordningen skal fortsætte.
Det væsentlige i forhold til forældrene er,  

 at kommunen sikrer sig, at forældrene er informeret om størrelsen af  

 tilskuddet, varigheden af ordningen m.v., inden de beslutter sig for at  

 benytte ordningen.
Inden for rammerne af § 26 fastlægger kommunen de nærmere retningslinier  

 for godkendelse af aftaler om pasningstilskud.
Dette skal ses i sammenhæng  

 med, at det er kommunen, der træffer beslutning om serviceniveauet i  

 kommunen.
Afgrænsning af aldersgruppen Kommunen kan beslutte, at tilskuddet kun gives til en bestemt del af  

 aldersgruppen, jf. § 26, stk. 1. Fx kan kommunen beslutte, at tilskuddet  

 alene gives til børn i alderen 1/2 til 3 år, eller at tilskuddet falder bort,  

 når barnet fylder 5 år, og ikke først når det fylder 6 år.
Pasning på forskudt tid eller deltid Kommunen kan træffe beslutning om, i hvilket omfang tilskuddet gives til  

 at dække pasningsbehov, der normalt ikke dækkes gennem de kommunale  

 dagtilbud, fx pasningsbehov uden for åbningstiden i kommunens dagtilbud.
 Kommunen kan også beslutte at give tilskud til forældre, der har et  

 kortere pasningsbehov end svarende til de indskrivningstider, der er mulighed  

 for, i de kommunale dagtilbud.
Minimumsperiode Kommunen kan træffe beslutning om en minimumsperiode for udbetaling af  

 tilskud, således at forældre ikke godkendes til tilskud, hvis de på forhånd  

 kan oplyse, at de fx kun ønsker tilskuddet i 2 måneder, for derefter at vende  

 tilbage til et kommunalt dagtilbud.
 Kommunens beslutninger om afgrænsninger af forældrenes muligheder for at  

 blive godkendt til tilskud efter frit valg-ordningen skal udformes som  

 generelle retningslinier for ordningen.
Ændring eller ophør af ordningen Ligesom kommunen kan træffe beslutning om at indføre ordningen og  

 fastlægge de nærmere retningslinier for brug af ordningen, kan kommunen også  

 beslutte at ophæve ordningen igen fra et givet tidspunkt eller at ændre sine  

 tidligere beslutninger omkring fx tilskuddets størrelse.
 Tilsagn om tilskud efter frit valg-ordningen må ligesom tilsagn om en  

 plads i et dagtilbud anses for at være en begunstigende forvaltningsakt.
 Hvis kommunen beslutter at ophøre med at benytte frit valg- ordningen, vil  

 forældre, som allerede har fået bevilget tilskud, derfor fortsat kunne få  

 tilskud efter de retningslinier, som har ligget til grund for tilsagnet om  

 tilskud.
 En beslutning om at ændre betingelserne for ydelse af tilskud vil  

 ligeledes alene have virkning for behandling af fremtidige ansøgninger om  

 tilskud efter § 26. Eller sagt med andre ord kan den nye beslutning ikke  

 tillægges virkning for allerede bevilgede tilskud.
 Forældre, der har indgivet en ansøgning om tilskud, før kommunen træffer  

 en ny beslutning om rammerne for pasningstilskuddet, og før ændringen er  

 trådt i kraft, må antages at have en berettiget forventning om, at deres  

 ansøgning vil blive behandlet i overensstemmelse med den praksis, der gjaldt  

 på tidspunktet for kommunens modtagelse af ansøgningen.
Offentliggørelse af beslutninger Det forudsættes, at kommunen offentliggør beslutninger om retningslinierne  

 for at modtage tilskuddet, herunder eventuelle afgrænsninger af muligheder  

 for at få godkendt tilskud, således at forældrene har mulighed for at gøre  

 sig bekendt med vilkårene for at benytte ordningen.
 I forbindelse med offentliggørelse af en beslutning om ændring af  

 betingelserne for at få tilskud bør det fremgå, fra hvilken dato ændringerne  

 har virkning.
9.1.2. Forældrenes muligheder for at benytte ordningen Barnets alder Ordningen omfatter forældre, som er bosat i kommunen, og som har børn i  

 alderen 24 uger til og med 5 år, jf. § 7, stk. 1. Udgangspunktet er  

 samtidigt, at tilskuddet skal kunne gives, indtil barnet begynder i  

 børnehaveklasse.
 Kommunen kan beslutte, at tilskuddet kun ydes i forhold til børn i en  

 bestemt del af aldersgruppen.
Forældrenes ret Muligheden for at få pasningstilskud udbetalt er knyttet sammen med  

 bestemmelsen om at få en plads i et kommunalt dagtilbud.
Kommunen træffer  

 bestemmelse om optagelse af børn i dagtilbud, jf. § 12. Når kommunen har  

 truffet beslutning om optagelse, kan forældrene vælge enten at benytte den  

 anviste dagtilbudsplads eller at få udbetalt et økonomisk tilskud til en  

 privat pasningsordning.
 For at være berettiget til tilskud efter § 26, skal det barn, forældrene  

 søger om pasningstilskud til:
 endnu ikke være startet.
Maksimalt tre tilskud til samme husstand Der kan maksimalt udbetales tre tilskud til samme husstand, jf. § 26, stk.  

 2. Kommunen kan ikke fastsætte andre begrænsninger af antal tilskud til samme  

 husstand.
Særlige hensyn Kommunen kan beslutte, at der ikke kan ydes tilskud efter § 26, hvis  

 hensynet til barnet taler for, at barnet skal optages i et dagtilbud efter  

 bestemmelserne i § 40 om særlig støtte til børn og unge, jf. § 26, stk. 3.
Et valg mellem offentligt dagtilbud og tilskud Et barn kan ikke samtidig benytte en plads i et dagtilbud efter § 7, stk.  

 1, og udløse tilskud efter § 26. Forældrene kan fx ikke benytte tilskuddet  

 til betaling for en plads i en puljeordning efter § 11. Der er heller ikke  

 mulighed for at kombinere en deltidsplads i et dagtilbud efter § 7, stk. 1,  

 med et nedsat tilskud efter § 26.
 Forældrene må vælge enten at benytte et offentligt dagtilbud eller at få  

 et tilskud til privat pasning.
Ikke samtidig anden offentlig ydelse til det samme barn Tilskuddet kan ikke ydes til forældre, som modtager dagpenge ved barsel  

 eller orlovsydelse til børnepasning for det samme barn for så vidt barnet er  

 under 3 år.
Der er derimod ikke noget til hinder for, at forældre, som er på  

 barselsorlov, fædreorlov, forældreorlov (15. - 24. uge efter fødsel) og  

 børnepasningsorlov kan modtage et pasningstilskud efter § 26, hvis forældrene  

 har andre børn, der opfylder betingelserne for at give tilskud.
Afskærer ikke forældrene fra at modtage andre sociale ydelser og SU Det er forudsat i § 26, stk. 7, at tilskuddet ikke indgår ved beregning af  

 ydelser efter den sociale lovgivning eller lovgivningen om uddannelsesstøtte  

 under hensyn til, at tilskuddet skal gives videre til den private børnepasser  

 eller pasningsordning.
Der skal således ikke ske fradrag i disse ydelser,  

 fordi forældre modtager pasningstilskud.
Derimod kan der blive tale om, at  

 børnepasserens indtægt gennem tilskuddet kan få betydning for beregning af  

 eventuelle økonomiske ydelser til børnepasseren.
Udbetaling af tilskud Hvis barnet, der søges om tilskud til, allerede er optaget i et kommunalt  

 dagtilbud, kan tilskuddet ydes første gang fra den måned, hvori den private  

 pasning påbegyndes, jf. § 26, stk. 5.
 Hvis barnet ikke benytter en plads i et kommunalt dagtilbud, kan  

 tilskuddet tidligst udbetales fra det tidspunkt, hvorfra barnet har fået  

 tildelt og kan benytte en plads i et dagtilbud.
 Forældre kan således ikke springe en eventuel venteliste over ved at vælge  

 et tilskud til privat pasning i stedet for at benytte et kommunalt dagtilbud.
 Tilskuddet udbetales månedligt forud.
 Tilskuddet udbetales sidste gang for den måned, i hvilken retten til  

 tilskuddet ophører.
Hvis forældrene eller børnepasseren afbryder et pasningsforhold, og  

 forældrene har fået udbetalt tilskud, som ikke anvendes til betaling af  

 børnepasseren/pasningsordningen, skal det for meget udbetalte tilskud  

 tilbagebetales til kommunen.
Kommunen kan gøre tilbagebetalingskrav gældende  

 efter bestemmelserne i §§ 119 og 120.
 Kommunen kan desuden standse udbetaling af pasningstilskud, hvis  

 forældrene ikke opfylder den indgåede aftale.
Hvis den private ordning ophører Forældre, der vælger et tilskud til privat pasning i stedet for at benytte  

 et offentligt dagtilbud, skal have mulighed for at få deres barn optaget i et  

 dagtilbud, hvis den private pasning ophører, eller forældrene ikke længere  

 ønsker at benytte en privat pasningsordning, jf. § 26, stk. 6. Dette følger  

 af, at forældrene har fået pasningstilskuddet i stedet for at benytte en  

 plads i et kommunalt dagtilbud.
Hermed er modtagere af pasningstilskud  

 ligesom brugere af en kommunalt dagtilbud omfattet af bestemmelserne om  

 opsigelse fra dagtilbud.
Orientering om tilbagegangsmærke Kommunen fastsætter retningslinier for optagelse i et dagtilbud, hvis  

 tilskuddet til privat pasning bortfalder, herunder om eventuelle  

 tidsfrister/varsler fra forældrenes side.
Forældrene skal orienteres om disse  

 retningslinier inden de går ind i ordningen.
Hvis den private pasning finder sted på tidspunkter, som falder uden for  

 de normale åbningstider i de kommunale dagtilbud, eller tilskuddet gives til  

 at dække et andet pasningsbehov, end forældrene kan få dækket gennem  

 kommunens dagtilbud, kan forældrene dog ikke gøre krav på senere at få et  

 sådant pasningsbehov dækket gennem kommunens dagtilbud.
Forældre kan således  

 ikke via en privat pasningsordning efterfølgende forpligte kommunen til en  

 anden sammensætning eller et andet omfang af dagtilbudene, end der allerede  

 findes i kommunen.
9.1.3. Tilskuddets størrelse Ens for alle Tilskuddet fastsættes ens for alle børn inden for samme aldersgruppe, jf.  

 § 26, stk. 4.
 Der er to overgrænser for størrelsen af kommunens tilskud pr. barn.
Forældreandel Tilskuddet i forhold til det enkelte barn kan højst udgøre 70 pct. af  

 forældrenes dokumenterede udgifter til den private pasningsordning, jf. § 26,  

 stk. 4. Dvs., at forældrene som minimum skal dække 30 pct. af de faktiske  

 pasningsudgifter.
Kommunens maksimumtilskud Kommunen kan højst fastsætte tilskuddet pr. barn til 85 pct. af den  

 billigste nettoudgift pr. plads i et dagtilbud til samme aldersgruppe i  

 kommunen.
Tilskuddet fastsættes på grundlag af dagtilbudets  

 brutto-driftsudgift med fradrag af den fastsatte forældrebetaling.
 For børn i alderen 24 uger til og med 2 år vil udgangspunktet for  

 beregning af tilskuddet således typisk være udgiften til dagpleje og for børn  

 i alderen 3 til og med 5 år udgiften til børnehave.
Kan fastsætte lavere tilskud Kommunen kan beslutte, at fastsætte tilskuddet pr. barn lavere end  

 maksimumtilskuddet.
 Kommunen kan endvidere beslutte, at fastsætte forskellige tilskud til  

 forskellige aldersgrupper.
Deltidspasning Tilskuddet pr. barn fastsættes på grundlag af udgiften til fuldtidstilbud.  

 Når tilskuddet ydes til deltidspasning, nedsættes det forholdsmæssigt.  

 Kommunen afgør, i hvilket omfang der skal ske nedsættelse af tilskuddet.
De almindelige betalingsregler gælder ikke Betalingsreglerne for optagelse i kommunale dagtilbud efter bistandsloven  

 gælder ikke i forbindelse med ydelse af pasningstilskud.
Det betyder, at  

 børn, der passes i private pasningsordninger med tilskud efter § 26, ikke er  

 omfattet af bestemmelserne om søskenderabat og hel eller delvis friplads.
 I bilag 3 er vist nogle eksempler på beregning af tilskud.
9.1.4. Forældrenes anvendelse af tilskuddet Barnet skal passes af andre end forældrene selv Tilskuddet kan ikke anvendes til forældrenes egen pasning af barnet.
Det  

 er en betingelse for at modtage tilskuddet, at forældrene indgår aftale med  

 andre, fx en enkeltperson eller en privat pasningsordning om at passe barnet  

 mod betaling, og at tilskuddet anvendes til betaling af den, der passer  

 barnet.
Beskattes hos børnepasseren Tilskuddet skal ikke medregnes i forældrenes skattepligtige indkomst, men  

 er i alle tilfælde skattepligtig indkomst (B- indkomst) for børnepasseren,  

 der tillige er bidragspligtig heraf efter lov om arbejdsmarkedsfonde  

 (arbejdsmarkedsbidrag).
Hvem kan forældrene indgå aftale med? Forældre kan indgå aftale med en enkeltperson eller en privat  

 pasningsordning efter forældrenes ønske.
Som eksempler på mulige private  

 pasningsordninger eller aftaler kan nævnes:
 - Forældrene kan gå sammen med andre forældre om at etablere en privat  

 pasningsordning eller købe sig plads i en privat pasningsordning, der er  

 oprettet af andre.
- Forældrene kan indgå aftale med en privat person, som i sit hjem eller i andre lokaler passer barnet/børnene.
I disse tilfælde  

 kan børnepasseren enten være ansat med forældrene som arbejdsgivere eller  

 være selvstændig erhvervsdrivende.
 - Forældrene kan aftale med en person, at vedkommende passer  

 barnet/børnene i barnets/forældrenes hjem.
 Tilskuddet kan ikke anvendes til betaling for en plads, der på anden måde  

 er støttet af offentlige midler.
 § 63  gælder også for private pasningsordninger, som  

 indgår i frit valg-ordningen.
Hvilke udgifter kan dækkes? Pasningstilskuddet skal anvendes til dækning af udgifter til den private  

 dagpasning.
Ud over at dække løn m.v. til børnepasseren kan tilskuddet  

 anvendes til dækning af andre udgifter, som i øvrigt kan være en del af  

 driftsudgifterne ved dagpasning.
Udgifterne skal fremgå af pasningsaftalen.
Arbejdsgiver for børnepasseren Hvis forældrene ansætter en børnepasser, vil der som oftest være tale om  

 et arbejdsgiver/lønmodtagerforhold, således at forældrene som konsekvens af  

 anden lovgivning ud over den aftalte løn har udgifter til fx feriepenge,  

 ATP-bidrag og arbejdsskadeforsikring.
Børnepasseren skal have skriftlig  

 oplysning bl.a. om lønnen, arbejdets art, arbejdstid, rettigheder med hensyn  

 til betalt ferie, forhold under sygdom og opsigelsesvarsel.
Indgår forældrene  

 aftale med en børnepasser, om at være »ansat i huset«, kan der  

 desuden være tale om udgifter til kost og logi som en del af lønnen.
Selvstændig erhvervsdrivende Benytter forældrene en selvstændig erhvervsdrivende til børnepasning, vil  

 der typisk være tale om, at forældrene betaler en fast bruttoydelse for at få  

 barnet passet.
9.1.5. Kommunens godkendelse af pasningsaftaler Forældrene skal indgå en skriftlig pasningsaftale med den person eller  

 pasningsordning, som skal passe barnet.
Kommunens godkendelse af denne  

 pasningsaftale er en forudsætning for udbetaling af tilskud.
Dokumentation for udgifter Forældrene skal anvende tilskuddet til dækning af udgifter til den private  

 pasningsordning.
Kommunen skal derfor økonomisk godkende de pasningsaftaler,  

 forældrene indgår.
Baggrunden herfor er, at kommunen må sikre sig - at forældrene reelt bruger pengene til en pasningsordning - at der ikke bliver tale om proformaaftaler - at der bliver gjort opmærksom på, at den, der modtager tilskuddet for at passe barnet/børnene, er forpligtet til at opgive  

 betalingen til skattevæsenet.
Forældrene skal dokumentere over for kommunen, hvilke udgifter de vil have  

 til den private pasningsordning.
Kommunen fastsætter kravene til forældrenes  

 dokumentation for udgifterne til den private pasning.
 Dokumentationen kan ske i form af den indgåede aftale/kontrakt med  

 børnepasseren, under forudsætning af at den indeholder de nødvendige  

 oplysninger samt ved løbende indsendelse af eller forevisning af  

 udbetalingskvitteringer.
Hvis forældrene ansætter en person til at passe barnet i forældrenes hjem,  

 og børnepasseren samtidig skal varetage andre opgaver i hjemmet end  

 børnepasning, skal det fremgå af aftalegrundlaget, hvilke udgifter der  

 vedrører børnepasningen.
Kommunen træffer afgørelse om, i hvilket omfang  

 udgifter til fx kost og logi kan betragtes om en del af udgiften til  

 børnepasning.
Tilskuddet fra kommunen er alene bestemt til at dække op til 70  

 pct. af udgifterne til børnepasning.
Kommunen afgør ud fra en konkret  

 vurdering af pasningsaftalen, hvilke udgifter der kan medregnes i  

 pasningstilskuddet.
Godkendelse af børnepasser og pasningsordning Kommunen skal godkende de enkelte børnepassere og pasningsordninger for at  

 sikre, at de personlige forudsætninger og de fysiske rammer er forsvarlige  

 med hensyn til at kunne passe andres børn, jf. § 26, stk. 8. Selvom  

 forældrene har en ret til at vælge et tilskud til privat pasning i stedet for  

 at benytte en plads i et kommunalt dagtilbud, er kommunen alligevel  

 forpligtet til at foretage en vurdering af den private pasningsordnings  

 forsvarlighed.
 Kommunen kan opstille krav til pasningsordningen eller børnepasseren, som  

 skal opfyldes som forudsætning for godkendelse af en pasningsaftale, når  

 kommunen skønner, at det er nødvendigt for at sikre en forsvarlig pasning.
 Kommunen kan afvise at godkende en pasningsaftale, hvis de fysiske rammer  

 eller den person, forældrene ønsker at indgå aftale med, efter kommunens  

 vurdering ikke er egnet til opgaven.
Forældrene har pligt til at orientere kommunen om ændringer af en  

 pasningsaftale.
Kommunen skal godkende ændringen, inden den sættes i værk.
Punkter i en pasningsaftale Forældrenes forpligtelser over for børnepasseren afhænger af hvilken type  

 pasningsordning, der er tale om, herunder specielt om forældrene er  

 arbejdsgiver for børnepasseren.
 Pasningsaftalen kan indeholde følgende elementer:
 Generelle oplysninger:
Hvem indgås aftalen mellem (forældre: navn og adresse) og (navn, adresse  

 og CPR-nummer eller evt.
SE-nummer for børnepasseren/pasningsordningen) Pasningsadresse og telefonnummer (evt. afkrydsning af om pasningen foregår  

 i forældrenes hjem, hos børnepasseren eller anden pasningsordning) Aftalen vedrører pasning af (max. tre børn): Navne og CPR.nr. for børnene Forventet pasningsperiode Børnenes pasningsbehov/børnepasserens arbejdstid - normal daglig og  

 ugentlig arbejdstid evt. fordelt på ugedage og tidspunkt på døgnet Betalingen for pasningen pr. md. (hvilke udgifter søges dækket) Hvilke opsigelsesvarsler gælder fra forældrenes side og fra børnepasserens  

 side Hvor i kommunen kan yderligere oplysninger fås (kontaktperson).
 Specielt når der er tale om arbejdsgiver/lønmodtagerforhold:
Udarbejdelse af ansættelsesbevis Afklaring vedr. beskatning, ydelse af ATP-bidrag og indeholdelse af  

 arbejdsmarkedsbidrag Oprettelse af SE-nummer hos told- og skattevæsenet (med henblik på  

 indbetaling af ATP-bidrag og feriegodtgørelse) Ydes der løn under ferie eller feriegodtgørelse Hvordan klares pasningen i ferieperioder Ydes der løn under sygdom eller sygedagpenge/barselsdagpenge Tegning af arbejdsskadeforsikring Specielt når der er tale om »ansat i huset« - i forældrenes  

 hjem:
Ydes der fri kost eller både fri kost og logi Skal børnepasseren varetage andre opgaver i hjemmet end børnepasning  

 (arten og omfanget heraf) Specielt når der er tale om en selvstændig erhvervsdrivende:
Er der aftalt en bruttoydelse for børnepasningen Er den selvstændige registreret hos told- og skattevæsenet med SE-nummer Hvordan klares ferieperioder Hvordan klares sygeperioder - den selvstændige kan eventuelt tegne  

 sygedagpengeforsikring.
Forældrene indgår aftalen med børnepasseren Det er forældrene, der indgår aftale om børnepasning med den private  

 børnepasser eller pasningsordning.
Kommunen har således ikke  

 arbejdsgiverforpligtelser i forhold til børnepasseren.
 Det er vigtigt, at forældre og børnepassere på forhånd afklarer, hvilke  

 forpligtelser og rettigheder pasningsaftalen indebærer for de to  

 aftaleparter.
 I forbindelse med godkendelse af pasningsaftalen forudsættes det, at  

 kommunen påser, at det i aftalen er afklaret, hvilke rettigheder og  

 forpligtelser pasningsordningen indebærer for de to aftaleparter.
Retningslinier i anden lovgivning Spørgsmål om retningslinier i anden lovgivning med betydning for  

 aftaleforholdet mellem forældre og børnepasser kan rettes til følgende  

 myndigheder:
 Oplysninger om ferieregler kan fås ved henvendelse til Direktoratet for  

 Arbejdstilsynet, Ferielovkontoret.
Lønmodtagere, der ansættes til at udføre husligt arbejde og får kost og  

 logi eller kost alene, er omfattet af lov om visse arbejdsforhold i  

 landbruget m.v.
Oplysninger om denne lov kan fås ved henvendelse til  

 Arbejdsministeriet.
Oplysninger om lov om arbejdsgiverens pligt til at underrette  

 lønmodtageren om vilkårene for ansættelsesforholdet kan fås ved henvendelse  

 til Arbejdsministeriet.
Lønmodtagere skal have skriftlige oplysninger om  

 arbejdets art, rettigheder med hensyn til betalt ferie, opsigelsesvarsler  

 m.v. - dvs. krav om skriftligt ansættelsesbevis.
 Oplysninger om indsendelse af oplysninger om indbetaling af ATP- bidrag  

 kan fås ved henvendelse til Arbejdsmarkedets Tillægspension.
 Oplysninger om arbejdsmiljølovgivningen kan fås ved henvendelse til  

 Direktoratet for Arbejdstilsynet.
 Vejledning om skatteregler, herunder om betaling af arbejdsmarkedsbidrag  

 m.v. kan fås hos den kommunale skatteforvaltning og vedkommende Told- og  

 Skatteregionen.
Oplysninger om sygedagpenge samt dagpenge ved graviditet, barsel og  

 adoption kan fås ved henvendelse til Den Sociale Ankestyrelse Oplysninger om pligten til at tegne arbejdsskadeforsikring (når der består  

 et ansættelsesforhold) kan fås i Arbejdsskadestyrelsen.
 Information om retningslinier for ansættelse af au pair til børnepasning  

 kan fås i Udlændingestyrelsen.
9.1.6. Kommunen fører tilsyn Løbende tilsyn Kommunen skal føre løbende tilsyn med de private pasningsordninger, der  

 benyttes under tilskudsordningen, jf. § 26, stk. 8. Kommunalbestyrelsens  

 forpligtelse efter § 16 i retssikkerhedsloven til at føre løbende tilsyn med  

 forholdene i dagtilbudene i kommunen, gælder også for de pasningsforhold, der  

 etableres under tilskudsordningen.
Tilsynsforpligtelsen påhviler den kommune, der godkender en  

 pasningsaftale.
Hvis kommunen godkender en pasningsaftale, der forudsætter at  

 barnet passes af en børnepasser/pasningsordning i en anden kommune, har  

 barnets bopælskommune alligevel tilsynsforpligtelsen.
Kommunen fastsætter retningslinier Kommunen fastsætter de nærmere retningslinier for tilsynets udøvelse.  

 Forældrene og børnepasseren orienteres om retningslinierne, fx at der vil  

 blive aflagt uanmeldte tilsynsbesøg, og at tilsynsbesøgene, når pasningen  

 foregår i forældrenes hjem, kan falde på tidspunkter, hvor forældrene ikke er  

 tilstede.
 Den konkrete udøvelse af tilsynet afvejes i forhold til den enkelte  

 aftale.
Med hensyn til indholdet i det løbende tilsyn kan kommunen tage  

 udgangspunkt i kommunens tilsyn med den kommunale dagpleje.
Kommunen kan som  

 led i tilsynet give vejledning til børnepasseren.
 Kommunen må som led i det løbende tilsyn specielt være opmærksom på, om  

 forholdene ændrer sig i forhold til det, der er fastsat i pasningsaftalen.
 Kommunen kan tilbagekalde en godkendelse af en pasningsaftale, hvis  

 kommunens retningslinier for ordningen eller vejledning i forhold til den  

 konkrete pasningsaftale ikke følges.
9.1.7. Administration af ordningen Kommunen fastsætter de nærmere retningslinier for administration af  

 ordningen og for godkendelse af pasningsaftaler.
Ansøgning om tilskud Forældre, der ønsker at benytte sig af muligheden for at få et tilskud til  

 deres private pasningsordning, må ansøge kommunen herom.
Ansøgning kan  

 indgives, allerede når forældre får meddelelse om, at deres barn vil blive  

 optaget i et offentligt dagtilbud.
Får forældrene fx i januar meddelelse om,  

 at deres barn vil kunne starte i en børnehave den 1. marts, vil forældrene  

 straks kunne gå i gang med at få godkendt en pasningsaftale med virkning fra  

 den 1. marts, således at de også kan modtage tilskuddet fra 1. marts.
Løn- og ansættelsesvilkår Der er ikke i serviceloven fastsat regler om løn- og ansættelsesvilkår.  

 Disse forhold aftales normalt mellem arbejdsmarkedets parter.
I forbindelse  

 med ydelse af tilskud efter § 26 er det forældrene og børnepasseren, der  

 aftaler betalingen for børnepasningen.
Kommunen er ikke arbejdsgiver i  

 forhold til børnepasseren.
Spørgsmålet om rimelige løn- og ansættelsesvilkår  

 er imidlertid et af de elementer, som kommunen må tage i betragtning ved  

 godkendelse af en pasningsaftale.
Indberetning til skattevæsenet Det forudsættes, at den person/pasningsordning, forældrene benytter til  

 børnepasning, beskattes af betalingen herfor.
Kommunen orienterer løbende de  

 lokale skattemyndigheder om de indgåede pasningsaftaler.
Kommunen skal  

 således dels foretage månedlige indberetninger til de kommunale  

 skattemyndigheder om de pasningsaftaler, der er godkendt af kommunen, dels  

 foretage en årlig indberetning til den kommunale skattemyndighed om det  

 beløb, der i det forudgående kalenderår er udbetalt vedrørende den enkelte  

 pasningsaftale.
Standardaftalen og information Kommunen kan til brug for godkendelse af pasningstilskud anvende en  

 standardaftale for at sikre, at betingelserne for at få tilskud er opfyldt,  

 og at der på forhånd er taget stilling til de vigtigste forhold, som forældre  

 og børnepasser skal være opmærksomme på.
Kommunen kan desuden udarbejde en  

 orienteringsfolder til forældre og børnepassere om betingelserne for at  

 benytte tilskudsordningen og om forpligtelser og rettigheder for forældre og  

 børnepassere, når de indgår en pasningsaftale.
9.2. Supplerende tilskud til forældre med børnepasningsorlov Børnepasningsorlov og orlovsydelse Bestemmelserne om børnepasningsorlov og orlovsydelse findes i  

 Arbejdsministeriets bekendtgørelse af lov om orlov.
 Efter lov om orlov kan forældre med børn i alderen 0-8 år under visse  

 betingelser få orlov til børnepasning.
Spørgsmål i forbindelse med betingelserne for retten til orlov til  

 børnepasning skal rettes til Arbejdsministeriet.
Spørgsmål om opfyldelse af  

 beskæftigelseskravet i kapitel 2 eller 6 i lov om dagpenge ved sygdom eller  

 fødsel skal rettes til Socialministeriet.
Spørgsmål om beregning af  

 orlovsydelsen skal rettes til Direktoratet for Arbejdsløshedsforsikringen.
§ 27 I følge § 27 har kommunerne mulighed for at give et supplerende tilskud  

 til forældre, der modtager orlovsydelse til børnepasning.
- - - - - - - § 27.  Kommunen kan beslutte at give et supplerende  

 tilskud til forældre, der modtager orlovsydelse til børnepasning, jf. lov om  

 orlov.
Kommunen kan beslutte, at der kun gives tilskud til forældre med børn  

 i en bestemt aldersgruppe.
Stk. 2.  Kommunen fastsætter størrelsen af tilskuddene,  

 der maksimalt kan udgøre 35.000 kr. årligt.
Tilskuddene kan fastsættes, så de  

 varierer med barnets alder.
Stk. 3.  For beskæftigede orlovshavere kan tilskuddet og  

 orlovsydelsen tilsammen ikke overstige 80 pct. af den hidtidige indtægt.
For  

 beskæftigede dagpengeberettigede orlovshavere skal tilskuddet og  

 orlovsydelsen dog tilsammen mindst udgøre et beløb svarende til de  

 arbejdsløshedsdagpenge, som orlovshaveren ville være berettiget til ved fuld  

 ledighed umiddelbart forud for orloven, jf. lov om arbejdsløshedsforsikring  

 m.v., medmindre tilskuddet hermed overstiger størrelsen af det tilskud, der  

 er fastsat af kommunen, jf. stk. 2.
 Stk. 4.  For ledige orlovshavere kan tilskuddet og  

 orlovsydelsen tilsammen ikke overstige et beløb svarende til de  

 arbejdsløshedsdagpenge, som orlovshaveren var berettiget til ved fuld  

 ledighed umiddelbart forud for orloven, jf. lov om arbejdsløshedsforsikring  

 m.v.
Stk. 5.  For ledige orlovshavere, hvis grundlag for  

 orlovsydelse er modtagelse af kontanthjælp, kan tilskuddet og orlovsydelsen  

 tilsammen ikke overstige et beløb svarende til den kontanthjælp, som orlovshaveren ville være  

 berettiget til efter § 25, stk. 1, i lov om aktiv socialpolitik.
 Stk. 6.  Tilskuddet udbetales af kommunen mod  

 dokumentation for modtagelse af orlovsydelse til børnepasning.
- - - - - - - Formål Formålet med indførelsen af orlov til børnepasning er at give forældre  

 mulighed for at være mere sammen med deres mindre børn og skal derfor ses som  

 et led i arbejdet med at fremme forældres mulighed for at få en bedre  

 sammenhæng mellem familieliv og arbejdsliv.
 Det overordnede formål med det supplerende tilskud er at give forældrene  

 et yderligere incitament til at tage orlov til børnepasning.
Hvem kan modtage tilskud? I kommuner, der har indført supplerende tilskud, er alle forældre, der  

 derefter får godkendt orlov til børnepasning, berettiget til at modtage  

 tilskud.
Betingelsen for at modtage supplerende tilskud er alene, at  

 pågældende opfylder betingelserne for at modtage orlovsydelse.
Det er en  

 betingelse, at mindst en af forældrene opfylder betingelserne for at modtage  

 orlovsydelse.
 Kommunen kan beslutte, at det supplerende tilskud også gives til forældre,  

 der er startet på orlov til børnepasning, inden kommunens beslutning om at  

 indføre supplerende tilskud.
Tilskuddet følger barnet Der kan udbetales et tilskud pr. barn, som forældrene holder orlov til at  

 passe.
Dvs. at hvis forældrene helt eller delvist holder orlov på samme tid  

 til det samme barn, udbetales der kun et supplerende tilskud.
Bestemt aldersgruppe og graduering efter alder Kommunerne kan beslutte, at alene forældre til børn i en bestemt  

 aldersgruppe kan modtage supplerende tilskud.
Tilskuddets størrelse kan  

 desuden gradueres efter barnets alder.
Der kan fx være en størrelse tilskud  

 for de 0-2 årige børn, en størrelse tilskud for de 3-5 årige og endnu en for  

 de 6-8 årige.
Kommunen kan således selv fastlægge aldersgrænserne for de graduerede  

 tilskud og frit kombinere med muligheden for at fastlægge en øvre  

 aldersgrænse for modtagelse af tilskud.
En kommune kan fx beslutte, at der  

 kun ydes tilskud til orlovshavere med børn i alderen 0-6 år, og at tilskuddet  

 for de 0-3 årige er på 20.000 kr., mens tilskuddet for de 4-6 årige er på  

 10.000 kr.
 Kommunerne kan ikke stille yderligere generelle begrænsninger i  

 forbindelse med ydelse af tilskud, fx at tilskuddet kun udbetales, hvis børn  

 over 3 år ikke benytter dagtilbud.
Offentliggørelse Kommunen skal offentliggøre beslutningen om at indføre supplerende tilskud  

 til forældre med børnepasningsorlov på en måde, så det så vidt muligt sikres,  

 at borgerne bliver bekendt med indholdet af beslutningen og betingelserne for  

 at modtage tilskuddet.
Dette kan bl.a. ske ved annoncering, opslag på  

 biblioteker m.v.
Offentliggørelsen skal omfatte oplysning om tidspunktet for  

 beslutningens ikrafttræden.
Tilskuddets størrelse Det er kommunen, der fastsætter tilskuddets størrelse.
Det supplerende  

 tilskud kan dog maksimalt udgøre 35.000 kr. årligt.
Det betyder, at det supplerende tilskud for en orlovsperiode på 12 måneder  

 ikke kan overstige 35.000 kr.
For en kortere periode end 12 måneder nedsættes  

 tilskuddet forholdsmæssigt.
For den mindste orlovsperiode på 13 uger, vil der  

 maksimalt kunne udbetales en fjerdedel af 35.000 kr.
Beregning af tilskuddet Udgangspunktet for beregningen af tilskuddets størrelse er den aktuelle,  

 gældende orlovsydelse, som orlovshaveren modtager.
Beskæftigede lønmodtagere For beskæftigede lønmodtagere kan tilskuddet og orlovsydelsen tilsammen  

 ikke overstige 80 pct. af den hidtidige indtægt.
Den hidtidige lønindtægt  

 beregnes som hovedregel på grundlag af den gennemsnitlige indtjening i de  

 seneste 4 uger før orloven.
Såfremt lønindtægten i de seneste 4 uger før  

 orlovsperioden ikke kan anses for sædvanlig, tages udgangspunkt i  

 lønindtægten for de seneste 13 uger før orlovsperioden.
Indkomst der indgår i beregningen Al indkomst, som er indtjent i et lønmodtagerforhold i arbejdsretlig  

 forstand, indgår i indtægten.
Det betyder, at der i indtægten foruden  

 grundlønnen indgår sædvanlige tillæg som fx personlige tillæg.
Derimod indgår  

 bidrag til arbejdsgiveradministrerede kapitalpensionsordninger, ATP og  

 arbejdsmarkedsbidrag ikke og skal derfor fratrækkes.
Det samme gælder de  

 midlertidige pensionsbidrag, der indbetales til ATP i henhold til lov om  

 ændring af lov om Arbejdsmarkedets Tillægspension (midlertidig  

 pensionsopsparing).
I det omfang orlovshaver får løn ved siden af orlovsydelsen eller tilskud  

 fra arbejdsgiver, der træder i stedet for orlovsydelse eller supplerer denne,  

 indgår tilskuddet/lønnen i beregningen af det supplerende tilskud.
Det  

 betyder, at orlovsydelse og løn, der træder i stedet for/supplerer  

 orlovsydelsen, samt det supplerende tilskud tilsammen ikke må overstige 80  

 pct. af den hidtidige indtægt.
Kapitalpension Der er mulighed for at hæve en kapitalpension helt eller delvist i  

 forbindelse med børnepasningsorlov.
Beløbet, der kan hæves, kan højst udgøre  

 forskellen mellem hidtidig løn og orlovsydelse.
Eksempel 2 Hvis orlovshaveren vælger at hæve en kapitalpension helt eller delvist,  

 indgår dette beløb ikke ved beregningen af størrelsen af det supplerende  

 tilskud.
Minimumsreglen Specielt for lønmodtagere, der er berettigede til arbejdsløshedsdagpenge,  

 gælder, at tilskuddet og orlovsydelsen som udgangspunkt tilsammen mindst skal  

 udgøre et beløb svarende til de arbejdsløshedsdagpenge, som orlovshaveren  

 ville være berettiget til ved fuld ledighed umiddelbart forud for orloven.  

 Tilskuddet kan dog ikke overstige størrelsen af det tilskud, der er fastsat  

 af kommunen.
Der skal derfor foretages en beregning af det beløb, orlovshaveren ville  

 være berettiget til ved arbejdsløshed for at kontrollere, at tilskuddet og  

 orlovsydelsen tilsammen mindst udgør et beløb svarende til de  

 arbejdsløshedsdagpenge, som orlovshaveren ville være berettiget til ved fuld  

 ledighed.
Såfremt der opstår problemer med beregningen, vil A-kasserne evt.  

 kunne være behjælpelige.
Henvendelse kan i øvrigt rettes til Direktoratet for  

 Arbejdsløshedsforsikringen.
 Dette gælder alene for beskæftigede, der er medlemmer af en A- kasse og  

 berettiget til dagpenge ved arbejdsløshed, jf. lov om  

 arbejdsløshedsforsikring m.v.
Selvstændige erhvervsdrivende Det supplerende tilskud for selvstændige erhvervsdrivende fastsættes på  

 grundlag af arbejdsfortjenesten ved den selvstændige erhvervsvirksomhed.
Som dokumentation for arbejdsfortjenesten anvendes skattevæsenets  

 årsopgørelse for det seneste regnskabsår på grundlag af indgivet  

 selvangivelse.
Har skattevæsenet bevilget udsættelse med indsendelse af  

 selvangivelsen, anvendes i stedet årsopgørelsen for det senest forudgående  

 regnskabsår.
Indtægt som medarbejdende ægtefælle regnes som selvstændig  

 erhvervsindtægt, når den pågældende er anerkendt i skattevæsenet som  

 medarbejdende ægtefælle.
Hvis der er tegnet frivillig forsikring i medfør af  

 dagpengelovens § 20, vil den pågældende normalt kunne anses for at opfylde  

 dagpengelovens beskæftigelseskrav.
Er der indgået lønaftale mellem  

 ægtefællerne, betragtes den medarbejdende ægtefælle som lønmodtager.
 Der henvises i øvrigt til Socialministeriets lovbekendtgørelse om dagpenge  

 ved sygdom og fødsel.
Ledige med arbejdsløshedsdagpenge For ledige orlovshavere kan tilskuddet og orlovsydelsen tilsammen ikke  

 overstige et beløb svarende til de arbejdsløshedsdagpenge, som orlovshaveren  

 var berettiget til ved fuld ledighed umiddelbart forud for orloven, jf. lov  

 om arbejdsløshedsforsikring m.v.
Orlovshaveren kan således maksimalt modtage  

 samme beløb, som vedkommende modtog ved arbejdsløshed.
Ledige med kontanthjælp For ledige orlovshavere, hvis grundlag for orlovsydelse er modtagelse af  

 kontanthjælp, kan orlovsydelse og tilskud tilsammen ikke overstige et beløb,  

 der svarer til den kontanthjælp, som orlovshaveren ville være berettiget til  

 efter § 25, stk. 1, i lov om aktiv socialpolitik.
 Det gælder dog for alle orlovshavere, at tilskuddet aldrig kan blive  

 større end det maksimale tilskud, der er fastsat af kommunen.
Det supplerende tilskud »kommer sidst« Det gælder generelt for beregningen, at det supplerende tilskud  

 »kommer sidst«, dvs. hvis der med øvrige indtægter ikke er  

 »luft« til supplerende tilskud i forhold til orlovshaverens øvre,  

 individuelle grænse, kan der ikke udbetales supplerende tilskud.
Som det  

 fremgår af ovenstående, gælder dette ikke for beløb hævet på en  

 kapitalpension.
Døde perioder For orlovshavere, der umiddelbart før orlovsperioden har modtaget dagpenge  

 i forbindelse med fravær på grund af sygdom, graviditet, barsel og adoption,  

 betragtes disse perioder som døde perioder, og lønindtægten beregnes på  

 grundlag af indtægten før fraværsperioden.
Ændring af tilskuddets størrelse Kommunen er berettiget til at træffe beslutning om at ophæve eller ændre  

 en tidligere beslutning om at ville give et supplerende tilskud efter § 27.  

 Beslutningen har virkning for behandlingen af fremtidige anmodninger om  

 supplerende tilskud.
Dog kan ændringen først træde i kraft, når beslutningen  

 er offentliggjort.
Kommunen kan også træffe beslutning om at indføre ordningen for en  

 afgrænset periode, eventuelt for herefter at tage stilling til om ordningen  

 skal fortsætte.
Det væsentlige i forhold til forældrene er, at kommunen  

 sikrer sig, at forældrene er informeret om størrelsen af tilskuddet,  

 varigheden af ordningen m.v., inden de beslutter sig for at benytte  

 ordningen.
Offentliggørelse Den hidtidige beslutning om det supplerende tilskud kan have skabt særlige  

 forventninger om, at beslutningen vil blive fulgt.
Der påhviler derfor  

 kommunen en forpligtelse til at offentliggøre en ændring af en tidligere  

 beslutning.
Dette kan bl.a. ske gennem ændring af eksisterende vejledende  

 retningslinier eller på anden måde, så det så vidt muligt sikres, at borgerne  

 bliver bekendt med ændringen, fx ved offentliggørelse af ændringen ved  

 annoncering, gennem opslag på biblioteker i kommunen o.l.
Det skal fremgå,  

 hvilken dato ændringen får virkning fra.
Forældres retsstilling ved ændring I det følgende lægges til grund, at en kommune tidligere har truffet en  

 generel beslutning om ud fra bestemte retningslinier at ville give tilskud  

 efter § 27, og at den pågældende kommune herefter træffer beslutning om enten  

 at ophæve eller ændre den tidligere beslutning.
Den Sociale Ankestyrelse har i afgørelser lagt vægt på, at det er en  

 betingelse, at Arbejdsformidlingens godkendelse af orlov foreligger inden  

 anmodning om supplerende tilskud.
Dvs., at hvis godkendelsen af orlov først  

 sker efter, at kommunen har truffet beslutning om ophævelse eller ændring af  

 det supplerende tilskud, skal anmodningen som udgangspunkt behandles efter  

 indholdet af den nye beslutning.
Tilsagn om tilskud inden den nye beslutning Et tilsagn om tilskud til »godkendte« orlovshavere, der er  

 givet, inden den nye beslutnings ikrafttræden må anses for at være en  

 begunstigende forvaltningsakt.
Den nye beslutning kan derfor ikke tillægges  

 virkning for allerede meddelte tilsagn.
Kommunen vil således være forpligtet  

 til at give tilskud til de pågældende forældre i overensstemmelse med  

 tilsagnet, selv om orlovsperioden ikke er startet inden ikrafttrædelse af den  

 nye beslutning.
Henvendelser inden den nye beslutning »Godkendte« orlovshavere, der har anmodet om supplerende  

 tilskud, før kommunens nye beslutning er trådt i kraft, må antages at have en  

 berettiget forventning om, at deres anmodning vil blive behandlet i  

 overensstemmelse med den praksis, der gjaldt på tidspunktet for godkendelsen  

 af orlov.
Sådanne anmodninger behandles på grundlag af kommunens tidligere  

 beslutning.
Senere henvendelser Anmodninger om tilskud fra »godkendte« orlovshavere, hvor  

 orlovsperioden endnu ikke er startet, og som på tidspunktet for den nye  

 beslutnings ikrafttræden endnu ikke er modtaget i kommunen, vil som  

 udgangspunkt være omfattet af kommunens nye beslutning.
Der bør i disse  

 tilfælde ske en konkret vurdering af, om orlovshaveren må antages at have en  

 berettiget forventning om, at anmodningen behandles efter ordningen ved  

 orlovens godkendelse.
 For »godkendte« orlovshavere, der først anmoder om supplerende  

 tilskud efter orlovsperiodens start, og efter at kommunen har ændret  

 beslutning, gælder som udgangspunkt, at anmodningen skal behandles efter  

 beslutningen, der gjaldt ved orlovsperiodens start.
Brug af dagtilbud under orlov Det er en betingelse i lov om orlov, at børn under 3 år, som forældrene  

 holder orlov for at passe, ikke må benytte offentligt dagtilbud under  

 orloven, mens børn over 3 år højest må benytte et halvdagstilbud.
Ved  

 offentligt dagtilbud forstås alle dagtilbud efter serviceloven med offentlige  

 tilskud samt dagtilbud, der har hjemmel i anden lovgivning, fx  

 skolefritidsordninger.
 Betingelsen omfatter alene »orlovsbørn« - ikke søskende hertil.  

 Der kan derfor ikke stilles generelle krav til søskende om nedsat anvendelse  

 af dagtilbud i forbindelse med forældrenes orlov.
Et barn, der er eller bliver 3 år under orlovsperioden, og ikke er optaget  

 i et dagtilbud, har ret til at stå på venteliste til en halvdagsplads, hvis  

 kommunen har halvdagspladser.
Kommunen kan ikke sige, at barnet slet ikke kan  

 komme i betragtning til en sådan.
 Er barnet ved orlovens start optaget i et dagtilbud, men kommunen ikke har  

 (ledige) halvdagspladser, må forældrene vælge mellem at tage barnet helt ud  

 eller undlade at holde orlov.
Halvdagspladser Lov om orlov og serviceloven indeholder ikke en nærmere definition af  

 begrebet halvdagspladser.
Det er op til kommunerne selv at tilrettelægge  

 dagtilbudsstrukturen i kommunen, herunder definitionen af halvdagspladser, se  

 kapitel 1.4.
Børn med særlige behov Efter lov om orlov § 10 a, stk. 2, kan barnet uanset bestemmelsen om  

 dagtilbudsbegrænsning benytte offentligt dagtilbud, hvis kommunen inden eller  

 under orloven træffer beslutning om, at barnet skal søge offentligt  

 dagtilbud.
Beslutningen skal være truffet efter § 40, stk. 2, nr. 1, og kan enten  

 være truffet, inden forældrene får bevilget orlov eller kan træffes under  

 orloven.
Det er op til kommunen at vurdere ud fra bestemmelserne om  

 foranstaltninger i serviceloven, om hensynet til barnet taler for, at det  

 skal benytte dagtilbud uanset forældrenes orlov.
Børn med nedsat fysisk eller psykisk funktionsevne For så vidt angår børn med nedsat fysisk eller psykisk funktionsevne,  

 gælder den almindelige ordning med, at »orlovsbørn« under 3 år ikke  

 må benytte et dagtilbud, og orlovsbørn over 3 år kun må benytte et  

 halvdagstilbud.
Lov om orlov hindrer imidlertid ikke, at børn med nedsat fysisk eller  

 psykisk funktionsevne modtager behandling eller træning under forældrenes  

 orlov.
Denne behandling eller træning kan også foregå i et dagtilbud.  

 Endvidere kan barnet i særlige tilfælde af hensyn til en nødvendig aflastning  

 af forældrene passes i et dagtilbud.
Orlovshaveren og barnet bor ikke i samme kommune Der er ikke noget krav om, at orlovshaveren skal bo sammen med barnet.
Der  

 kan derfor forekomme tilfælde, hvor orlovshaveren bor i en anden kommune end  

 barnet (fx ved fælles forældremyndighed).
Barnets opholdskommune Det vil i sådanne tilfælde være forholdene i barnets opholdskommune, der  

 er afgørende for, om der kan og skal udbetales supplerende tilskud.
Dette  

 hænger sammen med, at det er barnets opholdskommune, der skal stille  

 dagtilbud til rådighed og derfor også har besparelsen ved orlovsbarnets  

 nedsatte anvendelse af dagtilbud, jf. retssikkerhedslovens § 9, stk. 3.
Kan tilskud tages med til udlandet? Det følger af lov om orlov, at orlov til børnepasning kan afholdes i  

 udlandet.
Der er dermed hjemmel til, at selve orlovsydelsen kan udbetales ved  

 afholdelse af orlov i udlandet.
Der er ikke en tilsvarende hjemmel for det  

 supplerende tilskud.
Her følges de almindelige bestemmelser i serviceloven,  

 herunder § 2, stk. 1, hvorefter udbetaling af ydelser efter loven normalt  

 forudsætter ophold her i landet.
Ferie under orlov og optjening af ferie Hvis en lønmodtager afholder optjent ferie under en orlov, udsættes den  

 resterende del af orlovsperioden i en periode svarende til længden af den  

 afholdte ferie.
Der er derfor ikke ret til supplerende tilskud under ferien.
 Der optjenes ret til ferie med løn eller feriegodtgørelse, hvis  

 arbejdsgiveren udbetaler løn, andre ydelser eller supplement til  

 orlovsydelsen, og hvis arbejdsgiveren opgiver disse ydelser til beskatning.  

 Der optjenes ikke ferie med feriegodtgørelse af selve orlovsydelsen og det  

 supplerende tilskud.
Udbetaling af tilskud Betingelsen for udbetaling af det supplerende tilskud er, at forældrene  

 dokumenterer, at de modtager orlovsydelse, jf. § 27, stk. 6. Dvs. at  

 modtagelse af orlovsydelse udløser retten til supplerende tilskud.
 Når forældrene henvender sig til kommunen efter godkendelse i  

 Arbejdsformidlingen udbetales det supplerende tilskud med tilbagevirkende  

 kraft fra orlovens begyndelse - uanset om kommunen har truffet beslutning om  

 ophævelse eller ændring af tilskuddets størrelse, inden anmodning om  

 supplerende tilskud er fremsat.
 Det supplerende tilskud beregnes efter ordningen på tidspunktet for  

 godkendelse af orlov.
 Tilskuddet udbetales i lige store rater og følger udbetalingen af  

 orlovsydelsen, dvs. udbetales månedsvis bagud.
Tilskuddet er skattepligtigt Tilskuddet er skattepligtig indkomst (A-indkomst). Tilskuddet er ikke  

 bidragspligtigt efter lov om arbejdsmarkedsfonde, dvs. forældrene skal ikke  

 betale arbejdsmarkedsbidrag af det supplerende tilskud.
Bortfald af tilskud Tilskuddet bortfalder, når modtageren ikke længere opfylder betingelserne.
Tilbagebetaling af tilskuddet Er det supplerende tilskud udbetalt med urette, er tilskuddet omfattet af  

 de almindelige regler i § 119 om tilbagebetaling.
Privat dagpasning - - - - - - - § 63.  Oprettelse og drift af privat dagpasning mod  

 betaling, som drives uden offentlige midler, kræver tilladelse fra kommunen,  

 hvis der modtages flere end 2 børn under 14 år.
Stk. 2.  Foregår pasningen i et privat hjem, kan der  

 gives tilladelse til pasning af op til 5 børn.
Varetages pasningen af flere  

 personer, kan kommunen give tilladelse til, at der kan modtages op til 10  

 børn.
 Stk. 3.  Kommunen fører tilsyn med forholdene i den  

 private dagpasning.
- - - - - - - Karakteristika Privat dagpasning er ordninger uden for de offentlige dagtilbud og indgår  

 derfor ikke i de dagtilbud, som kommunen stiller til rådighed, jf. § 7. De  

 personer, der varetager pasningen af børnene, er ikke ansat af kommunen.
 Ordningerne drives uden offentlige tilskud og er alene finansieret af  

 forældrebetalingen og eventuelle tilskud fra privat side.
Der findes ikke regler om optagelse, forældrebetaling og  

 forældreindflydelse.
Det er den private dagpasser eller daginstitution, der  

 bestemmer hvilke børn, der skal modtages.
Forældrebetalingen er baseret på en  

 aftale mellem den private pasningsordning og forældrene, der betaler direkte  

 til den private pasningsordning.
 Privat dagpasning omfatter fx privat dagpleje og private daginstitutioner  

 uden offentlig støtte.
10.1. Tilladelse til privat dagpasning Flere end 2 børn Kommunen skal give tilladelse til, at der modtages flere end 2 børn under  

 14 år i privat dagpasning mod betaling, uanset at kommunen ikke medvirker ved  

 placering af børnene.
 Når der er tale om privat dagpasning mod betaling, er det afgørende, at  

 personen, der varetager pasningen, modtager betaling for at passe børnene.  

 Det er uden betydning, hvem der betaler for barnet.
Tilladelsen Tilladelse til privat dagpasning gives ud fra de samme hensyn som ved  

 godkendelse af kommunale dagplejere.
 Når kommunen har fundet forholdene i hjemmet i orden, gives der tilladelse  

 til at modtage børn i dagpasning ud fra en samlet afvejning af hjemmets  

 ressourcer, herunder antallet af egne børn, børnenes aldersfordeling m.v.
 Kommunen giver skriftlig tilladelse til dagpasning.
 Tilladelse kan gives for enkelte bestemte børn, og der udstedes en  

 særskilt tilladelse for hvert barn.
Tilladelsen kan også gives for et bestemt antal skiftende børn.
I så  

 tilfælde angives det i tilladelsen, hvilket antal børn der må modtages og i  

 hvilken alder.
 Det angives i tilladelsen, hvilke lokaler den gælder for.
 Der kan i tilladelsen fastsættes andre særlige begrænsninger, fx med  

 hensyn til dagpasningens varighed.
Afslag Afslår kommunen at give en tilladelse til at modtage børn i privat  

 dagpasning eller tilbagekalder kommunen en allerede udstedt tilladelse kan en  

 sådan afgørelse efter § 121 indbringes for det sociale nævn efter reglerne i  

 kapitel 10 i retssikkerhedsloven, jf. kapitel 13 om klagemuligheder.
Privat dagpleje Foregår pasningen i et privat hjem, kan der i lighed med, hvad der gælder  

 for den kommunale dagpleje, højst gives tilladelse til at modtage 5 børn  

 under 14 år.
Hvis pasningen varetages af mere end en person, kan der dog  

 gives tilladelse til at modtage op til 10 børn.
10.2. Tilsyn med privat dagpasning Tilsyn Kommunen fører tilsyn med forholdene i den private dagpasning.
Tilsynet  

 foregår i de fysiske rammer, hvor den private dagpasning finder sted.
 Får kommunen kendskab til, at forholdene i en privat dagpasningsordning er  

 uforsvarlig, kan kommunen inddrage en allerede udstedt tilladelse.
 Denne regel om tilsyn suppleres af reglen i § 6, hvorefter kommunen har en  

 generel pligt til at føre tilsyn med de forhold, hvorunder børn i kommunen  

 lever.
 Selv om kommunen ikke skal give tilladelse til privat dagpasning mod  

 betaling, hvor der kun modtages 1-2 børn, gælder tilsynsforpligtelsen med  

 udgangspunkt i § 6 også i disse tilfælde.
Vurderer kommunen, at forholdene i en konkret pasningsordning med 1-2 børn  

 er uforsvarlige, må kommunen rådgive forældrene om ikke at benytte den  

 pågældende ordning til pasning af deres barn.
Hvis forældrene ikke følger et  

 sådant råd, og der er en risiko for, at barnet lider overlast i den  

 pågældende pasningsordning, må kommunen overveje, om det er nødvendigt at  

 iværksætte foranstaltninger efter § 40.
Forsøgsbestemmelsen - - - - - - - § 138.  Socialministeren kan efter indstilling fra  

 kommunen eller amtskommunen godkende, at der for en forsøgsperiode oprettes  

 andre tilbud end dem, der er omtalt i denne lov.
Stk. 2.  Socialministeren kan endvidere efter  

 indstilling fra kommunen eller amtskommunen for en forsøgsperiode godkende  

 ordninger, der fraviger reglerne om visitation, ydelser og finansiering.
Der  

 kan dog ikke godkendes forsøgsordninger om tilbud til børn og unge, der  

 medfører fravigelse fra de almindelige regler om forældrebetaling.
- - - - - - - Godkendelse Dispensationer fra servicelovens bestemmelser i forbindelse med forsøg  

 skal godkendes af socialministeren.
Der kan kun gives godkendelse til at  

 dispensere fra servicelovens bestemmelser, men ikke fra anden lovgivning.
Formål Formålet med forsøgsbestemmelsen er at give kommuner og amtskommuner  

 mulighed for at afprøve alternative løsninger, som ikke kan lade sig gøre  

 inden for servicelovens rammer.
 Det følger heraf, at der kan ske fravigelse fra de bestemmelser, der kan  

 være en hindring for at etablere et ønsket dagtilbud.
Fravigelse af regler Der kan efter § 138, stk. 2, godkendes ordninger, hvor der sker fravigelse  

 af reglerne om visitation, ydelse og finansiering.
Der kan imidlertid ikke godkendes forsøgsordninger om tilbud til børn og  

 unge, der medfører, at de almindelige regler om forældrebetaling for  

 tilsvarende tilbud fraviges.
Der kan således hverken godkendes forsøg, hvor  

 forældrebetalingen bliver højere eller lavere end efter de gældende regler  

 efter betalingsbekendtgørelsen.
Ansøgning Ansøgning om godkendelse af forsøg efter § 138 sendes til  

 Socialministeriet.
 Ansøgninger bør indeholde oplysninger om:
- Forsøgets titel og kontaktperson - Forsøgets formål, baggrund, problemstilling, indhold, metoder og omfang - Tidsplan - Ledelsesforhold - Budget og finansiering - Økonomiske konsekvenser - Hvilke regler i serviceloven, der ønskes fraveget - Hvordan orienteres om forsøget - Tilsyn med forsøget - Evaluering af forsøget Rammer for godkendelsen Det kan ikke godkendes at fravige kommunernes overordnede ansvar for den  

 sociale service i kommunerne.
Kommunerne kan heller ikke fritages for ansvar  

 for gennemførelsen af forsøgene (tilsyn m.v.).
 Det er en forudsætning for godkendelse af forsøg, at der ikke herved sker  

 indskrænkning i kommunens eller amtskommunens forpligtelse til at iværksætte  

 tilbud efter serviceloven.
 Kommunen eller amtskommunen kan således ikke ved en aftale begrænse tilbud  

 til børn og forældre, som kommunen eller amtskommunen efter loven er  

 forpligtet til at give.
Tidsbegrænset Forsøgene skal være tidsbegrænsede, og der kan kun godkendes konkrete og  

 nærmere afgrænsede forsøg.
Forsøgene må ikke medføre statslige merudgifter.
Ophør Forsøgsgodkendelsen kan tilbagekaldes, hvis de vilkår, der er stillet for  

 forsøget, ikke overholdes.
Forsøgstilladelsen vil tillige ophøre, hvis der  

 sker lovændringer, som gør, at dispensationen bliver overflødig.
 Tavshedspligt m.v.
 Tavshedspligt m.v.
Der henvises til »Vejledning om hjælp til børn og unge gennem dialog  

 og samarbejde med forældrene.
Gennemgang af reglerne om tavshedspligt«.
Vejledningen er udarbejdet i samarbejde mellem Socialministeriet,  

 Sundhedsministeriet og Undervisningsministeriet.
I vejledningen redegøres for  

 gældende regler om tavshedspligt, underretningspligt og de begrænsninger,  

 muligheder og pligter, der følger heraf.
Underretningspligt Medarbejdere i dagtilbud er omfattet af underretningspligten i § 35. Der  

 henvises til Socialministeriets bekendtgørelse om underretningspligt over for  

 kommunen efter lov om social service, jf. bilag 5.
Klagemuligheder - - - - - - - § 121.  Kommunens og amtskommunens afgørelser efter  

 denne lov kan, medmindre andet er fastsat i denne lov eller i lov om  

 retssikkerhed og administration på det sociale område, indbringes for det  

 sociale nævn efter reglerne i kapitel 10 i lov om retssikkerhed og  

 administration på det sociale område.
- - - - - - - Mulighed for at klage Efter de almindelige regler om klageadgang, der er fastsat i  

 retssikkerhedslovens kapitel 10 kan både kommunens og amtskommunens  

 afgørelser indbringes for det sociale nævn, medmindre andet er bestemt.
Det  

 er kun den person, som afgørelsen vedrører, der kan klage over afgørelsen,  

 jf. retssikkerhedslovens § 60, stk. 1.
 Det fremgår af retssikkerhedslovens § 60, stk. 2, at der ikke kan klages  

 til anden administrativ klagemyndighed over afgørelser om det generelle  

 serviceniveau, herunder hvilke tilbud og pladser der skal være til rådighed i  

 kommunen og amtskommunen og takster for tilbudene.
 Der henvises til Den Sociale Ankestyrelses vejledning om klageregler på  

 det sociale område.
Optagelse i dagtilbud Kommunens afgørelse om optagelse i dagtilbud efter § 7 kan ikke indbringes  

 for anden administrativ klagemyndighed, jf. servicelovens § 12, stk. 1.
 Afgørelse om optagelse i et særligt dagtilbud efter § 16 kan efter de  

 almindelige klageregler indbringes for det sociale nævn, jf.  

 retssikkerhedslovens § 60.
 Ved uenighed mellem en kommune og en amtskommune om ophold i et særligt  

 dagtilbud, jf. servicelovens § 16, kan sagen indbringes for det sociale nævn,  

 jf. retssikkerhedslovens § 61.
Tilskud efter § 26 Kommunens afgørelse om godkendelse af pasningsaftaler og pasningsordninger  

 efter § 26 kan indbringes for det sociale nævn.
 Klager over kommunens generelle fastsættelse af tilskuddets størrelse, fx  

 i tilfælde af at tilskuddet nedsættes forholdsmæssigt i forbindelse med  

 deltidspasning, kan alene indbringes for kommunen.
Supplerende tilskud efter § 27 Klage over den individuelle beregning af tilskud kan indbringes for det  

 sociale nævn.
Tilsynsrådene De almindelige kommunale tilsynsmyndigheder - de for hvert amt nedsatte  

 tilsynsråd og for Frederiksberg og København kommuners vedkommende  

 Indenrigsministeriet - fører et retligt tilsyn med kommunerne.
Tilsynet  

 omfatter kun spørgsmål, om hvorvidt der er sket en tilsidesættelse af  

 lovgivningen, herunder offentligretlige retsgrundsætninger, jf. § 61 i lov om  

 kommunernes styrelse.
 Tilsynet viger, hvis der er en særlig klagemyndighed, som kan behandle den  

 pågældende sag.
 Tilsynsrådene vil således fx kunne påse lovligheden af en kommunes  

 generelle beslutninger, der ikke kan indbringes for anden administrativ  

 myndighed.
Finansiering Almindelige dagtilbud - - - - - - - § 129,  stk. 2. Kommunen afholder endeligt udgifter  

 til dag- og klubtilbud til børn og unge efter §§ 7 og 19 samt til tilskud  

 efter § 26 til forældre, der vælger privat pasning, og til supplerende  

 orlovstilskud efter § 27.
- - - - - - - En kommunes udgifter til dagtilbud til børn efter § 7 afholdes endeligt af  

 kommunen, jf. § 129, stk. 2.
 Endvidere afholder kommunen endeligt udgifterne til tilskud til private  

 pasningsordninger efter § 26 og til supplerende tilskud til forældre med  

 orlov til børnepasning efter § 27, jf. § 129, stk. 2.
Særlige dagtilbud - - - - - - - § 131,  stk. 5. Kommunen og amtskommunen afholder hver  

 50 pct. af udgifterne vedrørende foranstaltninger efter § 40, stk. 2. Dette  

 gælder dog ikke udgifterne vedrørende dag- og klubtilbud efter §§ 7 og 19,  

 der afholdes endeligt af kommunen.
For ophold i særlige dag- og klubtilbud  

 efter §§ 16 og 23 samt døgnophold efter § 51 afholder kommunen og  

 amtskommunen hver 50 pct. af udgifterne.
Taksten fastsættes for et  

 regnskabsår ad gangen på grundlag af tilbudenes budgetter.
- - - - - - - For særlige dagtilbud efter § 16 til børn med betydelig og varigt nedsat  

 fysisk og psykisk funktionsevne afholder kommunen og amtskommunen hver 50  

 pct. af udgifterne, jf. § 131, stk. 5.
Flygtninge - - - - - - - § 133,  stk. 3. Staten afholder 75 pct. af en kommunes  

 eller amtskommunes udgifter efter §§ 26, 27, 49, 51 og 65 samt efter  

 kapitlerne 4, 5, 7 og 14-20 i 6 1/2 år.
- - - - - - - I det omfang de ovennævnte udgifter relaterer sig til en udlænding, der  

 har opholdstilladelse som nævnt i § 133, stk. 1, afholder staten dog 75 pct.  

 af en kommunes eller amtskommunes udgifter i 6 1/2 år efter datoen for  

 opholdstilladelsen, jf. § 133, stk. 3. De nærmere regler herom fremgår af  

 Socialministeriets informationsbrev af 16. juni 1992 og af Socialministeriets  

 bekendtgørelse om kommunernes, amtskommunernes samt Københavns og  

 Frederiksberg kommuners regnskabsaflæggelse og statsrefusion på visse dele af  

 det sociale område.
Skolefritidsordninger drives ikke efter serviceloven.
Udgifter til ophold  

 (herunder flygtningebørns ophold) i sådanne ordninger kan derfor ikke  

 anmeldes til statsrefusion.
Der henvises til Socialministeriets brev af 11.  

 januar 1996 til samtlige kommuner og kommunale revisorer.
Henvisning til andre myndigheders  

 bestemmelser Der er inden for andre myndigheders områder fastsat forskellige generelle  

 regler, som har betydning for dagtilbudsområdet, bl.a.:
15.1. Bygningsforhold Byggelovgivningens krav findes bl.a. i Bygge- og Boligstyrelsens  

 Bygningsreglement 1995.
15.2. Arbejdsmiljøforhold Lov om arbejdsmiljø, jf. lovbekendtgørelse nr. 184 af 22. marts 1995 og  

 senere lovændringer, Bekendtgørelse nr. 867 af 13. oktober 1994 om arbejdets udførelse, Bekendtgørelse nr. 801 af 4. oktober 1993 om støjgrænser på  

 arbejdspladsen, Bekendtgørelse nr. 1163 af 16. december 1992 om faste arbejdssteders  

 indretning med senere ændringer Bekendtgørelse nr. 290 af 5. maj 1993 om skiftende arbejdssteders  

 indretning, Bekendtgørelse nr. 1164 af 16. december 1992 om manuel håndtering, Bekendtgørelse nr. 1109 af 15. december 1992 om anvendelse af tekniske  

 hjælpemidler med senere ændringer, Bekendtgørelse nr. 739 af 22. september 1997 om virksomhedernes  

 sikkerheds- og sundhedsarbejde, Bekendtgørelse nr. 469 af 6. oktober 1983 om sikkerhedsuddannelse, Bekendtgørelse nr. 322 af 22. juni 1977 om begrænsninger i anvendelsen af  

 lov om arbejdsmiljø på arbejde, som udføres i den ansattes hjem, Bekendtgørelse nr. 540 af 2. september 1982 om stoffer og materialer med  

 senere ændring.
 Herudover findes en række At-anvisninger og At-meddelelser om  

 arbejdsmiljøforhold.
15.3. Sundhedsmæssige forhold Sundhedsministeriets bekendtgørelse nr. 514 af 16. juni 1992 om  

 embedslægeinstitutionernes opgaver i forhold til dag- og døgninstitutioner  

 mv.
Indenrigsministeriets bekendtgørelse nr. 100 af 7. marts 1983 om  

 forholdsregler mod smitsomme sygdomme i skoler og daginstitutioner for børn  

 og unge, Sundhedsstyrelsens retningslinier af 21. marts 1983 om forholdsregler mod  

 smitsomme sygdomme i skoler og daginstitutioner for børn og unge, Sundhedsstyrelsens retningslinier om hygiejne i daginstitutioner, 1987,  

 Sundhedsstyrelsens vejledning om smitsom diarre, 1990, Sundhedsstyrelsens vejledning »Pludselig uventet spædbarnsdød -  

 antallet kan reduceres yderligere«, 1994, Sundhedsministeriets lov nr. 436 af 14. juni 1995 om røgfri miljøer i  

 offentlige lokaler, transportmidler og lignende, Sundhedsministeriets lov nr. 438 af 14. juni 1995 om forebyggende  

 sundhedsordninger for børn og unge, Sundhedsministeriets bekendtgørelse nr. 928 af 5. december 1995 om  

 forebyggende sundhedsordninger for børn og unge, Sundhedsstyrelsens retningslinier om forebyggende sundhedsordninger for  

 børn og unge, 1995, Sundhedsstyrelsens vejledning om smitsomme sygdomme hos børn, 1996.
15.4. Køkkenforhold Sundhedsministeriets bekendtgørelse nr. 1000 af 27. november 1996 om  

 levnedsmiddelhygiejne og egenkontrol mv.
15.5. Brandværnsmæssige forhold Ifølge Justitsministeriets bekendtgørelse nr. 196 af 21. marts 1990 om  

 brandværnsforanstaltninger i bl.a. daginstitutioner har Statens  

 Brandinspektion - nu Beredskabsstyrelsen - udsendt driftsmæssige forskrifter  

 for daginstitutioner, gældende for daginstitutionsafsnit til mere end 50  

 personer eller med mere end 10 sovepladser uanset oprettelsestidspunkt.  

 Kommunalbestyrelsen (den stedlige brandmyndighed) kontrollerer, at  

 forskrifterne overholdes.
15.6. Sikringsrum Ifølge Indenrigsministeriets lov nr. 1055 af 23. december 1992 om  

 beskyttelsesrum, som ændret ved lov nr. 1095 af 21. december 1994, kan  

 kommunalbestyrelsen påbyde, at der i nye bygninger med visse undtagelser skal  

 opføres sikringsrum.
15.7. Befordring af børn Befordring af børn bør ske på betryggende måde, bl.a. under iagttagelse af  

 gældende regler i henhold til færdselslovgivningen.
 I Trafikministeriets bekendtgørelse nr. 109 af 17. februar 1995 findes  

 regler om brug af sikkerhedsseler.
Gældende retningslinier Gældende retningslinier efter den 1. juli 1998, der er relevante i denne  

 sammenhæng:
1. Socialministeriets bekendtgørelse om  

 forældrebetaling for ophold i dagtilbud til børn 2. Socialministeriets bekendtgørelse om  

 forældrebestyrrelser i særlige dagtilbud til børn 3. Socialministeriets vejledning om  

 forældrebestyrelser i dagtilbud til børn efter lov om social service 4. Socialministeriets vejledning om klubtilbud og  

 andre socialpædagogiske fritidstilbud til større børn og unge efter lov om  

 social service 5. Vejledning om hjælp til børn og unge gennem dialog  

 og samarbejde med forældrene.
Gennemgang af reglerne om tavshedspligt  

 (Socialministeriet, Sundhedsministeriet og Undervisningsministeriet).
6. Socialministeriets vejledning om servicelovens  

 bestemmelser om særlig støtte til børn og unge 7. Socialministeriets bekendtgørelse om  

 underretningspligt over for kommunen efter lov om social service 8. Socialministeriets bekendtgørelse om  

 merudgiftsydelsen til børn og om tabt arbejdsfortjeneste 9. Socialministeriets bekendtgørelse om hjælpemidler 10. Socialministeriets bekendtgørelse om lands- og  

 lands- delsdækkende funktioner 11. Socialministeriets vejledning om sociale tilbud  

 til børn og unge med handicap 12. Socialministeriets vejledning om hjælpemidler,  

 biler, boligindretning m.v.
13. Socialministeriets bekendtgørelse om lov om  

 retssikkerhed og administration på det sociale område 14. Socialministeriets vejledning om lov om  

 retssikkerhed og administration på det sociale område 15. Socialministeriets bekendtgørelse om kommunernes  

 og amtskommunernes samt Københavns og Frederiksberg kommuners  

 regnskabsaflæggelse og statsrefusirefusion m.v. på visse dele af det sociale  

 område 16. Socialministeriets bekendtgørelse om revision af  

 kommunernes og amtskommunernes samt Københavns og Frederiksberg kommuners  

 regnskaber på visse dele af det sociale område.
 17. Den Sociale Ankestyrelses vejledning om  

 klageregler på det sociale område.
Socialministeriet, den 6. marts 1998 KAREN JESPERSEN /Birgitte Olesen - - - - - - - Bilag 1 Eksempel på aftale mellem en selvejende daginstitution og en kommune Aftale mellem Kommune og bestyrelsen for beliggende om institutionens  

 drift som daginstitution for børn og unge (foreningens navn)/ om  

 (institutionens navn) drift som daginstitution for børn og unge.
 Der er for institutionen oprettet vedtægt, der den er godkendt af Kommune,  

 som grundlag for denne aftale.
 I henhold til §§ 9, 12, 14 og 15 i lov om social service samt § 16 om  

 tilsyn i lov om retssikkerhed og administration på det sociale område indgås  

 følgende overenskomst:
 § 1.  Antallet af pladser i institutionen fastsættes  

 til , der kun kan ændres efter aftale, jf. § 16. Samtlige pladser er til  

 rådighed for kommunen.
 § 2.  Bestemmelse om optagelse i institutionen træffes  

 af kommunen efter aftale med institutionens ledelse/ institutionen træffer  

 efter aftale med kommunen beslutning om optagelse i institutionen.
 § 3.  Institutionens leder varetager under ansvar over  

 for institutionsbestyrelsen og forældrebestyrelsen (når den to- strengede  

 bestyrelsesmodel anvendes) den daglige pædagogiske og administrative ledelse  

 af institutionen.
 § 4.  Institutionen holder åbent på følgende ugedage:
Stk. 2.  Kommunen fastsætter rammerne for den daglige  

 åbningstid.
Meddelelse om ændringer i åbningstiden skal gives med måneders  

 varsel.
§ 5.  Der sikres røgfri miljøer i institutionen på  

 tilsvarende måde som for kommunale institutioner, jf.
Sundhedsministeriets  

 lov nr. 436 af 14. juni 1995 om røgfri miljøer i offentlige lokaler,  

 transportmidler og lignende.
 § 6.  Antallet af stillinger ved institutionen og  

 disse stillingers art fastsættes på institutionens årsbudget, som godkendes  

 af kommunen.
 Stk. 2.  Avancementsstillinger kan alene oprettes efter  

 (det pågældende kommunale forhandlingsorgans) godkendelse.
 § 7.  Institutionens bestyrelse ansætter og afskediger  

 personale inden for de rammer, der er fastsat i det af kommunen godkendte  

 budget, jf. §§ 7 og 9.
Stk. 2.  Ansættelse og afskedigelse af institutionens  

 leder sker under forbehold af kommunens godkendelse.
Institutionen må ved  

 opslag af stillingen tage forbehold herom.
 Stk. 3.  Samme fremgangsmåde følges ved følgende  

 stillinger:
 § 8.  Løn og andre ansættelsesvilkår for  

 institutionens personale fastsættes i henhold til de af (det pågældende  

 kommunale forhandlingsorgan) efter forhandling med de for institutionens  

 personale forhandlingsberettigede personaleorganisationer fastsatte  

 bestemmelser.
 § 9.  Beregning og udbetaling af lønninger sker ved  

 kommunens/institutionens foranstaltning.
 § 10.  Kommunen afholder institutionens udgifter til  

 driften som daginstitution til børn på grundlag af det af kommunen godkendte  

 årsbudget og i henhold til retningslinier fastsat af kommunen.
 Stk. 2.  Forslag til budget udarbejdes af kommunen med  

 institutionens bistand/af institutionen og indsendes til kommunen inden en af  

 denne fastsat frist.
 Stk. 3.  Institutionen forpligter sig til nøje at  

 overholde det af kommunen godkendte budget samt til at indhente fornøden  

 tillægsbevilling til dækning af uforudsete udgifter, før disse afholdes.  

 Institutionen foretager en løbende budgetkontrol efter regler, der er fastsat  

 af kommunen.
§ 11.  Institutionens bogholderi og regnskabsførelse  

 varetages af kommunen/institutionen.
Når institutionen selv varetager de  

 nævnte opgaver, indsendes regnskabet til kommunen inden en af denne fastsat  

 frist.
 Stk. 2.  Regnskabet revideres af en af kommunen godkendt  

 revisor.
 § 12.  Til imødegåelse af institutionens daglige  

 udgifter udbetaler kommunen efter særlig aftale forskud.
 Stk. 2.  Betaling af ejendomsudgifter eller udgifter til  

 husleje sker ved kommunens/institutionens foranstaltning.
 § 13.  Den endelige fastsættelse af kommunens betaling  

 af udgifter til institutionens drift sker på grundlag af institutionens  

 årsregnskab, der skal omfatte både driftsregnskab og status, og aflægges i  

 overensstemmelse med budgettets kontoplan.
§ 14.  De udgifter, som kommunen måtte udrede til  

 institutionens om- eller tilbygning og til ekstraordinær vedligeholdelse og  

 til ekstraordinær anskaffelse af inventar, betragtes som lån og skal sikres  

 ved pant i institutionens ejendom.
Pantsikrede lån afskrives over en årrække.
 Stk. 2.  For institutioner i lejede lokaler kan de i  

 stk. 1 nævnte lån til ekstraordinær anskaffelse af inventar sikres ved  

 gældsbrev.
 Stk. 3.  Inventar, der er finansieret som anført i stk.  

 1 og 2 eller over et af kommunen godkendt budget, må ikke fjernes fra  

 institutionen uden kommunens godkendelse.
 § 15.  Institutionen må ikke uden kommunens  

 forudgående samtykke afhænde, pantsætte eller udleje institutionens faste  

 ejendom(me) eller benytte ejendommen(e) til andet formål end til (vedtægtens  

 formål).
 Stk. 2.  Institutionen kan ikke uden kommunens  

 forudgående samtykke træffe beslutning om optagelse eller overtagelse af lån  

 - ej heller ved mellemregning med andre institutioner - eller ændringer i  

 lånevilkår eller forpligte sig ved kaution eller anden økonomisk garanti  

 eller foretage ændring af vilkår for eventuelle eksisterende  

 garantiforpligtelser eller lignende.
 Stk. 3.  Institutionen kan ikke påtage sig  

 forpligtelser, der skal finansieres ved optagelse af lån, forinden  

 institutionen har opnået kommunens samtykke til finansiering ved lån.
 Stk. 4.  Ved institutionens ophør skal anvendelse af en  

 eventuel formue godkendes af kommunen.
 § 16.  Overenskomsten kan af begge parter opsiges med  

 måneders varsel til den første i en måned.
 § 17.  Aftaler indgået mellem kommunen og  

 institutionens bestyrelse vedrørende nærmere enkeltheder om  

 institutionsdriften, herunder fastsættelse af de under § 1 nævnte  

 bestemmelser om antallet og alderssammensætningen af indskrevne børn, kan  

 indeholdes i protokollerede tillæg til overenskomsten.
 Stk. 2.  Overenskomstparterne kan anmode om  

 genforhandling af de i sådanne tillæg fastsatte bestemmelser.
Underskrevet den (dato) ---------------------- -------------- (for institutionen) (for kommunen) - - - - - - - Bilag 2 Eksempel på aftale mellem en puljeordning og kommunen Aftale mellem Kommune og bestyrelsen for / forældrekredsen / virksomheden  

 / om drift af puljeordningen som dagtilbud for børn.
Kommunen har den (dato) modtaget vedtægter for puljeordningen, der bl.a.  

 indeholder bestemmelser om (formål, forældreindflydelse, møder m.m.) I henhold til § 11 i lov om social service indgås følgende aftale:
 § 1.  Bestyrelsen for / forældrekredsen / virksomheden  

 er modtager af det offentlige tilskud efter § 11 i lov om social service og  

 står dermed som ansvarlig for dette.
 § 2.  Puljeordningen drives fra lokaler i (adresse) og  

 omfatter maksimalt (antal) børn i alderen . Ændringer i lokaleforhold og  

 børnetal/aldersgrænser kræver kommunens forudgående godkendelse.
§ 3.  Fra Kommune modtager puljeordningen et beløb på  

 kr.  pr. år pr. barn i driftstilskud (på baggrund af et driftsbudget).  

 Tilskuddet udgør for børn i alderen (fx 0-2 år/3-6 år/el. anden  

 aldersopdeling) kr. pr. år pr. barn.
Tilskuddets størrelse kan efter aftale  

 ændres med måneders varsel.
Tilskuddet udbetales den (dato, fx 10.) i månederne (fx hvert kvartal).  

 Tilskuddet udbetales forud på baggrund af det antal børn, der er indskrevet  

 den 1. i udbetalingsmåneden.
Inden udbetalingen finder sted, reguleres  

 udbetalingen i forhold til det faktiske børnetal og det udbetalte tilskud i  

 foregående kvartal.
 § 4.  Puljeordningen fastsætter ordningens åbningstid,  

 der dog mindst skal være timer om ugen.
 Puljeordningens leder varetager under ansvar for puljeordningen den  

 pædagogiske ledelse og den daglige ledelse og drift af puljeordningen.
 Puljeordningen ansætter og afskediger personale inden for de rammer, der  

 er fastsat i budgettet.
 Ændringer i puljeordningens åbningstid og personalesammensætning skal  

 meddeles til kommunen.
§ 5.  Bestemmelse om optagelse af børn til  

 puljeordningen træffes af kommunen gennem den centrale pladsanvisning/træffes  

 af puljeordningen efter nærmere aftale/træffes af begge parter i fællesskab  

 efter nærmere aftale.  Træffer puljeordningen bestemmelse om optagelse af  

 børn, skal den underrette kommunen om, hvilke børn der er optaget i  

 ordningen.
Puljeordningen fører desuden venteliste over børn, der ønskes  

 optaget i puljeordningen.
Virksomheden indstiller børn af ås medarbejdere til kommunen, der  

 gennem den centrale pladsanvisning varetager anvisningen til alle pladserne i  

 puljeordningen.
Optagelse i puljeordningen af børn fra anden kommune er  

 betinget af, at kommunen har opnået aftale om refusion fra barnets  

 bopælskommune (bortset fra aftaler om puljeordninger med tilskud efter § 144  

 i lov om social service Puljeordningen er åben for børn, der kræver en særlig indsats.
For disse  

 børn forhøjes kommunens tilskud efter konkret aftale/forhøjes tilskuddet med  

 .
 § 6.  Puljeordningen fastsætter selv  

 forældrebetalingens størrelse.
Forældrebetalingen kan dog højst udgøre 30 pct. af udgifterne ved ophold i  

 puljeordningen, bortset fra ejendomsudgifter (jf.
Socialministeriets  

 betalingsbekendtgørelser). Reglerne om nedsættelse eller bortfald af  

 forældrebetalingen samt om søskenderabat efter Socialministeriets  

 bekendtgørelser gælder også for puljeordningen.
Det påhviler lederen af  

 puljeordningen at gøre forældrene bekendt med reglerne om nedsættelse eller  

 bortfald af betalingen.
§ 7.  (navn) Kommune fører tilsyn med puljeordningen.  

 Herunder sikres det, at puljeordningen er opmærksom på, at der skal sikres  

 røgfri miljøer i puljeordningen på tilsvarende måde som for kommunale  

 daginstitutioner, jf.
Sundhedsministeriets lov nr. 436 af 14. juni 1995 om  

 røgfri miljøer i offentlige lokaler m.v.
 § 8.  Forældrebetalingen opkræves af  

 puljeordningen/kommunen.
 Beregning og udbetaling af lønninger foretages af puljeordningen / sker  

 ved kommunens foranstaltning.
 Ved eventuel oparbejdelse af underskud (fx ved manglende forældrebetaling,  

 større uforudsete vikarudgifter eller lignende) er puljeordningen forpligtet  

 til snarest at underrette kommunen herom.
 I tilfælde af personalets længerevarende sygdom/barsel modtager  

 puljeordningen kompensation/ ( evt. henvisning til særlig aftale om  

 kompensation eller anden aftale).
Puljeordningens bogholderi og regnskabsførelse varetages af  

 puljeordningen/kommunen.
Inden den (dato) indsendes revideret regnskab til  

 kommunen for foregående kalenderår.
 Revisionsopgaven varetages af .
 § 9.  Puljeordningen er ansvarlig for opfyldelse af de  

 krav, som måtte følge af anden lovgivning, og puljeordningen hæfter selv for  

 de aftaler m.v., den har indgået.
 §10. Ved puljeordningens ophør skal en eventuel formue anvendes til et  

 lignende socialt formål, som skal godkendes af kommunen.
 Puljeordningen kan ikke uden kommunens godkendelse optage lån til  

 finansiering af forhold vedrørende puljeordningen.
 § 11.  Denne aftale kan opsiges af begge parter med  

 (mindst 3/ ) måneders varsel.
Underskrevet den (dato) (for puljeordningen) (for kommunen) Der skal tages stilling til indholdet i     ved udarbejdelse af  

 vedtægten.
- - - - - - - Bilag 3 Eksempler på beregning af tilskud til forældre, der vælger privat pasning  

 efter § 26 De følgende eksempler på beregning af tilskud er baseret på en tænkt  

 kommunes driftsudgifter til henholdsvis dagpleje og børnehave.
I øvrigt  

 henvises til kapitel 9.1.3. Tilskuddets størrelse.
X-kommunes beslutning om tilskuddets størrelse beregnet på grundlag af  

 bruttodriftsudgifterne i kommunen til dagpleje og børnehaver I eksemplet har X-kommune besluttet at fastsætte tilskuddet til  

 aldersgruppen 1/2 - 2 år tæt på det maksimale tilskud på 85 pct. af  

 nettodriftsudgifter pr. plads i dagpleje i kommunen.
For aldersgruppen 3 - 5  

 år har kommunen besluttet at give et lavere tilskud svarende til 72 pct. af  

 nettodriftsudgifterne pr. plads i børnehave i kommunen.
 Forældrene kan dog ikke i alle tilfælde få udbetalt maksimumtilskuddet,  

 idet de selv som minimum skal afholde 30 pct. af de udgifter, som forældrene  

 faktisk har ifølge deres aftale med en børnepasser.
