 Det fremgår af de vejledende presseetiske  

 regler, at oplysninger, som kan være skadelige, krænkende eller virke  

 agtelsesforringende for nogen, skal efterprøves i særlig grad, inden de  

 bringes, først og fremmest ved forelæggelse for den pågældende.
Pressenævnet fandt, at de passager, som [K]  

 særligt havde fremhævet ikke fremstod som værende skadelige, krænkende eller  

 agtelsesforringende.
De påklagede udtalelser indgik i en klumme-artikel af  

 klart ironisk/satirisk indhold.
Dragør Avis havde herefter ikke handlet i  

 strid  

 med god presseskik ved at undlade at forelægge oplysninger for [K] inden  

 offentliggørelsen, og Nævnet udtalte ikke kritik.
Kendelse  

 fra Pressenævnet i sag 2006-6-352 [K] har klaget til  

 Pressenævnet over en artikel i Dragør Avis den 23. maj 2006, idet man mener,  

 at  

 god presseskik er tilsidesat.
1. Sagsfremstilling Dragør Avis bragte den 23.  

 maj 2006 under overskriften  

  

 [A]  

  

 følgende artikel:
 Lokalhistorikeren mv. fra  

 Ulspilsager vandt i sidste uge flere sager i Pressenævnet over [K], der er  

 tosset over, at [A] har bevæget sig ind på deres område ved at kulegrave  

 dobbeltmordet på Peter Bangs Vej.
 [A] har bl.a. været konsulent  

 for Danmarks Radio i forbindelse med flere udsendelser om den klassiske  

 kriminalsag.
 Pressenævnet betegner det  

 bl.a. som tilsidesættelse af god presseskik og krænkende overfor [A], når  

 radioværten en dag insinuerede, at denne havde stjålet af sagsakterne på  

 landsarkivet.
 Radioejer Jensen forfægter i  

 øvrigt det synspunkt, at ægteparret Jacobsen slet ikke blev myrdet hin  

 februardag i 1948, men først døde af alderdom mange år efter i Sydamerika.
 Han siger endda, han har  

 billeder af dem i deres aftægt - desværre kan de bare ikke vises i radioen.
Måske kan Jensen også snart  

 opklare, at mordet i Finderup Lade slet ikke blev til noget, og at vi kunne  

 have mødt Erik Klipping i Brugsen, hvis han bare var blevet gammel nok.  

  

  Til yderligere  

 sagsfremstilling skal nævnes, at den omtalte kendelse fra Pressenævnet  

 vedrørte  

 en klage fra [A] over [K]. [K] var i en radioudsendelse af 4. marts 2006  

 fremkommet med udsagnet:   Man må da håbe, at alle akterne stadig er i  

 sagen,  

 efter [A] har siddet og rodet i dem.
Af Pressenævnets kendelse af 9.  

 maj 2006  

 fremgår blandt andet:
 Parternes synspunkter [K] har anført, at [A] ikke  

 som anført beskyldes for at stjæle, men at [A] har tilsendt fotos vedrørende  

 sagen, der menes at stamme fra sagens akter [K] har endvidere anført, at  

 radioen af Landsarkivet har fået at vide, at de omtalte akter ikke  

 forefindes.  

 Radioen har endelig oplyst, at man ikke var bekendt med, at de omtalte fotos  

 var fra [B]s hjemmeside.
 Pressenævnets afgørelse og begrundelse:
Pressenævnet finder, at  

 udsagnet Man må da håbe, at alle akterne stadig er i sagen efter [A]  

 har  

 siddet og rodet i dem fremstår som en anklage mod [A], hvorfor udsagnet  

 kan  

 være skadeligt, krænkende eller virke agtelsesforringende for [A]. [K] burde  

 derfor have forelagt oplysningen for [A] inden offentliggørelsen, og Nævnet  

 udtaler sin kritik. 2. Parternes synspunkter 2.1. [K]s synspunkter [K] har indledningsvis  

 anført, artiklen er forhånende og krænkende.
 [K] har navnlig anført, at  

 følgende udsagn er i strid med god presseskik:
 [K], der er tosset over, at [A] har bevæget sig ind på  

 deres område ved at kulegrave dobbeltmordet på Peter Bangs Vej, idet  

 det er  

 rene gisninger og intet har på sig. [K] har videre oplyst, at han [[A]]  

 er en  

 amatør, som vi ikke regner med.
 Radioværten en dag insinuerede, at denne [[A]] havde  

 stjålet af sagsakterne på landsarkivet, idet citatet er usandt, da [K]  

 aldrig  

 har udtalt dette.
 Radioejer Jensen, idet Ole Hans Jensen, som der  

 hentydes til, ikke ejer [K], der drives af en Lytter- og Læserklub. [K] har  

 videre anført, at udsagnet er krænkende, idet Ole Hans Jensen som radioejer  

 ville pådrage sig et skatteansvar, som han ikke har.
 Han [Ole Hans Jensen] siger endda, han har billeder af  

 dem i deres aftægt  desværre kan de bare ikke vises i radioen,  

 idet [K] er i  

 besiddelse af fotos af ægteparret Jacobsen fra 1965, hvorfor de ikke kan være  

 blevet dræbt i 1948.
 Måske kan Jensen også snart opklare, at mordet i  

 Finderup Lade slet ikke blev til noget, at vi kunne have mødt Erik Klipping i  

 Brugsen, hvis bare han var blevet gammel nok, idet udsagnet er  

 forhånende.
 [K] har endelig anført, at  

 beskyldningerne i artiklen burde være forelagt radiostationen.
2.2. Dragør Avis synspunkter Dragør Avis har  

 indledningsvis anført, at avisen refererede Pressenævnets kendelse vedrørende  

 lokalhistorikeren [A] under den ugentlige klumme Dragørsnak, hvor  

 personer i  

 og uden for lokalsamfundet bliver omtalt.
 Til de påklagede udsagn har  

 Dragør Avis anført følgende:
Ad 1.  

 At der ikke er tale om gisninger fra deres  

 side om, hvorvidt [K] er tosset over .
Dragør Avis har henvist  

 til [K]s  

 sagsfremstilling i Pressenævnets kendelse af 9. maj 2006.
 Ad 2.  

 Dragør Avis har henvist til Pressenævnets  

 kendelse af 9. maj 2006.
 Ad 3.  

 At Ole Hans Jensen er omtalt som radioejer  

 på linie med Pia Kjærsgaard og Marianne Jelved, der i pressen omtales som  

 partiejere af henholdsvis Dansk Folkeparti og Det Radikale Venstre, selvom de  

 formelt ikke ejer partierne.
 Ad 4.  

 At avisen ikke dokumenterer, hvorvidt  

 ægteparret Jacobsen blev dræbt i 1948 eller ej, men blot refererer kendelsen  

 fra Pressenævnet.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
 Axel Kierkegaard, Bo  

 Maltesen, Lene Sarup og Ole Askvig.
 Det fremgår af de vejledende  

 presseetiske regler, at oplysninger, som kan være skadelige, krænkende eller  

 virke agtelsesforringende for nogen, skal efterprøves i særlig grad, inden de  

 bringes, først og fremmest ved forelæggelse for den pågældende.
Pressenævnet finder, at de  

 passager, som [K] særligt har fremhævet ikke fremstår som værende skadelige,  

 krænkende eller agtelsesforringende.
De påklagede udtalelser indgår i en  

 klumme-artikel af klart ironisk/satirisk indhold.
Dragør Avis har herefter  

 ikke  

 handlet i strid med god presseskik ved at undlade at forelægge oplysninger  

 for [K]  

 inden offentliggørelsen, og Nævnet udtaler ikke kritik.
