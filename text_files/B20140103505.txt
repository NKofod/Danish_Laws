Bekendtgørelse om planter1) I medfør af § 1, stk. 1, jf. stk. 3, § 1, stk. 2, og § 4, stk. 2, i lov om frø, kartofler og planter, jf. lovbekendtgørelse nr. 195 af 12. marts 2009, og §§ 1, 2, 6 og 13, stk. 3, i lov om planteskadegørere, jf. lovbekendtgørelse nr. 198 af 12. marts 2009, fastsættes efter bemyndigelse:
Bekendtgørelsens formål § 1. Bekendtgørelsens formål er at beskytte imod spredning af visse planteskadegørere og at sikre kvaliteten af formeringsmateriale m.v, omfattet af bekendtgørelsen.
Definitioner § 2. I denne bekendtgørelse forstås ved:
 1) Planter: Levende planter og plantedele (herunder frø).
 2) Levende plantedele: Bl.a.
a) rod- og stængelknolde, løg og jordstængler, b) afskårne blomster, c) grene og fældede træer med løv, d) plantevævskultur, e) frugt i botanisk forstand, dog ikke dybfrossen.
 3) Frø: Frø i botanisk betydning, der er bestemt til plantning.
 4) Planter til plantning:
 a) Planter, der er plantet og skal forblive plantet eller genplantes.
 b) Planter, der ikke er plantet, men som skal plantes.
 5) Plantning: Enhver anbringelse af planter eller plantedele i et voksemedium med det formål at sikre deres vækst eller formering.
 6) Grønsagsplanteformeringsmateriale: Plantedele og alt andet plantemateriale, herunder grundstammer, af slægter og arter nævnt i bilag 6, I, afsnit B, nr. 2, litra a, der er bestemt til formering og produktion af grønsagsplanter, dog ikke frø.
 7) Grønsagsplanter: Hele planter og plantedele af slægter og arter nævnt i bilag 6, I, afsnit B, nr. 2, litra a, for så vidt angår podede planter også podematerialet, der er bestemt til plantning med henblik på produktion af grønsager, dog ikke frø.
 8) Frugtplanteformeringsmateriale: Frø, plantedele og alt andet plantemateriale, herunder grundstammer, af slægter og arter nævnt i bilag 6, I, afsnit B, nr. 2, litra b, der er bestemt til formering og produktion af frugtplanter.
 9) Frugtplanter: Planter af slægter og arter nævnt i bilag 6, I, afsnit B, nr. 2, litra b, der efter afsætning er bestemt til plantning eller genplantning.
10) Frugtplantesort: En bestand af planter inden for en enkelt botanisk taksonomisk gruppe af laveste kendte rang, der kan a) defineres på grundlag af forekomsten af karakteristika, der skyldes en given genotype eller kombination af genotyper, og b) skelnes fra enhver anden bestand af planter på grundlag af forekomsten af mindst et af de nævnte karakteristika og c) betragtes som en enhed hvad angår deres egnethed til at blive formeret uforandret.
 11) Frugtplanteklon: Et vegetativt genetisk ensartet afkom af en enkelt plante.
12) Prydplanteformeringsmateriale: Plantemateriale af alle slægter og arter som tjener til formering eller produktion af prydplanter.
Ved produktion af hele planter omfatter definitionen kun planter bestemt til videre omsætning.
 13) Parti: Et antal enheder af samme produkt, der er karakteriseret ved ensartethed med hensyn til sammensætning og oprindelse.
 14) CAC-materiale (Conformitas Agraria Communitatis): Formeringsmateriale og frugtplanter af de slægter og arter, der er nævnt i bilag 6, I, afsnit B, nr. 2, litra b, og som opfylder minimumskravene for godkendelse til salg, jf. § 14.
 15) Forstligt formeringsmateriale: Planter til plantning, dog ikke frø, af de arter, der er nævnt i bilag 3 i bekendtgørelse om skovfrø og -planter.
Registrering § 3. Følgende virksomheder skal være registreret hos NaturErhvervstyrelsen som leverandører af planter jf. dog stk. 4:
 1) Virksomheder, der med henblik på salg producerer planter til plantning, herunder dog kun frø af slægter og arter nævnt i bilag 6, I, afsnit B, nr. 2, litra b og c.
 2) Virksomheder, der en gros sælger materiale nævnt i bilag 6, I, afsnit B, nr. 2, til erhvervsmæssigt videresalg eller anvendelse, herunder virksomheder der har behov for at kunne udstede plantepas i forbindelse med salg.
 Stk. 2. Producenter af frø af have- og landskabsplanter, der ønskes godkendt som certificeret frø, kan registreres som leverandør af planter.
 Stk. 3. Anmodning om registrering skal ske på et skema, der fås hos NaturErhvervstyrelsen eller på styrelsens hjemmeside. Ændringer i oplysninger givet i forbindelse med registrering skal indberettes til NaturErhvervstyrelsen.
 Stk. 4. Virksomheder og personer, der har et samlet salg af planter til plantning på under 50.000 kr. om året og kun sælger planter direkte til den endelige forbruger til ikke-erhvervsmæssig anvendelse, skal ikke registreres, medmindre der er behov for at kunne udstede plantepas.
 § 4. Registrerede virksomheder skal til stadighed opfylde forpligtigelserne i bilag 7.
§ 5. NaturErhvervstyrelsen kan ophæve registreringen, hvis 1) virksomheden ikke opfylder forpligtigelserne i bilag 7, eller 2) virksomheden ikke senest 30 dage efter påkrav har betalt forfaldne afgifter og gebyrer i henhold til bekendtgørelse om betaling for plantesundhedskontrol m.m.
§ 6. NaturErhvervstyrelsen kan godkende virksomheder registreret efter § 3 til at udstede og forsyne planter med plantepas.
Plantepassets udformning skal være godkendt af styrelsen.
 Stk. 2. Godkendelse til at udstede plantepas kan tilbagekaldes, hvis virksomheden ikke overholder bestemmelserne i § 19.
 § 7. NaturErhvervstyrelsen kan godkende en leverandør, der er registreret efter § 3, stk. 1, nr. 1, til:
1) opbevaring af præ-kerneplanter, produktion og opbevaring af kerneplanter og etablering af eliteplanter, 2) opbevaring og produktion af eliteplanter og produktion af certificerede planter klasse AAE, 3) produktion af certificerede planter klasse AA eller 4) produktion af certificerede planter klasse A.
Stk. 2. Godkendelse efter stk. 1 meddeles, når styrelsen har konstateret, at leverandøren opfylder kravene i bilag 5, I, A.
Godkendelsen kan omfatte alle de anførte kategorier og kan begrænses til dele af leverandørens produktion.
Produktion og salg § 8. Registrerede leverandører skal tilrettelægge og gennemføre deres produktion og salg af planter nævnt i bilag 3 efter retningslinierne i bilaget.
§ 9. Sorter af slægter og arter af grønsagsplanter og formeringsmateriale heraf jf. bilag 6, I, afsnit B, nr. 2, a, samt prydplanteformeringsmateriale, må kun sælges, hvis de er optaget på listen over sorter af grønsagsplantearter eller registreret som plantenyheder, og for almindeligt kendte sorter skal sortens officielle betegnelse anvendes.
For andre sorter af de nævnte slægter og arter skal leverandørerne føre en liste med detaljeret beskrivelse af sorten.
Listen skal indeholde oplysninger om:
1) sortsnavn, eventuelt med angivelse af sortens almindeligt kendte synonymer, 2) angivelse af det anvendte system for sortvedligeholdelse og opformering, 3) sortsbeskrivelse, mindst på grundlag af sortens kendetegn og udtryk, efter retningslinjer fastsat af NaturErhvervstyrelsen, og for prydplanteformeringsmateriale efter de retningslinjer, der gælder ved anmodning om EF-sortsbeskyttelse, 4) så vidt muligt, hvordan sorten afviger fra de andre sorter, der ligner den mest.
 Stk. 2. Stk. 1, nr. 2 og 4, gælder ikke for leverandører, der alene sælger grønsagsplanter og formeringsmateriale heraf samt prydplanteformeringsmateriale.
§ 10. Sorter af frugtplanter og formeringsmateriale heraf, jf. bilag 6, I, afsnit B, nr. 2, b, må kun sælges, hvis 1) sorten er beskyttet i henhold til lov om plantenyheder, jf. lovbekendtgørelse nr. 190 af 12. marts 2009, eller i henhold til Rådets forordning (EF) nr. 2010/00 om EF-sortsbeskyttelse, eller sorten er genstand for en ansøgning om sortsbeskyttelse, eller 2) sorten er officielt registeret i Danmark eller i en anden EU-medlemsstat, eller sorten er genstand for ansøgning om en officiel registrering, eller 3) sorten før 30. september 2012 har været solgt i en stat der er medlem af Den Europæiske Union, og har en officielt anerkendt beskrivelse, eller 4) sorten er uden egentlig kommerciel produktionsværdi og har en officielt anerkendt beskrivelse, og formeringsmateriale og frugtplanterne er afsat som CAC-materiale i Danmark og leverandørdokumentet, jf. bilag 6, B, indeholder en henvisning til nærværende bestemmelse.
Stk. 2. Sorter af genetisk modificerede frugtplanter og formeringsmateriale må endvidere kun sælges, hvis sorten er godkendt til dyrkning og produktion i Den Europæiske Union.
Er materialet af en genetisk modificeret sort bestemt til anvendelse som fødevarer eller som et foderstof, jf. artikel. 3 og 15 i Europa-parlamentets og Rådets forordning nr.1829/2003/EF om genetisk modificerede fødevarer og foderstoffer, kan sorten kun sælges, når den er godkendt i henhold til nævnte forordning.
Hvis materialet er genetisk modificeret, skal dette oplyses på alle mærkater og dokumenter, der vedrører materialet.
Stk. 3. Uanset stk. 1, kan NaturErhvervstyrelsen tillade salg af begrænsede mængder af frugtplanter og formeringsmateriale heraf til anvendelse her i landet, hvis materialet er bestemt til 1) forsøg eller videnskabelige formål, 2) udvælgelsesarbejde eller 3) at bidrage til bevarelsen af den genetiske diversitet.
Stk. 4. Leverandører skal for det i stk. 3, nr. 3 nævnte materiale føre en liste med en detaljeret beskrivelse af sorten.
Listen skal indeholde tilsvarende oplysninger som nævnt i § 9, stk. 1, nr. 1-4. For leverandører, der alene sælger frugtplanter og formeringsmateriale heraf skal listen alene indeholde de i § 9, stk. 1, nr. 1 og 3 nævnte oplysninger.
 Stk. 5. Frugtplanter og formeringsmateriale heraf der stammer fra en moderplante, der eksisterede før den 30. september 2012, og som er blevet officielt certificeret eller opfylder betingelserne for at blive betegnet som CAC- materiale før den 31. december 2018, må sælges indtil den 31. december 2018. Ved salg skal materialet være identificeret med en henvisning på leverandørdokumentet, jf. bilag 6, I, afsnit B, nr. 1, litra b, til artikel 21 i Rådets direktiv 2008/90/EF.
§ 11. Planter produceret her i landet kan godkendes som 1) kerneplanter, hvis de a) er udvalgt af sortsejeren på grund af deres særlige genetiske egenskaber, b) er produceret og opbevaret efter bestemmelser i bilag 5, I, B, nr. 1, og c) opfylder kravene i bilag 1, 2, 4 og 5, III, samt kravet i § 14, stk. 2, om frihed for planteskadegørere, eller 2) eliteplanter, hvis de a) har oprindelse direkte i kerneplanter eller i planter frembragt ved opformering på grundlag af kerneplanter, jf. bilag 5, II, b) er produceret og opbevaret efter bestemmelserne i bilag 5, I, B, nr. 2, og 5, II, og c) opfylder kravene i bilag 1, 2 og 4 samt kravet i § 14, stk. 2, om frihed for planteskadegørere, eller 3) certificerede planter, klasse AAE, AA eller A, hvis de a) har dokumenteret oprindelse i eliteplanter eller kerneplanter, b) er produceret efter bestemmelserne i bilag 5, I, B, nr. 2, 3 eller 4, og 5, II, og c) opfylder kravene i bilag 1, 2 og 4 samt kravet i § 14, stk. 2, om frihed for planteskadegørere.
 Stk. 2. Planter, der er udvalgt som kommende kerneplanter, men som endnu ikke er godkendt efter stk. 1, nr. 1 (præ-kerneplanter), kan sælges, hvis de opfylder betingelserne i § 14. Planterne må ikke sælges med betegnelsen »præ-kerneplanter«.
 § 12. Jord der skal anvendes til dyrkning af de i bilag 8 nævnte planter, skal være fri for kartoffelcystenematoder, jf. bilag 4, nr. 24.
Stk. 2. Producenter af de nævnte planter skal forud for hver kultur anmelde hvilke arealer, der påtænkes anvendt til produktionen med henblik på NaturErhvervstyrelsens udtagning af jordprøver til undersøgelse for kartoffelcystenematoder.
Arealerne skal anmeldes til NaturErhvervstyrelsen.
Anmeldelsen skal indeholde en skitse for hvert anmeldt areal.
 Stk. 3. Mængden af jord, der udtages pr. hektar på arealer, der skal anvendes til dyrkning af de i bilag 8 nævnte arter, udgør beregningsmæssigt 1500 ml. for 8 hektar og 400 ml. for de resterende hektar.
 Stk. 4. I tilfælde, hvor der er påvist forekomst af kartoffelcystenematoder i en mark, jf. bekendtgørelse om bekæmpelse af kartoffelcystenematoder, udgør mængden af jord, der udtages pr. hektar, dog altid 1500 ml.
 § 13. Mængden af jord, der skal udtages pr. hektar efter § 12, stk. 4, kan reduceres til beregningsmæssigt 400 ml. pr. hektar for 4 hektar og 200 ml. for de resterende hektar, såfremt producenten kan dokumentere:
1) at der ikke er blevet dyrket eller forekommet kartofler eller andre værtplanter, jf. bilag 8, afsnit 1, på den anmeldte jord i seks år forud for jordprøvetagningen, eller 2) at der ikke ved de to seneste officielle undersøgelser er konstateret forekomst af levende kartoffelcystenematoder, og der ikke er blevet dyrket kartofler eller værtplanter til andet end produktion af læggekartofler eller planter til plantning, jf. bilag 8, afsnit 1, siden den første officielle undersøgelse, eller 3) at der ikke er konstateret levende kartoffelcystenematoder eller cyster uden levende indhold ved den seneste officielle undersøgelse, og at der ikke er blevet dyrket kartofler eller værtplanter til andet end produktion af læggekartofler eller planter til plantning, jf. bilag 8, afsnit 1, siden undersøgelsen.
4) at der har været dyrket planter som opført i bilag 8, afsnit 2, men a) at der ikke ved officielle undersøgelser er konstateret forekomst af levende kartoffelcystenematoder i de seneste tolv år, eller b) at der ikke er kendskab til, at der er blevet dyrket kartofler eller andre værtplanter, jf. bilag 8, afsnit 1, på jorden i de seneste tolv år.
 Stk. 2. Dokumentationen skal foreligge senest samtidig med prøvetagningen.
§ 14. Planter produceret her i landet må sælges, når NaturErhvervstyrelsen har konstateret, at 1) planterne er produceret i overensstemmelse med bestemmelserne i bilag 3 og 2) planterne overholder bestemmelserne i bilag 1, 2 og 4 om frihed for planteskadegørere.
 Stk. 2. Planter nævnt i bilag 6, I, B nr. 2, planter af Vitis til produktion af druer (frugtplanter) samt forstligt formeringsmateriale skal endvidere være praktisk taget fri for andre planteskadegørere, der kan påvirke planternes kvalitet og anvendelighed.
 Stk. 3. Skal planterne sælges til et område i en medlemsstat af Den Europæiske Union, der er godkendt som beskyttet zone, skal det ved styrelsens kontrol efter stk. 1 være konstateret, at planterne også overholder de særlige betingelser for indførelse i dette område, der er fastsat af denne medlemsstat.
Stk. 4. Planter nævnt i bilag 6, I, B, nr. 2, a) og b) der er produceret i et område der ikke er omfattet af Den Europæiske Union, kan indføres og sælges, hvis styrelsen har ligestillet dem med planter produceret her i landet.
Dette gælder ligeledes frugtplanter og formeringsmateriale heraf, der indføres med henblik på anvendelse i egen virksomhed.
§ 15. Har NaturErhvervstyrelsen begrundet mistanke om, at et parti planter til plantning ikke opfylder kravene i § 14, stk. 1, nr. 2, eller § 14, stk. 2, om frihed for planteskadegørere eller kan et parti planter ikke efterses, må planterne ikke sælges.
Skønner NaturErhvervstyrelsen, at planterne efter gennemførelse af egnede foranstaltninger vil kunne godkendes ved et nyt eftersyn kan styrelsen sætte partiet i karantæne.
 Stk. 2. Planter der er sat i karantæne må ikke fjernes fra dyrkningsstedet uden styrelsens skriftlige tilladelse.
 § 16. Planter, der sælges, skal opfylde kravene i bilag 1, 2 og 4 om frihed for planteskadegørere, betingelsen i § 14, stk. 2, og kravene i bilag 3.
 § 17. Har NaturErhvervstyrelsen begrundet formodning om, at planter, der sælges, ikke opfylder kravene i § 14, kan styrelsen i medfør af § 2, stk. 1, i lov om frø, kartofler og planter, vederlagsfrit udtage prøver af planterne til undersøgelse med henblik på at af- eller bekræfte formodningen.
 Stk. 2. Planter omfattet af en undersøgelse i medfør af stk. 1 må ikke fjernes fra salgsstedet uden styrelsens skriftlige tilladelse.
§ 18. Planter, der ikke opfylder betingelserne for godkendelse til salg eller for at blive sat i karantæne, skal tilintetgøres i overensstemmelse med reglerne i bekendtgørelse om bortskaffelse af affald.
NaturErhvervstyrelsen kan fastsætte en frist for tilintetgørelsen.
Virksomheden skal på forlangende dokumentere, at tilintetgørelse har fundet sted.
 § 19. Ved salg skal godkendte planter m.m. være mærket efter bestemmelserne i bilag 6.
 Stk. 2. Planter m.m., der indføres fra et område, der ikke er omfattet af Den Europæiske Union, og som efter bilag 6 skal være forsynet med plantepas ved salg, skal forsynes med plantepasset i forbindelse med indførslen.
 Stk. 3. Mærkningen med plantepas skal være foretaget af NaturErhvervstyrelsen eller af en virksomhed godkendt efter § 6.
 Stk. 4. Plantepas må ikke anvendes til andre planter end dem, de oprindeligt er udstedt til.
§ 20. Opdeles et parti, der skal være mærket med plantepas, eller blandes to eller flere sådanne partier, skal hvert af de nye partier forsynes med et nyt plantepas.
Partierne må kun mærkes, hvis de overholder betingelserne for godkendelse, jf. § 14.
 § 21. Ved salg skal kerne-, elite-, og certificerede planter være pakket efter bestemmelserne i bilag 6, II, nr. 2.
 § 22. Bestemmelserne om salg gælder også for udbud til salg og for fordeling, levering eller anden form for overdragelse.
Kontrol og straf § 23. NaturErhvervstyrelsen kontrollerer, at bestemmelserne i bekendtgørelsen overholdes.
 Stk. 2. NaturErhvervstyrelsen beslutter antal og omfang af inspektioner på grundlag af virksomhedens registrering, jf. § 3, samt mistanke om eller konstaterede planteskadegørere.
§ 24. NaturErhvervstyrelsen kan godkende en registreret virksomhed til selv at føre kontrol med, at kravene i bilag 3, 6 og 7, A, er overholdt ved produktion og salg.
Kontrollen skal føres efter retningslinierne i bilag 7, B.
Styrelsen fører tilsyn med, at leverandøren overholder retningslinierne.
 Stk. 2. Den i stk. 1 nævnte godkendelse kan tilbagekaldes, hvis retningslinierne i bilag 7, B, ikke overholdes.
 § 25. Overtrædelse af § 3, stk. 1, § 4, §§ 8 - 10, § 11, stk. 2, §§ 14 - 16, § 17, stk. 2, og §§ 18 - 21, straffes med bøde.
 Stk. 2. Undladelse af indberetning af ændringer i oplysninger afgivet i forbindelse med registreringen jf. § 3, stk.3, straffes med bøde.
 Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5 kapitel.
Ikrafttræden § 26. Bekendtgørelsen træder i kraft den 30. september 2014.
 Stk. 2. Bekendtgørelse nr. 451 af 16. maj 2011 om planter ophæves.
NaturErhvervstyrelsen, den 26. september 2014 Jette Petersen / Kristine Riskær Bilagsfortegnelse Fortegnelse over bilag Bilag 1 Planteskadegørere, der ikke må forekomme Bilag 2 Planteskadegørere, der ikke må forekomme på visse planter Bilag 3 Krav til produktion og salg af planter Bilag 4 Særlige krav til frihed for planteskadegørere på produktionsstedet m.v.
Bilag 5 Opbevaring af præ-kerneplanter, produktion og opbevaring af kerne planter, eliteplanter og certificerede planter Bilag 6 Mærkning og pakning Bilag 7 Forpligtelser for registrerede leverandører Bilag 8 Arter, der skal dyrkes på arealer, hvor der skal foretages en undersøgelse for kartoffelcystenematoder efter § 12, før hver kultur 1) Bekendtgørelsen indeholder bestemmelser, der gennemfører Kommissionens direktiv 92/70/EØF af 30. juli 1992 om regler for de undersøgelser, som skal gennemføres i forbindelse med anerkendelsen af beskyttede zoner i Fællesskabet, EF-Tidende 1992, nr.
L250, s. 37, Kommissionens direktiv 92/90/EØF af 3. november 1992 om forpligtelser, som producenter og importører af planter, planteprodukter eller andet skal opfylde, og om nærmere regler for registrering af sådanne personer, EF-Tidende 1992, nr.
L344, s. 38, Kommissionens direktiv 92/105/EØF af 3. december 1992 om en vis standardisering af plantepas til benyttelse ved flytning af en række planter, planteprodukter og andre genstande inden for Fællesskabet og om nærmere regler for udstedelse af sådanne plantepas samt betingelser og nærmere regler for erstatning af plantepas, EF-Tidende 1992, nr.
L 4, s. 22, som ændret ved Kommissionens direktiv 2005/17/EF af 2. marts 2005, EU-Tidende 2005, nr.
L 57, s. 53, Kommissionens direktiv 93/48/EØF af 23. juni 1993 om oversigterne over de betingelser, der skal opfyldes af frugtplanteformeringsmateriale og frugtplanter bestemt til frugtproduktion i henhold til Rådets direktiv 92/34/EØF, EF-Tidende 1993, nr.
L 250, s. 1, Kommissionens direktiv 93/49/EØF af 23. juni 1993 om oversigterne over de betingelser, der skal opfyldes af prydplanteformeringsmateriale og prydplanter i henhold til Rådets direktiv 91/682/EØF om afsætning af prydplanteformeringsmateriale og prydplanter, EF-Tidende 1993, nr.
L250, s. 9, som ændret ved Kommissionens direktiv 1999/67/EF af 28. juni 1999, EF-Tidende 1999, nr.
L 164, s. 78, Kommissionens direktiv 93/51/EØF af 24. juni 1993 om regler for flytning af visse planter, planteprodukter eller andre objekter gennem en beskyttet zone og for flytning af sådanne planter, planteprodukter eller andre objekter, der har oprindelse i og flytes inden for en sådan beskyttet zone, EF-Tidende 1993, nr.
L250, s. 24, Kommissionens direktiv 93/62/EØF af 5. juli 1993 om gennemførelsesbestemmelser for overvågning af og kontrol med leverandører og anlæg i henhold til Rådets direktiv 92/33/EØF om afsætning af plantemateriale og formeringsmateriale af grønsagsplanter bortset fra frø, EF-Tidende 1993, nr.
L 250, s. 29, Kommissionens direktiv 93/64/EØF af 5. juli 1993 om gennemførelsesbestemmelser for overvågning af og kontrol med leverandører og anlæg i henhold til Rådets direktiv 92/34/EØF om afsætning af frugtplanteformeringsmateriale og frugtplanter bestemt til frugtproduktion, EF-Tidende 1993, nr.
L 250, s. 33, Kommissionens direktiv 93/79/EØF af 21. september 1993 om supplerende gennemførelsesbestemmelser til listerne over sorter af frugtplanteformeringsmateriale og frugtplanter, der føres af leverandørerne i henhold til Rådets direktiv 92/34/EØF, EF-Tidende 1993, nr.
L 256, s. 25, Rådets direktiv 98/56/EF af 20. juli 1998 om afsætning af prydplanteformeringsmateriale, EF-Tidende 1998, nr.
L 226, s. 16, som senest ændret ved Rådets direktiv 2003/61/EF af 18. juni 2003, EU-Tidende 2003, nr.
L 165, s. 23, Kommissionens direktiv 1999/66/EF af 28. juni 1999 om krav til den etiket eller det dokument, som udfærdiges af leverandøren i henhold til Rådets direktiv 98/56/EF, EF-Tidende 1999, nr.
L 164, s. 76, Kommissionens direktiv 1999/68/EF af 28. juni 1999 om supplerende bestemmelser til listerne over sorter af prydplanter, der føres af leverandørerne i henhold til Rådets direktiv 98/56/EF, EF-Tidende 1999, nr.
L 172, s. 42, dele af Rådets direktiv 2000/29/EF af 8. maj 2000 om foranstaltninger mod indslæbning i Fællesskabet af skadegørere på planter eller planteprodukter og mod deres spredning inden for Fællesskabet, EF-Tidende 2000, nr.
L 169, s. 1 som senest ændret ved Kommissionens gennemførelsesdirektiv 2014/78/EU af 17. juni 2014, EU-Tidende 2014, nr.
L 183, s. 23, Kommissionens gennemførelsesdirektiv 2014/19/EU af 6. februar 2014, EU-Tidende 2014, nr L 38, s. 30, Kommissionens direktiv 2010/1/EU af 8. januar 2010, EU-Tidende 2010, nr.
L 7, s. 17, dele af Rådets direktiv 2007/33/EF af 11. juni 2007 om bekæmpelse af kartoffelcystenematoder og om ophævelse af direktiv 69/465/EØF, EU-Tidende 2007, nr.
L 156, s. 12, Rådets direktiv 2008/72/EF af 15. juli 2008 om afsætning af plantemateriale og formeringsmateriale af grøntsagsplanter bortset fra frø, EU-Tidende 2008, nr.
L 205, s. 28, Rådets direktiv 2008/90/EF af 29. september 2008 om afsætning af frugtplanteformeringsmateriale og frugtplanter bestemt til frugtproduktion, EU-Tidende 2008, nr.
L 267, s. 8, som ændret ved Kommissionens afgørelse 2010/777/EU af 15. december 2010, EU-Tidende 2010, nr.
L 332, s. 4, Kommissionens beslutning 2002/757/EF af 19. september 2002 om midlertidige hasteforanstaltninger mod indslæbning i og spredning inden for EF af Phytophthora ramorum Werres, De Cock & Man in't Veld sp. nov., EF-Tidende, nr.
L 252, s. 37 som senest ændret ved Kommissionens beslutning 2007/201/EF af 27. marts 2007, EU-Tidende 2007, nr.
L 90, s. 83, Kommissionens beslutning 2004/200/EF af 27. februar 2004 om foranstaltninger mod indslæbning af spredning i EF af pepinomosaikvirus, EU-Tidende 2004, nr.
L 64, s. 43, Kommissionens beslutning 2006/464/EF af 27. juni 2006 om midlertidige hasteforanstaltninger mod indslæbning og spredning i Fællesskabet af Dryocosmus kuriphilus Yasumatsu, EU-Tidende 2006, nr.
L 183, s. 29, Kommissionens beslutning 2007/365/EF af 25. maj 2007 om hasteforanstaltninger mod indslæbning og spredning i Fællesskabet af Rhynchophorus ferrugineus (Oliver), EU-Tidende 2007, L 139, s. 24, som ændret ved Kommissionens afgørelse af 17. august 2010, EU-Tidende 2010, nr.
L 226, s. 42, Kommissionens beslutning 2007/410/EF af 12. juni 2007 om foranstaltninger mod indslæbning og spredning i Fællesskabet af kartoffeltenknoldviroid, EU-Tidende 2007, nr.
L 155, s. 71, Kommissionens beslutning 2007/433/EF af 18. juni 2007 om midlertidige hasteforanstaltninger mod indslæbning og spredning i Fællesskabet af Gibberella circinata Nirenberg & O'Donnell, EU-Tidende 2007, nr.
L 161, s. 66. Kommissionens gennemførelsesafgørelse 2012/756/EU af 5. december 2012 for så vidt angår foranstaltninger mod indslæbning og spredning i Unionen af Pseudomonas syringae pv. actinidiae Takikawa, Serizawa, Ichikawa, Tsuyumu & Goto, EU-Tidende 2012, nr.
L 335 s. 49. Herudover er der i bekendtgørelsen medtaget visse bestemmelser fra Kommissionens forordning (EF) nr. 690/2008/EF af 4. juli 2008 om anerkendelse af beskyttede zoner, som er udsæt for særlige plantesundhedsrisici i Fællesskabet, EU-Tidende 2008, nr.
L 193, s. 1. Ifølge artikel 288 i EUF-traktaten gælder en forordning umiddelbart i hver medlemsstat.
Gengivelsen af disse bestemmelser i bekendtgørelsen er således udelukkende begrundet i praktiske hensyn og berører ikke forordningens umiddelbare gyldighed i Danmark, Kommissionens gennemførelsesafgørelse 2012/138/EU af 1. marts 2012 om hasteforanstaltninger mod indslæbning og spredning i Unionen af Anoplophora chinensis (Forster), EU-Tidende 2014, nr.
L 64, s. 38, som ændret ved Kommissionens gennemførelsesafgørelse 2014/356/EU af 12. juni 2014, EU-Tidende 2014, nr.
L 175, s. 38, Kommissionens gennemførelsesafgørelse 2014/497/EU af 23. juli 2014 om foranstaltninger mod indslæbning og spredning i Unionen af Xylella fastidiosa (Well et Raju), EU-Tidende 2014, nr.
L219, s. 56.
