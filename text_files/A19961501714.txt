Denne datasammenskrivning omfatter Lov om et  

 forebyggelsespolitisk råd og et tobaksskaderåd, jf. lov nr 314 af 16. maj  

 1990 med de ændringer, der følger af lov nr 406 af 22. maj 1996 § 1.  Sundhedsministeren nedsætter et selvstændigt  

 forebyggelsespolitisk råd, der inden for områderne sundhedsfremme samt  

 sygdoms- og ulykkesforebyggelse har til opgave at følge udviklingen i  

 forebyggelsesindsatsen såvel i sundhedssektoren som i andre samfundssektorer,  

 at overvåge og vurdere den offentlige forebyggende indsats, herunder  

 prioriteringer og metoder, samt at stille forslag til  

 forebyggelsesinitiativer.
 Stk. 2.  Det Forebyggelsespolitiske Råd afgiver mindst  

 hvert andet år en beretning om og en vurdering af den offentlige forebyggende  

 indsats til Folketinget og sundhedsministeren.
 Stk. 3.  Rådet fremsætter i øvrigt sine forslag over for  

 sundhedsministeren.
§ 2.  Det Forebyggelsespolitiske Råd består af 7  

 medlemmer, der beskikkes for to år ad gangen af sundhedsministeren i deres  

 personlige egenskab.
Sundhedsministeren udpeger en formand og en næstformand  

 blandt rådets medlemmer.
Stk. 2.  Til rådet knyttes et repræsentantskab bestående  

 af repræsentanter for landsdækkende sundhedsforeninger, sygdoms- og  

 misbrugsbekæmpende foreninger, folkeoplysende foreninger, faglige  

 organisationer, statslige råd samt amtskommuner og kommuner.
Rådet indkalder  

 mindst en gang årligt repræsentantskabet til drøftelse som led i rådets  

 forberedelse af vurderinger og forslag.
Sundhedsministeren fastsætter efter  

 forhandling med rådet nærmere regler om repræsentantskabets sammensætning og  

 funktion.
 § 3.  Sundhedsministeren nedsætter et uafhængigt,  

 sagkyndigt tobaksskaderåd, som har til opgave at styrke indsatsen for  

 begrænsning af tobaksrygningens gener og helbredsskadelige virkninger for  

 såvel aktive som passive rygere.
Stk. 2.  Tobaksskaderådet består af 7 medlemmer, der  

 udpeges af sundhedsministeren.
Medlemmerne udpeges som sagkyndige inden for  

 områderne lægevidenskab, jura, sociologi, statistik-epidemiologi, pædagogik,  

 psykologi og information.
Rådets formand udpeges af sundhedsministeren.
 Stk. 3.  Tobaksskaderådet arbejder uafhængigt af Det  

 Forebyggelsespolitiske Råd med selvstændig sekretariatsfunktion.
Stk. 4.  Tobaksskaderådet offentliggør hvert år en  

 beretning om dets virksomhed.
Beretningen afgives til Folketinget og  

 sundhedsministeren.
 § 4.  Det Forebyggelsespolitiske Råd og  

 Tobaksskaderådet fastsætter selv deres forretningsorden.
 § 5.  Staten afholder udgifterne til Det  

 Forebyggelsespolitiske Råds og Tobaksskaderådets virksomhed.
 § 6.  Loven træder i kraft den 1. august 1990.
 Stk. 2.  Samtidig ophæves lov nr. 398 af 10. maj 1987 om  

 et forebyggelsesråd og et tobaksskaderåd.
 § 7.  Loven gælder ikke for Færøerne og Grønland.
 Lov nr. 406 af 22. maj 1996 indeholder følgende  

 ikrafttrædelsesbestemmelse:
§ 2 Loven træder i kraft den 1. august 1996.
Sundhedsministeriet, den 22. juli 1996 Søren Niendam NB! Den ophævede lov er retteligt nr 398 af 10/06/1987, og ikke nr 398 af 10/05/1987 som angivet i § 6, stk. 2.
