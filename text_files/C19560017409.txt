 Efter forhandling med indenrigsministeriet skal man anmode skifteretten om  

 fra den 1. november 1956 at iagttage følgende med hensyn til indberetning af  

 dødsfald og konkurs:
 Den hidtil i henhold til justitsministeriets cirkulære nr. 160 af 28.  

 oktober 1924 til samtlige skifteretter udenfor de sønderjydske landsdele  

 bestående pligt til at give folkeregistrene meddelelse om påbegyndelse og  

 afslutning af konkursbehandling ophæves.
I stedet påhviler det samtlige skifteretter (også i de sønderjydske  

 landsdele) inden 3 dage, efter at der er afsagt kendelse om, at en persons bo  

 tages under konkursbehandling, at sende meddelelse herom til skattevæsenet i  

 den kommune, hvor fallenten havde bopæl eller i mangel af fast bopæl opholdt  

 sig ved kendelsens afsigelse.
Meddelelsen skal indeholde oplysninger om  

 fallentens fulde navn, livsstilling og bopæl samt datoen for kendelsens  

 afsigelse.
 Den i ovennævnte cirkulære af 28. oktober 1924 omhandlede pligt til  

 indberetning af dødsfald til folkeregistrene opretholdes.
Det påhviler således stadig skifteretterne uden for de sønderjydske  

 landsdele at indberette samtlige anmeldte dødsfald til folkeregistret i den  

 kommune, hvor afdøde er eller må antages at være registreret.
Meddelelsen  

 skal som hidtil afsendes inden 3 dage, efter at anmeldelse er sket, og skal  

 indeholde oplysning om afdødes fulde navn, livsstilling, sidste bopæl  

 (eventuelt opholdssted), dødsdag og dødssted.
 Justitsministeriet, den 15. oktober  

 1956.
 Hans Hækkerup.
 /Urne.
