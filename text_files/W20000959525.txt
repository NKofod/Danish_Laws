Momsfritagelse Reference:
ML § 13, stk. 1, nr. 18 Foreningen A's klage til Landsskatteretten skyldes, at told- og  

 skatteregionen ikke har imødekommet en ansøgning fra foreningen  

 om momsfritagelse i henhold til momslovens § 13, stk. 1, nr. 18, for så  

 vidt angår en koncert.
 Det fremgår  af § 2 i vedtægterne for foreningen, at  

 foreningens formål er ved hjælp af koncertarrangementer,  

 afholdelse af festivaler og lignende, at tilvejebringe flest mulige midler  

 som støtte til medlemmernes ungdomsarbejde.
Det fremgår videre af sagen, at der den 20. november 1998 blev  

 afholdt en koncert.. Foreningen indgik den 14. maj 1998 en aftale med B  

 vedrørende koncerten.
Det fremgår af aftalen af 14. maj 1998:
 "Det bekræftes herved at foreningen og B A/S har indgået  

 følgende aftale vedrørende koncert på ovennævnte  

 dato og sted.
 Foreningen står som arrangør af koncerten og betaler som  

 honorar til B 88 % af den samlede billetindtægt dog minimum kr.  

 200.000, -. Foreningen søger momsfritagelse.
 Billetinddeling af aftalt som følger (priserne er excl. gebyr):
 629 stk. a kr.
350,00 220.150,- 295 stk. a kr.
300,00 88.500,- 167 stk. a kr.
250,00 41.750,- 30 stk. a kr.
190,00 5.700,- I alt 1.1121 stk. = kr.
356.100,- Der fratrækkes 27 pladser til mixer samt 4 billetter til presse -  

 alle i priskategori I.
Mixer placering betyder at 18 pladser i kategori I  

 nedskrives til kategori II pris.
 Foreningen betaler samtlige omkostninger til gennemførelse af  

 koncerten, herunder:
Husleje kr. 5.000,- Huselektriker kr. 2.000,- 4 kontrollører kr. 4.600,- Catering i henhold til rider Strygepige Stagehands i henhold til rider Kodaafgift iht. gældende takster (max kr. 13.192,-) Foreningen afregner løbende billetindtægt til B.  

 Billetindtægt indsættes på konto i Bank.
Endelig afregning  

 foretages på koncertdagen umiddelbart efter koncertens start.  

 Foreningen søger for at have billetsalgsrapport og samtlige fakturer  

 for lokalannoncering og øvrige udgifter B skal betale, klar til dette  

 tidspunkt.
B sørger for indrykning af lokalannoncering.
B betaler for  

 plakattrykning.
Plakaterne leveres vederlagsfrit til foreningen, der  

 står og betaler for opsætning af disse.
B leverer 50 stk.  

 plakater.
 B står for kontakt til lokalradio samt lokale dag- og ugeblade.
 B betaler for og står for indrykning af landsdækkende  

 annoncering.
 B sørger for lyd- og lysanlæg, al transport, hotelophold for  

 kunstner, band og crew.
Billetsalg starter den 27 september 1998 I al medie omtale, herunder pressemeddelelser, annoncer, plakater, flyers  

 og programmer krediteres B i samme størrelsesforhold som den lokale  

 promoter/forening.
B krediteres som "B præsenterer".. eller "I  

 samarbejde med  B A/S".." Det fremgår, at B havde indgået kontrakt med kunstnerens agent  

 om optræden.
Det er endvidere oplyst, at honoraret til agenten og  

 kunstneren blev afholdt af B.
Foreningen ansøgte den 29. september 1998 told- og skatteregionen  

 om momsfritagelse for arrangementet.
Told- og skatteregionen afslog ved  

 afgørelse af 26. oktober 1998 ansøgningen.
I afslaget var bl.a.  

 henvist, til, at betingelser for at give afgiftsfritagelse for  

 velgørende arrangementer efter momslovens § 13, stk. 1, nr., 18, er at  

 overskuddet fuldt ud bruges til velgørende eller på anden  

 måde almennyttige formål, og at leveringen sker for  

 arrangørens regning og risiko.
 Foreningen og B indgik herefter den 19. november 1998 en ny kontrakt til  

 erstatning af kontrakten af 14. maj 1998. De to kontrakter har samme indhold,  

 bortset fra, at ved kontrakten af 19. november 1998 er aftalt, at foreningen  

 i stedet for de 88 % af billetindtægten, betaler et fast beløb  

 på 315.000 kr. som honorar til B.
 Foreningen har herefter den 19. november 1998 på ny ansøgt  

 told- og skatteregionen om momsfritagelse.
Told- og skatteregionen har den 12. februar 1999 truffet afgørelse  

 om, at afslaget om momsfritagelse fastholdes.
I afgørelsen er bl.a.  

 anført, at den fornyede kontrakt er indgået på så  

 sent et tidspunkt forud for koncertens afholdelse, at levering ikke kan anses  

 for at ske for arrangørens risiko.
Endvidere er anført, at det  

 af kontrakten mellem kunstneren og B fremgår, at kontrakten er bindende  

 i alle enkeltheder, og at den ikke på nogen måde kan ændres  

 eller overdrages, medmindre der udfærdiges et dokument, der er  

 bekræftet ved underskrift af B og kunstnerens agent i Schweiz, og at B  

 således har forbrudt sig mod denne aftale ved at indgå kontrakt  

 med foreningen.
 Foreningens revisor har over for Landsskatteretten nedlagt påstand  

 om momsfritagelse for så vidt angår omhandlede koncert.
 Han har til støtte for påstanden bl.a. anført, at de  

 juridiske synspunkter om aftalen mellem B og kunstnerens agent må  

 være uden relevans i dansk moms-jura.
Han har videre anført, at sagen har principiel betydning, idet  

 problemstillingen opstår når B eller andre aftaler turne med en  

 international kunstner.
Han har dertil anført, at i disse situationer  

 vil det ofte kun være økonomisk muligt, at arrangere koncert i  

 en provinsby, hvis arrangementet afholdes af en lokal idrætsforening  

 eller anden form for forening, der har lavere omkostninger, end hvis B eller  

 andre, skulle indgå aftale med lokal arbejdskraft til arrangementets  

 afholdelse.
Spørgsmålet er herefter om en lokal  

 idrætsforening kan købe en udsolgt koncert og stadig opfylde  

 betingelserne for momsfritagelse ved at have risikoen for koncertens  

 gennemførelse.
Han har dertil anført, at kunstneren kan blive  

 syg, eller anden force majeure kan indtræde, således at  

 forestillingen aflyses i sidste øjeblik.
Told- og Skattestyrelsen har indstillet, at afgørelsen  

 stadfæstes.
Styrelsen har herved bl.a. anført, at i henhold til  

 kontrakten af 19. november 1998 står B for en del af annonceringen.  

 På den baggrund findes denne kontrakt ikke at kunne grundlag for en  

 fritagelse af arrangementet i henhold til momslovens § 13, stk. 1, nr. 18,  

 idet arrangementet ikke afholdes for klagers regning og risiko.
 Landsskatteretten udtalte:
 I henhold til momslovens § 13, stk. 1, nr. 18 er følgende varer og  

 ydelser fritaget for afgift:
Varer og ydelser, der leveres i forbindelse med afholdelsen af  

 velgørende arrangementer.
Afgiftsfritagelsen meddeles efter  

 forudgående ansøgning til de statslige told- og  

 skattemyndigheder.
Som velgørende arrangementer anses arrangementer af  

 kortere varighed, hvis overskud fuldt ud anvendes til velgørende eller  

 på anden måde almennyttige formål.
Det er en betingelse for  

 meddelelse af afgiftsfritagelse, at leveringen sker for arrangørens  

 regning og risiko..." Landsskatteretten finder, at klageren efter indholdet af kontrakten af 19.  

 november 1998 må anses at være arrangør af den omhandlede  

 koncert, ligesom leveringen endvidere må anses at ske for klagerens  

 regning og risiko.
Det forhold, at kontrakten af 19. november 1998 blev indgået  

 på et så sent tidspunkt, at klagerens risiko for, om der blev  

 solgt billetter nok til dækning af omkostningerne, var elimineret,  

 findes ikke at ændre herved.
Klageren må således antages at  

 have båret risikoen for om koncerten rent faktisk blev  

 gennemført.
 Landsskatteretten lægger således til grund, at kontrakten  

 mellem klageren og B må forstås således, at en aflysning af  

 koncerten, der skyldes f.eks. forholdene i den lejede hal, ikke ville  

 medføre, at B's honorarkrav bortfaldt.
Det er muligt, at kontrakten må forstås således, at en  

 aflysning, der var begrundet i den optrædendes forhold, medførte  

 at B ikke var berettiget til fuldt honorar.
Der er imidlertid intet  

 belæg i aftalen for at antage, at B herudover skulle være  

 erstatningsansvarlig over for klageren, der derfor også i den situation  

 ville lide et tab i form af afholdte udgifter til halleje m.v.
 Henset hertil findes klageren at opfylde betingelserne for momsfritagelse  

 efter momslovens § 13, stk. 1, nr. 18.
