 I medfør af lov nr. 111 af 1. marts 1919 om statstilskud til  

 småskovsforeninger, som ændret ved tekstanmærkning nr. 51 til finanslov for  

 finansåret 1975-76 ad § 11.5.41.62.01. og 62.02., fastsættes herved følgende:
§ 1.  Ved en konsulent forstås i denne bekendtgørelse  

 en forstkandidat, der af en småskovsforening er fast ansat med den opgave at  

 yde vejledning til foreningens medlemmer.
Konsulenten skal have egentligt  

 konsulentarbejde (jfr. § 4) som hovederhverv.
§ 2.  Tilskud til konsulentvirksomhed kan ydes til  

 småskovsforeninger, hvis vedtægter (foreningens love) er godkendt af  

 landbrugsministeriet.
Stk. 2. For at opnå godkendelse kræves:
at foreningen har et medlemstal af mindst 25 skovejere, at medlemmernes skovbevoksede areal, der tilses af konsulenten,  

 udgør mindst 1000 ha, at de enkelte medlemmers skovbevoksede areal under tilsyn ikke  

 overstiger 50 ha.
 Stk. 3.  Godkendelse kan nægtes, såfremt  

 landbrugsministeriet skønner, at der ikke er behov for oprettelse af en ny  

 forening i den pågældende landsdel.
 § 3.  En forening kan ikke opnå tilskud til mere end 1  

 konsulent.
 Stk. 2.  Tilskud kan ydes til delvis dækning af de  

 udgifter, som foreningen afholder til konsulentens lønning, kørselsudgifter,  

 pensionsordning og efteruddannelse.
§ 4.  Tilskud ydes kun til den lønning, som udbetales  

 for egentligt konsulentarbejde og til de af dette arbejde nødvendiggjorte  

 kørselsudgifter.
Statstilskud kan derfor ikke ydes til vederlag for  

 konsulentens arbejde med opgaver, der ikke henhører under egentligt  

 konsulentarbejde.
 Stk. 2.  Som egentligt konsulentarbejde anses faglig  

 vejledning og undervisning, hvad enten denne ydes enkeltmand eller grupper,  

 samt bistand til fastsættelse af en efter skovens tilstand og ydeevne  

 passende årlig hugst, udvisning, fastsættelse af foryngelsesarealer, kultur  

 og kulturpleje samt lignende faglig virksomhed, herunder dog ikke opmåling,  

 klassificering og salg af træ for medlemmerne.
 § 5.  Tilskud ydes med 70 pct. af udgiften til de i §  

 3, stk. 2, nævnte formål.
 Stk. 2.  Tilskud til udgifter til lønning kan dog højst  

 beregnes af den lønning (uden individuelle tillæg, f.eks.  

 kvalifikationstillæg), hvortil den pågældende skulle henføres, hvis han var  

 omfattet af den mellem staten og Danske Forstkandidaters Forening afsluttede  

 overenskomst, for tiden overenskomst af 10. juli 1973.
 Stk. 3.  Tilskudsberettigede kørselsudgifter kan ikke  

 overstige 45 øre pr. km, og der kan højst ydes tilskud til en kørselsmængde  

 på 12.000 km årlig.
 Stk. 4.  Tilskudsberettiget udgift til  

 pensionsforsikring udgør 15 pct. af konsulentens løn, dog højst 15 pct. af  

 den i stk. 2 omhandlede lønning.
Stk. 5.  Tilskud til efteruddannelse af konsulenter kan  

 ydes efter nærmere af landbrugsministeriet fastsatte regler.
Den  

 tilskudsberettigede udgift kan højst udgøre 1.000 kr. årlig pr. konsulent,  

 der deltager i efteruddannelsen.
 § 6.  Konsulenterne skal forsikres i en i henhold til  

 aftale mellem De samvirkende danske Småskovsforeninger og Statsanstalten for  

 livsforsikring oprettet pensionsforsikringsordning omfattende alders-,  

 invalide-, enke- og børnepension.
 Stk. 2.  Præmien udgør 15 pct. af konsulentens årsløn,  

 dog højst 15 pct. af den i § 5, stk. 2, omhandlede lønning.
§ 7.  Anmodning om udbetaling af statstilskud  

 indsendes til De samvirkende danske Småskovsforeninger i april måned og  

 videresendes af samvirksomheden med dennes bemærkninger til  

 landbrugsministeriet inden 15. maj s.å.
Anmodningen skal være ledsaget af  

 foreningens regnskab for det forløbne finansår opstillet efter de af  

 landbrugsministeriet fastsatte retningslinier.
 Stk. 2.  Samtidig med indsendelse af anmodning om  

 tilskud skal foreningen gennem samvirksomheden indsende sit budget for det  

 løbende finansår med oplysning om de anslåede udgifter til konsulentens løn,  

 kørsel, pensionspræmie og efteruddannelse.
Stk. 3.  Ansættelse af en ny konsulent skal snarest  

 meddeles landbrugsministeriet gennem samvirksomheden.
Meddelelsen skal  

 indeholde oplysning om den pågældendes navn og data samt være bilagt kopi af  

 den mellem foreningen og konsulenten indgåede kontrakt.
 Stk. 4.  Landbrugsministeriet kan bestemme, at der til  

 anmodninger om udbetaling af tilskud, regnskaber, kvitteringer m.v. skal  

 benyttes særlige formularer.
 § 8.  Foreningen har ansvaret for, at konsulenten  

 arbejder i overensstemmelse med gældende regler, og at de i anmodninger om  

 udbetaling af tilskud, regnskaber m.v. indeholdte oplysninger er rigtige.
 Stk. 2.  Urigtige oplysninger kan medføre udelukkelse  

 fra statstilskud i en af landbrugsministeriet fastsat periode eller for  

 bestandig.
 § 9.  Landbrugsministeriet kan, når særlige forhold  

 taler herfor, efter indhentet udtalelse fra De samvirkende danske  

 Småskovsforeninger dispensere fra bestemmelserne i § 1, § 2, stk. 2, 2. led,  

 § 3, stk. 1, samt § 6, stk. 1.
 § 10.  Bekendtgørelsen har virkning første gang for de  

 statstilskud, der kommer til udbetaling for finansåret 1974-75.
 Stk. 2.  Landbrugsministeriets regler af 26. juli 1963  

 for ydelse af statstilskud til småskovsforeninger med tillæg af 17. februar  

 1969 ophæves.
 Landbrugsministeriet, den 24. marts  

 1975.
P.
Dalsager.
/H.
Skov.
