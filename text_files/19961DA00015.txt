Nr BTB 15 Betænkning over Forslag til folketingsbeslutning om forbud mod rockeres  

 rygmærker   

 Nr B 15 1996-97, 1. samling Afgivet af Retsudvalget Afgivet: 19961008 Udvalget har behandlet beslutningsforslaget i nogle møder og har herunder  

 stillet spørgsmål til justitsministeren, som denne har besvaret skriftligt.
 Herefter indstiller et flertal (Socialdemokratiets, Socialistisk  

 Folkepartis, Det Radikale Ventres, Fremskridtspartiets, Enhedslistens og  

 Centrum-Demokraternes medlemmer af udvalget) forslaget til  

 folketingsbeslutning til forkastelse.
Et mindretal inden for flertallet (Fremskridtspartiets medlem af udvalget)  

 mener, at rockergrupper og deres sympatisører skal retsforfølges for deres  

 kriminelle handlinger, og at Folketinget, Justitsministeriet,  

 anklagemyndighed og politi skal gøre alt praktisk muligt for at få stoppet  

 den igangværende krig mellem rockergrupper.
Derfor støtter Fremskridtspartiet  

 også en række andre lovindgreb og forslag, som samtidig er til behandling i  

 Folketinget.
Et forbud mod rygmærker for rockere vil give anledning til så mange  

 tvivlstilfælde for politi og anklagemyndighed, at det i praksis er umuligt at  

 administrere.
Det er blevet fremført, at myndighederne i Hamborg har  

 gennemført et sådant forbud.
Resultatet er ikke, at rockerne er blevet pæne  

 samfundsborgere i almindeligt tøj, men blot at de har flyttet deres  

 aktiviteter uden for delstatsbyen Hamborg.
I Danmark vil et forbud mod rygmærker selvfølgelig gøre det muligt for  

 politiet at anholde medlemmer af rockergrupper, men derefter vil følge  

 hundreder af retssager om, hvorvidt anholdelserne har været berettiget, om  

 konfiskationer har været berettiget m.v.
Rockerne og deres advokater vil  

 fylde retssystemet op med sager om de enkelte anholdelser og konfiskationer i  

 spørgsmål om rygmærker.
Da mange andre motorcykelgrupper, som ikke er  

 kriminelle eller deltagere i den aktuelle krig, også bærer rygmærker, vil der  

 blive tale om ganske mange sager, hvor lovlydige borgere bliver ramt af  

 beslutningsforslaget, uden det er hensigten.
Definitionen af et rygmærke er  

 ikke entydig.
Alt fra firmauniformer til sportsbeklædning og børnetøj  

 indeholder elementer af rygmærker.
Det vil derfor blive en urimelig opgave  

 for politi og anklagemyndighed at foretage et korrekt skel mellem lovlige og  

 ulovlige rygmærker.
Rockerne vil hurtigt finde nye måder at vise deres sammenhold.
Det kan  

 være ved særlige hovedbeklædninger, vimpler på motorcykler m.v.
Det er derfor  

 ikke klogt at indføre et forbud mod rygmærkerne.
Rockerne skal ikke have lejlighed til at drive gæk med politi,  

 anklagemyndighed og domstole.
Derfor skal dette forbud ikke indføres.  

 Rockerne skal i stedet rammes på deres handlinger.
Rockerne skal sættes i  

 fængsel for deres kriminelle handlinger og uden luksusforhold som  

 udgangstilladelser og tv-optræden indsættes til lang afsoning.
 Et mindretal (Det Konservative Folkepartis og Dansk Folkepartis  

 medlemmer af udvalget) indstiller forslaget til folketingsbeslutning til  

vedtagelse uændret.
Et flertal inden for mindretallet (Det Konservative Folkepartis medlemmer  

 af udvalget) mener, at dette beslutningsforslag er endnu et forsøg på at  

 formindske rockernes muligheder for at organisere deres kriminalitet.
Et  

 forbud mod rygmærker vil være et skridt i den rigtige retning, selv om det på  

 ingen måde er tilstrækkeligt, jf.
Det Konservative Folkepartis og Venstres  

 handlingsplan fra 1995, fremsat som beslutningsforslag B 10 (forslag til  

 folketingsbeslutning om bekæmpelse af organiseret kriminalitet og  

 rockerkriminalitet) (af Helge Adam Møller (KF) og Birthe Rønn Hornbech (V)  

 m.fl.), hvor der peges på en bedre vidnebeskyttelse og bedre  

 efterforskningsredskaber til politiet, såsom civile agenter, omvendt  

 bevisbyrde i forbindelse med konfiskation af narkotikaudbytte, regler om  

 tilfældighedsfund m.v.
Hvis man ved et forbud mod visse rockerklubbers rygmærker kan mindske  

 opmærksomheden omkring rockerne, kan man gøre dem mindre interessante og  

 dermed mindre betydningsfulde.
Det endelige lovforslag skal dog indeholde en  

 nøjere præcisering af begreberne »rocker« og »rygmærker«,  

 herunder henvisning til konkrete klubber som f.eks.
Hells Angels og Bandidos,  

 hvis medlemmer er eller har været indblandet i omfattende kriminalitet.
Vi  

 ønsker ikke at ramme motorcykelklubber, hvis medlemmer ikke er indblandet i  

 kriminalitet.
 Et andet mindretal (Venstres medlemmer af udvalget) vil redegøre  

 for sin stilling til forslaget til folketingsbeslutning ved 2. (sidste)  

 behandling.
