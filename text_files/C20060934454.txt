Orienteringsbrev  

 til kommunerne m.fl.
Om reglerne vedrørende fleksjob, ledighedsydelse og  

 fleksydelse som følge af vedtagelsen af L 233 Information om  

 reglerne vedrørende fleksjob, ledighedsydelse og fleksydelse som følge af  

 vedtagelsen af L 233 Folketinget har den 2. juni 2006 vedtaget L 233   

 	  

 Lov om ændring af lov  

 om en aktiv beskæftigelsesindsats, lov om aktiv socialpolitik, lov om  

 fleksydelse,  

 lov om betaling for uddannelse i forbindelse med visse tilbud efter lov om en  

 aktiv beskæftigelsesindsats m.m. og ligningsloven (Ændring af  

 fleksjobordningen, visitation, opfølgning, tilskud, fleksydelse).
 Loven træder i kraft den 1. juli 2006, dog træder visse  

 elementer først i kraft den 1. januar 2007. Der henvises til de enkelte  

 afsnit  

 om særlige overgangsregler.
Loven  som fremsat med bemærkninger og som vedtaget  

 ved 3. behandlingen i Folketinget - kan findes via et link på  

 Beskæftigelsesministeriets hjemmeside  


  

 www.bm.dk  

  

 under Tal og love   

 Lovforslag.
Lovforslaget med bemærkninger vil senere kunne findes  

 på  

 Folketingets hjemmeside,  


  

 www.ft.dk  

  

 under Arkiv.
Den vedtagne lov vil  

 endvidere blive lagt i Retsinformation,  


  

 www.retsinfo.dk  

  

 under Beskæftigelsesministeriet.
 Loven udmønter aftalen af 7. februar 2006 om justering  

 af fleksjobordningen mellem partierne bag førtidspensionsreformen (Venstre,  

 Det  

 Konservative Folkeparti, Socialdemokraterne, Socialistisk Folkeparti og Det  

 radikale Venstre).
 Loven indeholder følgende elementer:
I.
Visitationen  

 til fleksjob skal blive bedre:
1.  

 	  

 Krav til  

 dokumentationsgrundlaget for visitationen 2.  

 	  

 Revurdering efter 12  

 måneder og krav til dokumentationsgrundlaget 3.  

 	  

 Kommunen kan miste  

 refusion for tilskud til fleksjob, ledighedsydelse mv.
4.  

 	  

 Særlig fokus på  

 området i 5 år II.
Ledigheden  

 for visiterede til fleksjob skal nedbringes:
1.  

 	  

 Individuelt  

 kontaktforløb 2.  

 	  

 Sanktionsregler 3.  

 	  

 Ret til 6 ugers  

 selvvalgt uddannelse 4.  

 	  

 Ret til anden aktør 5.  

 	  

 Mulighed for mentor  

 i fleksjob 6.  

 	  

 Ret til  

 fleksjobbevis 7.  

 	  

 Kommunen mister  

 retten til statsrefusion, når den i 18 måneder inden for 24 måneder har  

 udbetalt  

 ledighedsydelse, særlig ydelse, kontanthjælp- og starthjælp.
III.
Maksimum for  

 det offentlige løntilskud til fleksjob og regler om deltidsfleksjob.
 IV.  

 Fleksjobvisiterede kan få befordringsgodtgørelse ved deltagelse i tilbud om  

 vejledning, opkvalificering og virksomhedspraktik.
 V. Ændring af lov  

 om fleksydelse, idet administrationen af loven fra 1. januar 2007 varetages  

 af  

 kommunerne.
 Nedenfor beskrives indholdet af loven nærmere:
Ad I.
Visitationen til fleksjob skal blive  

 bedre 1. Krav til  

 dokumentationsgrundlaget for visitationen [§ 1, nr. 2].
 I lov om en  

 aktiv beskæftigelsesindsats er foretaget følgende ændring:
 2.  

  

 Efter §  

 70 indsættes:
 § 70 a.  

  

 Grundlaget for en afgørelse om fleksjob skal bestå af:
1)  

 	  

 en redegørelse for,  

 at relevante tilbud efter denne lov samt andre foranstaltninger har været  

 afprøvet for at bringe eller fastholde den pågældende i ordinær  

 beskæftigelse, 2)  

 	  

 en redegørelse for  

 den pågældendes ressourcer samt muligheden for at anvende og udvikle dem, som  

 udarbejdes i samarbejde med den pågældende, og indeholder dennes egen  

 opfattelse af forholdene, 3)  

 	  

 en redegørelse for,  

 hvorfor den pågældendes arbejdsevne anses for varigt begrænset, og 4)  

 	  

 en redegørelse for,  

 hvorfor arbejdsevnen ikke kan anvendes til at opnå eller fastholde  

 beskæftigelse  

 på normale vilkår.
Stk. 2.  

  

 Kommunen  

 anvender reglerne om krav til undersøgelse af arbejdsevne samt om  

 sagsbehandling  

 i forbindelse med påbegyndelse og behandling af sager om fleksjob, jf. § 4 a,  

 stk. 3. Bestemmelsen konkretiserer, hvad der skal ligge som  

 grundlag for afgørelsen om fleksjob.
Grundlaget er bygget op om de gældende  

 betingelser for at få fleksjob, og om reglerne om beskrivelse, udvikling og  

 vurdering af arbejdsevne, jf. nedenfor.
Formålet med bestemmelsen er at sikre kvaliteten i  

 sagsbehandlingen samt at få større gennemskuelighed med hensyn til grundlaget  

 for afgørelsen og en større ensartethed.
Det skal således fremgå tydeligt af  

 sagen, hvornår der er foretaget en vurdering, hvad vurderingen går ud på og  

 begrundelsen herfor.
Grundlaget for vurderingen skal dokumenteres på den  

 pågældendes personsag.
I § 70 a fastsættes, at   

 	  

 der skal foreligge en redegørelse  

 for, at alle relevante tilbud efter lov om en aktiv beskæftigelsesindsats  

 samt  

 andre foranstaltninger har været afprøvet for at bringe eller fastholde den  

 pågældende  

 i ordinær beskæftigelse   

 	  

 det skal dokumenteres,  

 at der er foretaget en vurdering af den pågældendes ressourcer, samt  

 mulighederne  

 for at anvende og udvikle dem, og at beskrivelsen og vurderingen er  

 udarbejdet  

 i samarbejde med den pågældende.
Personens egen opfattelse af forholdene skal  

 udtrykkeligt være anført.
  

 	  

 der skal foreligge en  

 redegørelse for, hvorfor den pågældendes arbejdsevne fortsat anses for varigt  

 begrænset   

 	  

 der skal foreligge en  

 redegørelse for, hvorfor arbejdsevnen ikke kan anvendes til at opnå eller  

 fastholde  

 beskæftigelse på normale vilkår Kommunen skal fortsat anvende arbejdsevnemetoden og  

 ressourceprofilen i forbindelse med påbegyndelse og behandling af sager om  

 fleksjob.
Dokumentationsgrundlaget vil således fortsat skulle sikres gennem  

 disse regler, og der er derfor ikke tale om, at der fastsættes yderligere  

 krav  

 til kommunernes sagsbehandling.
Reglerne herom er fastsat i bekendtgørelse nr. 552 af  

 19. juni 2003 om beskrivelse, udvikling og vurdering af arbejdsevne, og  

 indebærer, at kommunen skal vurdere arbejdsevnen på grundlag af en samlet  

 beskrivelse og vurdering af borgerens faglige og personlige ressourcer,  

 udviklingsmuligheder og barrierer sammenholdt med en vurdering af hvilke  

 konkrete jobfunktioner, som borgeren kan varetage på arbejdsmarkedet.  

 Borgerens  

 ressourcer skal beskrives og vurderes i forhold til, hvad borgeren kan eller  

 kan bringes til at kunne for at blive helt eller delvist selvforsørgende i  

 forhold til enhver form for arbejde på arbejdsmarkedet, herunder hvilke  

 muligheder der er for at udvikle borgerens ressourcer ved at iværksætte  

 initiativer eller tilpasse arbejdsopgaver.
Der skal endvidere kunne peges på  

 konkrete arbejdsopgaver, som borgeren kan varetage, hvis kommunen vurderer,  

 at  

 borgeren kan forsørge sig selv.
 Til brug for vurderingen udarbejdes ressourceprofilen i  

 dialog med borgeren.
 Reglen i § 70 a er parallel til reglen om grundlaget  

 for en afgørelse om førtidspension i § 19 i lov om social pension, som har  

 til  

 formål at sikre dokumentationsgrundlaget for afgørelser om førtidspension.
2. Revurdering  

 efter 12 måneder og krav til dokumentationsgrundlaget [§ 2, nr. 1, 7 og 8] I lov om aktiv socialpolitik er foretaget følgende ændringer:
 1.  

  

 I  

  

 § 10, stk. 3  

  

 , indsættes som  

  

 4.  

 pkt.:
I sager om  

 ledighedsydelse, hvor der skal ske en revurdering efter § 74 c, stk. 1, 2.  

 pkt., skal vurdering efter 12 måneder alene ske efter nævnte  

 bestemmelse. 7.  


  

 § 74 c, stk.1  

  

 ,  

 affattes således:
Kommunen skal vurdere, om  

 betingelserne for at få et fleksjob fortsat er opfyldt, når en person har  

 fået  

 ledighedsydelse i 12 måneder inden for 18 måneder.
Herefter skal kommunen  

 revurdere sagen, hver gang personen på ny har modtaget ledighedsydelse i 12  

 måneder inden for 18 måneder.
Perioder med ledighedsydelse under barsel  

 medregnes ikke. 8.  

  

 I  

  

 § 74 c  

  

 indsættes som  

  

 stk. 3  

  

 :
 Stk. 3.  

  

 Grundlaget for vurderingen skal bestå af:
1)  

 	  

 en redegørelse for, at der er anvendt tilbud efter kapitel 10 og  

 11 i lov om en aktiv beskæftigelsesindsats, 2)  

 	  

 en redegørelse for den pågældendes ressourcer samt mulighederne  

 for at anvende og udvikle dem, som udarbejdes i samarbejde med den  

 pågældende,  

 og indeholder dennes egen opfattelse af forholdene, 3)  

 	  

 en redegørelse for, hvorfor den pågældendes arbejdsevne fortsat  

 anses for varigt nedsat, og 4)  

 	  

 en redegørelse for, at det er vurderet, om der kan være grundlag  

 for at påbegynde en sag om førtidspension. Vurderingen af, om betingelserne for at få et fleksjob  

 fortsat er opfyldt, skal foretages, når en person har modtaget  

 ledighedsydelse  

 i 12 måneder inden for 18 måneder, jf. § 2, nr. 7.
Med loven fremrykkes revurderingen fra efter 18  

 måneders ledighed til efter 12 måneders ledighed.
Herefter skal kommunen  

 revurdere sagen hver gang personen på ny har modtaget ledighedsydelse i 12  

 måneder inden for 18 måneder.
Samtidig konkretiseres det i loven, hvad der  

 skal  

 foreligge som grundlag for revurderingen.Grundlaget er bygget op om de  

 gældende  

 betingelser for at få et fleksjob, og grundlaget for vurderingen skal  

 dokumenteres på den enkelte sag.
Der skal foreligge en redegørelse for, at der er  

 anvendt tilbud efter kapitel 10 og 11 i lov om en aktiv  

 beskæftigelsesindsats.  

 Det skal herudover dokumenteres, at der er foretaget en vurdering af den  

 pågældendes ressourcer, samt mulighederne for at anvende og udvikle dem.  

 Redegørelsen skal udarbejdes i samarbejde med den pågældende, og indeholder  

 personens egen opfattelse af forholdene.
Der skal tillige foreligge en  

 redegørelse for, hvorfor den pågældendes arbejdsevne fortsat anses for varigt  

 nedsat.
Endelig skal det fremgå, at det er vurderet, om der kan være grundlag  

 for at påbegynde en sag om førtidspension.
 I sager om ledighedsydelse, hvor der skal ske en  

 revurdering efter § 74 c, stk. 1, 2. pkt., bortfalder den årlige vurdering  

 efter § 10, stk. 3, 3. pkt.
Loven indeholder følgende overgangsbestemmelse § 8 Stk. 6. Personer, der  

 modtager ledighedsydelse den 30. juni 2006, skal uanset § 74 c, stk. 1,  

 i  

 lov om aktiv socialpolitik som affattet ved denne lovs § 2, nr. 7,  

 revurderes efter 18 måneder inden for 24 måneder.
Revurderingen skal dog have  

 fundet sted senest den 30. juni 2007. Herefter revurderes de efter 12  

 måneders  

 ledighed inden for 18 måneder, jf. § 74 c, stk. 1, i lov om aktiv  

 socialpolitik som affattet ved denne lovs § 2, nr. 7.
 Personer, der er visiteret til fleksjob før den 1. juli  

 2006 skal løbende revurderes efter de hidtil gældende regler, dvs. efter 18  

 måneder inden for 24 måneder, men dog således at alle skal være blevet  

 revurderingen senest den 30. juni 2007. Næste revurdering skal følge de nye  

 regler og ske efter 12 måneder inden for 18 måneder.
3. Kommunen kan  

 miste refusion for tilskud til fleksjob, ledighedsydelse mv. [§ 1, nr. 14 og  

 §  

 2, nr. 12] I lov om en aktiv beskæftigelsesindsats er foretaget følgende ændring:
 14.  

  

 I  

  

 § 121  

  

 indsættes som  

  

 stk. 4:
Stk. 4.  

  

 Kommunen har ikke ret til statsrefusion i en konkret sag  

 for udgifter til tilskud til fleksjob, jf. stk. 1, hvis kommunen ikke har  

 tilvejebragt grundlaget for afgørelsen om fleksjob, jf. § 70 a, eller for  

 revurderingen af om betingelserne for fleksjob fortsat er opfyldt, jf. § 74 c  

 i  

 lov om aktiv socialpolitik.
Retten til statsrefusion bortfalder i en periode  

 på  

 36 måneder.
Perioden beregnes fra det tidspunkt, hvor visitationen eller  

 revurderingen er foretaget eller skulle være foretaget.
Ved beregning af  

 perioden på 36 måneder medregnes perioder, hvor refusionen er bortfaldet  

 efter  

 §§ 100, 104 og 104 a i lov om aktiv socialpolitik. I lov om aktiv socialpolitik er foretaget følgende ændring:
 12.  

  

 Efter § 104 indsættes:
 § 104 a.  

  

 Kommunen har ikke ret til statsrefusion efter §§ 100 og  

 104 i en konkret sag om udgifter til kontanthjælp, starthjælp,  

 ledighedsydelse  

 eller særlig ydelse til personer, der er visiteret til fleksjob efter kapitel  

 13 i lov om en aktiv beskæftigelsesindsats, eller som er blevet vurderet  

 efter  

 § 74 c, hvis kommunen ikke har tilvejebragt grundlaget for afgørelsen om  

 fleksjob,  

 jf. § 70 a i lov om en aktiv beskæftigelsesindsats eller for vurderingen af  

 om  

 betingelserne for fleksjob fortsat er opfyldt, jf. § 74 c.
Stk. 2.  

  

 Retten til statsrefusion bortfalder i en periode på 36  

 måneder.
Perioden beregnes fra det tidspunkt, hvor visitationen eller en  

 vurdering efter § 74 c er foretaget eller skulle have været foretaget på  

 baggrund af dokumentationen.
Stk. 3.  

  

 Ved beregning af perioden på 36 måneder efter stk. 1  

 medregnes perioder, hvor personen har været i fleksjob efter kapitel 13 i lov  

 om en aktiv beskæftigelsesindsats, perioder, hvor refusionen er bortfaldet  

 efter § 100 og § 104, og perioder, hvor refusionen er bortfaldet efter § 121,  

 stk. 4 og 5, i lov om en aktiv beskæftigelsesindsats. Hvis kommunen ikke tilvejebringer det krævede grundlag  

 for at træffe en afgørelse i en sag eller ikke opfylder sin pligt til at  

 foretage revurdering af en sag om fleksjob og tilvejebringer dokumentationen  

 i  

 den forbindelse, får kommunen ikke refusion fra staten, når den udbetaler  

 løntilskud til arbejdsgiveren eller ledighedsydelse, særlig ydelse,  

 kontanthjælp eller starthjælp til den ledige, der venter på et fleksjob.  

 Kommunen får ikke refusion fra staten i 36 måneder.
Det gælder også i de  

 situationer, hvor kommunen slet ikke har foretaget en vurdering efter § 74 c  

 i  

 lov om aktiv socialpolitik.
 I beregningen af perioden på 36 måneder, hvor der ikke  

 kan ske refusion af udgifter til ledighedsydelse, særlig ydelse, kontanthjælp  

 og starthjælp medregnes perioder, hvor personen har været i fleksjob og  

 perioder, hvor refusion for løntilskud til fleksjob, ledighedsydelse, særlig  

 ydelse, kontanthjælp og starthjælp er bortfaldet efter § 100 og § 104 i lov  

 om  

 aktiv socialpolitik og § 121, stk. 4 og 5, i lov om en aktiv  

 beskæftigelsesindsats.
 4. Særlig fokus  

 på området i 5 år.
Loven indeholder følgende overgangsbestemmelse § 9 Stk. 1.  

  

 Den revision, der er godkendt af tilsynsmyndigheden,  

 jf. lov om kommunernes styrelse, skal fra denne lovs ikrafttræden til og med  

 2010 hvert år til brug for den årlige beretning om revisionen af kommunens  

 regnskab af ydelser og tilskud, jf. bekendtgørelse om statsrefusion og  

 tilskud,  

 samt regnskabsaflæggelse og revision på Socialministeriets,  

 Beskæftigelsesministeriets, Ministeriet for Flygtninge, Indvandrere og  

 Integrations og Ministeriet for Familie- og Forbrugeranliggenders  

 ressortområder,  

 gennemgå halvdelen af kommunens sager om visitation til fleksjob, der er  

 afgjort efter denne lovs ikrafttræden, jf. § 70 i lov om en aktiv  

 beskæftigelsesindsats.
Revisionen gennemgår samtidig halvdelen af kommunens  

 sager om revurdering, der er foretaget eller skulle være foretaget efter  

 denne  

 lovs ikrafttræden efter § 74 c, stk. 1, i lov om aktiv socialpolitik som  

 affattet ved denne lovs § 2, nr. 7.
Stk. 2.  

  

 Revisionen skal i beretningen redegøre for, om der er  

 ret til refusion i de udtagne sager, jf. § 121, stk. 4-6, i lov om  

 en  

 aktiv beskæftigelsesindsats og § 104 a i lov om aktiv socialpolitik som  

 ændret henholdsvis affattet ved denne lovs § 1, nr. 14, og § 2, nr.  

 12. Hvis revisionen har konstateret, at der i mere end 20 pct. af de  

 gennemgåede sager ikke er ret til refusion, gennemgår revisionen alle  

 kommunens  

 sager på området på kommunens regning.
Reglerne i den i stk. 1 nævnte  

 bekendtgørelse finder anvendelse for revisionens udførelse samt anvisningen  

 og  

 berigtigelsen af statsrefusion.
Den kommunale revision skal have fokus på området i 5  

 år efter lovens ikrafttræden.
Det sker ved, at revisionen skal gennemgå  

 halvdelen af alle nye tilkendelser og revurderinger af, om personen forsat  

 opfylder  

 betingelserne for et fleksjob.
Mangler der dokumentation i mere end 20 pct.  

 af  

 sagerne, skal kommunen betale for, at de øvrige sager også bliver gennemgået.
 Anvisning af refusion og tilbagebetaling af for meget  

 udbetalt refusion sker efter bestemmelserne i bekendtgørelse om statsrefusion  

 og tilskud, samt regnskabsaflæggelse og revision på Socialministeriets,  

 Beskæftigelsesministeriets, Ministeriet for Flygtninge, Indvandrere og  

 Integrations og Ministeriet for Familie- og Forbrugeranliggenders  

 ressortområder.
 Der vil endvidere blive fulgt op på de nye regler ved  

 praksisundersøgelse fra Ankestyrelsen.
Ad II.
Ledigheden for visiterede til  

 fleksjob skal ned 1. Individuelt  

 kontaktforløb [§ 1, nr. 5, § 73 a] I lov om en aktiv beskæftigelsesindsats er foretaget følgende ændring:
 5.  

  

 Efter § 73 indsættes:
Kontaktforløb, selvvalgt uddannelse og andre  

 aktører § 73 a.  

  

 For personer, der er visiteret til fleksjob, og som  

 modtager ledighedsydelse eller særlig ydelse efter lov om aktiv  

 socialpolitik,  

 tilrettelægges og gennemføres der et individuelt kontaktforløb med henblik  

 på,  

 at personen hurtigst muligt kommer i fleksjob.
Stk. 2.  

  

 Under kontaktforløbet skal der afholdes individuelle  

 samtaler med personen, senest hver gang personen i sammenlagt 3 måneder har  

 modtaget ledighedsydelse eller særlig ydelse regnet første gang fra  

 visitationen til fleksjob.
Perioder med ledighedsydelse eller særlig ydelse  

 under barsel medregnes ikke.
 Kontakten mellem kommunen og de ledige, der er  

 visiteret til fleksjob og modtager ledighedsydelse eller særlig ydelse, skal  

 være lige så intensiv som for den gruppe af fleksjobvisiterede, der modtager  

 kontanthjælp eller starthjælp, og som efter gældende regler er omfattet af  

 det  

 individuelle kontaktforløb efter lovens kapitel 7. Personer på barsel er ikke  

 omfattet af kontaktforløbet.
Kommunen skal fremover som minimum have en individuel  

 samtale med alle, der er visiteret til fleksjob, hver gang en person har  

 været  

 ledig i 3 måneder.
I den individuelle samtale skal der være fokus på, hvad  

 personen  

 selv og kommunen gør for at finde et fleksjob, herunder om muligheden for at  

 indlægge et CV i Jobnet.dk, muligheden for at vælge at få indsatsen varetaget  

 af en anden aktør, retten til selvvalgt uddannelse i op til 6 uger og  

 muligheden for at få støtte til en mentor ved ansættelse i fleksjob.
 Kontaktforløbet skal fortsætte, indtil personen er  

 kommet i fleksjob, og skal påbegyndes igen ved ny ledighed efter et fleksjob.  

 I  

 den individuelle kontaktsamtale skal der tages udgangspunkt i de oplysninger,  

 der fremgår af ressourceprofilen.
Loven indeholder følgende overgangsbestemmelse § 8 Stk. 3.  

  

 Personer, der er visiteret til fleksjob før den 1.  

 juli 2006 og modtager ledighedsydelse, bliver omfattet af bestemmelsen i  

 § 73 a i lov om en aktiv beskæftigelsesindsats som affattet ved denne  

 lovs  

 § 1, nr. 5, når de er blevet revurderet, jf. stk. 6. Personer, der  

 modtager særlig ydelse, bliver omfattet af bestemmelsen, når der er foretaget  

 opfølgning efter reglerne i § 10, stk. 3, i lov om aktiv  

 socialpolitik.
Den individuelle samtale efter § 73 a i lov om en aktiv  

 beskæftigelsesindsats som affattet ved denne lovs § 1, nr. 5, skal  

 første  

 gang afholdes senest 3 måneder efter revurderingen eller opfølgningen.
 Personer, der er blevet visiteret til fleksjob før den  

 1. juli 2006 og som modtager ledighedsydelse, bliver således først omfattet  

 af  

 reglerne om individuelt kontaktforløb, når de er blevet revurderet, og  

 personer, der modtager særlig ydelse,bliver først omfattet af reglerne, når  

 der  

 er foretaget opfølgning efter reglerne i § 10, stk. 3, i lov om aktiv  

 socialpolitik.
 Senest 3 måneder efter revurderingen eller opfølgningen  

 skal den individuelle samtale afholdes første gang.
2.  

 Sanktionsregler [§ 2, nr. 4 og 5] I lov om aktiv socialpolitik er foretaget følgende ændring:
 4.  

  

 I § 74 b, stk. 1, indsættes som nr. 5 :
»5)  

 	  

 at modtageren deltager i opfølgningssamtaler efter § 74 c og  

 samtaler i et individuelt kontaktforløb.« 5.  

  

 I § 74 b indsættes efter stk. 4 som nyt stk.:
»Stk. 5.  

  

 Afslår eller udebliver en modtager af ledighedsydelse  

 fra en opfølgningssamtale efter § 74 c eller en samtale i et individuelt  

 kontaktforløb, kan der ikke udbetales ledighedsydelse i 3 uger.
Hvis  

 modtageren  

 2. gang inden for en periode på 12 måneder afslår eller udebliver fra en  

 opfølgningssamtale  

 efter § 74 c eller samtale i et individuelt kontaktforløb, mistes retten  

 til ledighedsydelse.
Stk. 2 finder tilsvarende anvendelse.« Stk. 5-6 bliver  

 herefter stk. 6-7.
 Det er en forudsætning for udbetaling af  

 ledighedsydelse, at personen deltager i en opfølgningssamtale efter § 74 c i  

 forbindelse med revurderingen og samtaler i et individuelt kontaktforløb.
Personer, der modtager ledighedsydelse, og som afslår  

 eller udebliver uden gyldig grund fra en samtale i det individuelle  

 kontaktforløb, mister retten til ledighedsydelse eller særlig ydelse i 3  

 uger.  

 Hvis personen to gange inden for en periode på 12 måneder afslår eller  

 udebliver fra de nævnte samtaler, mistes retten til ledighedsydelse eller  

 særlig ydelse.
Dette gælder dog ikke, hvis man har en gyldig grund til ikke  

 at  

 møde.
Mistes retten skal denne genoptjenes på ny, dvs. personen skal have  

 været  

 ansat i fleksjob i 9 måneder inden for 18 måneder for at blive berettiget til  

 ledighedsydelse, jf. genoptjeningsreglerne i § 74 b, stk. 5, der bliver § 74  

 b,  

 stk. 6.
Der vil være tale om en gyldig grund til at afslå eller  

 udeblive fra en samtale, hvis afslaget eller udeblivelsen er begrundet i en  

 af  

 de grunde, der er anført i § 13, stk. 4, i lov om aktiv socialpolitik.
Sygdom  

 kan f.eks. være en gyldig grund til ikke at møde op til en samtale i det  

 individuelle kontaktforløb.
3. Ret til 6  

 ugers selvvalgt uddannelse [§ 1, nr. 5, § 73 b] I lov om en aktiv beskæftigelsesindsats er foretaget følgende ændring:
 § 73 b.  

  

 Personer, der er visiteret til fleksjob, kan inden for  

 de første 12 måneders sammenlagt ledighed efter eget valg i op til 6 uger  

 deltage i uddannelse på folkeskoleniveau, i gymnasial uddannelse, i  

 erhvervsrettet voksen- og efteruddannelse og i videregående uddannelse.
 Stk. 2.  

  

 Under uddannelsen modtager personen den ydelse, som  

 pågældende er berettiget til i henhold til lov om aktiv socialpolitik.
 Stk. 3.  

  

 Når en person har været i fleksjob i sammenlagt 9  

 måneder inden for de seneste 18 måneder, har personen igen ret til selvvalgt  

 uddannelse efter reglen i stk. 1.
 Stk. 4.  

  

 Ordningen administreres af kommunen efter reglerne i  

 lov om betaling for visse uddannelsesaktiviteter i forbindelse med lov om en  

 aktiv beskæftigelsesindsats m.m.
 Stk. 5.  

  

 Beskæftigelsesministeren fastsætter regler om, hvilke  

 uddannelser der kan vælges efter stk. 1, samt regler om støtte til  

 dækning  

 af deltagerbetaling, til betaling af kost og logi samt befordringsgodtgørelse  

 under deltagelse i uddannelse.
 Stk. 6.  

  

 Under uddannelsen skal den ledige stå til rådighed for  

 fleksjob.
Inden for de første 12 måneders sammenlagt ledighed og  

 i op til 6 uger kan en person, der er visiteret til fleksjob, deltage i visse  

 uddannelser efter eget valg.
Kommunen skal ikke godkende den lediges valg af  

 uddannelse.
Det vil ved en ændring af bekendtgørelse nr. 1098 af 18. november  

 2005 om fleks- job blive fastsat, hvilke uddannelser fleksjobvisiterede kan  

 vælge at deltage i.
Der vil være tale om uddannelse på folkeskoleniveau, i  

 gymnasial uddannelse, i erhvervsrettet voksen- og efteruddannelse og i  

 videregående  

 uddannelse.
Bekendtgørelsen vil også indeholde regler om støtte fra  

 kommunen til evt. deltagerbetaling, til betaling af kost og logi samt  

 befordringsgodtgørelse under deltagelse i uddannelse.
Disse ydelser vil være  

 skattefrie, idet ligningslovens § 31, stk. 1, er ændret ved lovens § 6, nr. 2  

 og 3.
 Bekendtgørelse om ændring af bekendtgørelse af fleksjob  

 udsendes inden den 1. juli 2006.
 Reglerne betyder, at ledige, der er visiteret til  

 fleksjob, får samme mulighed som forsikrede ledige for efter eget valg at  

 opkvalificere og efteruddanne sig med henblik på at komme i beskæftigelse.
Loven indeholder følgende overgangsbestemmelse § 8 Stk. 4.  

  

 Bestemmelsen i § 73 b i lov om en aktiv  

 beskæftigelsesindsats som affattet ved denne lovs § 1, nr. 5, finder  

 også  

 anvendelse for personer, der er visiteret til fleksjob før den 1. juli 2006.  

 Den sammenlagte ledighed på 12 måneder opgøres for disse personer fra den 1.  

 juli 2006.
 Personer, der er visiteret til fleksjob før den 1. juli  

 2006 har således også ret til op til 6 ugers selvvalgt uddannelse, og den  

 sammenlagte ledighed på 12 måneder opgøres for disse personer fra den 1. juli  

 2006.
 Loven indeholder i § 4 (og i § 5, der alene er en  

 teknisk ændring og får virkning fra 1. januar 2007) ændring af lov om  

 betaling  

 for uddannelse i forbindelse med visse tilbud efter lov om en aktiv  

 beskæftigelsesindsats  

 m.m., idet loven også kommer til at gælde for fleksjobvisiterede, der  

 deltager  

 i selvvalgt uddannelse for så vidt angår uddannelser under  

 Undervisningsministeriet.
 Ændringen betyder, at der for fleksjobvisiterede, der  

 benytter sig af retten til  

 6 ugers  

 selvvalgt uddannelse, skal ske tilmelding til og betaling for uddannelse på  

 samme måde som for personer, der af kommunen henvises til uddannelsestilbud i  

 henhold til lov om en aktiv beskæftigelsesindsats § 2, nr. 1-3, og personer,  

 der er under forrevalidering efter § 46, stk. 1, 3. pkt., i lov om aktiv  

 socialpolitik, og som modtager kontanthjælp eller starthjælp efter lov om  

 aktiv  

 socialpolitik.
 Kommunen skal betale til uddannelsesinstitutionen efter  

 bestemmelserne i lov om betaling for visse uddannelsesaktiviteter i  

 forbindelse  

 med lov om en aktiv beskæftigelsesindsats m.m., jf. lovbekendtgørelse nr. 767  

 af 28. august 2003 som ændret ved L 233.
Uddannelsesinstitutionerne skal således beregne og  

 opkræve betalingen hos kommunerne for alle de persongrupper, der er tilmeldt  

 af  

 kommunerne, og som er omfattet af lov om betaling for visse  

 uddannelsesaktiviteter  

 i forbindelse med lov om en aktiv beskæftigelsesindsats m.m.
Betalingen  

 opgøres  

 på grundlag af antal årselever og studenterårsværk under uddannelse efter lov  

 om betaling for visse uddannelsesaktiviteter i forbindelse med lov om en  

 aktiv  

 beskæftigelsesindsats m.m. efter de takster, der er fastsat i finansloven for  

 de  

 pågældende uddannelser i de pågældende år for de pågældende institutioner.
Den blanket, der ved tilmelding til og ophør af  

 uddannelsesforløbet skal udfyldes, vil blive ændret således, at det fra 1.  

 juli  

 2006 skal fremgå, hvorvidt den uddannelsessøgende er i aktivering, under  

 forrevalidering og modtager af kontanthjælp eller starthjælp, eller  

 fleksjobvisiterede, der benytter sig af retten til 6 ugers selvvalgt  

 uddannelse.
Der vil desuden blive fastsat regler, hvorefter  

 uddannelsesinstitutionerne  

 ved indberetning til Undervisningsministeriet af årselever og  

 studenterårsværk  

 skal oplyse, hvorvidt der er tale om personer i aktivering, under  

 forrevalidering og modtager af kontanthjælp eller starthjælp, eller  

 fleksjobvisiterede, der benytter sig af retten til 6 ugers selvvalgt  

 uddannelse  

 således, at udviklingen på området kan følges.
 Undervisningsministeriet påregner inden 1. juli 2006 at  

 udsende en ny bekendtgørelse, der afløser den gældende bekendtgørelse nr. 883  

 af 29. oktober 2003 om betaling for uddannelse i forbindelse med visse tilbud  

 efter lov om en aktiv beskæftigelsesindsats.
 Deltager den fleksjobvisiterede i specialundervisning  

 for voksne sker dette efter de herfor gældende regler.
4. Ret til anden  

 aktør [§ 1, nr. 5, § 73 c] I lov om en aktiv beskæftigelsesindsats er foretaget følgende ændring § 73 c.  

  

 Personer, der er visiteret til fleksjob, har ret til  

 at blive henvist til anden aktør, jf. § 26 i lov om ansvaret for og  

 styringen af den aktive beskæftigelsesindsats, med henblik på etablering af  

 fleksjob, når personen har modtaget kontanthjælp, starthjælp, ledighedsydelse  

 eller særlig ydelse i 6 måneder inden for 9 måneder efter visitationen til  

 fleksjob.
Det samme gælder, når personen har været i fleksjob eller ordinær  

 beskæftigelse i 9 måneder inden for 18 måneder og derefter har modtaget  

 ledighedsydelse i 6 måneder inden for 9 måneder.
Perioder med ydelse under  

 barsel medregnes ikke.
Stk. 2.  

  

 Personer, der er visiteret til fleksjob, og som  

 kommunen har vurderet fortsat opfylder betingelserne for fleksjob, jf.  

 § 74 c, i lov om aktiv socialpolitik, skal henvises til anden aktør med  

 henblik på etablering af fleksjob, når personen har modtaget kontanthjælp,  

 starthjælp, ledighedsydelse eller særlig ydelse i 12 måneder inden for 18  

 måneder efter visitationen til fleksjob.
Det samme gælder, når personen har  

 været i fleksjob eller ordinær beskæftigelse i 9 måneder inden for 18 måneder  

 og derefter har modtaget ledighedsydelse i 12 måneder inden for 18 måneder.  

 Perioder med ydelse under barsel medregnes ikke.
 Stk. 3.  

  

 Personen skal have mulighed for at vælge mellem flere  

 aktører, jf. § 27 i lov om ansvaret for og styringen af den aktive  

 beskæftigelsesindsats.
 Stk. 4.  

  

 Kommunen skal vejlede om retten til at blive henvist  

 til anden aktør efter stk. 1 og om henvisningen til anden aktør efter  

 stk. 2.
 Personer, der er visiteret til fleksjob, skal hurtigst  

 muligt i et fleksjob, så de ikke mister motivationen og troen på, at de kan  

 komme i beskæftigelse.
 En person, der er visiteret til fleksjob, og som ikke  

 inden for de første 6 måneders ledighed ved egen eller kommunens indsats er  

 kommet i et fleksjob, kan anmode kommunen om at blive henvist til en anden  

 aktør, der herefter varetager indsatsen for at få etableret et fleksjob.  

 Kommunen skal vejlede om, at en fleksjobvisiteret kan anmode om at blive  

 henvist til anden aktør, f.eks. i forbindelse med kontaktforløbet.
Retten til at blive henvist til anden aktør indtræder,  

 når personen har modtaget ledighedsydelse m.v. i 6 måneder inden for 9  

 måneder  

 efter visitationen.
Retten indtræder på ny efter 6 måneders ledighed, når  

 personen har været i fleksjob eller ordinær beskæftigelse i 9 måneder inden  

 for  

 18 måneder.
Perioder med barsel medregnes ikke.
Når en person har været ledig i 1 år, skal kommunen  

 henvise personen til en anden aktør, hvis kommunen vurderer, at personen  

 fortsat opfylder betingelserne for at komme i fleksjob.
Der skal igen ske  

 henvisning til anden aktør, når personen har været i fleksjob eller ordinær  

 beskæftigelse i 9 måneder inden for 18 måneder.
Perioder med barsel medregnes  

 ikke.
 Den anden aktør kan ikke varetage myndighedsopgaver.
Den indsats, der kan varetages af den anden aktør  

 omfatter som minimum etablering af fleksjob men kan også indeholde etablering  

 af afklaringsforløb, virksomhedspraktik m.v.
Det er kommunen, der beslutter,  

 hvor længe indsatsen skal varetages af den anden aktør.
 Kommunen skal indgå aftaler med andre aktører og skal  

 tilstræbe at få en så varieret og kvalificeret kreds af aktører som muligt.  

 Kommunen vil herunder kunne indgå aftaler med frivillige sociale  

 organisationer,  

 der f.eks. har ekspertise inden for særlige grupper af personer visiteret til  

 fleksjob.
Der vil kunne klages til kommunen over indsatsen hos en  

 anden aktør, f.eks. hvis den anden aktør ikke lever op til det  

 kvalitetsniveau,  

 der er aftalt med kommunen.
Dette følger af almindelige klageregler.
Bestemmelsen træder først i kraft den 1. januar 2007,  

 jf. § 7, stk. 2, således at der gives kommunerne mulighed for at  

 tilvejebringe  

 et tilstrækkeligt antal kvalificerede aktører.
En person, der er visiteret  

 til  

 fleksjob f.eks. den 2. januar 2007 kan således tidligst få ret til at blive  

 henvist til anden aktør, når personen har fået ledighedsydelse m.v. i 6  

 måneder  

 inden for 9 måneder efter den 2. januar 2007.
Loven indeholder følgende overgangsbestemmelse § 8 Stk. 5.  

  

 Personer, der er visiteret til fleksjob før den 1.  

 januar 2007 og modtager ledighedsydelse, bliver omfattet af bestemmelsen i  

 § 73 c i lov om en aktiv beskæftigelsesindsats som affattet ved denne  

 lovs  

 § 1, nr. 5, når de efter den 30. juni 2006 er blevet revurderet, jf.  

 stk. 6. Personer, der modtager kontanthjælp, starthjælp eller særlig  

 ydelse, bliver omfattet af bestemmelsen, når der efter den 30. juni 2006 er  

 foretaget opfølgning efter reglerne i lov om aktiv socialpolitik.
Henvisning  

 til anden aktør kan dog tidligst ske fra den 1. juli 2007.
Personer, der før den 1. januar 2007 er visiteret til  

 fleksjob og modtager ledighedsydelse, bliver omfattet af bestemmelsen, når de  

 efter den 30. juni 2006 er blevet revurderet.
Personer, der modtager  

 kontanthjælp, starthjælp eller særlig ydelse, bliver omfattet af  

 bestemmelsen,  

 når der efter den 30. juni 2006 er foretaget opfølgning efter reglerne i lov  

 om  

 aktiv socialpolitik.
 Henvisning til anden aktør kan tidligst ske fra den 1.  

 juli 2007.
5. Mulighed for  

 mentor i fleksjob [§ 1, nr. 6 og 7, § 74 a] I lov om en aktiv beskæftigelsesindsats er foretaget følgende ændring:
 6.  

  

 Overskriften til § 74 affattes således:
»Arbejdsredskaber, mentor  

 m.v.« 7.  

  

 Efter § 74 indsættes i afsnittet »Arbejdsredskaber, mentor  

 m.v.«:
 »§ 74 a.  

  

 Med henblik på at styrke introduktionen på en  

 arbejdsplads kan der ydes støtte til en mentorfunktion.
 Stk. 2.  

  

 Bestemmelserne i § 78, stk. 2-4, samt  

 §§ 79  81 finder tilsvarende anvendelse.
En person, der skal i fleksjob, kan af kommunen få  

 støtte til en mentor ved ansættelse på en arbejdsplads i fleksjob.
En mentor  

 skal medvirke til, at personen får en god start i virksomheden, og det er en  

 betingelse for at yde støtte, at det er afgørende for, at personen kan opnå  

 ansættelse.
 Støtten ydes efter de samme regler, der gælder for  

 målgrupperne efter lovens § 78, stk. 2  4. Der kan dog ikke til  

 fleksjobvisiterede ydes støtte til mentor i forbindelse med uddannelse.
 Det vil primært være relevant at give støtte i form af  

 mentor, når der er tale om ansættelse på en ny arbejdsplads, mens der som  

 oftest ikke vil være behov for en mentor i de situationer, hvor der er tale  

 om  

 arbejdsfastholdelse på den hidtidige arbejdsplads.
Mentorfunktionen vil som udgangspunkt kunne varetages  

 af en medarbejder i virksomheden.
Med henblik på at forbedre medarbejderens  

 mulighed for at varetage mentorfunktionen kan der bevilges støtte til køb af  

 uddannelse for medarbejderen.
I en mindre virksomhed, hvorved forstås  

 virksomheder  

 med op til ca. 10 ansatte, kan mentorfunktionen i stedet varetages af en  

 ekstern konsulent, jf. § 78, stk. 3.
6. Ret til  

 fleksjobbevis [§ 1, nr. 7, § 74 b] I lov om en aktiv beskæftigelsesindsats er foretaget følgende ændring:
§ 74 b.  

  

 Beskæftigelsesministeren kan fastsætte regler om et  

 fleksjobbevis, som en person, der er visiteret til fleksjob, kan anmode  

 kommunen om at udarbejde.« Hensigten med et fleksjobbevis er, at det skal gøre den  

 enkelte ledige mere uafhængig af altid at skulle have kommunen med i en  

 jobsøgningssituation.
Målet er således at lette adgangen til arbejdsmarkedet  

 ved, at arbejdsgiveren ved oplysningerne i fleksjobbeviset får større indsigt  

 i  

 personens kompetencer og mulighederne for støtte ved ansættelse.  

 Fleksjobbeviset skal dog ikke indeholde så specifikke oplysninger, som der  

 stilles krav om i ressourceprofilen.
Den konkrete udformning af et fleksjobbevis vil først  

 ske, når der foreligger en evaluering af et igangværende forsøg med et  

 kompensationsbevis til personer med handicap.
Dette forsøg forventes  

 afsluttet  

 i sommeren 2006.
 Kommunen skal kun udarbejde beviset, hvis den  

 fleksjobvisiterede anmoder om et fleksjobbevis.
7. Kommunen  

 mister refusion for ledighedsydelse, særlig ydelse, kontanthjælp- og  

 starthjælp, når hjælpen er ydet i sammenlagt 18 måneder inden for 24  

 måneder[§  

 2, nr. 9, 10 og 11] I lov om aktiv socialpolitik foretages følgende ændringer:
 9.  

  

 I § 100, stk. 1, indsættes som 3. og 4. pkt.:
»Kommunen afholder dog  

 fuldt ud udgifterne til kontanthjælp og starthjælp til personer, der er  

 visiteret  

 til fleksjob og har modtaget kontanthjælp, starthjælp, ledighedsydelse eller  

 særlig ydelse i en periode på 18 måneder inden for 24 måneder.
Hvis personen  

 efterfølgende har været i fleksjob i en periode på 9 måneder inden for 18  

 måneder,  

 genoptages refusionen.« 10.  

  

 I § 104, stk. 1, indsættes som 2. og 3. pkt.:
»Kommunen afholder dog  

 fuldt ud udgifterne til ledighedsydelse til personer, der har modtaget  

 kontanthjælp, starthjælp, ledighedsydelse eller særlig ydelse i sammenlagt 18  

 måneder inden for 24 måneder.
Hvis personen efterfølgende har været i  

 fleksjob  

 i en periode på 9 måneder inden for 18 måneder, genoptages refusionen.« 11.  

  

 I § 104, stk. 2, indsættes som 2. og 3. pkt.:
»Kommunen afholder dog  

 fuldt ud udgifterne til særlig ydelse til personer, der har modtaget  

 kontanthjælp,  

 starthjælp, ledighedsydelse eller særlig ydelse i sammenlagt 18 måneder inden  

 for 24 måneder.
Hvis personen efterfølgende har været i fleksjob i en periode  

 på 9 måneder inden for 18 måneder, genoptages refusionen.« Reglerne betyder, at kommunen ikke får statsrefusion af  

 udgifter til ledighedsydelse, særlig ydelse, kontanthjælp eller starthjælp,  

 når  

 en person, der er visiteret til fleksjob, har været ledig i 18 måneder inden  

 for 24 måneder.
Kommunen kan modtage statsrefusion igen, når personen  

 efterfølgende har været i fleksjob i mindst 9 måneder inden for 18 måneder.
Loven indeholder følgende overgangsbestemmelse § 8 Stk. 7.  

  

 Kun perioder med ledighedsydelse, kontanthjælp,  

 starthjælp eller særlig ydelse efter den 30. juni 2006 indgår i fastsættelsen  

 af 18-månedersperioden inden for 24 måneder, jf. § 100, stk. 1, og  

 §  

 104, stk. 1 og 2, i lov om aktiv socialpolitik, som ændret ved denne  

 lovs  

 § 2, nr. 9, 10 og 11.
 Bestemmelsen gælder også for personer, der allerede er  

 visiteret til fleksjob, men ved fastsættelsen af 18 måneders perioden inden  

 for  

 24 måneder indgår kun perioder med ledighedsydelse, særlig ydelse,  

 kontanthjælp  

 eller starthjælp efter den 30. juni 2006.
Ad III.
Maksimum for det offentlige løntilskud  

 til fleksjob og regler om deltidsfleksjob 1. Loft over  

 beregningsgrundlaget for tilskuddet, [§ 1, nr. 3 og 8] I lov om en aktiv beskæftigelsesindsats foretages følgende ændring:
 3.  

  

 I § 71, stk. 3, indsættes som 3. pkt.:
»Tilskuddet kan  

 dog højst  

 beregnes ud fra et beløb på 395.000 kr. (2006-niveau) på årsbasis eller  

 205,30  

 kr. (2006-niveau) på timebasis.« 8.  

  

 I § 75, stk. 2, indsættes som 3. pkt .:
»Tilskuddet kan  

 dog højst  

 beregnes ud fra et beløb på 395.000 kr. (2006-niveau) på årsbasis eller  

 205,30  

 kr. (2006-niveau) på timebasis.« Afhængigt af graden af den nedsatte arbejdsevne  

 beregnes tilskuddet som halvdelen eller totredjedele af lønnen, dog højst  

 halvdelen eller totredjedele af den mindste overenskomstmæssige timeløn på  

 det  

 aktuelle ansættelses- område eller af den løn, som sædvanligvis gælder for  

 tilsvarende arbejde, med tillæg af udgifter til ATP samt eventuelle udgifter  

 til andre arbejdsgiverbidrag.
Lønnen fastsættes af arbejdsgiver og  

 lønmodtager  

 i samarbejde med de faglige organisationer.
 Som noget nyt gælder, at tilskuddet til arbejdsgiveren  

 ved ansættelser i fleksjob højst kan beregnes ud fra et beløb på 395.000 kr.  

 på  

 årsbasis eller 205,30 kr. på timebasis (2006).
 Tilskuddet kan på årsbasis højst udgøre henholdsvis  

 197.500 kr. (hvis arbejdsevnen i forhold til det konkrete job er nedsat med  

 halvdelen) eller 263.000 kr. (hvis arbejdsevnen er nedsat med 2/3).
Loven indeholder følgende overgangsbestemmelse § 8 Stk. 1.  

  

 For personer, der er i fleksjob eller får tilskud til  

 selvstændig virksomhed den 30. juni 2006, får bestemmelserne i § 71,  

 stk. 3, 3. pkt., i lov om en aktiv beskæftigelsesindsats som affattet  

 ved  

 denne lovs § 1, nr. 3, og i § 75, stk. 2, 3. pkt., i lov om en  

 aktiv beskæftigelsesindsats som affattet ved denne lovs § 1, nr. 8,  

 først  

 virkning, når personen efter at have været ledig påbegynder et nyt fleksjob.  

 Det samme gælder for personer, der senest den 30. juni 2006 har indgået en  

 aftale om at påbegynde et fleksjob efter lovens ikrafttræden.
Bestemmelsen finder anvendelse på personer, der den 1.  

 juli 2006 eller senere visiteres til et fleksjob.
Personer, der den 1. juli  

 2006 er ansat i et fleksjob eller driver selvstændig virksomhed, bliver først  

 omfattet af lønloftet, når de efter en ledighedsperiode ansættes i et nyt  

 fleksjob.
Lønloftet gælder heller ikke for personer, der før den 1. juli 2006  

 har indgået en aftale om at påbegynde et fleksjob efter lovens ikrafttræden.
 2. Fleksjob på  

 deltid, jf. § 1, nr. 4.
 I lov om en aktiv beskæftigelsesindsats er foretaget følgende ændring:
 4.  

  

 § 72, stk. 2, ophæves, og i stedet indsættes:
 »Stk. 2.  

  

 Kommunen skal give tilbud om fleksjob på fuld tid,  

 medmindre personen foretrækker deltidsansættelse eller er omfattet af  

 bestemmelsen i stk. 3.
Stk. 3.  

  

 Kommunen skal give tilbud om fleksjob på deltid, hvis  

 den seneste ordinære beskæftigelse forud for visitationen til fleksjob var  

 deltidsbeskæftigelse og personen i den seneste periode på sammenlagt 12  

 måneder  

 med beskæftigelse har været deltidsbeskæftiget.
Som deltidsbeskæftigelse  

 betragtes beskæftigelse, hvis varighed over en periode på 4 uger i gennemsnit  

 er højst 30 timer om ugen.
 Stk. 4.  

  

 Personer omfattet af stk. 3 kan få tilbud om  

 fleksjob på et antal timer svarende til den seneste ordinære ansættelse på  

 deltid.
 Stk. 5.  

  

 Personer, der er omfattet af stk. 3, har dog ret  

 til et tilbud om fleksjob på fuld tid, hvis personen godtgør, at  

 deltidsbeskæftigelsen har været begrundet i forhold, der også er årsag til  

 visitationen til fleksjob.
Stk. 6.  

  

 Personer, der er omfattet af stk. 3, har  

 endvidere ret til et tilbud om fleksjob på fuld tid, hvis personen kommer ud  

 for samlivsophør eller andre ændringer i sine personlige forhold.« En person, der visiteres til fleksjob, har ikke ret til  

 et tilbud om fleksjob på fuld tid, hvis personen i den seneste ordinære  

 beskæftigelse før visitationen til fleksjob var ansat på deltid, og  

 deltidsansættelsen  

 i dette job har varet sammenlagt 12 måneder.
Perioder med aktivering anses i  

 denne forbindelse med denne bestemmelse ikke som ordinær beskæftigelse.
Ved deltidsbeskæftigelse forstås, at beskæftigelsen  

 over en periode på 4 uger i gennemsnit højst har været 30 timer om ugen.  

 Dette  

 gælder dog ikke, hvis et lavere timetal end 30 timer efter overenskomsten  

 anses  

 for fuldtidsbeskæftigelse.
Det kan f.eks. være tilfældet, hvis overenskomsten  

 fastsætter, at fuld arbejdstid er 29 timer, fordi der er tale om aften- og  

 natarbejde eller weekendarbejde.
 Personen kan højst få tilbud om et fleksjob for det  

 antal timer, som pågældende var ansat i i den seneste ordinære beskæftigelse.
 Skyldes deltidsansættelsen i det seneste ordinære  

 ansættelsesforhold f.eks. sygdom eller nedslidning, har personen imidlertid  

 fortsat ret til et fleksjob på fuld tid, såfremt personen ved fx en  

 lægefaglig  

 eller sundhedsfaglig vurdering kan godtgøre, at den nedsatte arbejdstid  

 skyldes  

 de samme helbredsmæssige forhold, som er årsagen til fleksjobbet.
En person, som er visiteret til et deltidsfleksjob, og  

 som kommer ud for en social begivenhed som f.eks. samlivsophør, vil også have  

 ret til tilbud om fleksjob på fuld tid.
Samlivsophør, som giver ret til  

 tilbud  

 om fuld tid, kan f.eks. være separation, skilsmisse eller  

 ægtefællens/samleverens dødsfald.
Andre ændringer i personlige forhold kan også give ret  

 til fuld tid.
I disse tilfælde er det imidlertid en betingelse for retten til  

 fuld tid, at kommunen foretager en konkret vurdering af, om ændringen i de  

 personlige forhold giver grundlag for, at personen får et tilbud om fleksjob  

 på  

 fuld tid, således at personen bliver i stand til at forsørge sig selv.
 Der skal være tale om udefra kommende ændringer.  

 Fødsel, indgåelse af ægteskab, at ægtefællen går på orlov eller efterløn  

 giver  

 ikke ret til fuldtidsfleksjob til en person, der er i fleksjob på deltid  

 eller  

 er visiteret til et fleksjob på deltid, da der er tale om ændringer, som  

 personen har en vis indflydelse på.
Loven indeholder følgende overgangsbestemmelse § 8 Stk. 2.  

  

 Personer, der er visiteret til fleksjob før den 1.  

 juli 2006, er ikke omfattet af bestemmelsen i § 1, nr. 4.
 Det betyder, at personer, der er visiteret til et  

 fleksjob før 1. juli 2006, bevarer retten til et fleksjob på fuld tid.  

 Personer, der har haft deltidsbeskæftigelse og visiteres til fleksjob den 1.  

 juli 2006 eller senere, vil derimod som hovedregel kun have ret til et  

 fleksjob  

 på deltid.
Ad IV.
Fleksjobvisiterede kan få  

 befordringsgodtgørelse ved deltagelse i tilbud om vejledning, opkvalificering  

 og virksomhedspraktik. [ § 1, nr. 1 og nr. 8  10] I lov om en aktiv beskæftigelsesindsats er foretaget følgende ændring:
 1.  

  

 I  

  

 § 39, stk. 1  

  

 , og  

  

 § 46, stk. 1  

  

 , ændres »§ 2, nr. 1, 4 og  

 5« til: »§ 2, nr. 1, 4, 5 og 7«.
 9.  

  

 I § 82, stk. 1, 1. pkt., indsættes efter »kapitel 10-12,«: »og  

 personer, der er omfattet af § 2, nr. 7, og som deltager i tilbud efter  

 kapitel  

 10 og 11«.
 10.  

  

 I § 82, stk. 3, ændres »§ 2, nr. 4 og 5« til: »§ 2, nr. 4, 5 og  

 7«.
 11.  

  

 I § 82, stk. 5, ændres »§ 2, nr. 4 og 5« til: »§ 2, nr. 4, 5 og  

 7«.
 12.  

  

 § 121, stk. 2, affattes således:
»Stk. 2.  

  

 Staten refunderer 50 pct. af en kommunes udgifter efter §§  

 73 b, 74 og 74 a.« 13.  

  

 I § 121, stk. 3, indsættes efter »kapitel 10«: »samt udgifter  

 efter § 82«.
 I lov om påligning af indkomstskat til staten (ligningsloven) er  

 foretaget følgende ændring:
 1.  

  

 I § 7, nr. 9, indsættes efter »ydelser efter § 82 i lov om en  

 aktiv beskæftigelsesindsats, i det omfang modtageren er omfattet af lovens §  

 2,  

 nr. 4, 5«: »eller 7«.
Personer på ledighedsydelse og særlig ydelse, som  

 deltager i tilbud efter lovens kapitel 10 og 11 får ret til  

 befordringsgodtgørelse efter reglerne i lovens § 82. Befordringsgodtgørelse  

 kan  

 ydes, når den daglige transport mellem bopæl og stedet, hvor tilbuddet  

 gennemføres, udgør mere end 24 km tur/retur.
Godtgørelsen pr. dag kan alene  

 udbetales for de kilometer, der ligger ud over de første 24 km.  

 Befordringsgodtgørelsen ydes efter de samme regler og takster, som gælder for  

 personer i revalidering og forrevalidering, dvs. med 1,02 pr. km. (4. juli  

 2005). Kommunen yder dog den faktiske udgift til befordring, hvis udgiften er  

 en følge af en nedsat fysisk eller psykisk erhvervsevne efter reglerne i §  

 82,  

 stk. 5.
 Kommunerne får refunderet 50 pct. af udgifterne til  

 befordringsgodtgørelse, jf. § 121, stk. 3.
 Udbetaling af befordringsgodtgørelse er ikke  

 skattepligtig indkomst, jf. ligningslovens § 7, nr. 9, som er ændret ved § 6,  

 nr. 1.
 Bestemmelsen træder i kraft den 1. januar 2007.
Ad V. Ændring af lov om fleksydelse, idet  

 administrationen af loven fra 1. januar 2007 varetages af kommunerne [§ 3] Administrationen af fleksydelsesordningen overføres  

 til kommunerne med virkning fra 1. januar 2007.
Det betyder bl.a., at kommunerne skal   

 	  

 tilmelde  

 fleksjobvisiterede til fleksydelsesordningen,   

 	  

 opgøre den tilmeldtes  

 eventuelle medbragte anciennitet fra efterlønsordningen og vurdere, om den  

 tilmeldte kan optjene ret til fleksydelse,   

 	  

 opkræve  

 fleksydelsesbidrag,   

 	  

 udbetale fleksydelse.
 Arbejdsdirektoratet udsender i efteråret en ny  

 bekendtgørelse og vejledning om fleksydelsesordningen, og kommunerne vil  

 samtidig blive informeret nærmere om opgaverne i forbindelse med  

 administrationen  

 af fleksydelsesordningen.
 Henvendelse om  

 spørgsmål:
Til lov om en aktiv beskæftigelsesindsats kan rettes  

 til Arbejdsmarkedsstyrelsen, Kirsten Brix Pedersen, tlf. 35 82 84 21,  

 Elsebeth  

 Foged, tlf. 35 82 82 34 og Ilse Dickmeiss, tlf. 35 82 84 41 Til lov om aktiv socialpolitik kan rettes til  

 Arbejdsdirektoratet, Birgitte Romose og Margrethe Groth-Andersen tlf: 38 10  

 60  

 11 Til lov om fleksydelse kan rettes til  

 Arbejdsdirrektoratet, Flemming Frandsen, tlf. 38 10 60 11.
 Til lov om betaling for visse uddannelsesaktiviteter i  

 forbindelse med lov om en aktiv beskæftigelsesindsats m.m. kan rettes til  

 Institutionsstyrelsen, Henrik Thode, tlf. 33 92 50 00.
 Orienteringsbrev til kommunerne m.fl.
