Betænkning afgivet af  

 Uddannelsesudvalget den 22. maj 2001 Betænkning over Forslag til folketingsbeslutning om  

 indførelse af C-niveau i matematik på gymnasiets sproglige  

 linje [af Hanne Severinsen (V),  

 Brian Mikkelsen (KF) og Kim Behnke (UP)&nbsp  

 ;m.fl.] 1. Udvalgsarbejdet Beslutningsforslaget blev fremsat den 2. marts 2001 og var  

 til 1. behandling den 2. maj 2001. Beslutningsforslaget blev efter 1.  

 behandling henvist til behandling i Uddannelsesudvalget.
Møder Udvalget har behandlet beslutningsforslaget i 4  

 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Fysiklærerforeningen, Morten Jødal, Aalborg, Kemilærerforeningen, Matematiklærerforeningen, Naturfagslærerforeningen, Kai Neergaard, Næstved Gymnasium og HF og Poul A.
Nielsen, Aalborg.
 Undervisningsministeren har over for udvalget kommenteret  

 de skriftlige henvendelser.
Spørgsmål Udvalget har stillet 12 spørgsmål til  

 undervisningsministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (V, KF, DF, CD, KRF og EL)  

 indstiller beslutningsforslaget til vedtagelse uændret.
Venstres, Det Konservative Folkepartis, Dansk Folkepartis,  

 Centrum-Demokraternes, Kristeligt Folkepartis og Enhedslistens medlemmer af  

 udvalget finder det afgørende, at alle elever, der gennemfører  

 en gymnasial ungdomsuddannelse, skal kunne gå videre i en  

 videregående uddannelse, og at antallet af supplerende prøver  

 efter endt studentereksamen kan beskæres til et minimum.
Disse partier  

 finder det derfor væsentligt, at også elever i gymnasiets  

 sproglige linje har, hvad der svarer til C-niveau i matematik.
Partierne  

 opfordrer regeringen til at sikre, at dette sker under såvel hensyn til  

 de sproglige elevers samlede arbejdsbyrde samt under hensyn til udvikling af  

 en særlig fagdidaktik for matematik på gymnasiets sproglige  

 linje, hvor faget indgår i synergi med fysik og kemi og i samarbejde  

 med andre fag.
Indførelse af C-niveau i matematik skal ske enten i  

 forbindelse med en reform af gymnasiets fagrække eller som et  

 selvstændigt initiativ.
Venstres, Det Konservative Folkepartis, Dansk Folkepartis,  

 Centrum-Demokraternes og Kristeligt Folkepartis medlemmer af udvalget  

 ønsker understreget, at indførelse af C-niveau i matematik i  

 gymnasiets sproglige linje kan gennemføres efter forskellige modeller.  

 Partierne ønsker dog at fremhæve, at muligheden for andre  

 modeller ikke ændrer ved partiernes opfattelse af, at naturfag efter  

 den såkaldte model II, hvor der ved én times ekstra undervisning  

 i naturfag opnås C-niveau i både matematik, fysik og kemi og de  

 bedste muligheder for synergieffekt.
Derfor bør naturfag efter model  

 II være »normalmodellen « for alle elever i gymnasiets sproglige linje.
 Enhedslistens medlem af udvalget ønsker at  

 understrege, at C-niveau i matematik i gymnasiets sproglige linje bør  

 antage en sådan udformning, at det styrker de sproglige elevers  

 almendannelse uden at beskære disse elevers mulighed for at fordybe sig  

 i den øvrige fagrække.
 Et mindretal i udvalget (S, RV og SF) indstiller  

 beslutningsforslaget til forkastelse.
Socialdemokratiets og Det Radikale Venstres medlemmer af  

 udvalget ønsker at afvente det udviklings- og forsøgsarbejde,  

 der i øjeblikket foregår i gymnasieskolen.
Socialdemokratiet og  

 Det Radikale Venstre ønsker samtidig at afvente den samlede evaluering  

 og eventuelle reform af gymnasiet, som vil ligge i forlængelse af  

 udviklingsprogrammet for fremtidens ungdomsuddannelser.
Partierne henleder  

 samtidig opmærksomheden på den forrykkelse af fagrækken  

 og/eller den øgede arbejdsbyrde, som forslaget vil betyde for  

 eleverne.
I den forbindelse henleder Socialdemokratiet og Det Radikale  

 Venstre opmærksomheden på undervisningsministerens besvarelse af  

 spørgsmål 6-10, som er optrykt som bilag 2 til  

 betænkningen.
SF mener, at der i forbindelse med en gymnasiereform skal  

 tages højde for den problemstilling, som beslutningsforslaget  

 vedrører.
Evalueringen af den forsøgsordning, som SF fik  

 gennemført ved finanslovsaftalen for 1997,  lægger langtfra op  

 til, at der nu skal gennemføres en ordning som anført i  

 beslutningsforslaget.
Derimod lægger evalueringen langt mere op til, at  

 der findes en løsning i forbindelse med en gymnasiereform.
 Problemet med en vedtagelse af beslutningsforslaget med de  

 anvisninger, som et flertal i Uddannelsesudvalget anfører i  

 betænkningen, er tillige, at det er uklart, hvad ministeren bliver  

 pålagt, hvilket også hænger sammen med, at flertallet  

 på nogle punkter ikke er enige.
 Vedtagelse af beslutningsforslaget kan efter SF s  

 opfattelse heller ikke undgå enten at øge elevernes arbejdsbyrde  

 eller at svække andre fag, og ingen af konsekvenserne er  

 acceptable.
SF vil naturligvis gerne være med til at se  

 på, hvordan matematik på C-niveau kan opnås i forbindelse  

 med naturfag.
Men med de erfaringer SF har, skal det ikke ske isoleret i  

 forhold til ændringer af fagrækken, som kan komme i forbindelse  

 med en gymnasiereform.
Det forekommer også utidigt, at man vil tage hul  

 på en lille del af en gymnasiereform på nuværende  

 tidspunkt, når der kun vil være få år til, at en  

 gymnasiereform skal gennemføres.
Det kan skade muligheden for at  

 få gennemført den bedst mulige gymnasiereform.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Hans Peter Baadsgaard (S) fmd.  

  Peder Sass (S)  Jeppe Kofod (S)  

  Svend Erik Larsen (S)  Carsten Hansen (S)  

  Aage Frandsen (SF) Susanne Clemensen (CD)  

  Marianne Stentebjerg (RV)  Søren Kolstrup (EL)  

  Ulla Tørnæs (V) nfmd.  

  Hanne Severinsen (V)  Else Winther Andersen (V)  

 Gitte Lillelund Bech (V)  Brian Mikkelsen (KF)  

  Knud Erik Kirkegaard (KF)  

  Christian H.
Hansen (DF)  

  Tove Videbæk (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 140 Bilagsnr.
Titel 1 Meddelelse om, at der er åbnet for spørgsmål til  

 beslutningsforslaget, og at der lukkes for spørgsmål mandag den  

 7/5-01 med henblik på afgivelse af betænkning tirsdag den 15/5-01 2 Henvendelse modtaget 4/5-01 fra Matematiklærerforeningen 3 Spm. 1 om kommentar til henvendelse modtaget 4/5-01 fra  

 Matematiklærerforeningen, til undervisningsministeren 4 Kopi af alm. del   bilag 317, spm. 108 om kommentar til artikel fra  

 Politiken den 2/5-01: Naturvidenskab i krise, til undervisningsministeren 5 Avisartikler vedr.
IT s betydning for arbejdsmarkedet, Financial Times den  

 2/5-01.
6 Spm. 2 om kommentar til artikler vedr.
IT s betydning for arbejdsmarkedet,  

 Financial Times den 2/5-01, til undervisningsministeren 7 Henvendelse af 6/5-01 fra Matematiklærerforeningen, til  

 undervisningsministeren 8 Spm. 3 om kommentar til henvendelse af 6/5-01 fra  

 Matematiklærerforeningen, til undervisningsministeren 9 Henvendelse af 8/5-01 fra Morten Jødal, Aalborg 10 Spm. 4 om kommentar til henvendelse af 8/5-01 fra Morten Jødal,  

 Aalborg, til undervisningsministeren 11 Svar på spm. 2 om kommentar til artikler vedr.
IT s betydning for  

 arbejdsmarkedet, Financial Times den 2/5-01, fra undervisningsministeren 12 Svar på spm. 1 om kommentar til henvendelse modtaget 4/5-01 fra  

 Matematiklærerforeningen, fra undervisningsministeren 13 Svar på spm. 3 om kommentar til henvendelse af 6/5-01 fra  

 Matematiklærerforeningen, fra undervisningsministeren 14 1. udkast til betænkning 15 Henvendelse af 8/5-01 fra Poul A.
Nielsen, Aalborg 16 Svar på spm. 4 om kommentar til henvendelse af 8/5-01 fra Morten  

 Jødal, Aalborg, fra undervisningsministeren 17 Kopi af alm. del   bilag 332, svar på spm. 108 om kommentar til  

 artikel fra Politiken den 2/5-01: Naturvidenskab i krise, fra  

 undervisningsministeren 18 Spm. 5 om kommentar til henvendelsen af 8/5-01 fra Poul A.
Nielsen, til  

 undervisningsministeren 19 2. udkast til betænkning 20 Spm. 6 om kommentar til 2. udkast til betænkning, til  

 undervisningsministeren Spm. 7 om beslutningsforslagets betydning for elevernes arbejdsbyrde, til  

 undervisningsministeren Spm. 8, om synergien mellem matematik, fysik og kemi vil blive forrykket,  

 til undervisningsministeren Spm. 9 om konsekvenserne af indførelse af C-niveau i matematik for  

 en reform af gymnasiets fagrække, til undervisningsministeren Spm. 10 om muligheder for indførelse af C-niveau i matematik for  

 sproglig linje som et »selvstændigt  

 initiativ«, til undervisningsministeren 21 Henvendelse af 18/5-01 fra Kai Neergaard, lektor ved Næstved  

 Gymnasium og HF 22 Spm. 11 om kommentar til henvendelse af 18/5-01 fra Kai Neergaard, lektor  

 ved Næstved Gymnasium og HF, til undervisningsministeren 23 Svar på spm. 5 om kommentar til henvendelsen af 8/5-01 fra Poul A.  

 Nielsen, fra undervisningsministeren 24 Svar på spm. 6 om kommentar til 2. udkast til betænkning, fra  

 undervisningsministeren 25 Svar på spm. 7 om beslutningsforslagets betydning for elevernes  

 arbejdsbyrde, fra undervisningsministeren 26 Svar på spm. 8, om synergien mellem matematik, fysik og kemi vil  

 blive forrykket, fra undervisningsministeren 27 Svar på spm. 9 om konsekvenserne af indførelse af C-niveau i  

 matematik for en reform af gymnasiets fagrække, fra  

 undervisningsministeren 28 Svar på spm. 10 om muligheder for indførelse af C-niveau i  

 matematik for sproglig linje som et »selvstændigt initiativ«, fra undervisningsministeren 29 Henvendelse af 20/5-01 fra Matematiklærerforeningen,  

 Naturfagslærerforeningen, Kemilærerforeningen og  

 Fysiklærerforeningen 30 Spm. 12 om kommentar til henvendelse af 20/5-01 fra  

 Matematiklærerforeningen, Naturfagslærerforeningen,  

 Kemilærerforeningen og Fysiklærerforeningen, til  

 undervisningsministeren 31 Svar på spm. 11 om kommentar til henvendelse af 18/5-01 fra Kai  

 Neergaard, lektor ved Næstved Gymnasium og HF, fra  

 undervisningsministeren Bilag 2 Nogle af udvalgets spørgsmål til  

 undervisningsministeren og dennes svar herpå Spørgsmålene og undervisningsministerens svar  

 herpå er optrykt efter ønske fra Socialdemokratiet og Det  

 Radikale Venstre.
 Spørgsmål 6:
Hvilke kommentarer har ministeren til 2. udkast til  

 betænkning, jf.
B 140   bilag 19? Svar:
 Det fremgår af betænkningsudkastet, at et  

 flertal i Uddannelsesudvalget (bestående af V, KF, DF, CD, KRF og EL)  

 vil indstille beslutningsforslaget til vedtagelse uændret.
 Forslaget opfordrer regeringen til at indføre en  

 ordning, der sikrer, at alle elever på gymnasiets sproglige linje  

 opnår et C-niveau i matematik, men der synes ikke at være enighed  

 mellem partierne i flertallet om, hvordan dette skal gøres.
Udvalgsflertallet opfordrer regeringen til at sikre, at  

 indførelse af et obligatorisk C-niveau i matematik sker under  

 hensyntagen til de sproglige elevers samlede arbejdsbyrde.
Da Model II  

 imidlertid indebærer en udvidelse af både det ugentlige timetal  

 og elevernes skriftlige hjemmearbejde (jf. mit svar på  

 spørgsmål 7, B 140   bilag 20), vil jeg   såfremt  

 beslutningsforslaget skulle blive vedtaget   iværksætte en  

 analyse af, om det er muligt   og i givet fald på hvilken måde  

 man bedst sikrer de sproglige elever et C-niveau i matematik og samtidig  

 styrker deres almendannelse, uden at det ændrer deres samlede  

 arbejdsbyrde.
Udvalgsflertallet anfører i  

 betænkningsudkastet, at indførelse af C-niveau i matematik skal  

 ske enten i forbindelse med en reform af gymnasiets fagrække eller som  

 et selvstændigt initiativ.
Efter min mening kræver en  

 ændring som den foreslåede, at man tager den samlede  

 fagrække, herunder den indbyrdes vægt mellem fagene på  

 sproglig linje, op til revision.
Jeg mener derfor, at en eventuel  

 indførelse af et obligatorisk C-niveau i matematik på sproglig  

 linje må iværksættes som led i den reform af gymnasiet, der  

 forventes som følge af arbejdet med Udviklingsprogrammet for  

 fremtidens ungdomsuddannelser.
 Spørgsmål 7:
Hvad vil indførelsen af C-niveau i matematik  

 på gymnasiets sproglige linje betyde for elevernes arbejdsbyrde? Svar:
Det sædvanlige naturfag tilrettelægges med 79  

 klokketimer pr. år i 1. g og 108 klokketimer pr. år i 2. g  

 (svarende til 3 lektioner a 45 minutter pr. uge i 1. g og 4 lektioner a 45  

 minutter i 2. g). Over de 2 år skal eleverne aflevere skriftligt  

 arbejde af et omfang svarende til i alt 26 opgavesæt/rapporter.
Af  

 disse skal mindst 12 være rapporter over eksperimentelt arbejde.
I den såkaldte »Model  

 II« er timetallet udvidet med, hvad der svarer til  

 1 lektion a 45 minutter pr. uge i 1. g.
Der skal afleveres 12 rapporter over  

 eksperimentelt arbejde samt 22 opgavesæt.
Elevernes skriftlige arbejde  

 er altså udvidet med 8 opgavesæt.
 Model II udvider altså elevernes undervisningstid i  

 naturfag med 14 pct. og deres hjemmearbejde i naturfag med 31 pct.  

 Sætter man udvidelsen af undervisningstiden og hjemmearbejdet i  

 relation til den samlede arbejdsbyrde på sproglig linje, bliver  

 procenttallene selvsagt en del mindre.
Til sammenligning kan anføres, at der på hf  

 findes et særskilt undervisningsforløb i matematik, som  

 fører til C-niveau.
Her har eleverne 5 lektioner a 45 minutter pr. uge  

 gennem 1 år, og de skal aflevere 25 opgavesæt i løbet af  

 året.
 Spørgsmål 8:
Vil det være muligt at gennemføre C-niveau i  

 matematik på gymnasiets sproglige linje uden at forrykke synergien  

 mellem matematik, fysik og kemi? Svar:
 I det sædvanlige naturfag på sproglig linje  

 skal undervisningen tilrettelægges således, at ca. 1/3 af  

 undervisningstiden anvendes på valgfrit stof, og der skal  

 tilrettelægges mindst to forløb, der har som hovedsigte »at belyse et af naturfagsperspektiverne«.
 Der er i gymnasiebekendtgørelsen beskrevet 3  

 sådanne perspektiver:
 Samfundsmæssige perspektiver:  

Naturvidenskabens/matematikkens betydning for og samspil med det moderne  

 samfund, herunder aktuelle miljøspørgsmål.
 Historiske/filosofiske perspektiver:  

 Naturvidenskabens/matematikkens filosofi og historiske udvikling, herunder  

 eksempler på verdensbilledets historiske udvikling.
 Det nære perspektiv:  

Naturvidenskabens/matematikkens beskrivelse af dagligdags  

 fænomener.
 Der er således vide muligheder for lokalt at  

 planlægge naturfagsundervisningen i et samspil mellem lærer og  

 elever, idet man dog skal sigte mod, at de tre fag matematik, fysik og kemi  

 fylder nogenlunde lige meget i det samlede forløb.
Indførelse af et C-niveau i matematik som del af  

 naturfagsundervisningen stiller selvsagt krav om en betydelig  

 præcisering af matematikindholdet, bl.a. fordi C-niveauet også  

 tjener som adgangsbillet til at starte på et matematikforløb til  

 B-niveau (f.eks. tilvalgsfaget matematik på hf, hvor der forventes  

 nogle forholdsvis veldefinerede faglige forudsætninger hos eleverne),  

 og man må derfor lægge mindre vægt på at få de  

 tre fag til at spille sammen.
Dette gør sig især gældende,  

 hvis undervisningen skal foregå inden for en uændret timeramme,  

 for i så fald vil faget nærmest få karakter af »Matematik med anvendelser«.
 Jeg vil   som anført i mit svar på  

 spørgsmål 6 (B 140   bilag 20)   iværksætte en  

 analyse af mulighederne for at fastholde de almendannende sider af  

 naturfaget, såfremt beslutningsforslag B 140 skulle blive vedtaget.
 Spørgsmål 9:
Kan ministeren oplyse, hvilke konsekvenser en reform af  

 gymnasiets fagrække for at indføre C-niveau i matematik vil  

 få? Svar:
 Når gymnasiets fagrække skal reformeres   og  

 det skal efter min mening først ske som opfølgning på  

 Udviklingsprogrammet for fremtidens ungdomsuddannelser   vil et af de  

 spørgsmål, der trænger sig på, være, om der  

 skal være et obligatorisk C-niveau i matematik på sproglig  

 linje.
Forsøget med den såkaldte »Model II« har vist, at vi  

 her har en mulig måde at indføre et C-niveau i matematik  

 på.
Men de igangværende forsøg med naturfag viser, at det  

 ikke er den eneste.
 Jeg mener derfor ikke, tiden er inde til at diskutere en  

 kommende fagrække for gymnasiet.
 Jeg vil dog tilføje, at erfaringerne fra  

 grengymnasiet før 1988 ikke umiddelbart taler for at genindføre  

 et selvstændigt, obligatorisk matematikfag på C-niveau på  

 sproglig linje.
 Spørgsmål 10:
Kan ministeren oplyse, hvilke muligheder der er for  

 indførelse af C-niveau i matematik for sproglig linje som »et selvstændigt initiativ«? Svar:
 Der er for mig at se kun to muligheder:
 1) Indførelse af matematik som et  

 selvstændigt, obligatorisk fag på sproglig linje i stedet for  

 naturfag.
 2) Omdefinering af det nuværende naturfag, så  

 eleverne gennem naturfagsundervisningen får en matematikkompetence, der  

 svarer til et C-niveau.
ad 1): Ifølge gymnasieloven skal der i gymnasiet  

 undervises i bl.a. naturfag.
Nedlæggelse af naturfag til fordel for et  

 selvstændigt matematikfag vil derfor kræve en  

 lovændring.
ad 2): Hvis C-niveauet i matematik skal tilvejebringes  

 inden for den nuværende timeramme, vil naturfaget helt skifte karakter.  

 Der må nødvendigvis ske en betydelig nedprioritering af fysik-  

 og kemielementerne til fordel for matematik, og det vil blive vanskeligt at  

 fastholde de almendannende naturvidenskabelige aspekter i det nuværende  

 naturfag.
Der vil nærmest blive tale om et fag, der kunne kaldes »Matematik med anvendelser«.
Hvis timerammen udvides, har forsøget med den  

 såkaldte »Model II« anvist en mulig måde   blandt flere  

 hvorpå eleverne kan opnå en matematikkompetence svarende til et  

 C-niveau.
Dette fører dog til   jf. mit svar på  

 spørgsmål 7 (B 140   bilag 20)   en udvidelse af elevernes  

 arbejdsbyrde.
Jeg kan tilføje, at den nuværende struktur  

 for gymnasiets sproglige linje efter min mening giver alle elever, der  

 ønsker det, gode muligheder for at skaffe sig et C-niveau i matematik  

 i deres gymnasieforløb.
Det sker gennem valgfaget matematik på  

 mellemniveau, som efter de tilbagemeldinger, jeg har fra skolerne, er meget  

 velfungerende.
