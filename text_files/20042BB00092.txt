Fremsat den 19. maj 2005 af Jørgen Arbo‑Bæhr (EL),  

 Kirsten Brosbøl (S), Elisabeth Geday (RV) og  

 Ole Sohn (SF) Forslag til folketingsbeslutning om  

 kønsopdelt lønstatistik m.v.
 Folketinget opfordrer regeringen til at lade bestemmelsen om  

 kønsopdelt lønstatistik i §  

 5 a  

 i lov om lige løn til mænd og kvinder træde i kraft ikke senere end den 1.  

 januar 2006 for at sikre en hurtig tilvejebringelse af åbenhed om  

 lønfastsættelsen på det danske arbejdsmarked.
 Regeringen opfordres  

 samtidig til at fremskynde ikrafttrædelsen af bestemmelsen i §  

 6 a, der indebærer, at beskæftigelsesministeren  

 og ligestillingsministeren hvert 3. år skal udarbejde en redegørelse for  

 indsatsen for at opnå lige løn mellem kvinder og mænd.
Bemærkninger til forslaget Beslutningsforslaget er en genfremsættelse af B 159 fra  

 folketingsåret 2003-04, se Folketingstidende 2003-04, Folketingets  

 forhandlinger side 9529 og 10775, tillæg A side 6991, 6993 og tillæg B side  

 1802.
Den tidligere SR-regering fik i juni 2001 vedtaget en ændring af  

 lov om lige løn til mænd og kvinder (lov nr. 445 af 7. juni 2001), der var et  

 vigtigt skridt i retning af større åbenhed om lønfastsættelsen på det danske  

 arbejdsmarked. Ændringen, der skulle træde i kraft den 1. juni 2002, indebar  

 bl.a., at arbejdsgiverne blev forpligtiget til at udarbejde kønsopdelt  

 lønstatistik.
Kort efter den nuværende regerings tiltrædelse valgte  

 beskæftigelsesministeren imidlertid at udskyde ikrafttrædelsestidspunktet for  

 denne bestemmelse på ubestemt tid, idet Folketinget vedtog en ny ændring af  

 lov  

 om lige løn til mænd og kvinder (lov nr. 358 af 6. juni 2002). Det var  

 herefter  

 alene op til beskæftigelsesministeren at fastsætte tidspunktet for, hvornår  

 bestemmelsen om kønsopdelt lønstatistik skulle træde i kraft.
Det samme gør  

 sig  

 gældende for bestemmelsen i §  

 6 a  

 om, at beskæftigelsesministeren og ligestillingsministeren hvert 3. år skal  

 udarbejde  

 en redegørelse for status over indsatsen for at opnå lige løn mellem mænd og  

 kvinder.
Forslagsstillerne modsætter sig, at regeringen udsætter ikrafttrædelsen  

 af en væsentlig lovændring, som vil medføre større åbenhed om  

 lønfastsættelsen  

 på arbejdsmarkedet.
Det danske arbejdsmarked er præget af ulige løn mellem  

 kønnene og af manglende gennemsigtighed i lønfastsættelsen på de enkelte  

 arbejdspladser.
Alle instrumenter, der kan bidrage til en mere retfærdig  

 aflønning af mænd og kvinder, skal derfor tages i brug.
Kønsopdelt  

 lønstatistik  

 er netop sådan et instrument.
Lønforskellen mellem mænd og kvinder er 12-20 pct. på det danske  

 arbejdsmarked.
Det vil sige, at mænd generelt tjener 12-20 pct. mere end  

 kvinder.
På funktionærområdet tjener mænd f.eks. i gennemsnit 19 pct. mere  

 end  

 kvinder. 12,4 pct. af lønforskellen kan forklares ved forskelle i uddannelse,  

 anciennitet, valg af branche, placering i jobhierarkiet etc. Årsagerne til de  

 resterende 6,6 pct. af forskellen kan ikke forklares.
Denne del af  

 lønforskellen kan skyldes diskrimination eller andre faktorer, som endnu er  

 ukendte.
Den uforklarlige del af lønforskellen mellem mænd og kvinder er  

 generelt  

 væsentlig større i det private erhvervsliv end i den offentlige sektor.
Denne situation er helt uacceptabel.
Derfor er det afgørende for  

 forslagsstillerne, at §  

 5 a  

 i lov om lige løn til mænd og kvinder træder i kraft hurtigst muligt og  

 senest  

 den 1. januar 2006. Åbenhed og adgang til relevante oplysninger på den  

 enkelte  

 arbejdsplads er det bedste våben i kampen mod den manglende ligeløn i  

 Danmark.
En fremrykket ikrafttræden af bestemmelsen om kønsopdelt  

 lønstatistik kan gøre lønfastsættelsen mere åben og hjælpe til at løfte  

 sløret  

 for de usaglige uligheder i aflønningen af mandlige og kvindelige  

 medarbejdere,  

 der udfører ens eller sammenligneligt arbejde.
Det er instrumenter, som både  

 lønmodtagere, arbejdsgivere og regeringen kan have stor nytte af i  

 bestræbelserne  

 på at sikre lige løn for lige arbejde på det danske arbejdsmarked.
På samme vis vil det være af stor betydning, at  

 beskæftigelsesministeren og ligestillingsministeren hvert 3. år forpligtes  

 til  

 at udarbejde en redegørelse for indsatsen for at opnå lige løn mellem mænd og  

 kvinder.
En sådan redegørelse er nødvendig for at sikre det nødvendige  

 vidensgrundlag for det videre arbejde med henblik på at komme den manglende  

 ligeløn mellem mænd og kvinder til livs.
 Da et folketingsflertal udsatte ikrafttrædelsen af beslutningen  

 om kønsopdelt lønstatistik på ubestemt tid, skete det med den forudsætning,  

 at  

 arbejdsmarkedets parter fandt alternative veje til sikring af ligelønnen.
I dag ca. 3 år efter er dette ikke sket.
Opmærksomheden henledes  

 på det simple faktum, at samtlige arbejdsgiver- og lederorganisationer i 2002  

 tilsluttede sig den tidsubestemte udskydelse i deres høringssvar, mens  

 lønmodtager-, kvinde- og ligestillingsorganisationer var imod udskydelsen.  

 Med  

 den arbejdsgiverholdning var og er det illusorisk at tro, at arbejdsmarkedets  

 parter skulle finde alternativer til kønsopdelt lønstatistik.
På tidspunktet  

 for udskydelsen havde de haft 27 år efter ligelønslovens vedtagelse til at  

 løse  

 problemet.
Under valgkampen varslede beskæftigelsesministeren på baggrund  

 af oplysninger om, at lønforskellen mellem mænd og kvinder ikke er skrumpet  

 siden 1996, et lovforslag om kønsopdelt lønstatistik.
Se f.eks.
Berlingske  

 Tidende fra den 6. februar 2005.
Dette valgløfte er ikke udmøntet i bare det mindste konkrete  

 skridt i det første halvår efter valget.
Samtidigt har  

 beskæftigelsesministeren  

 lagt op til, at reglerne om kønsopdelt lønstatistik kun skal gælde for  

 virksomheder med mindst 35 ansatte, hvilket vil begrænse de positive effekter  

 betragteligt.
F.eks. skønnes det, at kun 10 pct. af HKs medlemmer i så  

 fald  

 vil være omfattet af kønsopdelt lønstatistik.
Endvidere fremgår det af regeringsgrundlaget, at »virksomheder  

 skal kunne fritages for kravet om at udarbejde en ligelønsstatistik, hvis de  

 med jævne mellemrum i stedet udarbejder en redegørelse for ligeløn, som  

 drøftes  

 mellem arbejdsgiver og lønmodtagere«.
Altså endnu en udvanding af  

 mulighederne  

 for at kræve kønsopdelt lønstatistik.
 Kønsopdelt lønstatistik vil være et vigtigt redskab for  

 tillidsrepræsentanter og fagforbund, der aktivt vil fremme hensigten med  

 loven  

 om ligeløn.
 Det er ganske besværligt at rejse og føre sager om ligeløn, hvis  

 arbejdsgiverne ikke kan forpligtes til detaljerede oplysninger om grundløn,  

 bonusordninger, personlige tillæg og andre goder.
 I sin nuværende form kan lov om lige løn til mænd og kvinder ikke  

 sikre mod kønsdiskrimination i forbindelse med lønnen.
Skriftlig  

 fremsættelse Jørgen Arbo-Bæhr  

  

 (EL):
 Som ordfører for  

 forslagsstillerne tillader jeg mig herved at fremsætte:
 Forslag til folketingsbeslutning om  

 kønsopdelt lønstatistik m.v..
(Beslutningsforslag  

 nr.
B 92).
 Jeg henviser i  

 øvrigt til de bemærkninger, der ledsager forslaget, og anbefaler det til  

 Tingets velvillige behandling.
