En klager var ansat i et selskab som projektleder for opførelse af  

 produktionsvirksomheder forskellige steder i udlandet.
I 1989 havde han haft  

 108 rejsedage, hvor han havde fået rejseudgifter godtgjort efter regning samt  

 fået udbetalt en skattefri godtgørelse på 60% af Ligningsrådets satser for  

 skattefri rejsegodtgørelse.
Da han blev anset for eksportmedarbejder, fik han  

 godkendt standardfradrag efter ligningslovens § 9 E.
 A klagede for indkomståret 1989 over, at de lokale skattemyndigheder ikke  

 havde godkendt hans ligningsmæssige fradrag på 14.270 kr. i standardfradrag  

 for arbejde i udlandet, beregnet som 10 dage a 55 kr. og 98 dage a 140 kr.
Det var oplyst, at klageren var ansat hos et aktieselskab i Jylland.  

 Ifølge oplysning fra arbejdsgiveren havde klageren i 1989 haft i alt 108  

 rejsedage til USSR, Sydkorea, Singapore, Czekoslovakiet, Frankrig og  

 Tyskland.
Endvidere havde arbejdsgiveren oplyst, at klageren havde fået  

 godtgjort sine rejseudgifter efter regning, lige som han havde fået udbetalt  

 en skattefri godtgørelse på 60% af Ligningsrådets satser for skattefri  

 rejsegodtgørelse, jf. ligningslovens § 9, stk. 7.
Det var endvidere oplyst, at klageren var projektleder ved opførelse af  

 produktionsvirksomheder forskellige steder, navnlig i udviklingslande.
Hans  

 arbejde bestod i dels at varetage det økonomiske grundlag for projekter i  

 udlandet og dels i vidt omfang at føre tilsyn med projekterne i udlandet.
 Skatteankenævnet havde ikke fundet, at klageren kunne anses for berettiget  

 til det omhandlede standardfradrag på 14.270 kr., når han havde modtaget den  

 nævnte skattefri godtgørelse, der fandtes bl.a. at give dækning for de samme  

 udgifter, som standardfradraget tilsigtede at dække.
 Klageren gjorde over for Landsskatteretten gældende, at der ikke var  

 grundlag for at nægte ham det pågældende standardfradrag, henvist bl.a. til  

 ligningsvejledningen for indkomståret 1989, afsnit D 2.3.28, og SD-cirkulære  

 1988-65.
Told- og Skattestyrelsen udtalte i anledning af klagen til  

 Landsskatteretten, at det måtte anses for en forudsætning for, at klageren  

 kunne indrømmes det omhandlede standardfradrag, at han opfyldte betingelserne  

 for at kunne anses for eksportmedarbejder.
Styrelsen fandt ikke, at det af  

 sagens oplysninger fremgik, at klageren opfyldte denne betingelse.
 Landsskatteretten fandt, at det måtte lægges til grund, at klageren i  

 indkomståret 1989 havde været eksportmedarbejder, jf. ligningslovens § 9 E,  

 stk. 2, da han havde udført arbejde i udlandet med sigte på at opfylde  

 aftaler om salg af arbejdsgiverens vare- og tjenesteydelser.
Retten fandt ikke, at ligningslovens § 9 E, respektive Ligningsrådets  

 anvisning vedrørende fradrag for merudgifter ved lønarbejde i udlandet, jf.  

 SD-cirkulære 1988-65, gjorde det til en betingelse for indrømmelse af  

 standardfradrag som det omhandlede, at den skattepligtige ikke havde modtaget  

 skattefri rejsegodtgørelse eller havde fået sine udgifter dækket ved udlæg  

 efter regning, cfr. herved anvisningens 1. afsnit vedrørende fradrag for  

 udgifter til kost og logi.
Under den forudsætning, at klageren kunne anses  

 for eksportmedarbejder, havde Told- og Skattestyrelsen tilsluttet sig dette  

 resultat.
Ansættelsen blev herefter nedsat i overensstemmelse med klagerens  

 påstand.
 LV 1990, D 2.3.28.
