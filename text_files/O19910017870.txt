Resumé A klagede over en amtskommunes fortolkning af en bestemmelse i en  

 bekendtgørelse fra Undervisningsministeriet om befordringsgodtgørelse.
Efter  

 bestemmelsen skulle der ydes godtgørelse til transport med billigste  

 offentlige  

 transportmiddel "mellem bopæl og skole". Efter praksis ydede  

 amtskommunen imidlertid ikke godtgørelse til transport med lokale bybusser på  

 korte strækninger, selv om bybusserne blev anset for offentlige  

 transportmidler.
Indenrigsministeriet havde ikke som tilsynsmyndighed fundet  

 grundlag for at gribe ind, idet Undervisningsministeriet ikke havde anset  

 amtskommunens praksis for stridende imod bekendtgørelsen.
Ombudsmanden udtalte, at han ikke kunne tilslutte sig  

 Undervisningsministeriets udtalelser, hvorefter det ikke er i strid med  

 bekendtgørelsen, at en amtskommune efter en konkret vurdering forudsætter, at  

 en elev går eller cykler en kortere strækning, selv om der findes et  

 offentligt  

 befordringsmiddel på strækningen.
Ombudsmanden henstillede til  

 Undervisningsministeriet at tage skridt til at præcisere bestemmelsen,  

 såfremt  

 ministeriet ønskede at fastholde sin retsopfattelse.
Med hensyn til Indenrigsministeriets afgørelse om ikke at gribe  

 ind over for amtskommunen udtalte ombudsmanden, at han ikke havde fuldt  

 tilstrækkeligt grundlag for at anse amtskommunens praksis for at være i så  

 klar  

 strid med bekendtgørelsens bestemmelser, at Indenrigsministeriet burde have  

 grebet ind over for amtskommunen.
Ombudsmanden henviste herved navnlig til,  

 at  

 Indenrigsministeriet kun i ganske særlige tilfælde antages at kunne statuere  

 lovstridighed, når der ikke efter ressortmyndighedens opfattelse foreligger  

 lovstrid. (J. nr. 1990-1240-710).
 Fortolkning af regel om befordringsgodtgørelse for  

 gymnasieelever m. fl.
 A klagede over Århus  

 Amtskommunes praksis for at yde befordringsgodtgørelse til bl. a.  

 gymnasieelever.
Sagen vedrørte spørgsmålet  

 om, hvorvidt amtskommunens praksis var i overensstemmelse med bestemmelserne  

 i  

 Undervisningsministeriets bekendtgørelse nr. 131 af 6. marts 1989 om  

 befordringsgodtgørelse til visse grupper af uddannelsessøgende.
A henviste  

 til,  

 at amtskommunen ved en skrivelse af 21. august 1989 havde afvist at yde A's  

 datter godtgørelse for befordring med Ebeltoft Lokaltrafik fra bopælen til  

 det  

 nærmeste stoppested for en regional busforbindelse.
Fra dette stoppested, som  

 lå ca.  

 2 km  

 fra  

 bopælen, ydede amtskommunen datteren godtgørelse (fratrukket egenbetaling)  

 for  

 befordring med en regional busforbindelse til gymnasiet i Rønde.
Afslaget på  

 godtgørelse for befordring med lokalbussen var efter A's opfattelse ikke i  

 overensstemmelse  

 med bekendtgørelsens § 3, stk. 1, som indeholder følgende:
"Godtgørelsen ydes til  

 transport mellem bopæl og skole og udgør forskellen mellem udgiften til  

 billigste offentlige befordringsmiddel og det beløb, som eleven selv betaler  

 efter § 4." Indenrigsministeriet havde  

 som tilsynsmyndighed med amtskommunerne i et brev af 20. april 1990 til A  

 udtalt, at ministeriet ikke havde grundlag for at gribe ind over for  

 amtskommunens praksis.
 Baggrunden for sagen var i  

 øvrigt følgende:
 Den omhandlede  

 bekendtgørelse, nr. 131 af 6. marts 1989 om befordringsgodtgørelse til visse  

 grupper af uddannelsessøgende, trådte i kraft den 1. juli 1989. Den afløste  

 da  

 en tidligere bekendtgørelse, nr. 302 af 24. juni 1985.
Efter den tidligere  

 bekendtgørelses § 3 blev der som hovedregel kun ydet befordringsgodtgørelse,  

 hvor elevens samlede skolevej beregnet fra bopæl til skole (kursus) og  

 tilbage  

 var  

 22 km  

 eller  

 derover.
For elever på 8.-9. klassetrin var grænsen dog  

 14 km.
Ved bekendtgørelsen af 6.  

 marts 1989 blev der ikke i hovedreglen i § 3, stk. 1, fastsat nogen  

 kilometergrænse.
Som en nyskabelse blev der i bekendtgørelsens § 4 fastsat  

 bestemmelser om, at eleven selv skulle afholde en bestemt del af  

 befordringsudgifterne  

 (egenbetaling). For elever på 8.-9. klassetrin blev den tidligere ordning med  

 en  

 14 kilometers  

 grænse (uden egenbetaling) bevaret, jf. den nye bekendtgørelses § 1, stk. 2,  

 og  

 § 7.
 I forbindelse med den nye  

 bekendtgørelses ikrafttræden den 1. juli 1989 besvarede  

 undervisningsministeren  

 den 21. september 1989 et spørgsmål fra Folketingets Uddannelsesudvalg.  

 Spørgsmålet og svaret var formuleret således:
 "Spørgsmål S 134:
"Ministeren bedes  

 oplyse, om det er i overensstemmelse med undervisningsministerens  

 bekendtgørelse af 6. marts 1989 at unge, der først må anvende lokale busser  

 og  

 derefter regionale busser, kun får dækket befordringsudgiften til de  

 regionale  

 busser (minus egenbetalingen på 210,- kr.) og således selv kommer til at  

 betale udgiften til de lokale busser ud over egenbetalingen på de 210,-  

 kr." Svar:
Ifølge bekendtgørelsens § 3  

 ydes godtgørelsen til transport mellem bopæl og skole og udgør forskellen  

 mellem udgiften til  

  

 billigste offentlige  

 befordringsmiddel  

  

 og det beløb, som eleven selv skal betale.
Begrebet  

 offentligt befordringsmiddel omfatter såvel den lokale som den regionale  

 kollektive personbefordring.
Ministeriet har ikke kendskab  

 til den i spørgsmålet omtalte sag." Af et notat af 23. november  

 1989 fra Århus Amtskommunes Trafikafdeling fremgik bl. a. følgende:
".... Udstedelse af  

 "supplerende bybuskort" i henhold til Bekendtgørelse  

 nr. 131 af 6. marts 1989 Elever i ungdomsuddannelserne  

 (gymnasium, EFG m.v.) får befordringsgodtgørelse iht.  

 Undervisningsministeriets bekendtgørelse nr. 131 af 6. marts 1989.  

 Godtgørelsen  

 udgør normalt udgiften til billigste offentlige befordringsmiddel minus en  

 egenbetaling på (pr. 1. juli 1990: 175 kr.) 210 kr./måned.
 .....
Trafikafdelingen har ved  

 administrationen af reglerne forudsat, at eleverne i en række situationer  

 skal  

 gå/cykle en del af den samlede skolevej, selvom der findes bybus- eller  

 lokalruter på de samme strækninger.
Baggrunden er ønsket om at undgå udgifter  

 til både rutebilkort, togkort og bybuskort.
 To situationer kan illustrere  

 problemstillingen:
Der findes en del elever med bopæl i Århus, som skal  

 med toget til Horsens Tekniske skole.
De får udstedt kort til toget mellem  

 Århus og Horsens.
Der er  

  

 ikke  

  

 udstedt  

 bybuskort til rejse mellem bopælen og Århus Hovedbanegård.
Vi har forudsat,  

 at  

 de kan gå/cykle til Banegården.
Kun hvis afstanden mellem hjemmet og  

 Banegården  

 overstiger  

 6 km  

 (  

 a) I praksis administreres 6 km-grænsen lempeligt, specielt hvor eleven skal  

 gå/cykle på øde, dårlige veje), udstedes der buskort.
Elever med bopæl udenfor Århus kommune, som går på  

 f.eks.
Købmandsskolen i Hans Brogesgade i Århus, får ikke bybuskort til rejse  

 mellem Århus rutebilstation og skolen.
Det forudsættes, at de kan gå på denne  

 strækning.
Der udstedes kun bybuskort, hvis de af køreplanmæssige årsager  

 ikke  

 kan nå frem til skolen i tide.
Kun hvis afstanden mellem  

 stoppested og skole overstiger  

 1,7 km,  

 ydes der bybusbefordring.
Den relativt lave grænse hænger sammen med, at  

 eleverne ikke har mulighed for at cykle.
Grænsen er i øvrigt meget gammel.  

 Den  

 er vedtaget af amtsrådet i begyndelsen af 70'erne og svarer til afstanden  

 mellem Randers rutebilstation og skolerne på Rådmands Boulevard.
Hvorfra stammer 6 km-grænsen? I de gamle regler blev der  

 ydet tilskud til hel eller delvis benyttelse af "eget befordringsmiddel  

 helt eller delvist, hvis der ikke findes offentlige befordrings- midler,  

 eller  

 hvis amtsrådet finder, at benyttelse af sådanne befordringsmidler vil medføre  

 urimeligt store ulemper for den pågældende" (Bek. nr. 302 af 24. juni  

 1985).
Der forelå til beregning af  

 dette tilskud en tabel, som startede ved  

 7  

 km.
Det var altså i sin tid underforstået, at der ikke  

 blev givet tilskud til eget befordringsmiddel under  

 7 km.
Vi har tilsvarende forudsat,  

 at der heller ikke skulle bevilges buskort til "del-rejser"  

 indenfor  

 samme grænse.
Fortolkningen blev behandlet i økonomiudvalget i efteråret  

 1987.
 .....
Undervisningsministeriets holdning Undervisningsministeren har -  

 uden forbehold - udtalt, at amtskommunerne skal dække udgiften til billigste  

 offentlige  

 transportmiddel mellem hjem og skole.
 Taget for pålydende betyder  

 udtalelsen, at eleverne overhovedet ikke kan gå/cykle, hvis der kører  

 bybus/lokalrute på strækningen.
 Undervisningsministeriets  

 sagsbehandler har telefonisk givet udtryk for, at man ikke har været  

 opmærksom  

 på konsekvenserne af en helt bogstavelig fortolkning af bekendtgørelsens  

 ordlyd.
Undervisningsministerens  

 udtalelse kan ikke motivere eller begrunde en ændret praksis overfor de  

 elever,  

 som efter den gamle praksis måtte gå/cykle til stoppested eller station.
Både  

 efter de gamle og de nye regler drejer det sig om befordringsudgiften mellem  

 hjem og skole.
Eneste forskel er at egenbetalingen er indsat i stedet for 11  

 km-grænsen." Den 29. januar 1990 besvarede  

 undervisningsministeren endnu et spørgsmål fra Folketingets  

 Uddannelsesudvalg.  

 Spørgsmålet og svaret var formuleret således:
 "S 36:
"Er det i  

 overensstemmelse med bestemmelserne om betaling af transport, at en  

 amtskommune  

 kun betaler til transportudgifter i de regionale busser, men ikke til  

 transportudgifter til lokale busser, selv om de pågældende elever har f.eks.  

 5 km  

 til nærmeste regionalbus?" Svar:
 Indledningsvis kan jeg  

 henvise til mit svar af 21. september 1989 på spørgsmål S 134, hvori det  

 fastslås, at befordringsordningen omfatter alle slags offentlige  

 befordringsmidler.
Den administrative  

 tilrettelæggelse af befordringsordningen for elever i ungdomsuddannelser er  

 overladt til den enkelte amtskommune.
Amtskommunen yder ifølge bekendtgørelse  

 nr. 131 af 6. marts 1989 godtgørelse til transport mellem bopæl og skole til  

 udgiften til billigste offentlige befordringsmiddel med fradrag af elevens  

 egenbetaling.
 På denne baggrund finder jeg  

 det ikke i strid med bekendtgørelsen, at en amtskommune af økonomiske grunde  

 tilrettelægger ordningen  

  

 under  

 forudsætning af, at eleven efter en konkret vurdering  

  

 kan gå eller cykle en  

 kortere strækning for at komme til et bestemt befordringsmiddel.
Jeg kan i denne forbindelse  

 oplyse, at det på folkeskoleområdet accepteres, at eleven må transportere sig  

 selv til et opsamlingssted, der kan ligge i en afstand til hjemmet på over  

 halvdelen af den kilometergrænse, der udløser den kommunale  

 befordringsforpligtelse.  

 Større skoleelever vil derfor i særlige tilfælde kunne komme ud for at skulle  

 cykle omkring  

 5 km  

 til skolebussen..." I skrivelse af 27. marts 1990  

 rettede A henvendelse til Indenrigsministeriet om amtskommunens praksis.
I den anledning indhentede  

 Indenrigsministeriet en telefonisk udtalelse fra Undervisningsministeriet den  

 5. april 1990. Ifølge Indenrigsministeriets notat om samtalen henviste  

 Undervisningsministeriet til svaret af 29. januar 1990 på spørgsmålet fra  

 Folketingets Uddannelsesudvalg.
Undervisningsministeriet oplyste, at  

 amtskommunen  

 havde indført reglen, bl. a. for ikke at gøre forskel på de elever, som ikke  

 havde mulighed for at benytte lokale busser.
Reglen var også indført af  

 økonomiske grunde.
I afgørelsesskrivelsen af 20.  

 april 1990 bemærkede Indenrigsministeriet bl. a., at  

 Undervisningsministeriets  

 egen fortolkning af bekendtgørelsen om befordringsgodtgørelse måtte lægges  

 til  

 grund.
På den baggrund fandt ministeriet ikke anledning til at foretage noget  

 over for amtskommunen.
Indenrigsministeriet afgav en  

 udtalelse af 2. november 1990 i anledning af A's klage til mig.
Udtalelsen  

 blev  

 afgivet efter forud indhentet udtalelse af 8. oktober 1990 fra  

 Undervisningsministeriet.
Undervisningsministeriet anførte bl. a. følgende i  

 udtalelsen:
 ".... Ministeriet kan i  

 det hele henholde sig til svaret på spørgsmål S 36. Svaret indebærer, at  

 ministeriet ikke mener, at en amtskommune er forpligtet til at yde  

 godtgørelse  

 til elevtransport "fra dør til dør".
Dette har altid været klart i  

 de tilfælde, hvor der ikke eksisterede offentlige transportmidler i  

 umiddelbar  

 nærhed af elevens hjem. (Der har dog ikke af ministeriet været fastsat en  

 bestemt kilometergrænse for disse tilfælde, således som det anføres i sidste  

 afsnit "Hvorfra stammer 6 km-grænsen" i notatet af 23. november  

 1989.) På denne baggrund mener vi  

 ikke, at det er i strid med bekendtgørelsen, at en amtskommune efter en  

 konkret vurdering forudsætter, at en elev går eller cykler en kortere  

 strækning, selv om der findes et offentligt befordringsmiddel på strækningen.
Som det fremgår af svaret på  

 spørgsmål S 36 gælder en tilsvarende fortolkning for så vidt angår  

 folkeskoleelevers transport, der sker med hjemmel i § 25 i lov om  

 folkeskolen...." Indenrigsministeriet anførte  

 i udtalelsen bl. a. følgende:
"..... I denne anledning  

 skal man oplyse, at det tilsyn, som Indenrigsministeriet udøver over for  

 amtskommunerne, er et retligt tilsyn.
Tilsynet omfatter kun spørgsmål om,  

 hvorvidt der er sket en tilsidesættelse af lovgivningen, herunder  

 offentlig-retlige retsgrundsætninger, jf. § 61 i lov om kommunernes styrelse  

 (lovbekendtgørelse nr. 31 af 22. januar 1990 med de ændringer der følger af  

 lov nr. 389 af 13. juni 1990).
 De kommunale  

 tilsynsmyndigheder kan således ikke tage stilling til spørgsmål om  

 hensigtsmæssigheden af kommunernes sagsbehandling eller spørgsmål om,  

 hvorvidt  

 sagsbehandlingen er i overensstemmelse med god forvaltningsskik.
 Indenrigsministeriet har ved  

 behandlingen af henvendelsen fra A lagt vægt på, at Undervisnings-  

 ministeriet  

 som ressortministerium over for Folketinget har tilkendegivet, at ministeriet  

 ikke mener, at en praksis som den, der er anvendt i Århus Amtskommune, er i  

 strid med bekendtgørelsen om befordringsgodtgørelse.
 Indenrigsministeriet har på  

 denne baggrund ikke fundet, at der var grundlag for at antage, at Århus  

 Amtskommune har overtrådt bekendtgørelsen.
Indenrigsministeriet har i  

 øvrigt ikke ved sin gennemgang af sagen fundet grundlag for at antage, at  

 amtskommunens praksis er i strid med en almindelig  

 lighedsgrundsætning...." Efter min gennemgang af sagen  

 udtalte jeg følgende i en skrivelse til A:
 "Som jeg tidligere har  

 meddelt Dem, er genstanden for min undersøgelse i sagen Indenrigsministeriets  

 afgørelse af 20. april 1990. Denne afgørelse er afgivet af  

 Indenrigsministeriet  

 som tilsynsmyndighed med amtskommunerne, jf. § 47, stk. 1, i lov om  

 kommunernes  

 styrelse.
Derimod kan jeg ikke foretage  

 en direkte efterprøvelse af amtskommunens afgørelse i sagen.
Det skyldes, at  

 jeg efter ombudsmandslovens § 4, stk. 2, kun kan behandle klager over  

 kommunale  

 (herunder amtskommunale) afgørelser på de sagsområder, hvor afgørelserne kan  

 rekurreres (påklages) til en administrativ statslig myndighed.
Amtskommunale  

 afgørelser om befordringsgodtgørelse kan ikke rekurreres til anden  

 administrativ myndighed, jf. § 10 i bekendtgørelsen af 6. marts 1989.  

 Indenrigsministeriet  

 er som tilsynsmyndighed ikke rekursinstans i forhold til (amts)kommunen.
Baggrunden for  

 Indenrigsministeriets afgørelse af 20. april 1990 er navnlig bestemmelsen i §  

 61, stk. 1, i loven om kommunernes styrelse.
På tidspunktet for  

 Indenrigsministeriets  

 afgørelse af 20. april 1990 havde bestemmelsen følgende indhold:
"Har kommunalbestyrelsen  

 truffet en beslutning, der strider mod lovgivningen, kan tilsynsmyndigheden  

 sætte beslutningen ud af kraft, hvis den ikke er bragt til udførelse." Efter bestemmelsens  

 forarbejder er det en forudsætning for, at tilsynsmyndigheden kan gribe ind,  

 at  

 der foreligger den fornødne klarhed med hensyn til lovstridigheden, det vil  

 sige, at der ikke er tvivl om, at lovgivningen er tilsidesat.
Tilsynsmyndighedens afgørelse  

 er i det foreliggende tilfælde, i overensstemmelse med sædvanlig praksis,  

 truffet efter forud indhentet udtalelse fra det pågældende  

 ressortministerium,  

 her Undervisningsministeriet.
På grundlag af udtalelsen fra  

 ressortmyndigheden  

 påhviler det tilsynsmyndigheden selvstændigt at tage stilling til, hvorvidt  

 der  

 er grundlag for at gribe ind.
Det gælder også i tilfælde, hvor  

 ressortmyndigheden ikke finder, at der foreligger lovstridighed, jf. f.eks.  

 betænkning nr. 996/1983 om ansvarsplacering og reaktionsmuligheder i  

 kommunestyret, s. 88, samt Preben Espersen, Juristen 1988, s. 146-147.
 I den foreliggende sag er  

 spørgsmålet herefter for det første, om amtskommunens praksis er lovstridig,  

 og  

 - i givet fald - om lovstridigheden er så klar, at Indenrigsministeriet burde  

 have grebet ind over for amtskommunen.
Bestemmelsen i § 3, stk. 1, i  

 bekendtgørelsen fra 1989 er gengivet ovenfor.
Bekendtgørelsen fra 1989 er  

 senere blevet afløst af bekendtgørelse nr. 54 af 31. januar 1990 om  

 befordringsgodtgørelse til visse grupper af uddannelsessøgende.
Med hensyn  

 til  

 de bestemmelser, som er relevante i sagen, svarer bekendtgørelsen fra 1990  

 til  

 bekendtgørelsen fra 1989.
Efter bestemmelsen i  

 bekendtgørelsens § 3, stk. 1, forudsætter befordringsgodtgørelse, at der  

 benyttes  

 offentligt befordringsmiddel.
Ifølge undervisningsministerens svar af 21.  

 september 1989 til Folketingets Uddannelsesudvalg omfatter begrebet  

 offentligt  

 befordringsmiddel "såvel den regionale som den lokale kollektive  

 personbefordring".  

 Denne forståelse af begrebet - som Undervisningsministeriet ikke har fremsat  

 bemærkninger til under det senere sagsforløb, og som er i overensstemmelse  

 med  

 naturlig sprogbrug - lægger jeg herefter til grund for min bedømmelse af  

 sagen.
Efter ordlyden af bekendtgørelsens  

 § 3, stk. 1, gælder bestemmelsen hele den strækning mellem hjem og skole -  

 som  

 betjenes af offentlige befordringsmidler - uden begrænsninger (bortset fra  

 henvisningen til bestemmelsen om egenbetaling). Endvidere findes der ikke i  

 bekendtgørelsen bemyndigelsesbestemmelser, som kan give et amtsråd  

 retsgrundlag  

 for at indføre særlige begrænsninger i retten til godtgørelse for hele  

 strækningen.
Amtsrådets beføjelse til at fastsætte "egne" regler  

 gælder ifølge bekendtgørelsens § 5 alene godtgørelse til elever, som i  

 særlige  

 tilfælde benytter eget befordringsmiddel.
Bestemmelsen i bekendtgørelsens §  

 9,  

 stk. 1, hvorefter "amtsrådet indretter ordningens administration",  

 indeholder heller ikke en sådan bemyndigelse.
 Oplysningerne om  

 amtskommunens praksis efter den tidligere bekendtgørelse fra 1985 kan efter  

 min mening ikke tillægges særlig betydning ved fortolkningen af den senere  

 bekendtgørelses § 3, stk. 1. Jeg henviser navnlig til ændringen i  

 hovedprincippet fra kilometergrænse til egenbetaling, jf. ovenfor.
 Med hensyn til  

 undervisningsministerens henvisning til folkeskoleloven bemærker jeg, at  

 udgangspunktet for betalingsforpligtelsen efter folkeskolelovens § 25, stk.  

 1,  

 er "hjemmet eller dettes nærhed". En tilsvarende "bred"  

 vending er ikke anvendt i bekendtgørelsens § 3, stk. 1, og fortolkningen af  

 folkeskolelovens § 25, stk. 1, er derfor uden betydning for sagen.
På denne baggrund kan jeg  

 ikke tilslutte mig Undervisningsministeriets udtalelser, hvorefter det ikke  

 er  

 i strid med bekendtgørelsen, at en amtskommune efter en konkret vurdering  

 forudsætter, at en elev går eller cykler en kortere strækning, selv om der  

 findes et offentligt befordringsmiddel på strækningen.
Efter min mening er  

 Undervisningsministeriets fortolkning vanskeligt forenelig med  

 bekendtgørelsens  

 bestemmelser.
Det gælder også den nu gældende bekendtgørelse nr. 54 af 31.  

 januar 1990.
 Jeg har samtidig hermed gjort  

 Undervisningsministeriet bekendt med min opfattelse og henstillet, at  

 ministeriet tager skridt til at præcisere den gældende bekendtgørelse,  

 såfremt  

 ministeriet ønsker at fastholde sin retsopfattelse.
Med hensyn til  

 Indenrigsministeriets afgørelse i skrivelsen af 20. april 1990 bemærker jeg,  

 at  

 jeg ikke har fuldt tilstrækkeligt grundlag for at anse amtskommunens praksis  

 for  

 at være i så klar strid med bekendtgørelsens bestemmelser, at  

 Indenrigsministeriet burde have grebet ind over for amtskommunen.
Jeg  

 henviser  

 navnlig til, at Indenrigsministeriet kun i ganske særlige tilfælde antages at  

 kunne statuere lovstridighed, når der ikke efter ressortmyndighedens  

 opfattelse foreligger lovstrid.
