Fremsat den 9. februar 2007 af Per Clausen (EL), Rune Lund (EL),  

 Line Barfod (EL) og Frank Aaen (EL) Forslag til folketingsbeslutning om  

 fritagelse for medielicensbetaling Folketinget pålægger kulturministeren at fastsætte regler, som  

 sikrer, at personer med en indtægt på under 200.000 kr. om året fritages for  

 at  

 betale medielicens.
Konsekvensen af dette vil være, at arbejdsløse,  

 kontanthjælpsmodtagere, pensionister, studerende og andre med tilsvarende  

 lave  

 indkomster fritages for at betale medielicens.
Bemærkninger til forslaget Lov om radio- og fjernsynsvirksomhed giver i § 69, stk. 5,  

 kulturministeren mulighed for at fastsætte regler om nedsættelse eller  

 bortfald  

 af licensen for grupper af personer.
Beslutningsforslaget pålægger  

 kulturministeren at gøre dette for arbejdsløse, kontanthjælpsmodtagere,  

 pensionister, studerende og andre med tilsvarende lave indkomster.
Forslagsstillerne mener, at det er asocialt, at økonomisk  

 dårligt stillede forhindres i at få en tidssvarende internetforbindelse,  

 fordi  

 de skal betale medielicens.
Forslagsstillerne har fået en række henvendelser  

 fra arbejdsløse, kontanthjælpsmodtagere og studerende, som har påpeget,  

 hvilke  

 negative konsekvenser indførelsen af medielicensen får for dem.
Derfor  

 fremsætter  

 Enhedslisten nu dette forslag, som kan sikre, at alle personer med en indtægt  

 på dagpengeniveau eller lavere slipper for at betale medielicens.
Enhedslisten så helst, at man fuldstændig  

 afskaffede medielicensen og finansierede DR over skatten, men det er alle  

 andre  

 partier imod.
Derfor kommer Enhedslisten med et beslutningsforslag, som kan  

 afhjælpe de mest asociale konsekvenser af medielicensen.
I den nuværende  

 udformning medvirker medielicensen til yderligere at skævvride adgangen til  

 internettet til skade for de økonomisk dårligst stillede danskere.
Det er  

 naturligvis helt uacceptabelt.
Mange studerende er afhængige af en internetforbindelse i deres  

 studier, og arbejdsløse og kontanthjælpsmodtager er forpligtede til at bruge  

 internettet i deres jobsøgning.
Det er også vigtigt, at børn fra økonomisk  

 dårligt stillede familier ikke på grund af medielicensen begrænses i deres  

 muligheder  

 for at samle oplysninger og kommunikere via internettet.
Skriftlig fremsættelse Per Clausen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om fritagelse for medielicensbetaling.
(Beslutningsforslag nr.
B 93).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
