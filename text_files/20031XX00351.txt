Skriftlig fremsættelse (31. marts 2004) Socialministeren  

  

 (Henriette Kjær):
 Herved tillader jeg mig for Folketinget at fremsætte:
Forslag til lov om  

 ændring af lov om social pension (Udvidelse af modtagerkredsen for den  

 supplerende  

 pensionsydelse) (Lovforslag nr.
L 206).
 Lovforslaget er et led i aftalen mellem Regeringen og Dansk  

 Folkeparti om »Flere i beskæftigelse  lavere ledighed«.
 Formålet med lovforslaget er at udvide antallet af modtagere af  

 den supplerende pensionsydelse.
Forslaget indebærer, at fradragsbeløbet i det opgjorte  

 indtægtsgrundlag for nedsættelse af den supplerende pensionsydelse til  

 folkepensionister forhøjes fra 1.500 kr. til 10.000 kr. for enlige og fra  

 1.500  

 kr. til 19.700 kr. for gifte og samlevende.
Forhøjelsen af fradragsbeløbene  

 skønnes at udvide antallet af modtagere af ydelsen med godt 50.000 personer.  

 Forslaget indebærer også, at langt flere personer vil modtage den fulde  

 supplerende pensionsydelse.
 Kommunen skal uden ansøgning foretage en fornyet gennemgang af,  

 hvilke folkepensionister, der efter de foreslåede fradragsbeløb, er  

 berettiget  

 til ydelsen på baggrund af indtægts- og formueoplysninger pr. 1. januar 2004.  

 Efterbetaling af supplerende pensionsydelse i 2004 vil ske i juli måned, hvis  

 kommunen har de nødvendige oplysninger.
Forslaget skønnes at medføre samlede offentlige merudgifter på  

 407 mio. kr. i 2004. Udgifterne fordeler sig med 403 mio. kr. til  

 pensionister  

 bosiddende i Danmark og 2 mio. kr. til pensionister bosiddende i udlandet  

 samt  

 godt 2 mio. kr. i administration fordelt på kommuner og stat.
I perioden  

 2005-2008 forventes de samlede offentlige merudgifter at være på 393 mio.  

 kr.,  

 428 mio. kr., 447 mio. kr. og 460 mio. kr.
 De økonomiske konsekvenser af forslaget skal forhandles med de  

 kommunale parter.
 Med disse bemærkninger skal jeg indstille lovforslaget til  

 Folketingets velvillige behandling.
