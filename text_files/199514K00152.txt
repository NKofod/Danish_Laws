Nr BTL 152 Betænkning over Forslag til lov om Skovskolen   

 Nr L 152 1995-96, 1. samling Afgivet af Miljø- og Planlægningsudvalget Afgivet: 19960328 Udvalget har behandlet lovforslaget i nogle møder og har herunder stillet spørgsmål til miljø- og energiministeren, som denne har besvaret dels skriftligt, dels i samråd.
 Endvidere har udvalget modtaget skriftlige og/eller mundtlige henvendelser  

 fra:
Dansk Industri, Danske Skov- og Landskabsingeniører, Den Kgl.
Veterinær- og Landbohøjskole, Foreningen af Danske Landskabsarkitekter, Foreningen for danske Landbrugsskoler, Ingeniørforeningen i Danmark, Landsforeningen Danske Anlægsgartnermestre, Landskabsarkitekternes Fagforening, Praktiserende Landskabsarkitekters Råd, Sammenslutningen af Landbrugets Arbejdsgiverforeninger og Studierådet v.
Skovskolen.
 Der er af miljø- og energiministeren stillet ændringsforslag, hvorom  

 henvises til de ledsagende bemærkninger.
 I forbindelse med behandlingen af lovforslaget har miljø- og  

 energiministeren tilkendegivet, at lovforslaget ikke i sig selv er til hinder  

 for, at der i andet regi etableres uddannelser inden for eksempelvis  

 naturforvaltning.
 Endvidere har miljø- og energiministeren tilkendegivet, at ministeren for  

 at sikre tilknytningen til skovbrugserhvervet og kontinuiteten på Skovskolen  

 vil lade følgende organisationer indstille medlemmer til bestyrelsen:
Land- og Skovbrugets Arbejdsgivere, Dansk Skovforening, Specialarbejderforbundet i Danmark, Danske Skov- og Landskabsingeniører, Danmarks Naturfredningsforening og Skov- og Naturstyrelsen.
 Herudover vælger henholdsvis medarbejderne og eleverne på Skovskolen hver  

 1 medlem til bestyrelsen.
 De resterende pladser i bestyrelsen besættes således, at de dækker bl.a.  

 pædagogiske, landskabsmæssige og internationale områder under hensyntagen til  

 Skovskolens og uddannelsernes aktuelle behov.
 Herefter indstiller udvalget lovforslaget til vedtagelse med  

 de af miljø- og energiministeren stillede ændringsforslag.
 ÆndringsforslagAf miljø- og energiministeren, tiltrådt af  

udvalget:
 Til § 2 1) Stk. 1 affattes således:
»Skovskolen uddanner skovteknikere og skovarbejdere.« Til § 4 2) Stk. 2 affattes således:
»Stk. 2. Formanden og indtil 8 medlemmer udpeges af  

 ministeren. 1 medlem vælges af og blandt medarbejderne på Skovskolen. 1  

 medlem vælges af og blandt eleverne på Skovskolen.« Bemærkninger Til nr. 1 Ved ændringsforslaget fastholdes den hidtil anvendte titel  

 skovtekniker.
 Til nr. 2 Ændringsforslaget præciserer, at eleverne på Skovskolen skal  

 være repræsenteret i bestyrelsen.
Martin Glerup (S) Helen Beim (S) Henning Gjellerod (S) Inger Bierbaum (S)  

 Peter Christensen (S) Steen Gade (SF) fmd.
Elsebeth Gerner Nielsen (RV)  

 Bent Hindrup Andersen (EL) Lis Greibe (S) Hanne Severinsen (V) Hans Christian  

 Schmidt (V) Peter Hansen-Nord (V) Jens Vibjerg (V) Niels J.
Langkilde (KF)  

 Gitte Seeberg (KF) Jens Jørgensen (KF) Aage Brusgaard (FP) nfmd.  

 Centrum-Demokraterne og Dansk Folkeparti havde ikke medlemmer i udvalget.
Tillægsbetænkning Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i nogle møder og har herunder haft  

 samråd med undervisningsministeren og miljø- og energiministeren, hvoraf  

 sidstnævnte tillige skriftligt har besvaret spørgsmål fra udvalget.
 Endvidere har udvalget modtaget skriftlige og/eller mundtlige henvendelser  

 fra:
Dansk Industri, Danske Skov- og Landskabsingeniører, Ingeniørforeningen i Danmark og Studierådet v.
Skovskolen.
 Der er af miljø- og energiministeren stillet ændringsforslag, hvorom  

 henvises til de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med det  

 stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til vedtagelse i den affattelse, hvori det foreligger  

 efter 2. behandling.
 ÆndringsforslagAf miljø- og energiministeren, tiltrådt af et  

flertal (udvalget med undtagelse af FP):
 Til § 2 1) Stk. 1 affattes således:
»Skovskolen uddanner skov- og landskabsingeniører og  

 skovarbejdere.« Bemærkninger Til nr. 1 Med ændringsforslaget fastholdes den titelændring fra  

 skovtekniker til skov- og landskabsingeniør, som var indeholdt i det  

 oprindeligt fremsatte lovforslag.
En konsekvens af ændringsforslaget er, at den evaluering af uddannelsen,  

 som var forudsat i bemærkningerne til lovforslaget, nu sættes i værk.
I  

 overensstemmelse med bemærkningerne vil uddannelsen derfor i samarbejde med  

 Undervisningsministeriet blive gennemgået og justeret, så det sikres, at det  

 teoretiske indhold er på et niveau, der svarer til øvrige mellemlange  

 videregående uddannelser som f.eks. diplomingeniøruddannelserne.
Martin Glerup (S) Helen Beim (S) Henning Gjellerod (S) Inger Bierbaum (S)  

 Peter Christensen (S) Steen Gade (SF) fmd.
Elsebeth Gerner Nielsen (RV)  

 Bent Hindrup Andersen (EL) Lis Greibe (S) Hanne Severinsen (V) Hans Christian  

 Schmidt (V) Peter Hansen-Nord (V) Jens Vibjerg (V) Niels J.
Langkilde (KF)  

 Gitte Seeberg (KF) Jens Jørgensen (KF) Aage Brusgaard (FP) nfmd.  

 Centrum-Demokraterne og Dansk Folkeparti havde ikke medlemmer i udvalget.
