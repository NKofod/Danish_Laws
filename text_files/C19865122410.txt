I forbindelse med justitsministeriets cirkulære af 7. januar 1971 til  

 skifteretterne om indsendelse af dødsattester for finske, islandske, norske  

 og svenske statsborgere skal det præciseres, at der til de myndigheder, der  

 er nævnt i cirkulæret, kun skal indsendes dødsattester.
Andet materiale  

 vedrørende afdøde skal således ikke medsendes.
Lister over ejendele, der er efterladt af afdøde, og som befinder sig her  

 i landet, kan sendes til ambassaden for den pågældende afdødes hjemland med  

 angivelse af, hvor disse ejendele befinder sig.
Ambassaden kan da i givet  

 fald underrette eventuelle pårørende i afdødes hjemland.
Sådan liste bør dog  

 kun sendes i særlige tilfælde, hvor der ikke er pårørende eller andre her i  

 landet, der kan påtage sig foreløbig at opbevare effekterne.
 P.M.V.
 E.B.
Chr.
Trønning Cirkulærskrivelse til samtlige skifteretter.
