 Den 17. maj 1994 undertegnedes i Warszawa en protokol til overenskomsten  

 af 6. april 1976 med Polen om undgåelse af dobbeltbeskatning for så vidt  

 angår indkomst- og formueskatter.
 Protokollen har følgende ordlyd:
PROTOKOL OM ÆNDRING AF OVERENSKOMSTEN MELLEM KONGERIGET DANMARKS REGERING OG  

 DEN POLSKE FOLKEREPUBLIKS REGERING TIL UNDGÅELSE AF DOBBELTBESKATNING FOR SÅ  

 VIDT ANGÅR INDKOMST- OG FORMUESKATTER, UNDERTEGNET I KØBENHAVN DEN 6. APRIL  

 1976. Kongeriget Danmarks regering og Republikken Polens regering, der  

 ønsker at indgå en protokol om ændring af den overenskomst til undgåelse af  

 dobbeltbeskatning for så vidt angår skatter på indkomst og formue, der blev  

 undertegnet i København den 6. april 1976, er blevet enige om følgende:
Artikel I 1. Overenskomstens titel skal udgå og erstattes af følgende:
»OVERENSKOMST MELLEM KONGERIGET DANMARKS REGERING OG REPUBLIKKEN  

 POLENS REGERING TIL UNDGÅELSE AF DOBBELTBESKATNING FOR SÅ VIDT ANGÅR SKATTER  

 PÅ INDKOMST OG FORMUE« 2. Udtrykket »Folkerepublikken Polen« skal udgå overalt,  

 hvor det er anvendt i indledningen til overenskomsten eller i overenskomstens  

 tekst og erstattes med udtrykket »Republikken Polen«.
Artikel II 1. Artikel 2, stk. 3, litra a) skal udgå og erstattes af følgende:
1. Selskabsskatten (podatek dochodowy od osob  

 prawnych), 2. den personlige indkomstskat (podatek dochodowy od  

 osob fizycznych), 3. landbrugsskatten (podatek rolny), (herefter omtalt som »polsk skat«); 2. Artikel 2, stk. 3, litra b) skal udgå og erstattes af følgende:
1. indkomstskatten til staten, 2. den kommunale indkomstskat, 3. den amtskommunale indkomstskat, 4. den særlige indkomstskat, 5. kirkeskatten, 6. udbytteskatten, 7. renteskatten, 8. royaltyskatten, 9. skatter i henhold til kulbrinteskatteloven, 10. formueskatten til staten, (herefter omtalt som »dansk skat«).
Artikel III Efter artikel 23, stk. 2, litra c) skal indsættes følgende litra d) e) og  

 f):
Artikel IV 1. De kontraherende stater skal give hinanden underretning om, at  

 de forfatningsmæssige betingelser for denne protokols ikrafttræden er  

 opfyldt.
 2. Denne protokol, der skal udgøre en integreret del af  

 overenskomsten, skal træde i kraft på datoen for den sidste af de i stykke 1  

 omhandlede underretninger, og dens bestemmelser skal finde anvendelse for  

 Polens vedkommende for så vidt angår skatter for det skatteår, der følger  

 umiddelbart efter det, i hvilket denne protokol træder i kraft, og følgende  

 skatteår, og for Danmarks vedkommende for så vidt angår skatter for  

 indkomståret 1992 og følgende år.
Artikel V Denne protokol skal - med forbehold for bestemmelserne i artikel III i  

 denne protokol - forblive i kraft så længe overenskomsten er gældende.
 Til bekræftelse heraf har de undertegnede, dertil behørigt befuldmægtigede  

 af deres respektive regeringer, underskrevet denne protokol.
Udfærdiget i Warszawa i to eksemplarer den 17. maj 1994, på engelsk.
For Kongeriget Danmarks regering Claus Juul Nielsen For Republikken Polens regering R.
Michalski Protokollen trådte i medfør af artikel IV i kraft den 13. januar 1995.
