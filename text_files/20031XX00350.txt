Skriftlig fremsættelse (31. marts 2004) Økonomi- og  

 erhvervsministeren  

  

 (Bendt Bendtsen) :
 Herved tillader jeg mig for Folketinget at fremsætte:
Forslag til lov om CO  



  

 2  

  

  

 -kvoter (Lovforslag nr.
L 216).
Lovforslaget skal implementere EU's direktiv om en ordning for  

 handel med kvoter for drivhusgasudledninger i Fællesskabet.
Direktivet  

 indebærer, at der igangsættes et europæisk kvotehandelssystem fra 1. januar  

 2005, og at kvoterne fordeles efter en national allokeringsplan, der skal  

 godkendes  

 af Europa-Kommissionen forud for hver af de perioder, som direktivet er  

 baseret  

 på.
Lovforslaget er en central del af opfølgningen på regeringens  

 klimastrategi.
Lovforslaget bygger på en afvejning mellem hensynet til  

 regeringens miljøprofil, hensynet til erhvervslivet og til landets økonomi.
Lovforslaget fastlægger at produktionsenheder omfattet af loven  

 kun må udlede CO  

  

 2  

  

  

 ,  

 såfremt de har en tilladelse hertil fra økonomi- og erhvervsministeren.
De  

 produktionsenheder, som har en tilladelse til at udlede CO  

  

 2  

  

  

 ,  

 kan tildeles gratis CO  

  

 2  

  

  

 -kvoter.
Såfremt produktionsenhedens udledning  

 er større end de tildelte kvoter, kan disse ekstra udledninger dækkes ved at  

 købe kvoter.
Omvendt, hvis udledningen er mindre end kvoten, kan kvoter  

 sælges.
Udleder produktionsenheden mere CO  

  

 2  

  

  

 end der er dækning  

 til på en bestemt opgørelsesdato, skal der betales en afgift.
Virksomhederne  

 har mulighed for at undgå afgiften ved at købe kvoter til en pris, der  

 forventes at være betydeligt lavere end afgiften.
Hermed sikres en  

 omkostningseffektiv reduktion i CO  

  

 2  

  

  

 -udledningen i  

 virksomheder og EU-lande, hvor det er billigst.
 Samtidig fremsættes som en konsekvens af kvotetildelingen en  

 ændring af varmeforsyningsloven, der skal sikre, at de gratistildelte kvoter  

 efter dette lovforslag kommer varmeforbrugerne til gode, og at elproducenters  

 udgifter til at erhverve kvoter ikke overvæltes på varmeforbrugerne.
Lovforslaget forventes ikke at medføre negative økonomiske  

 eller administrative konsekvenser for staten, amtskommuner eller kommuner, da  

 omkostninger ved lovens ydelser gebyrfinansieres og betales af de omfattede  

 virksomheder.
Lovforslaget forventes at medføre en indtægt for staten ved  

 bortauktionering af kvoter.  

    

  

 Lovforslaget  

 kan indebære negative erhvervsmæssige økonomiske konsekvenser til kvotekøb  

 for  

 visse virksomheder.
 Lovforslaget kan først træde i kraft efter Kommissionens  

 behandling af en national allokeringsplan for tildeling af kvoter, som senest  

 den 31. marts 2004 skal forelægges Kommissionen.
 Jeg henviser i øvrigt til de bemærkninger, der ledsager lovforslaget,  

 og anbefaler det til Tingets velvillige behandling.
