Afslag på stedbarnsadoption af  

 30-årig Statsamtet havde afslået at imødekomme  

 stedfaderens ansøgning om adoption af ægtefællens barn  

 under henvisning til barnets alder på ansøgningstidspunktet.
Civilretsdirektoratet fastholdt statsamtets  

 afgørelse, idet man tilføjede: "Ved tilladelse til  

 adoption skal der normalt etableres et opfostringsforhold eller et  

 forældre/barn forhold mellem adoptant og adoptivbarn.
En tilladelse til  

 adoption kan dog også gives, når der på et tidligere  

 tidspunkt er etableret et opfostringsforhold mellem adoptanten og  

 adoptivbarnet.
Såfremt den, der ønskes adopteret, efter sin  

 alder og øvrige personlige forhold ikke længere kan siges at  

 befinde sig i eller i fortsættelse af et opfostringsforhold, vil der  

 efter praksis blive meddelt afslag på adoption.
Når den, der  

 ønskes adopteret, er over 30 år, finder vi således normalt  

 ikke grundlag for at tillade adoption.
Grunden til denne praksis er, at vi  

 ikke mener, at adoption i sådanne tilfælde opfylder de  

 formål, der normalt søges opfyldt ved adoption.
Det fremgår af sagen, at A på  

 ansøgningstidspunktet var 30 år og 7 måneder, at hun har  

 været opfostret hos Dem i ca. 14 år før sit fyldte 18.  

 år, at hun har været gift, og at hun har børn.
Endvidere  

 fremgår det af sagen, at De og Deres ægtefælle har et  

 fællesbarn.
