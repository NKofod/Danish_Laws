Betænkning afgivet af Udvalget for  

 Fødevarer, Landbrug og Fiskeri den 13. november 2002 Betænkning over Forslag til lov om ændring af lov om  

 sygdomme og infektioner hos dyr m.m.
(Udvidet veterinært beredskab) [af  

 fødevareministeren (Mariann Fischer Boel)] 1. Udvalgsarbejdet Lovforslaget blev fremsat den 2. oktober 2002 og var til  

 1. behandling den 10. oktober 2002. Lovforslaget blev efter 1. behandling  

 henvist til behandling i Udvalget for Fødevarer, Landbrug og  

 Fiskeri.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen  

 været sendt i høring, og fødevareministeren sendte den  

 26. september 2002 dette udkast til udvalget, jf. 2001-02, 2. samling, alm.  

 del   bilag 983. Den 3. oktober 2002 sendte fødevareministeren de  

 indkomne høringssvar til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Husdyrauktionen i Brørup og  

 Landbrugsraadet.
Deputationer Endvidere har Husdyrauktionen i Brørup mundtligt  

 over for udvalget redegjort for deres holdning til lovforslaget.
Samråd Udvalget har stillet 1 spørgsmål til  

 fødevareministeren til mundtlig besvarelse.
Ministeren har besvaret  

 spørgsmålet i 1 samråd med udvalget den 13. november 2002.  

 Ministeren har efterfølgende sendt udvalget det talepapir, der  

 lå til grund for ministerens besvarelse af  

 spørgsmålet.
 Samrådsspørgsmålet til  

 fødevareministeren og dennes talepapir er optrykt i bilag 2 i  

 betænkningen.
Spørgsmål Udvalget har stillet 5 spørgsmål til  

 fødevareministeren til skriftlig besvarelse, som denne har  

 besvaret.
2. Indstillinger og politiske bemærkninger Et flertal (udvalget med undtagelse af EL)  

 indstiller lovforslaget til vedtagelse uændret.
 Venstres, Dansk Folkepartis, Det Konservative Folkepartis  

 og Kristeligt Folkepartis medlemmer af udvalget har noteret sig, at  

 ministeren i samrådet om omsætning af dyr på markeder m.v.  

 har oplyst, at det ikke er hensigten umiddelbart at standse de  

 nuværende levedyrsmarkeder for kvæg, men det bør ikke  

 være muligt at etablere nye markeder, og det vil i samråd med  

 landbrugets organisationer blive vurderet, hvorledes en begrænsning af  

 den kommercielle omsætning på de eksisterende markeder kan  

 opnås.
 Socialdemokratiets, Socialistisk Folkepartis og  

 Enhedslistens medlemmer af udvalget ønsker at understrege, at  

 ministeren i samrådet har oplyst, at forslagets hjemmel ikke skal  

 bruges til at begrænse de eksisterende levedyrsmarkeder for kvæg  

 i Brørup og Års.
 Et mindretal (EL) indstiller lovforslaget til  

forkastelse ved 3. behandling.
Enhedslisten kan ikke støtte lovforslaget, da det  

 er en udvidelse af grundlaget for at yde erstatning til landbruget i  

 forbindelse med, at staten af veterinære årsager giver  

 påbud om nedslagning af dyr eller begrænsninger i handlen med dyr  

 eller lignende.
Enhedslisten mener, at hele spørgsmålet om, at  

 staten yder erstatning i den slags sager, bør tages op til overvejelse  

 med henblik på at erhvervet selv kan forsikre sig eller indgå en  

 solidarisk dækning af tab.
Selv om udbrud af smitsomme veterinære  

 sygdomme umiddelbart forekommer at ske i flæng, så er erhvervet  

 samtidig skyldig i generelt at drive opfedning af husdyr, mælke- og  

 ægproduktion på en måde, der presser dyrene og fremmer  

 sygelighed i stedet for at styrke dyrenes immunforsvar.
Det er udelukkende  

 økologerne, der synes at tage dette aspekt alvorligt.
 Tjóðveldisflokkurin, Siumut og Inuit  

 Ataqatigiit var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Jens Kirk (V) nfmd.  

  Jens Christian Larsen (V)  

  Inger Støjberg (V)  Henrik Vestergaard (V)  

  Christian H.
Hansen (DF) fmd.  

 Jørn Dohrmann (DF)  

  Else Theill Sørensen (KF)  

  Carina Christensen (KF)  

  Mogens Nørgård Pedersen (KRF)  

  Erik Mortensen (S) Henrik Dam Kristensen (S)  

  Nicolai Wammen (S)  Ole Vagn Christensen (S)  

  Ritt Bjerregaard (S)  Kristen Touborg (SF)  

  Martin Lidegaard (RV)  Keld Albrechtsen (EL) Tjóðveldisflokkurin, Siumut og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 12 Bilagsnr.
Titel 1 Høringssvar, fra fødevareministeren 2 Tidsplan for udvalgets behandling af lovforslaget 3 Spm. 1 om præcision af de hensyn, der lå bag oprettelsen af  

 Det Veterinære Vaccineudvalg, vil kunne tilgodeses gennem en  

 høringsprocedure, til fødevareministeren 4 Spm. 2 om, man ved at nedlægge Det Veterinære Vaccineudvalg  

 kan sikre, at der ikke sker smittespredning gennem udenlandske vacciner, til  

 fødevareministeren 5 Svar på spm. 1 om præcision af de hensyn, der lå bag  

 oprettelsen af Det Veterinære Vaccineudvalg, vil kunne tilgodeses  

 gennem en høringsprocedure, fra fødevareministeren 6 Henvendelse af 24/10-02 fra Landbrugsraadet 7 Spm. 3 om kommentar til henvendelse af 24/10-02 fra Landbrugsraadet, til  

 fødevareministeren 8 Svar på spm. 2 om, man ved at nedlægge Det Veterinære  

 Vaccineudvalg kan sikre, at der ikke sker smittespredning gennem udenlandske  

 vacciner, fra fødevareministeren 9 Svar på spm. 3 om kommentar til henvendelse af 24/10-02 fra  

 Landbrugsraadet, fra fødevareministeren 10 Henvendelse af 30/10-02 fra Husdyrauktionen i Brørup 11 Spm. 4 om kommentar til henvendelse af 30/10-02 fra Husdyrauktionen i  

 Brørup, til fødevareministeren 12 Svar på spm. 4 om kommentar til henvendelse af 30/10-02 fra  

 Husdyrauktionen i Brørup, fra fødevareministeren 13 Spørgsmålsoversigt 14 Spm. 5 om forskellen på eksisterende hjemler og forslagets hjemmel  

 vedrørende forbud mod omsætning af dyr på husdyrauktioner  

 m.v., til fødevareministeren 15 Svar på spm. 5 om forskellen på eksisterende hjemler og  

 forslagets hjemmel vedrørende forbud mod omsætning af dyr  

 på husdyrauktioner m.v., fra fødevareministeren 16 Samrådsspm.
A om, i hvilke situationer hjemlen til at forbyde eller  

 begrænse omsætning af dyr på markeder m.v. vil blive  

 udnyttet, til fødevareministeren 17 1. udkast til betænkning 18 Talepapir vedrørende samrådsspørgsmål A, fra  

 fødevareministeren Bilag 2 Samrådsspørgsmål A og  

 fødevareministerens talepapir Samrådsspørgsmål A og ministerens talepapir er optrykt  

 efter ønske fra V, DF, KF og KRF.
 Samrådsspørgsmål A:
 Ministeren bedes præcisere, i hvilke situationer hjemlen til at  

 forbyde eller begrænse omsætning af dyr på markeder m.v.  

 vil blive udnyttet.
 Ministerens talepapir:
 Omsætning af levende dyr gennem markeder, samlestalde og andre  

 samlingssteder blev drøftet i forbindelse med en gennemgang af det  

 veterinære beredskab vedrørende mund- og klovesyge efter  

 udbruddet i UK i 2001.
Det blev ved denne gennemgang klart, at omsætning af levende dyr via  

 markeder m.v. udgør en betydelig risiko for spredning af smitsomme  

 husdyrsygdomme.
Fødevaredirektoratet har derfor anbefalet, at denne  

 form for omsætning ophører.
 I lovforslaget blev der på baggrund af Fødevaredirektoratets  

 anbefaling optaget en bestemmelse, der giver mulighed for at begrænse  

 eller forbyde omsætning af dyr med henblik på at begrænse  

 risikoen for spredning af smitstoffer.
 Erfaringerne fra udbruddet af mund- og klovesyge i UK viser, at det ikke  

 er tilstrækkeligt at begrænse markedsomsætning, når  

 en husdyrsygdom er brudt ud.
Det er derfor hensigten at udnytte lovforslagets hjemmel til at  

 begrænse eller forbyde større handelsstrømme af klovdyr  

 (kvæg, svin og får) via markeder og andre samlingssteder, hvorfra  

 de levende dyr går videre til andre besætninger.
Omsætning  

 af svin og får på denne måde vurderes ikke at have nogen  

 større økonomisk betydning og formentlig snarest bør  

 ophøre.
Derimod har levedyrsmarkederne for kvæg, der i dag kun  

 findes i Brørup og Års, en vis økonomisk betydning for de  

 omgivende lokalsamfund, også kulturhistorisk.
Det vil fortsat være muligt at afholde dyrskuer, men det vurderes,  

 at det vil være en hensigtsmæssig forebyggende foranstaltning,  

 hvis den kommercielle omsætning via markeder efterhånden  

 afvikles, hvorved antallet af  dyr, der bringes sammen, reduceres.
Handel med  

 levedyr vil i stedet kunne ske efter besigtigelse i besætningerne.
 Det er ikke hensigten umiddelbart at standse de nuværende  

 levedyrsmarkeder for kvæg, men det bør ikke være muligt at  

 etablere nye markeder, og det vil i samråd med landbrugets  

 organisationer blive vurderet, hvorledes en begrænsning af den  

 kommercielle omsætning på de eksisterende markeder kan  

 opnås.
 Jeg kan i øvrigt henvise til lovforslagets bemærkninger og  

 mine besvarelser af spørgsmål 4 og 5.
