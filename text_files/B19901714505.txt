 I medfør af § 34 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 191 af 23. maj 1975 vedrørende luftfartscertifikater (BL  

 6-02), følgende:
1. Referencedokumenter 1.1 BL 1-1, Vedligeholdelse og ændring af luftfartøjer, seneste udgave.
 1.2 BL 6-02, Bekendtgørelse vedrørende luftfartscertifikater, seneste  

 udgave.
 1.3 BL 6-60, Nationalt VHF-telefonistbevis, seneste udgave.
 1.4 BL 6-62, Flyvetelefonistbevis/certifikat, seneste udgave.
 1.5 BL 6-92, Flyvemekanikercertifikat, M-certifikat, grunduddannelse,  

 seneste udgave.
 1.6 BL 6-93, Flyvemekanikercertifikat, M-certifikat, typeuddannelse,  

 seneste udgave.
2. Anvendelsesområde Denne BL fastsætter - generelle bestemmelser for udstedelse og udvidelse af  

 flyvemekanikercertifikat, M-certifikat samt taxitilladelse og - vilkårene for, at en certifikatindehaver kan udføre tjeneste som  

 flyvemekaniker på luftfartøj, herunder taxie.
3. Udstedelse 3.1 Flyvemekanikercertifikat udstedes af Statens Luftfartsvæsen efter  

 ansøgning på en autoriseret formular, når ansøgeren opfylder  

 udstedelseskravene i afsnit 4.
 3.2 Flyvemekanikercertifikat udstedes gældende for luftfartøj af den type,  

 hvorpå ansøgeren har aflagt de prøver, der er fastsat i BL 6-93.
 3.3 Flyvemekanikercertifikat udstedes uden angivelse af udløbsdato.  

 Statens Luftfartsvæsen kan dog i særlige tilfælde fastsætte en udløbsdato.
4. Udstedelseskrav 4.1 Ansøgeren skal a. have fast bopæl i Danmark eller være ansat i et dansk  

 luftfartsforetagende.
b. ikke administrativt eller ved dom være frakendt retten til at gøre  

 tjeneste på luftfartøj eller i anden stilling af betydning for luftfartens  

 sikkerhed, c. være fyldt 18 år, d. have svendebrev eller uddannelsesbevis som flyvemekaniker eller  

 svendebrev eller uddannelsesbevis inden for Smede- og Maskinarbejderfagets  

 smede- og maskinlinie, transportlinie eller elektroniklinie med mindst 3 års  

 læretid eller anden håndværksmæssig uddannelse, der efter Statens  

 Luftfartsvæsens vurdering kan sidestilles hermed, samt have været beskæftiget  

 på luftfartøjer i mindst 24 måneder med alsidig praktisk vedligeholdelse og e. med tilfredsstillende resultat have gennemført den grunduddannelse for  

 flyvemekanikercertifikat, der er nævnt i BL 6-92, og den typeuddannelse, der  

 er nævnt i BL 6-93.
4.2 Praktiktid erhvervet på grund- og typekursus, jf.
BL 6-92 og BL 6-93,  

 kan medregnes i den praktiktid, der er nævnt under pkt. 4.1 d.
5. Udvidelse Flyvemekanikercertifikat udvides af Statens Luftfartsvæsen med en anden  

 luftfartøjstype efter ansøgning på en autoriseret formular, når ansøgeren med  

 tilfredsstillende resultat har gennemført en uddannelse, der er godkendt af  

 Statens Luftfartsvæsen, på den pågældende luftfartøjstype, jf.
BL 6-93.
6. Taxitilladelse Taxitilladelse meddeles af Statens Luftfartsvæsen som gældende for  

 luftfartøjer af en bestemt type efter ansøgning på en autoriseret formular.  

 Tilladelse meddeles i form af en påtegning i certifikatet, når ansøgeren ved  

 prøver, der er foreskrevet af Statens Luftfartsvæsen, har dokumenteret  

 tilfredsstillende a. taxifærdighed med den/de pågældende luftfartøjstype(r) samt b. kendskab til de trafiksignaler og bestemmelser, der er gældende for den  

 pågældende flyveplads.
7. Rettigheder 7.1 Flyvemekanikercertifikat giver på de vilkår, der er nævnt i pkt. 7.2,  

 indehaveren ret til a. at inspicere samt udføre eller kontrollere den praktiske udførelse af  

 almindelig vedligeholdelse på et luftfartøj af den type, for hvilken  

 certifikatet er gældende, og at attestere herfor, jf.
BL 1-1, samt b. at taxie med luftfartøj af den type, for hvilken taxi-tilladelse er  

 meddelt, jf. afsnit 6.
7.2 Indehaveren skal a. have fast bopæl i Danmark eller være ansat i et dansk  

 luftfartsforetagende, b. ikke administrativt eller ved dom være frakendt retten til at gøre  

 tjeneste på luftfartøj eller i anden stilling af betydning for luftfartens  

 sikkerhed, c. inden for de forudgående 24 måneder i mindst 6 måneder have udført  

 eller kontrolleret den praktiske udførelse af almindelig vedligeholdelse på  

 den/de luftfartøjstype(r), for hvilke(n) certifikatet er gældende, eller i  

 samme tidsrum have gennemgået et repetitions- og ajourføringskursus på den  

 pågældende luftfartøjstype med et tilfredsstillende resultat, jf.
BL 6-93,  

 samt d. forud for at taxie have gjort sig bekendt med de regler, der måtte være  

 gældende herfor på den pågældende flyveplads.
 Anm.: Tilfælde, hvor et certifikat er ugyldigt, fremgår af BL 6-02.
7.3 Hvis arbejdet omfatter afprøvning af kommunikationsudstyr, eller hvis  

 kommunikationsudstyr skal anvendes i forbindelse med at taxie, skal  

 vedkommende være indehaver af VHF-telefonistbevis, jf.
BL 6-60, eller  

 flyvetelefonistbevis, jf.
BL 6-62.
 7.4 En indehaver af et flyvemekanikercertifikat, der i en periode på 48  

 måneder ikke har opfyldt vilkårene i pkt. 7.2 c, skal indsende certifikatet  

 til deponering hos Statens Luftfartsvæsen.
7.5 For at få udleveret et certifikat, der er deponeret i henhold til pkt.  

 7.4, og således generhverve ret til at udføre tjeneste som flyvemekaniker på  

 luftfartøj i henhold til BL 1-1, skal vedkommende a. have fast bopæl i Danmark eller være ansat i et dansk  

 luftfartsforetagende, b. ikke administrativt eller ved dom være frakendt retten til at gøre  

 tjeneste på luftfartøj eller i anden stilling af betydning for luftfartens  

 sikkerhed, c. med et tilfredsstillende resultat have gennemgået et repetitions- og  

 ajourføringskursus på den pågældende luftfartøjstype, jf.
BL 6-93, samt d. påny have bestået de prøver, der er nævnt i BL 6-93.
8. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
9. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
10. Straf Overtrædelse af bestemmelserne i afsnit 7 straffes med bøde.
11. Ikrafttræden 11.1 Denne BL træder i kraft den 1. september 1990.
 11.2 Samtidig ophæves BL 6-65, 2. udgave af 1. januar 1978.
