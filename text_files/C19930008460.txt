Bekendtgørelsen er en følge af en revision af den hidtidige uddannelsesorlovsordning.
Ordningen er nu ændret således, at også selvstændige erhvervsdrivende og ledige kan få orlov.
Endvidere er betingelserne for at kunne få orlov lempet.
Ordningen om orlovsydelse til uddannelse er et tilbud til lønmodtagere og  

 arbejdsgivere samt selvstændige erhvervsdrivende og ledige.
Ordningen bygger  

 på frivillighed, hvilket indebærer at lønmodtagere ikke har krav på eller  

 pligt til at tage orlov.
Selvstændige erhvervsdrivende og ledige har dog ret  

 til orlov under visse betingelser.
Ledige vil udover orlovsydelse til  

 uddannelse i visse situationer også være berettiget til uddannelsesydelse  

 efter reglerne i arbejdstilbudsloven.
Den samlede periode, hvor der enten  

 modtages orlovsydelse til uddannelse eller uddannelsesydelse vil i de  

 situationer kunne overstige 52 uger.
 Der kan kun opnås een orlovsperiode efter nærværende regler.
 Til § 2, stk. 3:
 Der er ingen begrænsninger i valget af uddannelse.
 Ved uddannelser i udlandet er det en betingelse for udbetaling af  

 orlovsydelsen, at der er oprettet konto i pengeinstitut i Danmark eller i  

 Girobank, der gør det muligt at udbetale ydelsen.
 Til § 2, stk. 4:
 Dokumentation sker ved, at uddannelsesstedet på ansøgningsblanketten  

 attesterer, at orlovsansøgeren er optaget på en uddannelse.
 Til § 3, stk. 2:
 Det er det timetal der fremgår af ansættelsesaftalen, der er afgørende  

 for, om man anses for at være fuldtids- eller deltidsbeskæftiget.
 Er man ansat med skiftende arbejdstid - eller er man indenfor de sidste 10  

 uger før orloven gået fra f.eks. deltids- til fuldtidsbeskæftigelse - er det  

 det gennemsnitlige timetal, der er afgørende.
 Til § 5, stk. 1:
Da det er aftalen, der danner retsgrundlaget mellem lønmodtager og  

 arbejdsgiver, er det fastsat at aftalen skal være skriftlig.
Det er således  

 aftalen, der afgør, om lønmodtageren kan vende tilbage til arbejdspladsen,  

 hvis f.eks. orloven afbrydes.
 Medarbejderne eller en af dem valgt repræsentant kan inddrages i  

 forbindelse med aftaler om orlov.
 Til § 5, stk. 2:
 De nærmere vilkår der skal aftales omfatter udelukkende spørgsmålet om  

 tilbagevenden til arbejdspladsen.
 Til § 6, stk. 1:
 Der er intet til hinder for, at der f.eks. ansættes flere deltidsafløsere  

 i en fuldtidsstilling.
En midlertidig ansættelse er en ansættelse der er tids- eller  

 arbejdsopgavebestemt.
En midlertidig ansat kan f.eks. være en barsels-, syge-  

 eller ferievikar.
 Hvis arbejdsgiveren ønsker at ansætte en afløser, der er ansat i en  

 midlertidig stilling på arbejdspladsen, skal der til arbejdsformidlingen  

 gives oplysninger om, at den pågældende kun er ansat midlertidigt, samt hvor  

 længe pågældende er ansat til.
 Til § 6, stk. 5:
 Reglen skal forstås således, at arbejdsgiveren ikke må reducere omfanget  

 af den samlede arbejdsstyrke for at kunne aflønne afløseren.
 Afløseren skal ikke nødvendigvis ansættes i orlovsstillingen, men kan i  

 stedet ansættes i en anden lignende stilling, som led i en rokering på  

 arbejdspladsen.
 Til § 7, stk. 1:
AF påser at betingelserne for at yde refusion under oplæringsperioden er  

 opfyldt.
Ordningen gælder kun dagpengeberettigede ledige, der ansættes i  

 orlovsstillingen.
 Til § 8, stk. 1:
 For at opfylde kravet i § 8 skal arbejdsgiveren selv finde en  

 dagpengeberettiget afløser og give arbejdsformidlingen oplysninger om  

 vedkommende eller anmode arbejdsformidlingen om at formidle en afløser.
 Til § 8, stk. 2:
Besættes stillingen ikke indenfor 6 uger fra den er blevet ledig, bliver  

 arbejdsgiveren forpligtet til at betale orlovsydelsen.
Forpligtelsen  

 indtræder fra 1. dag stillingen har været ubesat.
Såfremt forpligtelsen  

 overgår til arbejdsgiveren skal den fulde ydelse indbetales dvs. uden fradrag  

 for andet arbejde, indtægt eller skattetræk.
Beløbet indbetales til  

 arbejdsformidlingen.
 Arbejdsgiveren bliver ikke forpligtet til at betale ydelsen i det omfang  

 manglende genbesættelse skyldes arbejdsformidlingen.
 Til § 8, stk. 3:
Arbejdsgiveren skriver ved orlovsaftalens indgåelse under på at ville  

 holde orlovsstillingen besat under hele orloven.
Arbejdsformidlingen kan ved  

 stikprøvekontroller forlange at se dokumentation - f.eks. i form af  

 lønafregning - for, at der fortsat er ansat en afløser i orlovsstillingen.  

 Det regionale arbejdsmarkedsnævn kan fastsætte nærmere regler herom.
 Til § 9, stk. 4:
 Bestemmelsen skal forstås således, at såfremt arbejdsgiveren udbetaler løn  

 under orloven, bliver orlovsydelsen udbetalt til arbejdsgiveren.  

 Arbejdsgiveren skal dog mindst udbetale en løn, der overstiger det beløb,  

 lønmodtageren er berettiget til som enten fuldtidsbeskæftiget eller  

 deltidsbeskæftiget, uden fradrag for supplerende indtægt.
Refusionen til arbejdsgiveren vil udgøre et beløb, der svarer til den  

 orlovsydelse lønmodtageren ellers ville have modtaget.
Dette betyder, at der  

 vil ske reduktion i refusionen, såfremt lønmodtageren har anden indtægt eller  

 lignende i orlovsperioden.
 Til § 9, stk. 5:
Det er muligt for arbejdsgiveren og lønmodtageren at aftale, at  

 arbejdsgiveren udbetaler et mindre beløb til supplering af orlovsydelsen.  

 Dette beløb vil ikke være omfattet af reglerne om fradrag.
En aftale om  

 udbetaling af et beløb til supplering af orlovsydelse skal forevises til  

 lønmodtagerens arbejdsløshedskasse, for at sikre at der ikke sker fradrag i  

 orlovsydelsen for beløbet.
 Til § 13, stk. 1:
Ved selvstændige erhvervsdrivende forstås personer, der i  

 arbejdsløshedsforsikringsmæssig forstand anses for at være selvstændige,  

 herunder medarbejdende ægtefælle.
Der henvises iøvrigt til Direktoratet for  

 Arbejdsløshedsforsikringens bestemmelser herom.
 Til § 15, stk. 2:
Ved ophør med at arbejde i virksomheden forstås, at man ikke er  

 erhvervsaktiv i virksomheden i hele orlovsperioden.
Den selvstændige må  

 derfor ikke aktivt indgå med sin arbejdskraft i virksomhedens almindelige  

 drift, men må gerne foretage enkelte dispositioner i forbindelse med  

 virksomhedens overordnede drift, f.eks. økonomiske dispositioner, deltagelse  

 i bestyrelsesmøder o.l.
 Til § 16:
 Ved henvendelse på arbejdsformidlingen eller hos arbejdsløshedskassen  

 udleveres en ansøgningsblanket, der skal udfyldes af orlovsansøgeren og  

 returneres til arbejdsformidlingen i så god tid inden orlov begyndes, at AF  

 kan godkende aftalen forinden.
 Til § 21, stk. 1:
 Arbejdsløshedskassen udbetaler orlovsydelsen bagud for henholdsvis 4 eller  

 5 uger, således at hver udbetalingsperiode slutter næstsidste søndag i  

 måneden.
