Bekendtgørelse om elevers og kursisters betaling for  

 undervisningsmidler i de gymnasiale uddannelser og erhvervsuddannelserne I henhold til § 46, stk. 8, i lov nr. 575 af 9. juni  

 2006 om institutioner for almengymnasiale uddannelser og almen  

 voksenuddannelse  

 m.v., §  

 19 a, stk.  

 7 og 8, i lov om erhvervsuddannelser, jf. lovbekendtgørelse nr. 183 af 22.  

 marts 2004, og §  

 37 a  

 i lov om institutioner for erhvervsrettet uddannelse, jf. lovbekendtgørelse  

 nr.  

 136 af 1. marts 2006 som ændret ved § 2 i lov nr. 576 af 9. juni 2006,  

 fastsættes følgende:
 § 1.  

  

 Udgifterne til undervisningsmidler på de gymnasiale uddannelser og  

 erhvervsuddannelser  

 afholdes af institutionen.
Stk. 2.  

  

 Institutionen  

 kan dog bestemme, at elever og kursister ved de i stk. 1 nævnte  

 uddannelser  

 selv i begrænset omfang anskaffer en del af undervisningsmidlerne.
Omfanget  

 kan  

 ikke overstige 2.500 kr. for en elev eller en kursist i en gymnasial  

 uddannelse  

 eller en erhvervsuddannelses grundforløb.
 Stk. 3.  

  

 Private  

 gymnasieskoler og private studenter- og hf-kurser er ikke omfattet af  

 bekendtgørelsen.
 § 2.  

  

 Institutionen  

 træffer efter drøftelse med eleverne eller kursisterne afgørelse om, hvilke  

 undervisningsmidler, jf. stk. 2, eleverne eller kursisterne selv skal  

 anskaffe, når bemyndigelsen i § 1, stk. 2, er anvendt.
 Stk. 2.  

  

 De i  

 stk. 1 nævnte undervisningsmidler kan være ordbøger, lommeregnere og  

 andre  

 elektroniske hjælpemidler, papir og lignende til eget brug, herunder  

 fotokopier  

 samt lærebøger, der kan have varig værdi for eleverne eller kursisterne.
 Stk. 3.  

  

 Undervisningsmidler, som eleverne eller kursisterne selv har afholdt  

 udgifterne  

 til, forbliver deres ejendom.
 § 3.  

  

 Bekendtgørelsen træder i kraft den 1. januar 2007.
 Stk. 2.  

  

 Samtidig  

 ophæves bekendtgørelse nr. 616 af 26. juni 2001 om elevers og kursisters  

 betaling for visse undervisningsmidler i de gymnasiale uddannelser og  

 erhvervsuddannelserne.
