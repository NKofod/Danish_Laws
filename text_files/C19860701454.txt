I skrivelse af 17. oktober 1986 (H § 13) har foreningen søgt om fornyelse  

 af den ved fiskeriministeriets skrivelse af 19. december 1985 givne  

 dispensation fra reglerne om fiskeri inden for 3 sømil i området mellem  

 Grenen og Gl.
Skagen.
 Tidligere dispensationer er givet på prøvebasis og på betingelse af, at de  

 pågældende fiskere førte fangstfortegnelser og angav, i hvilket omfang der  

 blev fisket i dispensationsområdet.
 Fiskeriministeriet har på prøvebasis besluttet at forny dispensationen,  

 principielt frem til 1. april 1987.
Således foranlediget skal man meddele, at fiskeriministeriet under  

 henvisning til saltvandsfiskerilovens § 13, stk. 4, jf. lovbekendtgørelse nr.  

 452 af 16. oktober 1985 samt § 50, stk. 1 i lov nr. 306 af 4. juni 1986 om  

 saltvandsfiskeri for perioden til og med 31. marts 1987 tillader, at der  

 drives natfiskeri med stormaskede skovltrawl i et område afgrænset mod øst af  

 linien Skagen Fyr - Lysbøje nr. 1 (57 grader 47'1 N/ 10 grader 46'1 Ø) og mod  

 sydvest af en linie fra et punkt i Gl.
Skagen mod vest langs 57 grader 43'5  

 nordlig bredde inden for 3 sømil fra lavvandslinien og indtil 20 m kurven.
 Tilladelsen gives på betingelse af, at der anvendes mindst 80 mm netmasker  

 og en motorkraft på højst 400 HK, samt at der afleveres fangstfortegnelse til  

 fiskerikontrollen af samtlige fartøjer i umiddelbar tilknytning til hver  

 landing.
 Det skal i fangstfortegnelsen anføres, at der er fisket i det af  

 dispensationen omfattede område med tydelig angivelse af fangstens størrelse  

 i dette område fordelt på arter i overensstemmelse med reglerne for  

 logbogsføring.
 Det vil være afgørende for en evt. genvurdering af dispensationen i  

 forbindelse med revision af bestemmelserne om trawlfiskeri inden for 3  

 sømile-grænsen, at der på en given fangstrejse som omfatter  

 dispensationsområdet, ALENE drives fiskeri efter og landes, torsk, rødspætte,  

 kuller, hvilling og at indberetningen på fangstfortegnelserne overholdes.
 Såfremt betingelserne i øvrigt ikke overholdes, vil dispensationen blive  

 tilbagekaldt.
 P.M.V.
 E.B.
 KOPI SENDT TIL:
