Den 20. september 1984 undertegnedes i Brasilia en overenskomst mellem  

 Danmark og Brasilien om konsolidering af Brasiliens offentligt garanterede  

 gæld til Danmark.
Overenskomsten er i overensstemmelse med de retningslinier  

 for restrukturering af Brasiliens gæld (Agreed Minute en the Consolidation og  

 the Debt of Brazil), hvorom der blev tilvejebragt enighed under multilaterale  

 forhandlinger, som fandt sted i Paris den 22. og 23. november 1983.
 Overenskomsten indebærer en restrukturering af de renter og afdrag, der i  

 henhold til statsgaranterede kommercielle kreditter skulle være betalt mellem  

 1. august 1983 og 31. december 1984, 85 procent af disse betalinger erlægges  

 i 8 på hinanden følgende, lige store halvårlige rater, begyndende den 1.  

 januar 1989, hvorved sidste afdrag forfalder den 1. juli 1992. De resterende  

 15 procent betales med 5 procent på det i den originale kontrakt fastsatte  

 tidspunkt; 4 procent den 30. juni 1985; 3 procent den 30. juni 1986 og 3  

 procent den 30. juni. 1987.
 I den dansk-brasilianske overenskomst udgør konsolideringen godt 14  

 millioner kroner, der forrentes med en procentsats på 13,25.
