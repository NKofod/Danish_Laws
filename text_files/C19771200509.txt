 Ved cirkulære af d.d. har ministeriet meddelt stiftsøvrighederne, at  

 ministeriet ikke længere ser sig i stand til at dække udgifterne ved præsters  

 tjenstlige porto, og at disse udgifter som andre kontorholdsudgifter  

 fremtidig må afholdes af vedkommende kirkelige kasse.
 Under henvisning hertil skal man meddele, at den tilsvarende, ved  

 ministeriets cirkulære af 28. marts 1925 indførte ordning, hvorefter  

 anerkendte trossamfunds præster har adgang til mod aflevering af  

 rekvisitionsblanketter på posthusene at få udleveret porto til tjenstlig  

 korrespondance, ophører, og at udgifterne ikke fremtidig vil blive betalt af  

 ministeriet.
 Man skal anmode om, at eventuelle beholdninger af rekvisitionsblanketter  

 indsendes direkte til ministeriet.
Nærværende cirkulære træder i kraft 1. oktober 1977. Det fornødne antal eksemplarer vedlægges til videre forsendelse til trossamfundenes præster.
 Kirkeministeriet, den 30. september  

 1977.
