Nr LSF 15 Forslag til Lov om ændring af lov om mægling i arbejdsstridigheder  

 (Afstemnings- og sammenkædningsreglerne) Fremsat af arbejdsministeren (Jytte Andersen) den 2. oktober 1996 Vedtaget ved tredjebehandling den 19. december 1996 Lov nr. 1194 af 27/12/1996 § 1 I lov om mægling i arbejdsstridigheder, jf. lovbekendtgørelse nr. 559 af  

 21. december 1971, foretages følgende ændringer:
 1. § 11, stk. 1, 2. pkt., ophæves, og i stedet indsættes:
»Til forkastelse af et mæglingsforslag ved urafstemning på  

 arbejderside kræves, at et flertal af de i afstemningen deltagende har stemt  

 imod forslaget.
Hvis mindre end 40 pct. af de stemmeberettigede har deltaget  

 i afstemningen, kræves tillige, at mindst 25 pct. af de stemmeberettigede har  

 stemt imod forslaget.« 2. I § 12 indsættes efter stk. 2 som nyt stykke:
»Stk. 3. Et mæglingsforslag kan kun sammenkædes med andre  

 mæglingsforslag, såfremt forhandlingsmulighederne på det pågældende område må  

 anses for udtømte.
Forligsmanden afgør, om denne betingelse er opfyldt.« Stk. 3-7 bliver herefter stk. 4-8.
 3. § 12, stk. 7, der bliver stk. 8, affattes således:
»Stk. 8. De stillede forslag skal betragtes som vedtaget på  

 arbejdsgiverside, såfremt der som helhed foreligger et flertal for  

 vedtagelsen.
På arbejderside betragtes forslaget som ikke vedtaget, såfremt  

 et flertal af de i afstemningen deltagende har stemt imod forslaget og, hvis  

 mindre end 40 pct. af de stemmeberettigede har deltaget i afstemningen,  

 tillige mindst 25 pct. af de stemmeberettigede har stemt imod  

 forslaget.« § 2 Loven træder i kraft den 1. januar 1997.
Oprindeligt fremsat forslag § 1 I lov om mægling i arbejdsstrigheder, jf. lovbekendtgørelse nr. 559 af 21.  

 december 1971, foretages følgende ændringer:
 1. § 11, stk. 1, 2. pkt. ophæves, og i stedet indsættes:
»Til forkastelse af et mæglingsforslag ved urafstemning på  

 arbejderside kræves, at et flertal af de i afstemningen deltagende har stemt  

 imod forslaget.
Hvis mindre end 40 pct. af de stemmeberettigede har deltaget  

 i afstemningen kræves tillige, at mindst 25 pct. af de stemmeberettigede har  

 stemt imod forslaget.« 2. I § 12 indsættes efter stk. 2 som nyt stk.:
»Stk. 3. Et mæglingsforslag kan kun sammenkædes med andre  

 mæglingsforslag, såfremt forhandlingsmulighederne på det pågældende område må  

 anses for udtømte.
Forligsmanden afgør, om denne betingelse er opfyldt.« Stk. 3-7 bliver herefter stk. 4-8.
 3. § 12, stk. 7, der bliver til stk. 8, affattes således:
»Stk. 8. De stillede forslag skal betragtes som vedtaget på  

 arbejdsgiverside, såfremt der som helhed foreligger et flertal for  

 vedtagelsen.
På arbejderside betragtes forslaget som ikke vedtaget, såfremt  

 et flertal af de i afstemningen deltagende har stemt imod forslaget og, hvis  

 mindre end 40 pct. af de stemmeberettigede har deltaget i afstemningen,  

 tillige mindst 25 pct. af de stemmeberettigede har stemt imod forslaget.
§ 2 Loven træder i kraft den 1. december 1996.
Bemærkninger til lovforslaget Almindelige bemærkninger Der blev i folketingssamlingen 1994-1995 stillet forslag om henholdsvis  

 ophævelse eller ændring af § 11-12 i lov om mægling i arbejdsstridigheder.  

 Forslagene blev stillet af henholdsvis Socialistisk Folkeparti (L 40) og  

 Enhedslisten (L 56). Forslagene blev ikke vedtaget, men regeringen  

 tilkendegav i forbindelse med behandlingen af lovforslagene, at man ville  

 overveje at give arbejdsmarkedets parter mulighed for at komme med et fælles  

 udspil til ændring af loven.
Dansk Journalistforbund indgav i 1993 en klage til Den Internationale  

 Arbejdsorganisation, ILO, hvor man nedlagde påstand om, at Statens  

 Forligsmand havde handlet i strid med ILO's konventioner, særligt ILO  

 konvention nr. 87 om foreningsfrihed og beskyttelse af retten til at  

 organisere sig, og konvention nr. 98 om retten til at føre kollektive  

 forhandlinger.
Baggrunden for klagen var, at Statens Forligsmand den 27.  

 marts 1993 fremsatte mæglingsforslag til fornyelse af overenskomsterne på  

 DA/LO-området.
Forslaget modtog også en fornyelse af blandt andet  

 overenskomster mellem Danske Dagblades Forenings Forhandlingsorganisation,  

 Ritzaus Bureau og Den Liberale Presse på den ene side og Dansk  

 Journalistforbund på den anden side.
Journalistforbundets klage er blevet  

 behandlet i ILO's fagforeningsfrihedskomite, der i marts 1994 udtalte, at:  

 »visse aspekter i den danske lovgivning og praksis ikke er helt i  

 overensstemmelse med princippet om ret til frie forhandlinger af kollektive  

 overenskomster med hensyn til arbejdsvilkår og arbejdsbetingelser gennem  

 kollektive overenskomster, som fastsat i art. 4 i konvention nr. 98«  

 (Case no 1725). Danmark ratificerede konvention nr. 98 i 1955.
 På baggrund af et fælles forslag fra LO og DA fremsætter regeringen derfor  

 dette forslag.
 Forslaget ændrer den hidtil gældende lov ved at fjerne kravet om et  

 kvalificeret flertal på 35% af de stemmeberettigede til forkastelse af et  

 mæglingsforslag på arbejdstagerside, hvis stemmeprocenten er 40% eller  

 derover og nedsætte kravet til 25%, hvis stemmeprocenten er under 40.
 Derudover indsættes en bestemmelse, der skal sikre, at der ikke sker  

 sammenkædning af mæglingsforslag, førend forhandlingsmulighederne er udtømte.
 Loven træder i kraft den 1. december 1996. Lovens ikrafttrædelsesdato er  

 fastsat under hensyntagen til de forestående overenskomstforhandlinger i  

 foråret 1997.
Økonomiske og administrative konsekvenser Forslaget skønnes ikke at have økonomiske eller administrative  

 konsekvenser.
Miljømæssige konsekvenser Forslaget har ingen miljømæssige konsekvenser.
Forholdet til EU-retten Forslaget indeholder ikke EU-retlige aspekter.
Bemærkninger til forslagets enkelte bestemmelser Til § 1 Til nr. 1 For at tilskynde til en højere stemmedeltagelse forslås det, at den  

 nugældende »35% regel« i § 11, hvorefter det til forkastelse af  

 mæglingsforslag kræves, at et flertal og mindst 35% af de stemmeberettigede  

 har stemt imod forslaget, afskaffes i de situationer, hvor stemmeprocenten er  

 over 40%. Ved en aktiv stemmedeltagelse blandt de stemmeberettigede indføres  

 herved en højere grad af indflydelse på spørgsmålet om deltagelse eller  

 forkastelse af et mæglingsforslag, end det hidtil har været tilfældet, idet  

 det fx ved en stemmedeltagelse på 40% for fremtiden vil være tilstrækkeligt,  

 at godt 20% af de stemmeberettigede har stemt imod.
I de tilfælde, hvor kun  

 en mindre del af de stemmeberettigede, nemlig mindre end 40%, har deltaget i  

 afstemningen, foreslås dog alene en lempelse og ikke en fuldstændig  

 afskaffelse af kravet om kvalificeret flertal, idet de 35% nedsættes til 25%.
Til nr. 2 ILO har i sin seneste udtalelse over den danske mæglingslov givet udtryk  

 for, at visse aspekter af loven og praksis ikke er fuldstændig i  

 overensstemmelse med princippet om retten til frie kollektive forhandlinger.  

 ILO opfordrede derfor regeringen og parterne til at genoverveje sagen.
 Med henblik på så vidt muligt at imødekomme de af ILO fremførte  

 betænkeligheder foreslås det, at det for fremtiden er en udtrykkelig  

 betingelse for sammenkædning, at forhandlingsmulighederne på det pågældende  

 område efter forligsmandens opfattelse er udtømte.
 LO og DA har i denne sammenhæng bl.a. givet udtryk for følgende:
»Dansk Arbejdsgiverforening og Landsorganisationen i Danmark er enige  

 om, at forligsmandsloven er et nødvendigt og hensigtmæssigt hjælpemiddel i  

 forbindelse med fornyelse af de kollektive overenskomster på det danske  

 arbejdsmarked.
Forligsmandsloven er således en del af grundlaget for den  

 danske aftalemodel.
Der er enighed om, at det forhold, at arbejdstagere og arbejdsgivere ved  

 aftale kan forny de kollektive overenskomster - eventuelt ved  

 Forligsinstitutionens bistand - er en væsentlig årsag til, at der hersker  

 rolige og stabile tilstande på det danske arbejdsmarked.
Hertil bidrager  

 endvidere, at uvildige mæglere på grundlag af forligsmandslovens regler kan  

 medvirke til at afslutte overenskomstforhandlingerne.
Hovedorganisationerne har særligt drøftet lovens mulighed for at  

 sammenkæde mæglingsforslag.
Hovedorganisationerne er enige om at præcisere,  

 at overenskomstområder ikke medtages i en eventuel sammenkædning af  

 mæglingsforslag, medmindre parternes forhandlingsmuligheder - herunder  

 mulighederne for forligsmandens bistand - er udtømte.
Det skal herved på  

 områder, hvor der er specielle teknologiske, uddannelses- eller miljømæssige  

 problemer, tillægges særlig vægt, om disse har været forhandlet mellem  

 parterne.
I den forbindelse ønsker parterne endvidere at fremhæve den  

 gældende praksis, hvorefter overenskomstområder forud for en eventuel  

 sammenkædning har adgang til at drøfte dette spørgsmål med forligsmanden.
I  

 den forbindelse betragter parterne det - i overensstemmelse med gældende  

 praksis - som en forudsætning, at et mæglingsforslag først fremsættes, når  

 det er konstateret, at hovedorganisationerne ikke udtrykkeligt har modsat sig  

 dette.« Efter regeringens opfattelse er sammenkædningsreglen således et nødvendigt  

 element i det danske arbejdsretlige system bl.a. på grund af den danske  

 organisationsstruktur, der er karakteriseret ved, at vi ofte ikke som i andre  

 lande har en organisation på hver arbejdsplads (industriforbund). Det er  

 regeringens vurdering, at forslaget på den ene side tilgodeser de særlige  

 forhold på det danske arbejdsmarked, og på den anden side imødekommer ILO's  

 betænkeligheder, fordi kravet om, at forhandlingsmulighederne også reelt skal  

 være udtømte, understreger retten til forhandlinger.
 Forslaget om at afskaffe respektivt lempe kravet til kvalificeret flertal  

 trækker i øvrigt i samme retning, idet det nu alt andet lige bliver nemmere  

 at forkaste et mæglingsforslag, herunder et sammenkædet mæglingsforslag, som  

 man er part i.
Til nr. 3 Ændringen er en konsekvensrettelse som følge af ændringen af  

 mæglingslovens § 11, stk. 2, jf. bemærkningerne til nr. 1.
 Forslaget tilsigter i øvrigt ikke at ændre på gældende praksis og  

 fremsættelse af mæglingsforslag.
Skriftlig fremsættelse Arbejdsministeren (Jytte Andersen):
 Jeg tillader mig hermed at fremsætte for Folketinget:
 Forslag til lov om ændring af lov om mægling i arbejdsstridigheder.  

 (Afstemnings- og sammenkædningsreglerne).
(Lovforslag nr.
L 15).
 Forslaget er udarbejdet på baggrund af et fælles forslag fra LO og DA.
 Forslaget indeholder en ændring af den hidtil gældende afstemningsregel  

 ved at fjerne kravet om kvalificeret flertal på 35 % af de stemmeberettigede  

 til forkastelse af et mæglingsforslag på arbejderstagerside, hvis  

 stemmeprocenten er over 40 %, og ved at nedsætte kravet om kvalificeret  

 flertal fra 35 % til 25 %, hvis stemmeprocenten er under 40 %.
Derudover foreslås det vedrørende den såkaldte sammenkædningsregel, at der  

 ikke kan ske sammenkædning af mæglingsforslag, førend  

 forhandlingsmulighederne er udtømte.
Denne ændring tilsigter så vidt muligt  

 at imødekomme ILO's kritik af, at :»visse aspekter i den danske  

 lovgivning og praksis ikke er helt i overenstemmelse med princippet om frie  

 forhandlinger af kollektive overenskomster«.
 Under hensyntagen til de forestående overenskomstforhandlinger i foråret  

 1997 tilsigtes det, at lovforslaget kan træde i kraft den 1. december 1996.
 Idet jeg i øvrigt henviser til lovforslaget og de ledsagende bemærkninger,  

 skal jeg anbefale lovforslaget til Tingets velvillige behandling.
Efter 2. behandling den 17. december 1996 § 1 I lov om mægling i arbejdsstridigheder, jf. lovbekendtgørelse nr. 559 af  

 21. december 1971, foretages følgende ændringer:
 1. § 11, stk. 1, 2. pkt., ophæves, og i stedet indsættes:
»Til forkastelse af et mæglingsforslag ved urafstemning på  

 arbejderside kræves, at et flertal af de i afstemningen deltagende har stemt  

 imod forslaget.
Hvis mindre end 40 pct. af de stemmeberettigede har deltaget  

 i afstemningen, kræves tillige, at mindst 25 pct. af de stemmeberettigede har  

 stemt imod forslaget.« 2. I § 12 indsættes efter stk. 2 som nyt stykke:
»Stk. 3. Et mæglingsforslag kan kun sammenkædes med andre  

 mæglingsforslag, såfremt forhandlingsmulighederne på det pågældende område må  

 anses for udtømte.
Forligsmanden afgør, om denne betingelse er opfyldt.« Stk. 3-7 bliver herefter stk. 4-8.
 3. § 12, stk. 7, der bliver stk. 8, affattes således:
»Stk. 8. De stillede forslag skal betragtes som vedtaget på  

 arbejdsgiverside, såfremt der som helhed foreligger et flertal for  

 vedtagelsen.
På arbejderside betragtes forslaget som ikke vedtaget, såfremt  

 et flertal af de i afstemningen deltagende har stemt imod forslaget og, hvis  

 mindre end 40 pct. af de stemmeberettigede har deltaget i afstemningen,  

 tillige mindst 25 pct. af de stemmeberettigede har stemt imod  

 forslaget.« § 2 Loven træder i kraft den 1. januar 1997.
