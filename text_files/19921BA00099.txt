Nr BSF 99 Forslag til folketingsbeslutning Folketingsbeslutning om dansk deltagelse  

 i den internationale maritime embargo mod det tidligere Jugoslavien Fremsat af forsvarsministeren (Hans Hækkerup) den 1. juni 1993 Vedtaget ved anden (sidste) behandling den 8. juni 1993 Folketinget meddeler sit samtykke til, at en dansk korvet deltager i den internationale maritime embargo mod det tidligere Jugoslavien.
 Korvetten vil udføre sine opgaver i henhold til FN's Sikkerhedsråds  

 resolutioner nr. 713 af 25. september 1991, nr. 757 af 30. maj 1992, nr. 767  

 af 17. november 1992 og nr. 820 af 17. april 1993.
Oprindelig fremsat forslag Folketinget meddeler sit samtykke til, at en dansk korvet deltager i den internationale maritime embargo mod det tidligere Jugoslavien.
 Korvetten vil udføre sine opgaver i henhold til FNs Sikkerhedsråds  

 resolution nr. 713 af 25. september 1991, nr. 757 af 30. maj 1992, nr. 767 af  

 17. november 1992 og nr. 820 af 17. april 1993.
Bemærkninger til forslaget FNs Sikkerhedsråd har ved resolution nr. 820 af 17. april 1993 med  

 henvisning til resolution nr. 713 af 25. september 1991, nr. 757 af 30. maj  

 1992 og nr. 767 af 17. november 1992 besluttet bl.a. at skærpe og udvide den  

 maritime embargo mod det tidligere Jugoslavien til også at omfatte  

 territorialfarvandet omkring Serbien og Montenegro.
Resolution nr. 820 giver  

 mandat til anvendelse af de nødvendige midler, der står i rimeligt forhold  

 til de særlige omstændigheder, for at håndhæve embargoen.
 Den maritime embargo håndhæves på nuværende tidspunkt af 7 orlogsfartøjer  

 fra NATO og 5 fra WEU.
Med henvisning til resolution nr. 820 forventes NATO en af de nærmeste  

 dage at beslutte at øge antallet af orlogsfartøjer i området for at sikre en  

 mere effektiv håndhævelse af embargoen.
NATO planlægger således at sende sin  

 stående flådestyrke i Atlanterhavet, STANAVFORLANT, til Adriaterhavet som  

 forstærkning af de orlogsfartøjer fra den stående flådestyrke i Middelhavet,  

 STANAVFORMED, som allerede befinder sig i området.
Danmark deltager på nuværende tidspunkt i STANAVFORLANT med korvetten  

 NIELS JUEL.
Denne vil senere og indtil ultimo september 1993 blive afløst af  

 korvetten PETER TORDENSKIOLD.
 I efteråret 1992 deltog korvetten NIELS JUEL i overvågning af embargoen.  

 Dengang havde de deltagende orlogsfartøjer alene mandat til at overvåge  

 skibsfarten til og fra det tidligere Jugoslavien samt at rapportere om  

 eventuelle overtrædelser af embargoen.
Regeringen finder, at situationen nu nødvendiggør, at sanktionerne,  

 herunder den maritime embargo, mod det tidligere Jugoslavien, bliver  

 effektivt håndhævet.
Danmark bør derfor efter regeringens opfattelse yde sit  

 bidrag hertil.
 Regeringen foreslår derfor, at Danmark indtil ultimo september 1993  

 bidrager med en korvet til at forstærke den maritime styrke, som har til  

 opgave at håndhæve FNs sanktioner mod det tidligere Jugoslavien.
Det følger af resolution nr. 767 og nr. 820, at håndhævelsen af den  

 maritime embargo bl.a. kan nødvendiggøre, at indgående og udgående skibsfart  

 standses med henblik på inspektion af deres last og bestemmelsessted.
Det kan  

 herunder blive nødvendigt at overtage kontrollen med sådanne skibe.
Dette  

 indebærer, at det danske orlogsfartøj kan komme i situationer, hvor det  

 eventuelt må anvende militære magtmidler, hvorfor Folketinget på forhånd må  

 meddele sit samtykke hertil, jf.
Grundlovens § 19, stk. 2.
 De deltagende orlogsfartøjer vil blive udstyret med særlige  

 forholdsordrer, bl.a. om selvforsvar.
 Udgifterne ved korvetternes planlagte deltagelse i STANAVFORLANT afholdes  

 af forsvarsbudgettet for 1993. En dansk deltagelse i operationen i  

 Adriaterhavet vil derfor ikke medføre egentlige merudgifter.
 Værnepligtige besætningsmedlemmers deltagelse vil ske på frivillig basis.
 Det forudsættes, at personellet under nævnte tjeneste er omfattet af  

 Tekstanmærkning nr. 53 til § 12. Forsvarsministeriet. om erstatning ved  

 invaliditet eller dødsfald i lighed med personel afgivet til tjeneste bl.a. i  

 styrker under FN.
