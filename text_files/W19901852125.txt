En direktør i et selskab havde fået bestyrelsens tilladelse til at  

 udføre konsulentarbejde for en detailkæde.
Da denne tilladelse blev  

 inddraget, stiftede klageren et anpartsselskab til varetagelse af  

 konsulentarbejdet.
Da dette arbejde måtte antages fortsat at være udført af  

 klagerens selv, blev indtægten ved konsulentarbejdet anset for skattepligtig  

 indkomst for klageren.
 A klagede for indkomståret 1984 over, at de stedlige skattemyndigheder  

 havde anset ham for indkomstskattepligtig af et beløb på 45.000 kr., hvilken  

 indkomst var indtægtsført i selskabet B ApS.
Det fremgik, at klageren i 1984 var direktør for en kæde af virksomheder  

 under et aktieselskab.
Med dette selskabs bestyrelses indforståelse havde  

 klageren det foregående år påtaget sig konsulentarbejde for en varehuskæde.  

 Da bestyrelsen ikke fortsat ønskede, at han påtog sig konsulentarbejde for  

 andre, havde klageren etableret sig med en konsulentvirksomhed i  

 selskabsform, idet han fuldt ud havde overtaget et eksisterende  

 anpartsselskab.
Klageren havde herefter ansat sin fader som direktør og sin broder som  

 medarbejder i selskabet.
Rådgivningen bestod dels i udarbejdelse af analyser  

 og forslag til iværksættelse af aktiviteter, udarbejdelse af markedsanalyser  

 og rapporter, og dels til hjælp til lagerrealisering.I 1984 havde  

 konsulentarbejdet bestået i ombygning og modernisering af forretninger,  

 udvælgelse og ansættelse af medarbejdere og omlægning af markedsføring.
Skattemyndighederne havde ved sin afgørelse lagt til grund, at det i  

 realiteten var klageren personligt, der havde udført konsulentarbejdet, idet  

 dette hovedsageligt måtte anses for at være baseret på klagerens ekspertise  

 indenfor markedsanalyser.
Klageren var derfor personligt anset for  

 skattepligtig af honoraret på 45.000 kr.
 Klagerens revisor bestred, at der var tale om en personlig indkomst for  

 klageren og henviste i denne forbindelse til, at der senere var opstået tvist  

 mellem kunden og konsulentfirmaet, hvilket klart indicerede, at aftalen var  

 indgået mellem varehuset og selskabet.
 Revisoren understregede i denne forbindelse, at der også var henset til,  

 at der i forbindelse med selskabsudøvelse blev opnået en begrænset hæftelse,  

 såfremt der senere måtte optræde erstatningsproblemer, og endelig til, at  

 klageren havde ønsket at skabe et aktivt selskab i fortsættelse af den  

 tidligere aktivitet med etablering af butikskæder.
Efter de tilvejebragte oplysninger fandt Landsskatteretten - uanset at den  

 formelle aftale var indgået mellem varehuset og anpartsselskabet - at  

 klageren måtte formodes alene at besidde den viden og de forudsætninger, som  

 var baggrunden for påtagelse af opgaven.
Det var derfor med rette, at det  

 omhandlede honorar var henført til klageren som en personlig indtægt for  

 denne.
Den påklagede ansættelse blev herefter stadfæstet.
 LV 1989, SC 1.1.1.
