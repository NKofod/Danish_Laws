(Til samtlige ministeriet mv.) CIRKULÆRE 1. Indledning 2. Befordringsklasser mv.
3. Bemærkninger 4. Ikrafttræden AFTALE 1. INDLEDNING Finansministeriet og Statsansattes Kartel, Statstjenestemændenes  

 Centralorganisation II, Akademikernes Centralorganisation og Lærernes  

 Centralorganisation har indgået vedlagte aftale af 30. maj 1995 om  

 tjenesterejser.
Aftalen er optaget som bilag til cirkulæret.
 2. BEFORDRINGSKLASSER MV.
Aftalen medfører alene en ophævelse af reglerne om særlig  

 befordringsklasse,  dvs. § 11, stk. 2 og 3 i tjenesterejseaftalen af 1.  

 november 1991, men er ellers identisk med 1991-aftalen.
I cirkulærets pkt. 3  

 er derfor medtaget de oprindelige cirkulærebemærkninger med nødvendige  

 tilpasninger for så vidt angår valg af transportmiddel og rejseklasse  

 (udgået), hotelaftaler, forsikring, Grønland, satsreguleringscirkulære og  

 nærmere vejledning.
3. BEMÆRKNINGER TIL AFTALEN (jf. pkt. 2 foran) Ændringer Aftalen er på en lang række punkter ændret i forhold til aftalen af 15.  

 april 1988. Dette gælder både systematik, terminologi og indhold.
Systematisk er aftalen bl.a. ændret sådan, at der som udgangspunkt ikke  

 længere er forskel på reglerne for tjenesterejser i Danmark og på Færøerne og  

 reglerne for tjenesterejser til udlandet.
Nødvendige særregler for  

 udlandsrejser er samlet i et specielt afsnit.
Med hensyn til indhold er der dels foretaget en række mere indgribende  

 regelomlægninger, dels er der sket mange mindre ajourføringer mv.
De  

 væsentligste ændringer er følgende:
- en tjenesterejses længde (transportgodtgørelse) og varighed (time- og  

 dagpenge) beregnes ud fra et fælles og fleksibelt princip (§ 5) - medarbejderen har fået mulighed for under visse betingelser at vælge at  

 benytte eget transportmiddel på tjenesterejser (§ 10, stk. 3) - medarbejderen har fået mulighed for under visse betingelser at vælge at  

 benytte rabatordninger/charterrejser (§ 14, stk. 3) - reglerne for udfærdigelse af skriftlig kørselsbemyndigelse, som giver  

 ret til transportgodtgørelse med høj sats, er gjort mere fleksible (§ 16) - der udbetales ikke længere time- og dagpenge på tjenesterejser, der ikke  

 er forbundet med overnatning, men i stedet kan rimelige merudgifter til  

 måltider mv. refunderes mod dokumentation (§ 19, stk. 2) - der er formuleret en generel regel om bortfald af time- og dagpenge på  

 dage, hvor medarbejderen ikke opholder sig på det midlertidige tjenestested  

 e.l. (§ 23) - adgangen til at få overnatningsudgifter refunderet mod dokumentation er  

 udvidet til - ud over hotelværelse o.l. - også at omfatte »anden  

 godkendt indkvartering«, f.eks. ferielejligheder (§ 30, stk. 1) - adgangen til at få udbetalt fast nattillæg er blevet begrænset (§§ 35 og  

 36) - der er sket forskellige ændringer i bestemmelserne om hjemrejser (§§ 42  

 ff) - adgangen til at indgå særlige aftaler er udvidet (kap. 9).
Personkreds Aftalen gælder direkte for tjenestemænd i staten, folkeskolen og  

 folkekirken og endvidere for tjenestemandslignende ansatte.
En lang række  

 overenskomster mv., herunder fællesoverenskomsterne, indeholder imidlertid  

 bestemmelser om, at de for tjenestemænd gældende regler om tjenesterejser  

 skal finde anvendelse på overenskomstens område.
Aftalens regler og satser  

 vil også kunne finde vejledende anvendelse for statsligt personale i øvrigt,  

 som har haft merudgifter på tjenesterejser.
Merudgifter Aftalen omhandler udelukkende refusion af merudgifter.
Der kan derfor ikke  

 hverken direkte eller indirekte gives økonomisk kompensation for ulemper e.l.  

 efter bestemmelserne i aftalen eller efter bestemmelser i lokale aftaler, som  

 indgås i henhold til aftalen.
 Ved merudgifter forstås de ekstraudgifter, som medarbejderen påføres på en  

 tjenesterejse.
Kompetence Hvor der i aftalen skal gives godkendelse, foretages skøn o.l., ligger  

 kompetencen hos pågældende ministerium eller hos den institution, virksomhed  

 mv., som afgørelseskompetencen eventuelt er blevet delegeret til.
Den  

 instans, der rent faktisk har kompetencen, kaldes i aftalen for  

 »tjenestestedet«.
Hotelaftaler Der er indgået aftaler med en række hoteller om særpriser for statsligt  

 personale.
Oplysning om aftalehotellerne fås ved henvendelse til Statens og  

 Kommunernes Indkøbs Service A/S eller rejsebureauerne Carlson Wagonlit Travel  

 eller Weco Travel.
I rejsebureauerne kan tillige foretages anvisning mv. af  

 hoteller.
Aftalehotellerne bør benyttes i det omfang, det er muligt.
Forsikring Vedrørende forsikringstegning i henhold til aftalens § 56 henvises til  

 Finansministeriets cirkulære af 2. juli 1992 om den kollektive statslige  

 forsikringsordning for tjenesterejser i udlandet samt Grønland og Færøerne.  

 (* 3) Opmærksomheden henledes på, at der med virkning fra 1. juli 1995 forventes  

 tegnet en ny forsikring.
Det forventes, at Grønland og Færøerne heri vil  

 blive sidestillet med de nordiske lande.
Finansministeriet vil, så snart det  

 er muligt, udsende et cirkulære om den nye forsikringsordning.
Grønland For tjenesterejser til, i og fra Grønland gælder specielle regler, jf.  

 aftale af 11. marts 1986 mellem Det offentlige Aftalenævn og tjenestemændenes  

 centralorganisationer om godtgørelse af merudgifter ved tjenesterejser i  

 Grønland og Danmark (Nalunaerutit - Grønlandsk Lovsamling, serie C-I, afsnit  

 4, gruppe 1, lb.nr. 24).
Regulering Alle satser (transportgodtgørelse, time- og dagpenge,  

 hoteldispositionsbeløb samt fast nattillæg) reguleres fremover en gang årligt  

 pr. 1 januar.
Satsreguleringscirkulære Med dette cirkulære udsendes kun regelsættet gældende for tjenesterejser.  

 Satserne for transportgodtgørelse, time- og dagpenge mv. vil blive udsendt i  

 et særligt satsreguleringscirkulære.
 Finansministeriet vil hvert år pr. 1. januar udsende nyt  

 satsreguleringscirkulære indeholdende de regulerede satser.
 Hvor der i aftalen henvises til bilag 1-4, er dette en henvisning til det  

 til enhver tid gældende satsreguleringscirkulære.
Nærmere vejledning Nærmere vejledning om anvendelse og fortolkning af aftalens bestemmelser  

 findes i kap. 23 i Finansministeriets Personaleadministrative Vejledning  

 (PAV).
4. IKRAFTTRÆDEN Cirkulæret har virkning fra 1. april 1995. Samtidig ophæves  

 Finansministeriets cirkulære nr. 193 af 1. november 1991 om aftale om  

 tjenesterejser (APD nr. 96/91).(* 4) Finansministeriet Den 30. maj 1995 P.M.V.
 E.B.
Ole Nyegaard Bilag AFTALE OM TJENESTEREJSER I henhold til § 45, stk. 1, i lov om tjenestemænd aftales følgende:
KAP. 1. AFGRÆNSNINGER, DEFINITIONER OG SÆRLIGE BESTEMMELSER § 1.  Personkreds.
Geografisk udstrækning Aftalen gælder for tjenestemænd i staten, folkeskolen og folkekirken.
Stk. 2. Aftalen gælder for - tjenesterejser i Danmark og på Færøerne og - tjenesterejser til, i og fra udlandet.
 Stk. 3. Aftalen gælder ikke for tjenesterejser til, i og fra Grønland.
§ 2.  Formål Aftalens formål er at godtgøre de merudgifter, som en medarbejder påføres  

 i forbindelse med tjenesterejser.
 Stk. 2. Aftalen gælder ikke for tjenesterejser, hvor medarbejderen får  

 sine merudgifter dækket i henhold til lovbestemmelser, andre aftaler eller  

 særlige godtgørelsesordninger i øvrigt.
§ 3.  Tjenesterejse.
Definition For at der kan tales om en tjenesterejse, forudsættes, - dels at rejsen er et nødvendigt led i tjenesten, - dels at den af tjenestestedet godkendes som en tjenesterejse.
§ 4.  Tjenesterejsens tilrettelæggelse Det er tjenestestedet, der tilrettelægger tjenesterejsen.
§ 5.  Tjenesterejsens længde og varighed En tjenesterejses - længde (transportgodtgørelse) og - varighed (time- og dagpenge) beregnes normalt med tjenestestedet som start- og slutpunkt.
 Stk. 2. I tilfælde, hvor tjenesterejsen rent faktisk har et andet start-  

 og/eller slutpunkt end tjenestestedet, f.eks. bopælen, og hvor det ikke vil  

 være rimeligt for enten medarbejderen eller for institutionen/virksomheden,  

 hvis tjenestestedet tages som udgangspunkt, kan det faktiske start- og/eller  

 slutpunkt efter konkret vurdering anvendes ved beregningen.
§ 6.  Betalingskort Tjenestestedet kan bestemme, at betalingskort skal benyttes på  

 tjenesterejser.
Tjenestestedet afholder i så fald udgifter til oprettelse og  

 vedligeholdelse samt løbende udgifter ved kortets benyttelse på  

 tjenesterejser.
§ 7.  Andre tjenstlige udgifter Nødvendige tjenstligt begrundede udgifter, som ikke i øvrigt er omtalt i  

 aftalen, refunderes mod dokumentation.
§ 8.  Dokumentation I tilfælde, hvor udgifter kan refunderes mod dokumentation, kan refusion  

 undtagelsesvis ske mod personlig erklæring, hvis anden dokumentation ikke kan  

 fremskaffes.
KAP. 2. UDGIFTER TIL TRANSPORT § 9.  Merudgifter Medarbejderen kan kun få refunderet de merudgifter til transport, som  

 tjenesterejsen har medført.
§ 10.  Offentligt eller eget transportmiddel På tjenesterejser skal fortrinsvis benyttes offentlige transportmidler,  

 jf. §§ 11-14. Stk. 2. Tjenestestedet kan tillade, at medarbejderen benytter  

 sit eget transportmiddel, hvis det ud fra en samlet betragtning er det mest  

 hensigtsmæssige og økonomiske for tjenestestedet, jf. § 15-18.
Stk. 3.  I tilfælde, hvor offentlige transportmidler af  

 økonomiske årsager skal anvendes på tjenesterejsen, jf. stk. 1, men  

 medarbejderen gerne vil benytte sin egen bil eller motorcykel, kan  

 tjenestestedet tillade dette.
Den pågældende medarbejder kan i så fald få  

 udbetalt godtgørelse pr. km i henhold til § 15, dog maksimalt et beløb  

 svarende til udgiften til billigste offentlige transportmulighed.
 Offentlige transportmidler o.l.
§ 11.  Valg af transportmiddel og rejseklasse Ved valg af transportmiddel og rejseklasse skal lægges vægt på, hvad der i  

 den konkrete situation er det mest hensigtsmæssige og økonomiske for  

 tjenestestedet.
§ 12.  Dokumentation Udgifter til offentlige transportmidler samt til taxa refunderes kun mod  

 dokumentation.
§ 13.  Refusionsberettigede transportudgifter Samtlige udgifter til offentlige transportmidler samt efter  

 omstændighederne til taxa, som er anvendt i forbindelse med hen- og  

 tilbagerejsen til bestemmelsesstedet, refunderes.
 Stk. 2. Udgifter til transport på bestemmelsesstedet afholdes af time- og  

 dagpengene, jf. § 20.
 Stk. 3. I særlige tilfælde, hvor udgifter til transport på  

 bestemmelsesstedet står i misforhold til time- og dagpengene, refunderes  

 udgifterne mod dokumentation.
§ 14.  Rabatordninger Ved anvendelse af rabatordninger mv. vedrørende offentlige  

 transportmidler, som bevirker, at tjenesterejsen bliver af længere varighed,  

 end det tjenstligt er nødvendigt, udbetales time- og dagpenge,  

 overnatningsgodtgørelse mv. for hele rejsens varighed, og de dage, som  

 tjenesterejsen forlænges med, betragtes som tjenstlige.
 Stk. 2. Anvendelse af rabatordninger mv. i henhold til stk. 1  

 forudsætter, dels at der alle forhold taget i betragtning kan opnås en  

 rimelig besparelse for tjenestestedet, dels at medarbejderen er indforstået  

 med, at opholdet forlænges.
Stk. 3. I tilfælde, som ikke er omfattet af stk. 1 og 2, kan  

 tjenestestedet tillade, at rabatrejser mv. anvendes, hvis medarbejderen  

 anmoder om det.
I så fald skal overskydende dage betragtes som feriedage, og  

 der kan ikke udbetales time- og dagpenge eller overnatningsgodtgørelse for  

 feriedagene.
Det er endvidere en forudsætning, at rejsen ikke fordyres for  

 tjenestestedet.
Egne transportmidler § 15.  Bil.
Motorcykel For kørsel i egen bil eller på egen motorcykel udbetales godtgørelse pr.  

 km efter lav sats, jf. bilag 1.
§ 16.  Skriftlig kørselsbemyndigelse Hvis der med en stilling er forbundet regelmæssig kørsel af større omfang  

 og/eller speciel art i egen bil eller på egen motorcykel, kan der udfærdiges  

 en skriftlig kørselsbemyndigelse til medarbejderen.
Bemyndigelsen skal være  

 personlig og skal indeholde en afgrænsning af de rejser, som kan foretages i  

 henhold til denne.
Stk. 2. For kørsel, der er omfattet af bemyndigelsen, udbetales  

 godtgørelse pr. km efter høj sats, jf. bilag 1, indtil 12.000 km i et  

 finansår.
For kørsel ud over 12.000 km udbetales godtgørelse med lav sats.
§ 17.  Udlandet Når eget transportmiddel benyttes på tjenesterejser til udlandet,  

 udbetales altid godtgørelse med lav sats.
§ 18.  Knallert.
Cykel Ved benyttelse af egen knallert eller cykel udbetales godtgørelse pr. km.  

 Satsen fremgår af bilag 1.
 Stk. 2. Godtgørelsen kan efter et konkret skøn udbetales samlet for en  

 periode, dog højst for et år ad gangen.
KAP. 3. UDGIFTER TIL MÅLTIDER O.L . (TIME- OG DAGPENGE/ REFUSION MOD  

 DOKUMENTATION) Generelle bestemmelser § 19.  Former for måltidsgodtgørelse På tjenesterejser, der er forbundet med overnatning, udbetales time- og  

 dagpenge i overensstemmelse med §§ 20-26 og 47-48.
 Stk. 2. På tjenesterejser, der ikke er forbundet med overnatning,  

 refunderes rimelige merudgifter til måltider o.l. mod dokumentation, jf. dog  

 stk. 3.
 Stk. 3. Medmindre rejserne er forbundet med overnatning, berettiger  

 følgende tjenesterejser hverken til time- og dagpenge eller til refusion af  

 merudgifter mod dokumentation i henhold til stk. 2:
a. tjenesterejser, som strækker sig mindre end 8 km fra tjenesterejsens  

 udgangspunkt, jf. § 5 b. tjenesterejser, som varer mindre end 5 timer, jf. § 5 c. tjenesterejser, der foregår inden for et område bestående af Københavns  

 og Frederiksbergs kommuner.
d. tjenesterejser mellem flere faste tjenestesteder e. tjenesterejser inden for et nærmere afgrænset distrikt, når  

 medarbejderen har dette som tjenestested/arbejdsområde Stk. 4. Hvor særlige forhold gør sig gældende, kan der i situationer  

 omfattet af stk. 3, indgås lokal aftale, jf. § 52, om ydelse af et  

 godtgørelsesbeløb.
§ 20.  Time- og dagpenge Time- og dagpenge skal dække merudgifter til måltider og småfornødenheder,  

 transport på bestemmelsesstedet (bus, taxi mm.), jf. § 13, stk. 2, o.l.
§ 21.  Time- og dagpengenes størrelse Dagpenge udbetales for hver fulde 24 timer, tjenesterejsen varer.  

 Derudover udbetales timepenge pr. påbegyndt time.
Timepenge udgør 1/24 af  

 dagpengebeløbet.
 Stk. 2. Ved tjenesterejser i Danmark og på Færøerne, fremgår  

 dagpengebeløbets samt timepengenes størrelse af bilag 2.
 Stk. 3. Ved tjenesterejser til udlandet fremgår dagpengebeløbenes  

 størrelse af bilag 3 og 4.
§ 22.  Reduktion for måltider Hvis medarbejderen får gratis måltider i tilknytning til tjenesterejsen,  

 reduceres time- og dagpengene.
Morgenmåltid beregnes herved til 15 %, frokost  

 til 30 % og middag til 30 % af det fulde dagpengebeløb.
§ 23.  Bortfald af time- og dagpenge Time- og dagpenge bortfalder på dage, hvor der ikke gøres tjeneste på det  

 midlertidige tjenestested, medmindre medarbejderen har opholdt sig der eller  

 i øvrigt stadig har merudgifter til måltider o.l.
Under ferie samt på fridage  

 mv., der holdes i tilknytning til ferie, bortfalder time- og dagpenge dog  

 altid.
Specielle bestemmelser om time- og dagpenge på tjenesterejser til  

 udlandet § 24.  Bestemmelseslandets/opholdslandets dagpengesats Ved beregning af time- og dagpenge på tjenesterejser til udlandet anvendes  

 den for bestemmelseslandet gældende sats for hele tjenesterejsen, jf. § 5.
Stk. 2. Hvis der på tjenesterejsen foretages - tjenstlige ophold, - gennemrejse af længere varighed eller - ophold forbundet med overnatning i andre lande end bestemmelseslandet,  

 herunder i Danmark, kan opholdslandets satser dog anvendes for denne del af tjenesterejsen.
 Stk. 3. Hvis der foretages tjenstlige ophold mv., jf. stk. 2, i flere  

 udlande, skiftes sats fra udløbet af den time, der er påbegyndt i de  

 respektive lande.
§ 25.  Reduktionsmulighed I ganske særlige situationer, hvor det er åbenbart, at ydelse af de i  

 bilag 3 og 4 anførte dagpengebeløb på grund af tjenesterejsens specielle  

 karakter klart giver overdækning i forhold til de faktisk merudgifter, kan  

 tjenestestedet udbetale lavere beløb.
§ 26.  Fællessatsen Hvis fællessatsen for dagpenge, jf. bilag 4, pkt.
B, ikke er tilstrækkelig  

 til dækning af normale merudgifter til måltider o.l., kan der mod  

 dokumentation for afholdte udgifter udbetales et større beløb.
KAP. 4. UDGIFTER TIL OVERNATNING § 27.  Former for  

 indkvartering/overnatningsgodtgørelse Når der ikke af tjenestestedet er sørget for passende indkvartering/  

 overnatningsmulighed dækkes udgifter til overnatning i overensstemmelse med  

 stk. 2.
Stk. 2. Medarbejderen kan vælge - enten at få refunderet afholdte overnatningsudgifter mod dokumentation,  

 jf. §§ 30-33 - eller at få udbetalt et fast nattillæg, jf. §§ 34-36.
§ 28.  Overnatning eller daglige tjenesterejser Tjenestestedet afgør under hensyntagen til medarbejderens ønsker, om der  

 skal overnattes på det midlertidige tjenestested eller foretages daglige  

 tjenesterejser dertil.
§ 29.  Overnatningsudgifter under fravær Under fravær fra det midlertidige tjenestested kan løbende udgifter til  

 logi der dækkes mod dokumentation, hvis dette må anses for at være en  

 økonomisk fornuftig disposition.
Dokumenterede udgifter (hoteldispositionsbeløb) § 30.  Hoteldispositionsbeløb Dokumenterede udgifter til hotelværelse eller anden af tjenestestedet  

 godkendt indkvartering refunderes inden for de i bilag 2 og 3 anførte  

 maksimumsbeløb pr. overnatning (hoteldispositionsbeløb).
 Stk. 2. Hoteldispositionsbeløbet skal kun dække den rene  

 overnatningsudgift, ikke betaling for eventuelt morgenmåltid på  

 overnatningshotellet, jf. § 32.
 Stk. 3. I særlige tilfælde kan større udgifter til hotelværelse end de i  

 stk. 1 anførte maksimumsbeløb refunderes.
§ 31.  Sjældnere besøgte lande For tjenesterejser til lande omfattet af bilag 4 er der ikke fastsat  

 hoteldispositionsbeløb, men rimelige udgifter til et hotelværelse med bad  

 eller anden godkendt indkvartering refunderes mod dokumentation.
§ 32.  Morgenmåltid Udgifter til morgenmåltid afholdes af time- og dagpengene, jf. dog stk. 2  

 og 3.
Stk. 2. Hvis morgenmåltid er obligatorisk på overnatningshotellet, anses  

 morgenmad for indtaget der med den virkning, at der foretages fradrag i time-  

 og dagpengene med måltidets faktiske pris, dog maksimalt med 15 % af  

 dagpengebeløbet.
Udgifter derudover refunderes af tjenestestedet mod  

 dokumentation.
 Hvis praktiske forhold har forhindret medarbejderen i at indtage den  

 obligatoriske morgenmad, foretages dog intet fradrag i time- og dagpengene.
Stk. 3. Medarbejderen har også i øvrigt ret til at spise morgenmad på  

 overnatningshotellet.
Udgiften hertil afholdes af time- og dagpengene, men  

 hvis prisen for et sædvanligt morgenmåltid overstiger 15 % af  

 dagpengebeløbet, refunderer tjenestestedet resten mod dokumentation.
§ 33.  Ledsager Hvis hotelværelset deles med en ledsager, der ikke er omfattet af aftalen,  

 refunderes højst det fastsatte hoteldispositionsbeløb, jf. § 30, stk. 1.
Fast nattillæg § 34.  Størrelse Hvis overnatningsudgifter ikke refunderes mod dokumentation, jf. §§ 30-33,  

 udbetales et fast nattillæg.
 Stk. 2. Ved tjenesterejser i Danmark og på Færøerne, fremgår det faste  

 nattillægs størrelse af bilag 2.
 Stk. 3. Ved tjenesterejser til udlandet er det faste nattillæg 1/3 af  

 hoteldispositionsbeløbet for det pågældende land, jf. bilag 3. For lande  

 omfattet af bilag 4 er det faste nattillæg dog 1/3 af dagpengebeløbet for det  

 pågældende land.
§ 35.  Betingelse Der kan kun udbetales fast nattillæg, når det har været nødvendigt at  

 overnatte uden for hjemmet.
§ 36.  Bortfald Fast nattillæg kan ikke udbetales i tilfælde, hvor medarbejderen på grund  

 af tjenesterejsens specielle karakter ikke har haft merudgifter i forbindelse  

 med overnatning.
KAP. 5. SÆRLIGE BESTEMMELSER OM UDSTATIONERING § 37.  Udstationering.
Definition Der er tale om udstationering, når - det ved en tjenesterejses påbegyndelse eller senere er oplyst over for  

 medarbejderen, at tjenesterejsen vil vare mindst 28 dage samme sted, og - der overnattes på udstationeringsstedet.
§ 38.  Nedsættelse af godtgørelser Under udstationering nedsættes time- og dagpenge samt  

 overnatningsgodtgørelse fra og med den 29. dag, efter at udstationeringen er  

 påbegyndt eller oplyst over for medarbejderen.
Nedsættelsen er følgende:
Danmark ekskl.
Færøerne: 1/3 Færøerne: 1/6 udlandet: 1/4.
 Stk. 2. Nedsættelse i henhold til stk. 1 kan undlades, hvis særlige  

 forhold bevirker, at nedsættelse forekommer urimelig.
§ 39.  Tjenesterejser under udstationeringen I tidsrum, hvor der foretages tjenesterejser fra udstationeringsstedet,  

 der er forbundet med overnatning, sker ikke reduktion i henhold til § 38,  

 stk. 1.
§ 40.  Fravær inden nedsættelsen Tjenstligt fravær fra udstationeringsstedet inden nedsættelse af  

 godtgørelser i henhold til § 38, stk. 1, er trådt i kraft, bevirker  

 tilsvarende udskydelse af nedsættelsestidspunktet.
§ 41.  Fravær efter nedsættelsen Fravær fra udstationeringsstedet bevirker - uanset årsagen - ikke, at  

 udstationeringen ophører.
KAP. 6. HJEMREJSER § 42.  Hjemrejse.
Definition Under tjenesterejser i Danmark og på Færøerne har medarbejderen ret til  

 hjemrejser, dvs. til transportgodtgørelse i overensstemmelse med § 45 i  

 forbindelse med hen- og tilbagerejser til det faste tjenestested eller til  

 hjemmet, jf. § 5. Det er dog en forudsætning, at hjemrejsen ikke medfører  

 ulemper for tjenestestedet.
§ 43.  Godtgørelser under hjemrejser Der udbetales kun time- og dagpenge for transporttiden under hjemrejsen,  

 jf. § 5.
 Stk. 2. Under hjemrejser kan overnatningsudgifter på det midlertidige  

 tjenestested kun dækkes i henhold til § 29.
§ 44.  Antal Under tjenesterejser i Danmark og lokalt på Færøerne omfatter retten i  

 henhold til § 42 en hjemrejse for hver uges fravær.
Stk. 2. Under tjenesterejser til og fra Færøerne omfatter retten i  

 henhold til § 42 en hjemrejse for hver 4 ugers fravær.
Retten er betinget af,  

 at medarbejderen opretholder husførelse ved det faste tjenestested.
§ 45.  Transportmiddel Under tjenesterejser i Danmark, bortset fra Bornholm og Færøerne,  

 refunderes i forbindelse med hjemrejser udgiften til offentligt  

 transportmiddel, jf. § 11, stk. 1 og 3. Udgifter til flybillet refunderes  

 ikke. § 10, stk. 2 og 3, finder tilsvarende anvendelse.
 Stk. 2. For hjemrejser til og fra Bornholm og Færøerne refunderes  

 udgiften til billigste flybillet.
KAP. 7. REGULERING § 46.  Transportgodtgørelse Godtgørelse for benyttelse af eget transportmiddel i henhold til §§ 15, 16  

 og 18 reguleres pr. 1. januar.
 Stk. 2. Regulering i op- eller nedadgående retning kan ske i året løb,  

 hvis ekstraordinære forhold gør sig gældende.
§ 47.  Dagpenge og fast nattillæg i Danmark Dagpenge og fast nattillæg for tjenesterejser i Danmark og på Færøerne,  

 jf. §§ 21, stk. 2, og 34, stk. 2, er pr. 1. oktober 1991 henholdsvis kr.  

 229,50 og kr. 127,00 (indeks, jf. stk. 2, for juli 1991: 314,1).
 Stk. 2. De i stk. 1 nævnte beløb reguleres pr. 1. januar hvert år på  

 grundlag af den årlige procentvise ændring ifølge delindekset for september  

 måned for restaurant, hotel mv. i det af Danmarks Statistik offentliggjorte  

 nettoprisindeks.
§ 48.  Dagpenge i udlandet Dagpenge for tjenesterejser til udlandet, jf. § 21, stk. 3, i de lande,  

 der er nævnt i bilag 3, reguleres pr. 1 januar.
 Stk. 2. Dagpenge for tjenesterejser til udlandet, jf. § 21, stk. 3, i de  

 lande, der er omfattet af bilag 4, fastsættes pr. 1. januar af  

 Finansministeriet efter samråd med Udenrigsministeriet.
Stk. 3. Hvis der i årets løb sker afgørende ændringer i prisudviklingen  

 for enkelte lande omfattet af bilag 3 eller bilag 4, pkt.
A, fastsætter  

 Finansministeriet nye dagpengesatser.
§ 49.  Hoteldispositionsbeløb Hoteldispositionsbeløb for tjenesterejser i Danmark og på Færøerne samt  

 for tjenesterejser til udlandet, jf. § 30, stk. 1, reguleres pr. 1. januar.
KAP. 8. TJENESTEREJSER, DER AFREGNES MOD DOKUMENTATION § 50.  Lønramme 37 og derover Medarbejdere i lønramme 37 og derover kan på tjenesterejser i Danmark og  

 på Færøerne vælge at få refunderet rimelige merudgifter mod dokumentation i  

 stedet for at få godtgørelse i henhold til §§ 19-45.
Stk. 2. Et valg truffet i henhold til stk. 1 er bindende i 5 år.
Er der  

 ikke inden udløbet af 5-års perioden fremsat ønske om en ændring, er valget  

 bindende for en ny 5-års periode.
§ 51.  Lokal aftale Hvor der gør sig særlige forhold gældende, kan der indgås lokal aftale,  

 jf. § 52, om, at afgrænsede grupper af medarbejdere under lønramme 37 kan  

 afregne tjenesterejser i Danmark og på Færøerne i overensstemmelse med § 50.
KAP. 9. SÆRLIGE AFTALER § 52.  Lokale aftaler Der er i denne aftale adgang til at indgå lokale aftaler i henhold til  

 følgende bestemmelser:
- Kap. 3, § 19, stk. 4, vedr. udbetaling af godtgørelsesbeløb, hvor særlige forhold gør sig  

 gældende - Kap. 8, § 51, vedr. udvidet adgang for afgrænsede medarbejdergrupper til at få udgifter  

 refunderet mod dokumentation Stk. 2. Aftaleparterne i henhold til stk. 1 er pågældende ministerium og  

 vedkommende centralorganisation eller den institution mv. henholdsvis  

 organisation, som eventuelt bliver bemyndiget til at indgå aftale.
§ 53.  Opsigelse af ældre lokale aftaler Lokale aftaler indgået i henhold til tidligere gældende aftaler om  

 tjenesterejser mv., som indholdsmæssigt strider mod bestemmelserne i denne  

 aftale, opsiges med 3 måneders varsel.
§ 54.  Aftaler i henhold til bemyndigelse Reglerne i kap. 2 - 6 kan efter bemyndigelse fra Finansministeriet  

 fraviges ved aftale mellem pågældende ministerium og vedkommende  

 centralorganisation eller den institution mv. henholdsvis organisation, som  

 eventuelt bliver bemyndiget til at indgå aftale.
Sådanne aftaler kan kun  

 indgås for grupper af medarbejdere, for hvem særlige forhold gør sig gældende  

 på tjenesterejser.
 § 55.  Særlig aftale for EF-rejser o.l.
 For så vidt angår tjenesterejser til møder i de internationale  

 organisationer i Bruxelles og Luxembourg, kan der ved aftale mellem  

 Finansministeriet og statstjenestemændenes centralorganisationer fastsættes  

 særlige regler.
KAP. 10. FORSIKRING § 56.  Tjenesterejser til udlandet På tjenesterejser til udlandet tegnes syge- og hjemtransportforsikring,  

 rejseulykkesforsikring samt rejsegodsforsikring i overensstemmelse med de til  

 enhver tid gældende bestemmelser herom.
KAP. 11. IKRAFTTRÆDEN § 57.  Aftalen træder i kraft den 1. april 1995.  

 Samtidig ophæves aftale af 1. november 1991 om tjenesterejser.
København den 30. maj 1995 Statsansattes Kartel Finansministeriet Ove Hygum  P.M.V.
 Statstjenestemændenes E.B.
Centralorganisation II Bjørn Wikkelsøe Jensen Peter Friis Akademikernes Centralorganisation Søren Vang Rasmussen Lærernes Centralorganisation Anni Herfort Andersen Bilag Bilag 1-4 til aftale om tjenesterejser udsendes i et selvstændigt  

 satsreguleringscirkulære.
 Finansministeriet udsender satsreguleringscirkulære hvert år pr. 1. januar  

 indeholdende de regulerede satser.
