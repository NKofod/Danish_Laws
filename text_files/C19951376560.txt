Landbrugs- og Fiskerimisteriet Strukturdirektoratet for Landbrug og Fiskeri VEJLEDNING om ophørsstøtte til jordbrugere oktober 1995 Sankt Annæ Plads 19 12150 København K Tlf: 33 63 73 00 Fax: 33 63 73 33 Giro: 600-0355 INDHOLD INDLEDNING Ophørsordningen er rettet mod jordbrugere, der er fyldt 55, men ikke 67  

 år, og som ønsker at forlade erhvervet.
Formålet med ordningen er at forbedre  

 strukturen og bæredygtigheden i jordbruget.
Dette opnås ved at sikre en  

 indkomst indtil pensionsalderen for de ophørende jordbrugere, forudsat at  

 deres bedrifter overdrages til jordbrugere, som opfylder bestemte  

 betingelser.
 Reglerne om ophørsstøtte findes i:
- Rådsforordning nr. 2079/92 af 30. juni 1992 om en fællesskabsordning med  

 støtte til førtidspensionering i landbruget - Lov om ophørsstøtte til jordbrugere, jf. lovbekendtgørelse nr. 676 af 9.  

 august 1995 - Bekendtgørelse nr. 809 af 12. oktober 1995 om ophørsstøtte til  

 jordbrugere Ordningen er trådt i kraft d. 1. august 1994.
 Ordningen administreres af Strukturdirektoratet.
 Ansøgning om ophørsstøtte skal være indgivet til Strukturdirektoratet og  

 senest den 31. december 1998.
 Ansøgningen indgives til:
Strukturdirektoratet, Toldbodgade 29, 1253 København K.
Telefonnr. 33  

 63 73 00, faxnr. 33 63 73 33.
 Ansøgningsmateriale og yderligere oplysninger kan fås hos  

 Strukturdirektoratet.
DEFINITIONER Ansøger: Person, der har ansøgt om ophørsstøtte, og som  

 Strukturdirektoratet endnu ikke har meddelt tilsagn eller afslag.
 Støttemodtager: Person, der modtager ophørsstøtte i henhold til lov om  

 ophørsstøtte til jordbrugere.
 Overtager inden for jordbrug: Person, der overtager bedriftens arealer  

 med henblik på at anvende arealerne til jordbrug, og som kan godkendes af  

 Strukturdirektoratet som overtager i henhold til lov om ophørsstøtte til  

 jordbrugere.
 Overtager uden for landbrug og gartneri: Person, der overtager bedriftens  

 arealer med henblik på at anvende arealerne uden for landbrug og gartneri, og  

 som kan godkendes af Strukturdirektoratet som overtager i henhold til lov om  

 ophørsstøtte til jordbrugere.
 Overdragelse af arealer: Salg, bortforpagtning, afhændelse ved  

 jordfordeling eller ved udveksling af jordlodder.
 Jordbrugsbedrift: Bedrift, der anvendes til landbrug eller gartneri,  

 herunder frugtplantage og planteskole, og som omfatter mindst en ejendom.  

 Bedriften omfatter alle ejendomme og arealer, der lovligt drives sammen.  

 Bedrifter, der kun anvendes til skovbrug, er ikke omfattet.
Bedriftens arealer: Jordbrugsbedriftens arealer, dog ikke bygningslodden  

 og skov.
Bygningslodden omfatter bygninger, have, gårdsplads, adgangsvej m.v.  

 Skov omfatter fredskovspligtige arealer og arealer, der er bevokset med  

 træarter, der kan udvikle en sluttet skov af højstammede træer.
Mose,  

 vådområde, eng og lignende indgår i bedriftens arealer.
 Frigjorte arealer: Bedriftens arealer, som ansøger anvender til  

 landbrugs- eller gartnerivirksomhed, og som overdrages ved ophøret.  

 Tilforpagtede arealer, der opsiges, eller hvor forpagtningskontrakten udløber  

 ved ophøret, kan indgå i de frigjorte arealer.
Afviklingsperiode: Perioden fra ansøgeren påbegynder overdragelsen af  

 bedriftens arealer og indtil ophørstidspunktet.
Ansøgeren fastsætter selv  

 længden af afviklingsperioden, som dog højst kan være 6 måneder.
Ophørstidspunktet: Det tidspunkt, hvor ansøgeren ophører med al  

 erhvervsmæssig landbrugs- og gartnerivirksomhed.
Hvis ansøgeren benytter en  

 afviklingsperiode, er ophørstidspunktet det tidspunkt, hvor den sidste  

 erhvervsmæssige landbrugs- eller gartneriaktivitet ophører.
KAPITEL 1: HVEM KAN FÅ OPHØRSSTØTTE Ophørsstøtte kan ydes til jordbrugere, som - alene eller sammen med andre  

 - driver en jordbrugsbedrift og opfylder betingelserne i kapitel 2.  

 Ophørsstøtte kan kun ydes til en ejer eller forpagter pr. bedrift.
 Efterlevende ægtefæller kan overtage ophørsstøtten ved at indtræde i  

 støttemodtagerens forpligtelser og rettigheder.
 For ansøgere, som ved ægtefællens død har overtaget bedriften, gælder  

 særlige regler for kravet om jordbrug som hovederhverv, se afsnit 2.2.2.
Ansøgere, der sammen med andre driver en eller flere jordbrugsbedrifter,  

 kan opnå ophørsstøtte.
Der kan f.eks. være tale om et interessentskab mellem  

 far og søn eller mellem to naboer.
Strukturdirektoratet afgør i hvert enkelt  

 tilfælde, hvorvidt betingelserne for ansøger og overtager er opfyldt.
 I bilag 6 findes en vejledning for ansøgere og overtagere, der driver  

 deres bedrift i fællesskab med andre.
KAPITEL 2: BETINGELSER FOR ANSØGERE Til et tilsagn om ophørsstøtte er knyttet betingelser, som ansøgeren skal  

 opfylde i forbindelse med ophøret og i støtteperioden.
Ansøgeren skal:
- være fyldt 55 år, men ikke 67 år, på ophørstidspunktet (afsnit 2.1), - have haft jordbrug som hovederhverv i de forudgående 10 år (afsnit 2.2), - ophøre med al erhvervsmæssig landbrugs- og gartnerivirksomhed (afsnit  

 2.3), og - senest på ophørstidspunktet overdrage bedriftens arealer til en  

 overtager, der kan godkendes af Strukturdirektoratet (afsnit 2.4), 2.1. Ansøgerens alder Ansøgeren skal være fyldt 55 år på ophørstidspunktet for at være  

 støtteberettiget.
Støtten udbetales, indtil støttemodtageren fylder 67 år.
2.2. Hovederhvervskravet Ansøgeren skal på ophørstidspunktet have haft jordbrug som hovederhverv i  

 hvert af de forudgående 10 år.
Det indebærer, at ansøgeren også skal have  

 jordbrug som hovederhverv i en eventuel afviklingsperiode.
Opgørelsen af jordbrug som hovederhverv sker på årsbasis, bl.a. ud fra det  

 årlige driftsregnskab.
Opgørelsen på årsbasis indebærer, at driftsresultatet  

 i afviklingsperioden ikke opgøres særskilt, men indgår i sammenhæng med  

 resultatet af hele regnskabsåret.
Jordbrug som hovederhverv opgøres på grundlag af reglerne i lov om støtte  

 til jordbrugets strukturudvikling og til økologisk jordbrug m.v., jf.  

 lovbekendtgørelse nr. 715 af 30. august 1995 (Strukturloven). Reglerne er  

 fastsat i kapitel 1 i Strukturdirektoratets meddelelse af 19. februar 1991  

 til de særligt sagkyndige på forbedringsordningen.
Se bilag 1.
Kravet om jordbrug som hovederhverv anses for opfyldt, hvis ansøgeren  

 anvender mere end halvdelen af sin arbejdstid på bedriften og opnår mindst  

 halvdelen af sin samlede indkomst herfra.
Ansøgeren skal opnå mindst 25 pct.  

 af sin samlede indkomst ved egentlig jordbrugsvirksomhed, dog bortset fra  

 skovbrugsvirksomhed, på bedriften.
Ved opgørelse af indkomsten anvendes oplysningerne i driftsregnskabet.
I  

 tilfælde, hvor et driftsregnskab ikke findes, anvendes skatteregnskabets  

 oplysninger.
Bilag 5 indeholder en vejledning om anvendelse af  

 skatteregnskaber som grundlag for opgørelsen af indkomsten.
2.2.1. Muligheder for korrektion af regnskaber Ved opgørelsen af ansøgerens indkomst er der mulighed for at korrigere  

 regnskabet i enkelte år, når ekstraordinære forhold har bevirket, at  

 indkomstkravet ikke er opfyldt.
Ekstraordinære forhold kan f.eks. være brand,  

 sygdom, sygdom i besætningen, høsttab eller indkøringstab i forbindelse med  

 investeringer.
De ekstraordinære forhold skal kunne dokumenteres, og  

 Strukturdirektoratet skal godkende korrektionen.
 Kravet til arbejdstiden skal være opfyldt i de enkelte år.
 Der kan ikke dispenseres fra hovederhvervskravet.
2.2.2. Efterlevende ægtefæller For ansøgere, som ved ægtefællens død har overtaget bedriften, anses  

 hovederhvervskravet for opfyldt, hvis - overtagelsen er sket mindst 3 år forud for ophørstidspunktet, - ansøgeren i en samlet periode på 10 år umiddelbart forud for  

 ophørstidspunktet har erhvervet sin indkomst som medarbejdende ægtefælle på  

 bedriften eller har haft jordbrug som hovederhverv, og - ansøgeren siden overtagelsen har haft jordbrug som hovederhverv.
 Strukturdirektoratet kan efter ansøgning tillade, at reglene finder  

 tilsvarende anvendelse for efterlevende samlevere.
2.2.3. Bedrifter, der drives af selskaber Hvis bedriften helt eller delvist drives af et selskab, der er etableret  

 med henblik herpå, kræves det, at ansøgeren har en bestemmende indflydelse i  

 selskabet og selv deltager aktivt i driften i et sådant omfang, at  

 hovederhvervskravet kan opfyldes, jf. beskrivelsen ovenfor.
2.3. Ophør med landbrugs- og gartnerivirksomhed Ophørstidspunktet er det tidspunkt, hvor ansøgeren ophører med al  

 erhvervsmæssig landbrugs- og gartnerivirksomhed.
Ansøgeren må derefter ikke  

 genoptage nogen form for beskæftigelse inden for den primære landbrugs- og  

 gartneriproduktion.
Det indebærer f.eks., at det ikke er tilladt at tage arbejde som vikar på  

 andres bedrifter eller på en maskinstation, samt at sælge bær, frugt, æg,  

 blomster eller lignende, der er fremstillet på bedriften, såkaldt  

 stalddørssalg.
Salg af juletræer og pyntegrønt er gartnerivirksomhed og er  

 derfor ikke tilladt.
Ansøgeren er først ophørt med erhvervsmæssig landbrugsvirksomhed, når  

 besætningen er afhændet.
Hvis der efter ophørstidspunktet holdes dyr, må  

 disse ikke anvendes til erhvervsmæssig landbrugsvirksomhed.
 Støttemodtageren må ikke modtage EU-støtte, hvortil der er knyttet  

 betingelser om, at jordbrugeren skal drive jordbrugsvirksomhed, f.eks.  

 præmieordningen for ammekøer og får.
 Ansøgere, som benytter en afviklingsperiode, (de afsnit 2.4.2) i  

 forbindelse med ophøret, må ikke påbegynde ny erhvervsmæssig landbrugs- eller  

 gartnerivirksomhed i afviklingsperioden.
 Støttemodtageren kan efter ophøret fortsat være aktiv i andre erhverv.
Strukturdirektoratet træffer afgørelse om, hvorvidt et erhverv falder ind  

 under betegnelsen erhvervsmæssig landbrugs- og gartnerivirksomhed.
I  

 tvivlstilfælde skal der derfor altid rettes henvendelse til  

 Strukturdirektoratet.
2.4. Overdragelse af bedriftens arealer 2.4.1. Hvordan overdrages arealerne? Ansøgeren skal senest på ophørstidspunktet overdrage bedriftens arealer  

 til en overtager, der opfylder betingelserne for at blive godkendt som  

 overtager.
Disse betingelser beskrives i kapitel 3. Arealerne kan endvidere  

 sælges til Strukturdirektoratet, Den Sønderjyske Jordfond, eller en anden  

 opkøbsinstitution, der er godkendt af Strukturdirektoratet.
 Hvis en nabo til ansøgeren ønsker at gøre sin fortrinsstilling efter  

 reglerne i landbrugsloven gældende, skal naboen - for at opfylde  

 landbrugslovens regler om fortrinsstilling - kunne godkendes som overtager  

 efter lov om ophørsstøtte. herved undgås, at landbrugslovens regler om  

 fortrinsstiling virker hindrende for overdragelse under ophørsordningen.
 Ønsker ansøgeren at afhænde bedriftens arealer, kan dette ske ved  

 almindeligt salg, ved jordfordeling eller som led i en almindelig udveksling  

 af jordlodder, jf. afsnit 3.2.3.
Det vil ofte være lettere at overdrage arealerne ved jordfordeling end i  

 en almindelig handel.
Udvidelseskravet er i jordfordelingssager opfyldt, hvis  

 de bedrifter, som modtager frigjort areal, tilsammen udvides med mindst 10  

 ha.
Desuden er det muligt at flytte forpligtelserne fra de frigjorte arealer  

 til andre arealer, som indgår i jordfordelingen. for en nærmere beskrivelse  

 af reglerne for jordfordeling henvises til Strukturdirektoratets vejledning  

 »Jordfordeling og ophørsstøtte«, september 1995.
Ansøgeren skal overdrage bedriftens arealer til anvendelse inden for  

 jordbrug.
Hvis dette ikke er muligt, kan arealerne overdrages til anvendelse  

 uden for landbrug og gartneri, se nedenfor kapitel 3.
2.4.2. Afviklingsperiode Overdragelsen kan ske i løbet af en afviklingsperiode.
Ansøgeren  

 fastsætter selv længden af perioden, som dog højst kan være 6 måneder.  

 Afviklingsperioden er perioden fra det tidspunkt, hvor ansøgeren påbegynder  

 overdragelsen af bedriftens arealer og indtil ophørstidspunktet.
Hvis  

 ansøgeren afvikler sine aktiviteter over en periode, er ophørstidspunktet det  

 tidspunkt, hvor ansøgeren ophører med den sidste erhvervsmæssige landbrugs-  

 eller gartneriaktivitet.
Eksempel 1: en ansøger bortforpagter den 1. januar sine landbrugsarealer  

 til en overtager, der kan godkendes af Strukturdirektoratet.
Desuden har han  

 en svinebesætning, som først er helt afhændet den 1. april samme år.  

 Ansøgeren benytter således en afviklingsperiode på 3 måneder til at afvikle  

 sin bedrift, og hans ophørstidspunkt er d. 1. april.
Eksempel 2: en ansøger ejer 2 ejendomme, A og B, og driver selv begge  

 ejendomme jordbrugsmæssigt.
Der findes en overtager til hver ejendom, således  

 at ejendom A kan sælges 1. januar, og ejendom B kan sælges 1. marts samme år.  

 Ansøgeren sælger ejendommene henholdsvis 1. januar og 1. marts, i begge  

 tilfælde til overtagere, som kan godkendes af Strukturdirektoratet.
Samtidig  

 med overdragelsen af ejendom B afhænder ansøgeren sin besætning.
Ansøgeren  

 har dermed en afviklingsperiode på 2 måneder (1. januar til 1. marts), og  

 ophørstidspunktet er 1. marts.
2.4.3. Hvad skal overdrages? Alle bedriftens arealer skal overdrages senest på ophørstidspunktet.
Vælger ansøgeren at benytte en afviklingsperiode, omfatter bedriftens  

 arealer de arealer, som ansøgeren driver ved afviklingsperiodens start.
Alle  

 arealer, som overdrages i afviklingsperioden, skal derfor overdrages til  

 overtagere, som kan godkendes af Strukturdirektoratet (dog ikke nødvendigvis  

 tilforpagtede arealer, jf. afsnit 2.4.4).
 Mose, vådområde, eng og lignende hører til bedriftens areal og skal  

 overdrages sammen med det frigjorte areal.
 Se i øvrigt definitionen af bedriftens arealer s. 5.
Ansøgeren kan beholde skovarealer, da disse ikke indgår i bedriftens  

 arealer.
Skov omfatter fredskovspligtige arealer og arealer, der er bevokset  

 med træarter, som kan udvikle en sluttet skov af højstammede træer.
Ansøgeren kan endvidere beholde rådighed over bygningslodden, som omfatter  

 bygninger, have, gårdsplads, adgangsvej, m.v., samt over et areal på indtil  

 10 pct. af bedriftens areal, dog højst 1 ha.
Arealet må ikke anvendes til  

 erhvervsmæssig landbrugs- eller gartneriproduktion.
2.4.4. Overdragelse af tilforpagtede arealer Tilforpagtede arealer, hvor forpagtningskontrakten udløber ved ophøret,  

 kan indgå i de frigjorte arealer, hvis ansøgeren ønsker at medregne dem ved  

 beregningen af ophørsstøtten.
Sådanne arealer pålægges de samme forpligtelser  

 som andre arealer, der frigøres ved ophøret.
 Hvis ejeren af de tilforpagtede arealer ikke kan godkendes som overtager  

 eller ikke ønsker at være overtager efter lov om ophørsstøtte, men er villig  

 til at overdrage sit areal, skal køberen eller forpagteren af arealet  

 godkendes efter de almindelige betingelser for overtagere, jf. kapitel 3.  

 Arealerne skal drives videre af overtageren umiddelbart efter udløbet af  

 ansøgerens forpagtningskontrakt.
KAPITEL 3: BETINGELSER FOR OVERTAGERE Bedriftens arealer skal fra overtagelsen og i hele støtteperioden, - dog i  

 mindst 5 år fra ophørstidspunktet - være overdraget til en eller flere  

 overtagere, der kan godkendes af Strukturdirektoratet.
 I afsnit 3.1 gennemgås betingelserne for de forskellige typer overtagere.  

 I afsnit 3.2 gennemgår overtagers muligheder for at overdrage arealer i  

 perioden efter overtagelsen.
3.1. Betingelser for overtagere Der kan overdrages til følgende typer overtagere:
- overtagere, der anvender de frigjorte arealer inden for jordbrug (afsnit  

 3.1.1), - Strukturdirektoratet, Den Sønderjyske jordfond eller en anden  

 opkøbsinstitution, der er godkendt af Strukturdirektoratet (afsnit 3.1.2),  

 eller - overtagere, der anvender de frigjorte arealer uden for landbrug og  

 gartneri (afsnit 3.1.3).
3.1.1. Overtagere inden for jordbrug Overtageren skal være en jordbruger, der:
- opfylder de uddannelseskrav, der er fastsat i § 11 i bekendtgørelsen om  

 ophørsstøtte til jordbrugere (afsnit 3.1.1.1), - ikke er ansøgerens ægtefælle eller samlever, - forpligter sig til at have jordbrug som hovederhverv på den bedrift, der  

 omfatter de frigjorte arealer, i 5 år fra overtagelsen (afsnit 3.1.1.2), og - dyrker de frigjorte arealer jordbrugsmæssigt samt miljømæssigt  

 forsvarligt fra overtagelsen og i hele støtteperioden, dog i mindst 5 år fra  

 ophørstidspunktet (afsnit 3.1.1.3).
 Overtagerens bedrift skal fra overtagelsen og i hele støtteperioden:
- være udvidet med mindst 10 ha (afsnit 3.1.1.4), og - have en jordbrugsmæssig produktion, der kræver en årlig arbejdsindsats  

 på mindst en årsarbejdsenhed (afsnit 3.1.1.5).
3.1.1.1. Uddannelseskravet Overtageren skal opfylde de krav til faglig uddannelse, som er fastsat i §  

 11 i bekendtgørelsen om ophørsstøtte til jordbrugere.
Afhængigt af, om  

 bedriften anvendes til landbrug eller gartneri, skal overtageren som  

 hovedregel enten have »Grønt Bevis« eller en tilsvarende uddannelse  

 inden for gartneri.
Se bilag 2 for en nærmere beskrivelser af  

 uddannelseskravene.
 Uddannelseskravet anses for opfyldt, jf. bilag 2, hvis overtageren har  

 gennemgået en tilsvarende uddannelse i et af Det Europæiske Økonomiske  

 Samarbejdsområdes øvrige medlemslande.
For overtagere født før 1958 anses uddannelseskravet endvidere for  

 opfyldt, hvis det godtgøres, at overtager er i besiddelse af tilstrækkelige  

 faglige kvalifikationer.
Det er et krav, at overtager har gennemgået en  

 praktisk eller teoretisk uddannelse inden for landbrug eller gartneri i en  

 periode på mindst 4 år inden for de seneste 10 år.
 Strukturdirektoratet kan dispensere fra ovenstående uddannelseskrav.  

 Dispensation gives med udgangspunkt i følgende retningslinier:
Der lægges vægt på - om overtageren har overstået en overvejende del af den  

 godkendelsesberettigede uddannelse, og - om der foreligger særlige omstændigheder, som har bevirket, at  

 uddannelsen ikke er blevet færdiggjort.
 Jordbrugere, som har drevet selvstændig jordbrugsvirksomhed i mindst 10  

 år, kan få dispensation, hvis de kan dokumentere jordbrugsmæssige  

 kvalifikationer, der kan sidestilles med de kvalifikationer, som opnås ved at  

 gennemføre en af de godkendelsesberettigede uddannelser.
 Hvis overtageren ikke opfylder uddannelseskravene i bekendtgørelsens § 11,  

 skal der indsendes en ansøgning om dispensation fra kravet til overtagers  

 uddannelse.
3.1.1.2. Hovederhvervskravet Overtageren skal forpligte sig til at have jordbrug som hovederhverv på  

 den bedrift, der omfatter de frigjorte arealer, i 5 år fra overtagelsen.  

 Jordbrug som hovederhverv for overtager defineres som for ansøger.  

 Opfyldelsen af hovederhvervskravet opgøres derfor som beskrevet i afsnit 2.2.
 Også ved opgørelsen af overtagers indkomst er der mulighed for at  

 korrigere regnskaber i enkelte år, når ekstraordinære forhold har bevirket,  

 at indkomstkravet ikke er opfyldt.
 Kravet til arbejdstiden skal være opfyldt i de enkelte år.
3.1.1.3. Jordbrugsmæssig samt miljømæssigt forsvarlig dyrkning Overtager skal dyrke de frigjorte arealer jordbrugsmæssigt samt  

 miljømæssigt forsvarligt.
At arealerne skal dyrkes jordbrugsmæssigt betyder, at de skal anvendes i  

 overensstemmelse med reglerne i landbrugsloven.
Arealerne skal anvendes til  

 landbrug, skovbrug, skovtilplantning, gartneri, herunder blomstergartneri,  

 frugtplantage, planteskole eller lignende jordbrugsmæssig virksomhed.
 Både overtagere inden for jordbrug og overtagere uden for landbrug og  

 gartneri kan anvende de frigjorte arealer til skovbrug, se endvidere afsnit  

 3.1.3.
 At arealerne skal dyrkes miljømæssigt forsvarligt indebærer, at  

 overtageren ved dyrkningen bl.a. skal overholde reglerne efter  

 miljøbeskyttelsesloven, landbrugsloven og lov om journal over brug af  

 plantebeskyttelsesmidler og eftersyn af udstyr til udbringning af  

 plantebeskyttelsesmidler i jordbruget.
3.1.1.4. Udvidelse af overtagerens bedrift Overtagerens bedrift skal fra overtagelsen og i hele støtteperioden være  

 udvidet med mindst 10 ha.
Denne udvidelse kan enten ske ved, - at overtagerens egen bedrift udvides med mindst 10 ha frigjort areal,  

 eller - at ansøgerens bedrift overtages og udvides med mindst 10 ha.
Udvidelsen  

 kan ske ved køb eller forpagtning af jordbrugsarealer.
 I tilfælde, hvor det samlede frigjorte areal fra ansøgerens bedrift er  

 mindre end 10 ha, anses kravet om udvidelse for opfyldt, hvis overtagerens  

 bedrift udvides med hele det frigjorte areal og med i alt mindst 5 ha.
 I tilfælde, hvor det samlede frigjorte areal overstiger 10 ha, og ansøger  

 ønsker at overdrage til flere forskellige overtagere, skal ansøger overdrage  

 det frigjorte areal i enheder af 10 ha eller derover pr. overtager, for at de  

 kan opfylde udvidelseskravene.
Eksempel 1: Det frigjorte areal er 17 ha.
Det er ikke muligt at dele det  

 frigjorte areal op i flere enheder på 10 ha eller derover.
Arealet kan derfor  

 kun overdrages til en overtager.
Eksempel 2: Det frigjorte areal er 21 ha.
Arealet kan deles op i to  

 enheder på 10 ha eller derover.
Det kan derfor overdrages til maksimalt to  

 overtagere.
 I jordfordelingssager anses kravet om arealudvidelse for opfyldt, hvis de  

 bedrifter, der ved jordfordelingen suppleres med frigjorte arealer, tilsammen  

 udvides med mindst 10 ha.
3.1.1.5. Den årlige arbejdsindsats på bedriften Fra overtagelsen og i hele støtteperioden skal overtagerens bedrift have  

 en jordbrugsmæssig produktion, der kræver en årlig arbejdsindsats af  

 overtager på mindst en årsarbejdsenhed.
I 1995 udgør en arbejdsenhed 1665  

 timer.
Ved opgørelsen af bedriftens arbejdsindsatsbehov beregnes arbejdsindsatsen  

 for bedriftens enkelte driftsgrene på grundlag af normtimetal.
Ved opgørelsen  

 af arbejdsindsatsen kan alene medregnes arbejde, der udføres på bedriften af  

 overtager.
Normtimetallene er angivet i bilag 3.
Strukturdirektoratet kan efter ansøgning tillade afvigelser fra  

 normtimetallet.
En sådan tilladelse kan gives til jordbrugere, hvor  

 bedriftens mekaniseringsgrad afviger væsentligt i forhold til det sædvanlige  

 for bedrifter af den pågældende type og størrelse, og hvor anvendelse af  

 normtimetallene derfor vil give et misvisende indtryk af arbejdsindsatsen.
 Hvis driften af ejendommen helt eller delvist forestås af et selskab, der  

 er etableret med henblik herpå, skal overtager for at opfylde kravet til  

 produktionens størrelse have bestemmende indflydelse i selskabet og selv  

 deltage aktivt i driften i et omfang, der svarer til de ovenstående krav til  

 overtagere.
3.1.2. Salg til strukturdirektoratet, Den Sønderjyske Jordfond eller  

 en af Strukturdirektoratet godkendt opkøbsinstitution Frigjorte arealer kan - inden for de givne bevillingsmæssige rammer -  

 sælges til Strukturdirektoratet eller til en opkøbsinstitution, der er  

 godkendt af Strukturdirektoratet.
Den Sønderjyske Jordfond er godkendt som  

 opkøbsinstitution.
 Strukturdirektoratets køb af frigjorte arealer har primært til formål at  

 løse fastlåste situationer omkring overtager, og derved sikre, at også  

 ansøgere, som ikke er i stand til at finde en overtager inden for jordbrug,  

 kan tildeles ophørsstøtte.
 Som eksempel vil Strukturdirektoratet kunne købe de frigjorte arealer,  

 hvis en overtager inden for jordbrug efter ophøret ikke kan opfylde  

 betingelerne for overtager, og hvis der ikke kan findes en ny  

 godkendelsesberettiget overtager inden for jordbrug.
3.1.3. Overtagere, der anvender de frigjorte arealer uden for landbrug  

 og gartneri Frigjorte arealer, der ikke kan overdrages til en overtager inden for  

 jordbrug, skal overdrages til anvendelse uden for landbrug og gartneri.
Ansøgeren skal i den forbindelse godtgøre, at det ikke er muligt at finde  

 en overtager, herunder en opkøbsberettiget institution, der ønsker at anvende  

 de frigjorte arealer inden for jordbrug.
Beskrivelse af dokumentationskravene  

 findes i kapitel 5.
Overtagere uden for landbrug og gartneri skal i hele støtteperioden  

 anvende de frigjorte arealer således, at hensynet til miljø og natur  

 tilgodeses.
Arealerne må ikke anvendes til landbrugs- og gartnerimæssige  

 formål.
 De frigjorte arealer skal anvendes i forhold til reglerne i kapitlerne 3  

 og 7 i lov om planlægning.
 De frigjorte arealer kan efter overtagelsen tilplantes med skov eller  

 udlægges som naturområde, til rekreative formål eller lignende.
Skovtilplantning er ikke omfattet af landbrugs- og gartnerimæssige formål.  

 Overtager kan således tilplante de frigjorte arealer med skov og fremover  

 drive skoven.
Skovbrug er omfattet af landbrugslovens regler om  

 jordbrugsmæssig udnyttelse.
Tilplantning af de frigjorte arealer kræver  

 derfor ikke ophævelse af landbrugspligten.
 Anvendelse af frigjorte arealer som naturområder, til rekreative formål  

 eller lignende kan f.eks. være anvendelse til jagt og fiskeri eller udlægning  

 til naturgrund.
Der kan ikke ske ophævelse af landbrugspligten i videre omfang end efter  

 gældende lovgivning.
Hvis den planlagte anvendelse af de frigjorte arealer  

 kræver ophævelse af landbrugspligten, træffer Jordbrugskommissionen afgørelse  

 om ophævelse af landbrugspligten i medfør af reglerne i landbrugsloven.
3.2. Overdragelse af arealer efter overtagelsen Efter overtagelsen kan arealer med forpligtelser i henhold til lov om  

 ophørsstøtte videreoverdrages til en ny overtager, der kan godkendes af  

 Strukturdirektoratet.
Overtagere, som overvejer videreoverdragelse, skal  

 kontakte Strukturdirektoratet, inden der indgås aftale om overdragelsen.  

 Arealerne kan:
- sælges eller bortforpagtes (afsnit 3.2.1), - indgå i en jordfordeling (afsnit 3.2.2) eller - indgå i en almindelig udveksling af jordlodder (afsnit 3.2.3).
Endvidere kan overtageren overdrage bygningslodden fra støttemodtagerens  

 bedrift med op til 1 ha af bedriftens arealer til en ikke  

 godkendelsesberettiget overtager.
Det er en forudsætning, at det frigjorte  

 areal ikke som følge af overdragelsen bliver mindre end 24 ha.
Se endvidere  

 afsnit 3.3.
3.2.1. videreoverdragelse ved salg eller forpagtning En overtager, som er godkendt af Strukturdirektoratet, kan på et hvilket  

 som helst tidspunkt i forpligtelsesperioden overdrage hele eller dele af sin  

 bedrift.
 Overtager kan vælge at sælge eller bortforpagte:
- hele sin bedrift, - hele eller dele af arealerne pålagt forpligtelser, - hele eller dele af sin oprindelige bedrifts arealer, eller - dele af arealerne pålagt forpligteler og dele af sin oprindelige  

 bedrifts arealer.
Indgår der i overdragelsen arealer pålagt forpligtelser efter lov om  

 ophørsstøtte, er det altid en forudsætning, at den nye overtager vil kunne  

 opnå Strukturdirektoratets godkendelse.
Enhver ny overtager skal derfor  

 opfylde betingelserne i afsnit 3.1.
Det skal bemærkes, at også nye overtagere skal opfylde et udvidelseskrav.  

 Afhængigt af videreoverdragelsens karakter vil der dog kunne forekomme  

 tilfælde, hvor den nye overtagers bedrift ikke skal udvides yderligere.
Dette  

 gælder i de situationer, hvor den nye overtager indtræder i den første  

 overtagers rettigheder og forpligtelser.
Der skal da skelnes mellem, om den  

 første overtager har købt eller forpagtet støttemodtagers bedrift.
Er overtager ejer af arealer pålagt forpligtelser, kan disse efterfølgende  

 overdrages, når blot den på ejendommen tinglyste deklaration respekteres.
Der  

 skal inden overdragelsen sendes indberetning til Strukturdirektoratet med  

 henblik på godkendelse af den nye overtager.
Har overtager forpagtet de pågældende arealer, skal den tinglyste  

 deklaration tilsvarende respekteres.
Imidlertid kræves der ved forpagtning af  

 bedriftens arealer en forpagtningskontrakt, som er tinglyst og gensidigt  

 uopsigelig i hele støtteperioden, dog i mindst 5 år fra ophørstidspunktet.  

 For at sikre overtager muligheden for videreoverdragelse til en ny overtager,  

 kan der i forpagtningskontrakten aftales en afståelsesret.
En sådan  

 afståelsesret skal som minimum have følgende indhold:
Afståelsesretten kan kun benyttes, hvis der findes en overtager, der - indtræder fuldstændigt i overtagerens forpligtelser efter lov om  

 ophørsstøtte til jordbrugere, - kan godkendes af Strukturdirektoratet og støttemodtageren på det nye  

 overtagelsestidspunkt (støtttemodtager kan kun nægte godkendelse, hvis den  

 nye overtager er økonomisk usolid, eller hvis de faglige kvalifikationer ikke  

 er i orden o.lign.
Betingelserne om forpagtningskontraktens løbetid, uopsigelighed og  

 tinglysning skal fortsat opfyldes.
Endvidere skal Strukturdirektoratet, inden  

 afståelsesretten benyttes, have modtaget ny indberetning med henblik på  

 godkendelse af den nye overtager.
I situationer, hvor overtager ikke overdrager sin samlede bedrift til den  

 nye overtager, skal man være opmærksom på, om udvidelseskravet er opfyldt.
Se  

 eksemplerne nedenfor.
Til illustration af overtagers muligheder for at overdrage bedriftens  

 arealer efter overtagelsen er angivet 5 eksempler.
Det er i eksemplerne  

 forudsat, at overtageren har overtaget mindst 10 ha frigjort areal fra  

 støttemodtagerens bedrift.
Eksempel 1: En overtager ønsker i forpligtelsesperioden at sælge hele sin  

 bedrift.
En ny godkendelsesberettiget jordbruger, der ikke i forvejen ejer  

 eller forpagter en bedrift, er villig til at indtræde i den oprindelige  

 overtagers rettigheder og forpligtelser.
Da den oprindelige overtager på  

 tidspunktet for overtagelsen af støttemodtagers bedrift har opfyldt  

 udvidelseskravet, skal bedriften ikke udvides yderligere.
 Eksempel 2: En overtager, som har udvidet sin bedrift med et areal fra en  

 ansøgers bedrift, ønsker i forpligtelsesperioden at overdrage hele eller dele  

 af det frigjorte areal til en eller flere godkendelsesberettigede overtagere.  

 Det er da en betingelse, at det frigjorte areal videreoverdrages i enheder af  

 mindst 10 ha. Ønsker den oprindelige overtager at beholde en del af det  

 frigjorte areal, skal denne del være på mindst 10 ha, for at overtageren  

 fortsat kan opfylde udvidelseskravet.
Eksempel 3: En overtager, som har udvidet sin bedrift med støttemodtagers  

 bedrift, ønsker i forpligtelsesperioden at videreoverdrage støttemodtagers  

 bedrift til sin søn, der ikke i forvejen driver en bedrift.
Støttemodtagers  

 bedrift skal derfor udskilles fra resten af overtagers bedrift.
Herved  

 opfattes støttemodtagers bedrift påny som en selvstændig bedrift, og sønnen,  

 der opfylder betingelserne for godkendelse som overtager, skal fra  

 overtagelsestidspunktet udvide støttemodtagers bedrift med mindst 10 ha  

 landbrugsjord, jf. afsnit 3.1.1. Efter overdragelsen skal faderen ikke  

 længere opfylde betingelserne for overtagere.
Eksempel 4: En jordbruger ejer 20 ha og overtager desuden 25 ha frigjort  

 areal under ophørsordningen.
En bedriftsstørrelse på 30 ha i hele  

 forpligtelsesperioden er tilstrækkelig til, at han opfylder udvidelseskravet.  

 I forpligtelsesperioden overdrager han 10 ha af sin oprindelige bedrift og 15  

 ha frigjort areal til sin nabo, der godkendes som overtager.
Naboen opfylder  

 udvidelseskravet i kraft af sin overtagelse af mindst 10 ha frigjort areal.  

 Den oprindelige overtager har overdraget 25 ha af sin samlede bedrift på 45  

 ha. han har derefter kun 20 ha tilbage, heraf 10 ha frigjort areal, og  

 opfylder ikke længere udvidelseskravet.
For fortsat at opfylde  

 udvidelseskravet skal overtageren samtidig med overdragelsen af de øvrige  

 arealer udvide sin bedrift med 10 ha.
Eksempel 5: en overtager ønsker i forpligtelsesperioden at overdrage en  

 del af sin oprindelige bedrift.
Da overtagerens oprindelige bedrift ikke er  

 pålagt forpligtelser, kan overdragelsen ske til en køber eller forpagter, der  

 ikke er godkendelsesberettiget.
Da overtagers bedrift i hele støtteperioden  

 skal være udvidet med mindst 10 ha, skal overtager sikre, at hans bedrift  

 (inkl. støttemodtagers bedrift) efter overdragelsen fortsat er mindst 10 ha  

 større end den oprindelige bedrift.
3.2.2. Videreoverdragelse ved jordfordeling Frigjorte arealer kan efter ophøret afhændes ved en jordfordeling i  

 henhold til:
- lov om jordfordeling mellem landejendomme, jf. lovbekendtgørelse nr. 231  

 af 25. marts 1994 - bekendtgørelse nr. 78 af 1. februar 1995 om gennemførelse af  

 jordfordeling - bekendtgørelse nr. 79 af 1. februar 1995 om jordbrugskommissionernes  

 behandling af sager efter jordfordelingsloven Ved afhændelse af frigjorte arealer i en jordfordeling kan forpligtelsen  

 på de frigjorte arealer overføres til et areal af mindst samme størrelse på  

 en eller flere bedrifter, der indgår i jordfordelingen.
 Det er fortsat en betingelse, at en ny overtager inden for jordfordelingen  

 kan godkendes af Strukturdirektoratet, herunder at den pågældende overtager  

 påtager sig de forpligtelser, der følger af loven.
Kravet om arealudvidelse i forbindelse med videreoverdragelse af frigjorte  

 arealer i en jordfordeling er de samme som udvidelseskravet for arealer, der  

 frigøres i en jordfordeling i forbindelse med støttemodtagers ophør.
Således  

 anses kravet om arealudvidelse for opfyldt, hvis de bedrifter, der ved  

 jordfordelingen suppleres med frigjorte arealer, tilsammen udvides med mindst  

 10 ha.
3.2.3. Almindelig udveksling af jordlodder De frigjorte arealer kan indgå i en almindelig udveksling af jordlodder.  

 Her tænkes for eksempel på overtagers køb og salg af arealer eller  

 magsskifte.
Ved udvekslingen kan forpligtelsen på de frigjorte arealer, der  

 indgår i udvekslingen, overføres til arealer af tilsvarende størrelse på  

 overtagers bedrift.
Eksempel 1: To naboer, hvoraf den ene er overtager af frigjorte arealer,  

 ønsker at foretage en udveksling af jordlodder med henblik på at forbedre de  

 to ejendommes arronderingsmæssige forhold.
Hvis den anden nabo er  

 godkendelsesberettiget som overtager af frigjorte arealer, og han i øvrigt er  

 indtsillet på at påtage sig de forpligtelser, der følger af lov om  

 ophørssstøtte, vil udvekslingen af jordlodder kunne finde sted efter  

 retningslinierne i afsnit 3.2.1 om videreoverdragelse.
Eksempel 2: Er den anden nabo ikke indstillet på at opfylde  

 forpligtelserne, eller kan han ikke godkendes som overtager, kan frigjorte  

 arealer alligevel overføres til den anden nabo.
Det er imidlertid en  

 betingelse, at forpligtelserne på de frigjorte arealer overføres til et areal  

 af tilsvarende størrelse på overtagers bedrift.
Overtagers oprindelige  

 bedrift skal efter udvekslingen fortsat være udvidet med mindst 10 ha.
Eksempel 3: En overtager har oprindeligt udvidet sin bedrift med 10 ha  

 frigjort areal og ønsker nu at skille sig af med 5 ha heraf, fordi arealet  

 ligger uhensigtsmæssigt for ham.
Der overdrages 2 ha til jordbruger A og 3 ha  

 til jordbruger B.
Ingen af de to kan godkendes som overtager.
Fra A modtager  

 overtageren 6 ha.
Overtageren overfører forpligtelserne fra de frigjorte  

 arealer til 5 ha på sin oprindelige bedrift, således at deklarationen stadig  

 omfatter 10 ha frigjort areal.
Da overtageren har modtaget 6 ha og kun  

 afgivet 5 ha, opfylder han stadig udvidelseskravet.
 Fælles for de tre eksemplarer gælder, at der inden udvekslingen skal  

 indsendes ny indberetning til Strukturdirektoratet.
3.3. Overdragelse af støtttemodtagers bygningslov En overtager, som har købt hele støttemodtagers jordbrugsbedrift med  

 henblik på udvidelse af sin egen bedrift, kan overdrage støttemodtagers  

 bygningslod med op til 1 ha af bedriftens arealer.
Ved denne type  

 overdragelse er der ikke krav om, at køberen eller forpagteren godkendes som  

 overtager efter ophørsordningen.
 Overtager kan dog kun overdrage bygningslodden sammen med et areal på op  

 til 1 ha, hvis det frigjorte areal fra støttemodtagers bedrift herefter er  

 mindst 24 ha.
Det skyldes, at det areal, der er overdraget, ikke længere er frigjort  

 areal, og at der derfor ikke beregnes ophørsstøtte af arealet.
Formålet med  

 bestemmelsen er at sikre, at støttemodtageren ikke efter ophøret oplever en  

 reduktion af ophørsstøtten.
 Overdragelse af støttemodtagers bygningslod uden tilhørende areal kan frit  

 ske til en køber eller forpagter, der ikke kan godkendes af  

 Strukturdirektoratet.
Overdragelsen kan enten ske i tilknytning til ophøret eller i løbet af  

 støtteperioden.
Det er en betingelse for frasalg, at der kan opnås tilladelse  

 til frastykning m.v. efter den øvrige lovgivning.
KAPITEL 4: BEREGNING AF OPHØRSSTØTTEN 4.1. Støttens omfang Ophørsstøtten består af en årlig godtgørelse pr. bedrift samt en årlig  

 præmie pr. ha frigjort areal.
I 1995 udgør godtgørelsen 37.392 kr. og præmien  

 pr. ha 2.337 kr.
Der kan maksimalt ydes en ophørsstøtte, der svarer til et  

 frigjort areal på 24 ha.
I 1995 udgør den maksimale årlige godtgørelse  

 således 93.480 kr.
Strukturdirektoratet kan på grundlag af  

 landbrugsomregningskursen den 1. januar forhøje ophørsstøtten med virkning  

 fra samme dato. Ændring af landbrugsomregningskursen medfører ikke  

 nedsættelse af ophørsstøtten.
Ophørsstøtten kan udbetales i 10 år, dog kun indtil støttemodtageren  

 fylder 67 år.
Støtten udbetales i mere end 10 år, hvis ansøgeren ikke er  

 fyldt 57 år på ophørstidspunktet.
Når støtteperioden er længere end 10 år,  

 vil den samlede støtte for en 10-års periode blive fordelt over alle årene i  

 lige store årlige beløb.
 For at frigjort areal kan indgå i støtteberegningen, skal ansøgeren have  

 drevet arealet eller et areal af tilsvarende størrelse siden 1. januar 1993.
 Tilforpagtede arealer kan indgå i støtteberegningen i det omfang, de  

 pålægges forpligteler som frigjorte arealer, jf. afsnit 2.4.4.
4.2. Reduktion i ophørsstøtten ved anden indkomst Modtagere af ophørsstøtte kan have anden indkomst end ophørsstøtten, men  

 sådanne kan - afhængigt af indkomsternes art og omfang - medføre reduktion i  

 ophørsstøtten.
Det årlige tilsagns størrelse er beregnet på baggrund af det frigjorte  

 areal og støttemodtagers alder på ophørstidspunktet.
Tilsagnets størrelse er  

 derfor upåvirket af støttemodtagers indkomstforhold og fastholdes i hele  

 støtteperioden - også selvom støttemodtagers øvrige indkomster for en kortere  

 eller længere periode medfører, at der ikke udbetales ophørsstøtte.
I sådanne  

 tilfælde vil tilsagnet bestå, og udbetaling af ophørsstøtten vil først blive  

 påbegyndt, når Strukturdirektoratet har modtaget oplysninger om, at  

 støttemodtagers indkomstforhold er ændret.
 Indtægter fra private pensionsordninger, forpagtningsindtægter,  

 formueafkast og -forskydninger samt nationalt finansierede  

 mælkeophørsordninger (KS-ordningen) medfører ikke reduktion i ophørsstøtten.
 Som kapitalindtægt medregnes indtægt ved udlejning af jagtrettigheder samt  

 udlejning af boliger, fritidshuse, driftsbygninger, maskiner m.v., medmindre  

 der til udlejningen er knyttet servicevirksomhed.
 Reduktionen i ophørsstøtten foregår efter tre metoder:
- Reduktion som følge af arbejdsindkomst og sygedagpenge (delvis  

 reduktion) - Reduktion som følge af anden indkomst fra det offenltige (fuld  

 reduktion) - Reduktion som følge af arbejdsindkomst, sygedagpenge og anden indkomst  

 fra det offentlige (kombineret reduktion) 4.2.1. Delvis reduktion Hvis støttemodtageren har arbejdsindkomst fra andet erhverv eller modtager  

 dagpenge ved sygdom, og disse indkomster sammen med ophørsstøtten overstiger  

 den maksimale dagpengesats, reduceres ophørsstøtten.
Reduktionen udgør det  

 beløb, hvormed de nævnte indtægtskilder tilsammen overstiger den maksimale  

 dagpengesats (pr. 1. januar 1995 132.860 kr. om året).
 Eksempel: Støttemodtager får den maksimale ophørsstøtte på 93.480 kr.  

 årligt og har derudover en årlig arbejdsindkomst på 50.000 kr.
 Støttemodtageren vil som følge af sin arbejdsindkomst få udbetalt 82.860  

 kr. årligt i ophørsstøtte.
4.2.2. Fuld reduktion Hvis støttemodtageren har anden indkomst fra det offentlige end  

 arbejdsindkomst, dagpenge ved sygdom eller kontanthjælp, reduceres  

 ophørsstøtten med et beløb, der svarer til denne indkomst.
Som anden indkomst  

 fra det offentlige anses efterløn, delefterløn, arbejdsløshedsdagpenge,  

 dagpenge ved fødsel, overgangsydelser, førtidspension inklusiv  

 invaliditetstillæg, delpension, revalideringsydelse, orlovsydelser,  

 etableringsydelse, statens uddannelsesstøtte og lignende.
Eksempel: Støttemodtageren får den maksimale ophørsstøtte på 93.480 kr.  

 årligt og har derudover indkomst fra arbejdsløshedsdagpenge på 25.000 kr.  

 årligt.
Ophørsstøtten reduceres da med 25.000 kr. til 68.480 kr., således at  

 den reducerede ophørsstøtte og arbejdsløshedsdagpenge tilsammen giver en  

 indtægt på 93.480 kr. svarende til maksimal ophørsstøtte.
 Som anden indkomst fra det offentlige betragtes endvidere støtte til ophør  

 med mælkeproduktion samt godtgørelse for definitivt ophør med mælkeproduktion  

 efter en af følgende to EU-mælkeophørsordninger:
- støtte til ophør med mælkeproduktion i henhold til bekentgørelse nr. 902  

 af 17. december 1991 (5-årig ordning) - støtte til ophør med mælkeproduktion i henhold til bekendtgørelse nr.  

 873 af 17. november 1993 (1-årig ordning) Principperne for reduktion af ophørsstøtte ved deltagelse i ordningerne  

 fremgår af bilag 4.
4.2.3. Kombineret reduktion Hvis støttemodtageren ud over ophørsstøtten har både anden indkomst fra  

 det offentlige og arbejdsindkomst, benyttes begge reduktionsprincipper som  

 vist på s. 33:
 Eksempel:
Ophørsstøtten og arbejdsindkomsten giver som i eksempler under a) en  

 indkomst på 143.480 kr., hvilket medfører en reduktion i ophørsstøtten på  

 10.620 kr.
Den reducerede ophørsstøtte bliver da på 82.860 kr.
Herefter  

 reduceres ophørsstøtten med yderligere 25.000 kr. til 57.860 kr., da der  

 modtages arbejdsløshedsdagpenge.
 Den samlede indkomst vil efter reduktionerne svare til den maksimale  

 dagpengesats:
Hvis der undervejs i støtteperioden sker ændringer i støttemodtagerens  

 indkomstforhold, som påvirker støtteberegningen væsentligt, skal ændringerne  

 indberettes til Strukturdirektoratet.
Se i øvrigt afsnit 5.3.2 om regulering  

 af ophørsstøtten.
I det første støtteår sker der reduktion på grundlag af støttemodtagers  

 forventede indkomst fra ophørstidspunktet og frem til årsskiftet.
Derfor skal  

 ansøgerens forventede indkomst i denne periode fremgå af  

 indberetningsskemaets punkt B, oplysninger om ansøgerens indkomstforhold.
I  

 det sidste støtteår reduceres der for indkomsten fra årets begyndelse frem  

 til støtteperiodens afslutning.
KAPITEL 5: ANSØGNINGSPROCEDURE OG UDBETALING 5.1. Ansøgningsprocedure Ansøgningsmaterialet består af et ansøgningsskema og et indberetningsskema  

 med tilhørende dokumentation.
Skemaerne fås hos Strukturdirektoratet og de  

 særlige sagkyndige, der er godkendt til udfærdigelse af ansøgning m.v. efter  

 strukturloven.
Ansøgningsmaterialet skal sendes til Strukturdirektoratet.
5.1.1. Ansøgning Ansøgningen skal udfærdiges med bistand af en særligt sagkyndig, som også  

 skal attestere ansøgningen.
Liste over de særligt sagkyndige er vedlagt  

 ansøgningsmaterialet.
Der kan søges om ophørsstøtte indtil d. 31. december 1998 ANSØGNINGEN SKAL INDSENDES INDEN OPHØRSTIDSPUNKTET.
Ansøgningsproceduren er tilrettelagt således, at ansøgeren kan få et  

 tilsagn om ophørsstøtte, inden der disponeres med bindende virkning over  

 bedriftens arealer.
Det er hensigten, at ansøgeren efter at have fået tilsagn  

 skal have tid til at tilrettelægge overdragelsen af bedriftens arealer,  

 herunder tilvejebringe den nødvendige dokumentation.
For at sikre dette skal ansøgningen indsendes så tidligt som muligt, dog  

 tidligst 6 måneder før afviklingsperioden starter.
I jordfordelingssager kan  

 ansøgningsskemaet tidligst indsendes 15 måneder før afviklingsperioden  

 starter.
Hvis ansøgningen imødekommes, meddeler Strukturdirektoratet ansøgeren et  

 tilsagn.
Tilsagnet indeholder bestemte vilkår, som ansøgeren skal opfylde,  

 inden udbetaling kan finde sted.
5.1.2. Indberetning Ansøgeren dokumenterer opfyldelsen af vilkårene ved at indsende et udfyldt  

 indberetningsskema og dokumentation (se afsnit 5.2). På baggrund af  

 indberetningen træffer Strukturdirektoratet afgørelse om udbetaling af  

 støtte.
Indberetningsskema samt dokumentation skal være modtaget af  

 Strukturdirektoratet senest 3 måneder efter ophørstidspunktet.
Hvis denne  

 frist ikke overholdes, bortfalder tilsagnet.
Indberetningsskemaet skal også udfyldes i samarbejde med og attesteres af  

 en særligt sagkyndig.
Endvidere skal overtageren af bedriftens arealer på  

 indberetningsskemaet erklære, at vedkommende er bekendt med lovens og  

 bekendtgørelsens betingelser.
5.1.3. Generelt Det er mest hensigtsmæssigt for planlægningen af ophøret at indsende  

 ansøgningsskema og indberetningsskema hver for sig, da det giver ansøgeren  

 mulighed for tidligt i planlægningen af få afklaret, om der kan gives  

 tilsagn.
Skemaerne kan dog indsendes samlet, hvis alt materiale, inkl. tinglyste  

 dokumenter og øvrig dokumentation, foreligger allerede på  

 ansøgningstidspunktet.
Det skal bemærkes, at ansøgningsskemaet i alle  

 tilfælde skal indsendes INDEN OPHØRSTIDSPUNKTET.
Strukturdirektoratet tilstræber at tilsende ansøgeren en  

 kvitteringsskrivelse senest 1 uge efter modtagelsen af ansøgningsskemaet  

 eller det samlede ansøgningsmateriale.
Det tilstræbes senest 4 uger efter  

 kvittteringsskrivelsens udsendelse at tilsende ansøgeren en skrivelse, som  

 indeholder en afgørelse eller eventuelt en anmodning om supplerende  

 oplysninger.
Tilsagn afhænger altid af, om den fornødne bevilling er til stede på det  

 tidspunkt, hvor Strukturdirektoratet behandler ansøgningen.
Hvis bevillingen  

 er opbrugt, får ansøgeren afslag på ansøgningen.
Der er dog mulighed for at  

 få ansøgningen overført til efterfølgende finansår.
Bevillingsmæssigt  

 behandles alle ansøgninger i den rækkefølge, de modtages i  

 Strukturdirektoratet.
 Strukturdirektoratets afgørelser kan ikke indbringes for anden  

 administrativ myndighed.
5.2. Dokumentation Sammen med indberetningsskemaet skal indsendes dokumentation for  

 overdragelsen, deklaration på bedriftens arealer og som hovedregel  

 dokumentation for overtagerens uddannelse.
 5.2.1. Typer af dokumentation  Der skal indsendes:
* Dokumentation for overtagerens uddannelse * Original tinglyst deklaration * Dokumentation for overdragelsen, som kan være - tinglyst skøde (betinget eller endeligt), - tinglyst forpagtningskontrakt, - tinglyst jordfordelingskendelse, - aftale om opsigelse af tilforpagtede arealer, eller - salgsaftale med en opkøbsinstitution, f.eks.
Den Sønderjyske Jordfond,  

 eller Strukturdirektoratet.
Overtagerens uddannelse dokumenteres med en kopi af overtagerens grønne  

 bevis eller andre relevante eksamensbeviser.
Det skal understreges, at en  

 godkendelse fra Jordbrugskommissionen af overtagerens uddannelse ikke er  

 tilstrækkelig dokumentation, da en sådan godkendelse ikke i sig selv  

 indebærer, at overtageren kan godkendes efter ophørsordningen.
 For overtagere født før 1958 kræves der ikke dokumentation, men en  

 beskrivelse i indberetningsskemaet af den praktiske erfaring med  

 jordbrugsdrift.
 Overtagere, som har uddannelse fra andre EØS-lande, skal vedlægge kopi af  

 eksamensbeviser derfra.
 Hvis der søges om dispensation fra uddannelseskravet, jf. afsnit 3.1.1.1,  

 skal der sammen med dokumentation for eventuelle kurser indsendes en  

 beskrivelse af overtagerens praktiske og teoretiske baggrund og oplysning om  

 årsagen til, at overtageren ikke har den relevante uddannelse.
Som deklaration på bedriftens arealer skal anvendes Strukturdirektoratets  

 standarddeklaration (vedlagt som bilag 7). Deklarationen indeholder oplysning  

 om, at ejendommen(e) er pålagt de forpligtelser, der følger af lov om  

 ophørsstøtte til jordbrugere.
Den originale deklaration sendes til  

 Strukturdirektoratet.
Kravene til dokumentation for overdragelsen afhænger af, hvordan ansøgeren  

 vælger at overdrage sin bedrift.
Dette kan ske ved salg, bortforpagtning,  

 jordfordeling, almindelig udveksling af jordlodder eller opsigelse af  

 tilforpagtede arealer, jf. kapitel 2. Strukturdirektoratet skal have en kopi  

 af de relevante overdragelsesdokumenter.
I tilfælde, hvor de frigjorte arealer overdrages til anvendelse uden for  

 landbrug og gartneri, kræves dokumentation for, at overdragelser til  

 anvendelse inden for jordbrug ikke er mulig.
Det kan f.eks. være kopi af  

 kvitteringer for annoncering eller kopi af aftale med ejendomsmægler.
Det er  

 en betingelse, at der har været annonceret på normale handelsvilkår.
5.2.2. Forpligtelsesperioder Ved udformningen af deklaration og forpagtningskontrakt skal man være  

 opmærksom på, at der er regler for forpligtelsernes varighed.
 Forpligtelsesperioden begynder på tidspunktet for overdragelsen af et  

 givet areal.
 Forpligtelsesperioden kan aldrig være mindre end 5 år, uanset  

 støtteperiodens længde.
 De 5 år regnes fra ophørstidspunktet, da bedriftens arealer i hele  

 støtteperioden, dog mindst 5 år fra ophørstidspunktet, skal være overdraget  

 til en overtager, der er godkendt af Strukturdirektoratet.
Eksempel: En ansøger bortforpagter sin bedrift 1. januar 1996 og har  

 ophørstidspunkt 1. marts 1996. Efter 3 år fylder ansøgeren 67, og  

 støtteperioden slutter.
Forpagtningen begynder 1. janaur 1996 og må tidligst  

 slutte 5 år efter ophørstidspunktet, d.v.s. 1. marts 2001.
 Hvis støtteperioden er 5 år eller længere, kan forpligtelsesperioden  

 tidligst slutte ved afslutningen af støtteperioden, d.v.s. på det tidspunkt,  

 hvor støttemodtageren fylder 67 år.
5.2.3. Tinglysning Skøder, forpagtningskontrakter, jordfordelingskendelser og deklarationer  

 skal være tinglyst, når de modtages af Strukturdirektoratet.
Dette er en  

 betingelse for udbetalingen af ophørsstøtten.
For alle andre dokumenter end jordfordelingskendelser påhviler det  

 ansøgeren at sørge for tinglysningen.
Betalingen af afgifter i forbindelse  

 med tinglysning, rykning, aflysning o.lign. påhviler også ansøgeren.
 Skøder og forpagtningskontrakter: Det kan være en fordel at gøre skøde  

 eller forpagtningskontrakt betinget af, at ansøgeren får tilsagn om  

 ophørsstøtte.
Jordfordelingskendelser: Jordfordelingskontoret sørger for, at kendelsen  

 tinglyses.
Overtageren af bedriftens arealer vil ikke altid være kendt af  

 ansøgeren, da forpligtelserne på de frigjorte arealer i jordfordelingssager  

 kan flyttes.
Det anbefales at kontakte planlæggeren af jordfordelingen for at  

 sikre, at forpligtelserne på bedriftens arealer flyttes til en overtager, som  

 kan godkendes af Strukturdirektoratet.
Deklaration: Ved salg af bedriftens arealer skal ansøgeren sikre, at  

 deklarationen bliver tinglyst.
Det er ikke givet, at køberen, når  

 salgsaftalen indgås, er informeret om tinglysningskravet.
Derfor anbefales  

 det, at tinglysningen sker inden salget.
I modsat fald risikerer ansøgeren,  

 at overtageren efter købet nægter at lade deklarationen tinglyse.
Hvis deklarationen ikke tinglyses inden salget, er det ansøgerens ansvar  

 at sikre det fornødne aftalemæssige grundlag for, at deklarationen kan blive  

 tinglyst efter salget.
Dette kan f.eks. ske ved (i slutsedlen eller i et  

 betinget skøde) at betinge handelen af, at deklarationen tinglyses efter  

 overtagelsen.
5.2.3.1. Deklarationens rykning Efter deklarationens tinglysning kan der opstå behov for at lade  

 deklarationen rykke for ny låneoptagelse.
Deklarationen kan rykke for  

 realkredit- og banklån.
Strukturdirektoratet har udarbejdet en ny standarddeklaration, som  

 indeholder en rykningsklausul.
Det betyder, at deklarationen rykker for  

 realkredit- og banklån uden Strukturdirektoratets rykningserklæring.
Hvis der er anvendt en deklaration uden rykningsklausul, og deklarationen  

 skal rykke, sker dette ved en anmodning til Strukturdirektoratet om at  

 påtegne sin rykningserklæring på den originale deklaration.
Direktoratet  

 sender herefter deklarationen til den, der har anmodet om  

 rykningserklæringen, med henblik på fornyet tinglysning.
 Opstår der tvivl om, hvilke lån deklarationen kan rykke for, rettes  

 henvendelse til Strukturdirektoratet.
5.2.3.2. Aflysning af deklarationen Aflysning af deklarationer vil normalt kun forekomme efter udløbet af den  

 forpligtelsesperiode, der er angivet på deklarationen.
Strukturdirektoratet  

 kan dog i visse situationer efter anmodning begære deklarationen aflyst.
 Hvis støtteperioden uforudset ophører mindre end 5 år efter  

 ophørstidspunktet (f.eks. ved dødsfald eller bortfald af tilsagn), vil  

 Strukturdirektoratet tidligst efter 5 år fra ophørstidspunktet begære  

 deklarationen aflyst.
 En aflysning inden 5 år efter ophørstidspunktet kan kun forekomme, hvis  

 Strukturdirektoratet, inden udbetalingen af støtte er påbegyndt, får  

 meddelelse om, at ansøgeren ønsker at trække sig ud af ophørsordningen.
5.3. Udbetaling og regulering 5.3.1. Udbetaling Strukturdirektoratet udbetaler ophørsstøtten.
Udbetalingen sker månedligt  

 bagud til støttemodtagerens konto i et pengeinstitut.
Hvis ophørstidspunktet er den første i en måned, udbetales ophørsstøtten  

 med virkning fra dette tidspunkt.
Hvis ophørstidspunktet ligger i perioden  

 fra den anden til den 31. i en måned, udbetales ophørsstøtten, med virkning  

 fra den første i måneden efter ophørstidspunktet.
 Ophørsstøtten vil blive overført til støttemodtagerens konto den sidste  

 hverdag i en måned.
Hvis der ikke er givet tilsagn, eller betingelserne for tilsagnet ikke er  

 opfyldt på ophørstidspunktet, vil den første udbetaling blive overført, efter  

 at alle betingelser for tilsagnet er opfyldt, dog altid på den sidste hverdag  

 i en måned.
Den første udbetaling vil omfatte alle månedlige udbetalinger fra  

 ophørstidspunktet og til det faktiske udbetalingstidspunkt.
Støttemodtageren får ved årsskiftet brev med en opgørelse over det seneste  

 års udbetaling af ophørsstøtte.
Beløbet indberettes til Told- og  

 Skattestyrelsen.
 Den sidste udbetaling af ophørsstøtte vil ske på den sidste hverdag i den  

 måned, hvor støttemodtageren fylder 67 år.
5.3.2. Regulering af ophørsstøtten Hvis støttemodtagerens indkomst i løbet af støtteperioden ændres  

 væsentligt i forhold til den indkomst, som blev lagt til grund ved  

 beregningen af ophørsstøtten, skal støttemodtageren indberette ændringen til  

 Strukturdirektoratet.
Udbetalingen vil derefter blive reguleret efter de  

 principper, som beskrives i kapitel 4.
 Ændringerne kan indberettes på et særligt skema, som fås hos  

 Strukturdirektoratet.
På baggrund af den registrerede indkomstændring reguleres den udbetalte  

 støtte op eller ned.
Støttemodtageren får meddelelse om reguleringen og  

 tidspunktet for første udbetaling af det ændrede støttebeløb.
Strukturdirektoratet anvender altid de senest indberettede indkomster som  

 grundlag for reguleringen af ophørsstøtten, og disse fastholdes ved  

 årsskiftet.
Ved ændringer i den forventede årlige indkomst er det derfor  

 vigtigt at underrette Strukturdirektoratet.
Hvis støttemodtageren efter årets afslutning konstaterer, at der er  

 indberttet en forventet indkomst, som afviger væsentligt fra den faktiske  

 indkomst for det netop afsluttede år, kan der opstå behov for at regulere med  

 virkning for det afsluttede år.
Støttemodtageren skal indberette ændringen  

 til Strukturdirektoratet.
Er forskellen mellem den støtte, der er beregnet på grundlag af de  

 korrekte indkomstoplysninger, og den faktisk udbetalte støtte større end 5  

 procent af tilsagnet om ophørsstøtte, vil reguleringen blive foretaget straks  

 efter indberetningen af den korrekte indkomst.
Reguleringer med beløb på  

 mindre end 5 procent af tilsagnet foretages i forbindelse med årsreguleringen  

 i august, jf. nedenfor.
Støttemodtagerens indkomstoplysninger kontrolleres en gang årligt på  

 grundlag af skattevæsenets oplysninger, hvorefter udbetalingen af  

 ophørsstøtte om nødvendigt reguleres.
Inden reguleringen vil støttemodtageren  

 få brev om, hvilke indkomstoplysninger Strukturdirektoratet har.  

 Støttemodtageren får mulighed for inden en bestemt frist at gøre indsigelse  

 mod oplysningerne.
Hvis der er udbetalt for megen støtte i et støtteår, vil der blive  

 modregnet i ophørsstøtten i de efterfølgende måneder.
Hvis der er udbetalt  

 for lidt, tillægges hele støttemodtagerens tilgodehavende den næste månedlige  

 udbetaling.
5.4. Dødsfald Hvis støttemodageren dør i støtteperioden, kan en efterlevende ægtefælle  

 eller samlever efter ansøgning overtage ophørsstøtten ved at indtræde i  

 støttemodtagerens forpligtelser og rettigheder.
For samleveres vedkommende  

 vil Strukturdirektoratet efter en konkret vurdering afgøre, om vedkommende  

 kan ligestilles med en ægtefælle.
Retten til at overtage ophørsstøtten  

 bortfalder, hvis den efterlevende ægtefælle ikke ansøger Strukturdirektoratet  

 om overtagelsen af ophørsstøtten, inden tre måneder efter støttemodtagerens  

 død.
 Støtteudbetaling til efterlevende ægtefælle eller samlever kan først  

 påbegyndes, når Strukturdirektoratet har modtaget ansøgning og oplysninger om  

 indkomstforhold fra ægtefællen eller samleveren.
 Støtten udbetales i en periode, der svarer til den resterende del af den  

 oprindelige støtteperiode, dog kun indtil den efterlevende ægtefælle eller  

 samlever fylder 67.
KAPITEL 6: MANGLENDE OPFYLDELSE AF BETINGELSER I situationer, hvor betingelserne for tilsagnet om ophørsstøtte ikke  

 længere opfyldes, har overtagere og støttemodtagere visse forpligtelser.
 Det gælder for både overtagere og støttemodtagere, at de straks skal  

 underrette Strukturdirektoratet, når betingelserne ikke længere opfyldes.
6.1. Støttemodtagerens forpligtelser Støttemodtagere har i hele støtteperioden pligt til at underrette  

 Strukturdirektoratet:
- hvis betingelsen om ophør med al erhvervsmæssig landbrugs- og  

 gartnerivirksomhed ikke længere er opfyldt, eller - hvis betingelsen om, at bedriftens arealer i hele støtteperioden skal  

 være overdraget til en overtager, der er godkendt af Strukturdirektoratet,  

 ikke længere er opfyldt.
 Sidstnævnte bestemmelse forudsætter dog ikke en aktiv kontrol af  

 overtageren fra støttemodtagerens side, og den omfatter alene de tilfælde,  

 hvor støttemodtageren bliver bekendt med, at den, der ejer/forpagter  

 bedriftens arealer, ikke er godkendt af Strukturdirektoratet.
Hvis bedriftens arealer er bortforpagtet, og forpagtningsforholdet bringes  

 til ophør på grund af overtagers manglende opfyldelse af betingelserne for  

 overtagere, skal støttemodtager straks orientere Strukturdirektoratet.  

 Strukturdirektoratet fastsætter herefter en frist for, hvornår arealet skal  

 være overdraget til en ny overtager, der kan godkendes af  

 Strukturdirektoratet.
Støttemodtageren mister ikke sin støtte i  

 fristperioden.
Undlader støttemodtager at oplyse de nævnte ændringer eller at overholde  

 en frist, der er fastsat af Strukturdirektoratet, kan Strukturdirektoratet  

 bestemme, at ophørsstøtten bortfalder, og eventuelt at den støtte, som er  

 udbetalt, helt eller delvist skal tilbagebetales.
Se i øvrigt kapitel 7 om  

 støttens bortfald og tilbagebetaling.
 De nævnte overtrædelser kan endvidere medføre bødestraf, jf. kapitel 8.
6.2. Overtagerens forpligtelser Overtagere, som ikke længere opfylder de betingelser, der er beskrevet i  

 kapitel 3, har følgende forpligtelser:
 - Hvis overtageren ejer de frigjorte arealer, skal disse inden 3 måneder  

 overdrages til en overtager, der er godkendt af Strukturdirektoratet.
 -- Hvis overtageren forpagter de frigjorte arealer, skal  

 forpagtningsforholdet inden 3 måneder bringes til ophør.
 3 måneders fristen regnes fra det tidspunkt, hvor overtageren ikke længere  

 opfylder betingelserne.
Hvis overtageren ikke overholder fristen, kan Strukturdirektoratet meddele  

 påbud om, at forpligtelserne skal være overholdt inden 1 måned.
I særlige  

 tilfælde kan denne frist forlænges.
Manglende efterkommelse af  

 Strukturdirektoratet påbud kan medføre bødestraf, jf. kapitel 8.
KAPITEL 7: STØTTENS BORTFALD OG TILBAGEBETALING Ophørsstøtten kan bortfalde, og den udbetalte støtte kan helt eller  

 delvist kræves tilbagebetalt med tillæg af renter, hvis - støttemodtageren har givet urigtige eller vildledende oplysninger eller  

 har fortiet oplysninger af betydning for sagens afgørelse, - støttemodtageren ikke overholder betingelsen om ophør med al  

 erhvervsmæssig landbrugs- og gartnerivirksomhed, eller - bedriftens arealer ikke i hele støtteperioden er overdraget til en  

 overtager, der er godkendt af Strukturdirektoratet.
 Ophørsstøtten vil ikke bortfalde eller skulle tilbagebetales, hvis de  

 frigjorte arealer, der er afhændet til en overtager, som en følge af  

 kreditorforfølgning overdrages til en ejer, der ikke er godkendt af  

 Strukturdirektoratet.
 Støtten vil heller ikke bortfalde eller blive krævet tilbagebetalt, hvis  

 de frigjorte arealer bliver eksproprieret.
KAPITEL 8: KONTROL  Der vil blive gennemført kontrol af  

 støttemodtagere og overtagere.
Kontrollen kan udøves på bedrifter, der  

 omfatter frigjorte arealer efter lov om ophørsstøtte, samt på  

 støttemodtagernes ejendomme.
Om nødvendigt kan politiet bistå ved  

 gennemførelsen af kontrollen.
Ved kontrollen har ejendommens og bedrifternes indehavere eller forpagtere  

 og de, som er beskæftiget på bedrifterne, pligt til at yde kontrolpersonalet  

 den nødvendige vejledning.
Regnskaber, forretningsbøger m.m. skal udleveres,  

 hvis kontrolpersonalet anmoder om det.
 Strukturdirektoratet kan til brug for kontrollen indhente de fornødne  

 oplysninger hos skatte- og afgiftsmyndighederne.
8.1. Oplysningspligt Støttemodtageren skal i hele støtteperioden på forlangende afgive  

 erklæring til Strukturdirektoratet om, hvorvidt følgende betingelser fortsat  

 opfyldes:
- betingelsen om ophør med al erhvervsmæssig landbrugs og  

 gartnerivirksomhed, og - betingelsen om, at bedriftens arealer i hele støtteperioden skal være  

 overdraget til en overtager, der er godkendt af Strukturdirektoratet.
 Overtageren skal i hele støtteperioden på forlangende afgive erklæring  

 om, hvorvidt nedennævnte opfyldes.
 For overtagere inden for jordbrug omfatter oplysningspligten:
- de uddannelseskrav, der er fastsat i bekendtgørelsen om ophørsstøtte, §  

 11, - kravet om jordbrug som hovederhverv i 5 år fra overtagelsen på den  

 bedrift, der omfatter de frigjorte arealer, - kravene til udvidelse af bedriften og til størrelsen af bedriftens  

 jordbrugsmæssige produktion, og - kravet om jordbrugsmæssigt samt miljømæssigt forsvarlig dyrkning af de  

 frigjorte arealer i hele støtteperioden, dog mindst 5 år fra  

 ophørstidspunktet.
 For overtagere uden for landbrug og gartneri omfatter oplysningspligten  

 kravet om, at arealerne i hele støtteperioden skal anvendes således, at  

 hensynet til miljø og natur tilgodeses, og om, at arealerne ikke må anvendes  

 til landbrugs- eller gartnerimæssige formål.
8.2. Straffebestemmelser Den, der til brug for afgørelser i forbindelse med ophørsstøtte giver  

 urigtige eller vildledende oplysninger eller fortier oplysninger til brug for  

 sagens afgørelse, straffes med bøde, medmindre højere straf er forskyldt  

 efter anden lovgivning.
Det samme gælder den, der handler i strid med vilkår,  

 der er fastsat i en sådan afgørelse.
Den, der i øvrigt undlader at give oplysninger, som den pågældende har  

 pligt til at give, straffes med bøde.
Det samme gælder den, der giver  

 urigtige eller vildledende oplysninger om sådanne forhold, medmindre højere  

 straf er forskyldt efter anden lovgivning.
 Derudover straffes der med bøde i følgende situationer:
- ved overtrædelse af lovens § 8, stk. 3, om overtagers pligt i de  

 tilfælde, hvor betingelserne for overtager ikke længere opfyldes, - ved manglende efterkommelse af Strukturdirektoratets påbud om inden en  

 bestemt tidsfrist at opfylde betingelserne i lovens § 8, stk. 3, jf. § 8,  

 stk. 4, - ved manglende efterkommelse af en af Strukturdirektoratet fastsat frist,  

 jf. lovens § 8, stk. 5 (efter denne bestemmelse fastsætter  

 Strukturdirektoratet en frist til at overdrage frigjorte arealer, hvor  

 forpagtningsforholdet er bragt til ophør, til en anden godkendelsesberettiget  

 overtager), og - ved overtrædelse af lovens § 17, stk. 4, om vejledningspligt og pligt  

 til at udlevere dokumentation i forbindelse med kontrol.
 Hvis en overtrædelse er begået af et selskab, en forening, en selvejende  

 institution, en fond eller lignende, kan der pålægges den juridiske person  

 som sådan bødeansvar.
------------------------------------------- ADRESSER Strukturdirektoratet Sankt Annæ Plads 19 1250 København K Den Sønderjyske Jordfond Allegade 24 Postboks 109 6270 Tønder Landboorganisationernes faglige Landsudvalg Udkærsvej 15 8200 Århus N BILAG 1 Regler om hovederhverv Hovederhvervskravet efter lov om støtte til jordbrugets Strukturudvikling  

 og til økologisk jordbrug m.v., jf. lovbekendtgørelse nr. 247 af 11. april  

 1994.
(Strukturdirektoratets meddelelse af 19. februar 1991 til de særligt  

 sagkyndige efter forbedringsordningen) For at jordbrug kan anses som hovederhverv kræves, at den, der driver  

 bedriften, anvender mere end halvdelen af sin arbejdstid i bedriften og opnår  

 mindst halvdelen af sin samlede indkomst fra bedriften.
A.
Opgørelse af arbejdstiden a) Arbejdstiden i bedriften Arbejdstiden i bedriften opgøres som det antal timer, som jordbrugeren  

 skønsmæssigt selv anvender i bedriften på årsbasis.
 Ved opgørelsen af arbejdstiden i bedriften kan, foruden arbejdstid i  

 forbindelse med egentlig jordbrugsvirksomhed på bedriften, medregnes  

 arbejdstid i forbindelse med følgende alternative aktiviteter på bedriften:
b) Arbejdstiden uden for bedriften Arbejdstiden uden for bedriften opgøres på grundlag af løn- og timesedler  

 eller, såfremt sådanne findes, på grundlag af et skøn over det  

 arbejdskraftforbrug, de omhandlede beskæftigelser efter deres karakter har.
Ved opgørelsen af arbejdstiden uden for bedriften skal medregnes alle  

 former for arbejde, der ikke vedrører arbejde på bedriften.
Det vil sige, at  

 også arbejde af jordbrugsmæssig karakter for andre jordbrugere, såsom  

 maskinstationsarbejde og landbrugsvikararbejde, og arbejdstid i forbindelse  

 med kreaturhandel og handel med maskiner o.lign. skal medregnes.
 Ved opgørelsen af arbejdstiden uden for bedriften ses dog bort fra  

 arbejde, der har karakter af borgerligt ombud, og arbejde i form af  

 tillidshverv, som beror på valg, og som det er naturligt, at jordbrugere  

 påtager sig (bestyrelsesposter i jordbrugets fællesvirksomheder o.lign.).  

 Indkomsten fra disse aktiviteter skal imidlertid som hovedregel medregnes ved  

 opgørelsen af indkomsten uden for bedriften, jf. afsnit B. b).
B.
Opgørelse af indkomsten a) Indkomsten fra bedriften Ved indkomsten fra bedriften forstås bedriftens driftsoverskud  

 (bruttooverskud) med fradrag af faktisk betalte renter og eventuelle  

 forpagtningsafgifter.
 Ved beregningen af faktisk betalte renter fratrækkes eventuelle tilskud  

 til forbedringsplaner og tilskud til udviklingsplaner efter  

 moderniseringsloven, og desuden korrigeres for eventuel dobbeltfinansiering*.
 Ved opgørelsen af indkomsten fra bedriften kan, foruden indkomsten fra  

 egentlig jordbrugsvirksomhed, medregnes indkomster fra følgende aktiviteter  

 på bedriften:
Jordbrugeren skal dog opnå mindst 25 pct. af sin samlede indkomst fra  

 egentlig jordbrugsvirksomhed på bedriften og eventuelle tilskud til  

 jordbrugsdrift i miljøfølsomme områder og til nedsættelse eller omstilling af  

 jordbrugsproduktionen, jf. lovens kapitel 7b.
Det vil sige, at jordbrugerens  

 indkomst fra de under 1)-6) nævnte alternative aktiviteter og indkomsten uden  

 for bedriften tilsammen højst må udgøre 75 pct. af den samlede indkomst.
b) Indkomsten uden for bedriften Ved opgørelsen af indkomsten uden for bedriften skal alle former for  

 indkomster, der ikke hidrører fra bedriften, medregnes.
Det vil sige, at  

 foruden lønindkomster (herunder arbejdsløshedsunderstøttelse) skal  

 maskinstationsindkomster, indkomst fra kreaturhandel, handel med maskiner  

 o.lign. medregnes.
Ved opgørelsen af indkomsten uden for bedriften medregnes tillige  

 indkomster, der hidrører fra pensionsydelser, underholdsbidrag, vederlag for  

 udøvelse af borgerligt ombud, vederlag for tillidshverv, som beror på valg,  

 og som det er naturligt, at jordbrugere påtager sig (bestyrelsesposter i  

 jordbrugets fællesvirksomheder o.lign.), renteindtægter og anden  

 kapitalafkast og fra forpagtningsindtægter o.lign.
Hvis summen af disse  

 indkomster pr. år udgør mindre end 10 pct. af referenceindkomsten, medregnes  

 de pågældende indkomster dog ikke.
----------------------------------------------------- *: Ved dobbeltfinansiering forstås den situation, hvor der i forbindelse  

 med en investering optages to lån; typisk et realkreditlån og et  

 pengeinstitutlån.
Obligationerne fra realkreditlånet lægges til sikkerhed for  

 pengeinstitutlånet.
Renteindtægterne fra obligationerne kan i denne situation  

 modregens i renteindtægterne på realkreditlånet.
BILAG 2 Uddannelseskrav til overtageren Overtageren skal ifølge § 11 i bekendtgørelsen om ophørsstøtte til  

 jordbrugere opfylde følgende uddannelsskrav:
Hvis bedriften overvejende skal anvendes til landbrug, skal overtager have  

 gennemført Hvis bedriften overvejende skal anvendes til planteskole, frilands- eller  

 væksthusgartneri eller frugt eller bæravl, skal overtager have gennemført BILAG 3 Normtimer til brug ved opgørelse af arbejdsindsatsbehovet Malkekøer, timer/årsko (inkl. opdræt, ekskl. grovfoderdyrkning) Braklagte arealer, timer/ha/år: 5 BILAG 4 Reduktion af ophørsstøtten til jordbrugere som følge af deltagelse i  

 EU's mælkeophørsordninger I henhold til bekendtgørelse nr. 809 af 12. oktober 1995, § 22, stk. 4, om  

 ophørsstøtte til jordbrugere skal der ske reduktion i ophørsstøtten til  

 jordbrugere, der får eller har fået støtte til ophør med mælkeproduktion  

 efter en af følgende EU-mælkeophørsordninger:
 Reduktionen sker efter følgende principper:
 1) Ingen reduktion:
 Hvis perioden mellem datoen for ophør med mælkeproduktion og datoen for  

 ophør som jordbruger overstiger 5 år, foretages der ingen reduktion.
 2) Fuld reduktion:
 Hvis perioden mellem datoen for ophør med mælkeproduktion og datoen for  

 ophør som jordbruger er mindre end 12 måneder, reduceres ophørsstøtten med et  

 beløb, der svarer til støtten til ophør med mælkeproduktion.
 3) Delvis reduktion:
 Hvis perioden mellem datoen for ophør med mælkeproduktion og datoen for  

 ophør som jordbruger overstiger 1 år, men er mindre end 5 år, foretages der  

 reduktion i ophørsstøtten som følger:
Støttemodtagere, der får udbetalt støtte til ophør med mælkeproduktion  

 løbende (månedsvis) og ophørsstøtte, får udbetalt den fulde støtte til ophør  

 med mælkeproduktion.
Ophørsstøtten for jordbrugere reduceres med et beløb  

 svarende til den angivne procent af støtten til ophør med mælkeproduktion.
Se  

 eksempel 1.
Hvis støtten til ophør med mælkeproduktion er udbetalt som et  

 engangsbeløb, omregnes dette beløb til 60 månedlige rater ved division med  

 60. Reduktionen i ophørsstøtten sker på grundlag af det således  

 »beregnede« månedlige beløb og i øvrigt efter samme principper som  

 ovenfor.
Se eksempel 2.
 I det sidste år, hvor støtten til ophør med mælkeproduktion udbetales,  

 bliver reduktionen i ophørsstøtten fordelt over hele året, uanset hvor længe  

 støttemodtageren får udbetalt støtten til ophør med mælkeproduktion, jf.  

 eksempel 1.
 Eksempel 1:
En jordbruger har fået tilsagn om støtte til ophør med mælkeproduktion og  

 er ophørt med mælkeproduktion den 1. april 1992. Støtten udbetales med 10.000  

 kr. pr. måned i 5 år.
Jordbrugeren har endvidere fået tilsagn om ophørsstøtte  

 på 93.480 kr. og er ophørt som jordbruger den 1. juni 1994. Ophørsstøtten  

 udbetales i 10 år.
Udregning: Først udregnes det beløb, hvormed ophørsstøtten skal reduceres  

 i den resterende periode for udbetaling af støtten til ophør med  

 mælkeproduktion.
Den 1. juni 1994 er der udbetalt støtte 2 år og 2 måneder.  

 Ophørsstøtten skal således reduceres med 60 % af støtten til ophør med  

 mælkeproduktion, svarende til 6.000 kr. pr. måned.
Ophørsstøtten udgør  

 herefter pr. måned: 7.790 kr. - 6.000 kr. = 1.790 kr.
Støttemodtageren får udbetalt støtten til ophør med mælkeproduktion til og  

 med marts 1997. I 1997 skal ophørsstøtten derfor reduceres med 18.000 kr. (3  

 6000). Denne reduktion fordeles over hele året, således at den månedlige  

 ophørsstøtte i 1997 bliver: (93.480 - 18.000) / 12 = 6.290 kr.
Efter 1997  

 stiger ophørsstøtten til det fulde beløb på 7.790 kr. pr. måned.
 Eksempel 2:
En jordbruger har fået tilsagn om støtte til ophør med mælkeproduktion og  

 er ophørt med mælkeproduktion den 1. april 1992. Støtten er udbetalt som et  

 engangsbeløb på 100.000 kr.
Jordbrugeren har endvidere fået tilsagn om  

 ophørsstøtte på 93.480 kr., og er ophørt som jordbruger den 1. juni 1994.  

 Ophørsstøtten udbetales i 10 år.
 Engangsbeløbet svarer til et beregnet månedligt beløb på 1.667 kr.  

 (100.000/60). Idet perioden mellem ophør med mælkeproduktion og ophør som  

 jordbruger er 2 år og 2 måneder, skal ophørsstøtten reduceres med 60 procent  

 af det beregnede månedlige beløb svarende til 1.000 kr. pr. måned.  

 Ophørsstøtten udgør herefter pr. måned: 7.790 kr. - 1.000 kr. = 6.790 kr.
 I 1997 foretages reduktion i ophørsstøtten som beskrevet i eksempel 1. Det  

 vil sige, at den månedlige udbetaling af ophørsstøtte bliver på 7.540 kr. i  

 hele 1997. Derefter stiger ophørsstøtten til det fulde beløb på 7.790 kr. pr.  

 måned.
BILAG 5 Korrektion af skatteregnskab til driftsregnskab INDLEDNING I ophørsordningen skal hovederhvervskravet være opfyldt for hvert af de  

 seneste 10 år.
Som en del af hovederhvervskravet indgår en vurdering af det  

 landbrugsmæssige resultet i forhold til den øvrige indkomst.
 Det landbrugsmæssige resultat skal som udgangspunkt opgøres i  

 driftsregnskabet.
I en række tilfælde vil der ikke foreligge driftsregnskab for ansøger.
I  

 nogle tilfælde er der kun driftsregnskaber for nogle år i perioden.
For de  

 år, hvor der ikke foreligger driftsregnskab, kan et korrigeret skatteregnskab  

 anvendes i stedet.
HOVEDPRINCIPPER FOR KORREKTION Korrektionen skal som udgangspunkt ske på en betryggende måde ud fra  

 generelle principper om opgørelse af driftsregnskaber.
 Da der ikke er en entydig praksis vedrørende de driftsmæssige  

 opgørelsesregler (bl.a. vil de driftsmæssige afskrivningsprocenter kunne  

 variere fra regnskab til regnskab), kan der dog ikke laves en entydig  

 definition af korrektion fra et skatteregnskab til et driftsregnskab.
 Korrektion fra skatteregnskab til et driftsregnskab må derfor foretages  

 bedst muligt på basis af de foreliggende oplysninger i skatteregnskabet samt  

 eventuelt supplerende oplysninger.
 Korrektion bør foretages, således at man bedst muligt når til det  

 resultat, som man ville have opgjort, hvis der havde foreligget et  

 driftsregnskab for det pågældende år.
 Det bør kun kræves, at der foretages korrektion i den udstrækning, det er  

 nødvendigt for på betryggende måde at afgøre, om hovederhvervskravet er  

 opfyldt i de enkelte år i 10 års perioden.
 Hvis der i 10 års perioden foreligger driftsregnskaber for nogle af årene,  

 skal korrektionen tilpasses, således at de korrigerede skatteregnskaber bedst  

 muligt »hænger sammen« med driftsregnskaberne for de år, for hvilke  

 der foreligger driftsregnskaber.
 Det bør også bemærkes, at der ved opgørelsen af driftsregnskabet kan være  

 individuelle hensyn, som bevirker, at man ville fravige de generelle regler.  

 Dette vil derfor også forekomme, når der skal ske korrektion fra  

 skatteregnskabet til driftsregnskabet.
 Kun resultatet skal korrigeres, derfor behøver man ikke at foretage  

 korrektion af formue.
SPECIELLE KORREKTIONER I DE ENKELTE POSTER Korrektion fra skatteregnskab til driftsregnskab.
 Korrektion bør normalt omfatte korrektion for:
- tilbageførsel af overførsel til medarbejdende ægtefælle samt evt. løn  

 udbetalt til ægtefællen for arbejde i virksomhed - tilbageførsel af nedskrivninger på besætning og beholdninger - de skattemæssige maskinafskrivninger herunder også fradrag for  

 småinventar korrigeres til driftsmæssige afskrivninger.
- de skattemæssige bygningsafskrivninger herunder straksafskrivning  

 korrigeres til driftsmæssige afskrivninger - de skattemæssige bygningsafskrivninger herunder straksafskrivning  

 korrigeres til driftsmæssige afskrivninger - investeringsfonds tilbageføres.
Investeringer i maskiner og bygninger,  

 der er forlods afskrevet, tillægges de driftsmæssige investeringer, og  

 medfører dermed forøgede driftsmæssige afskrivninger i det pågældende og  

 følgende år.
Der kan i den konkrete situation være behov for andre korrektioner.
Dette  

 gælder fx. ved væsentlige beholdningsforskydninger bl.a. i foder- og  

 jordbeholdninger.
I en del tilfælde vil det dog på grund af manglende oplysninger være  

 vanskeligt at foretage disse korrektioner.
Det henstilles derfor, at man  

 giver lov til at foretage disse korrektioner, men at det ikke kræves, at der  

 foretages andre korrektioner.
Hvis man foretager anden korrektion, skal  

 korrektionen selvfølgelig hænge sammen fra år til år.
Korrektion vedrørende renter Ifølge bilag 1, punkt B vedrørende opgørelsen af indkomsten for  

 hovederhvervskravet skal man ved opgørelse af det landbrugsmæssige resultat  

 fratrække de faktisk betalte renteudgifter, nedsat med evt. tilskud, ligesom  

 der kan korrigeres for eventuel dobbeltfinansiering.
Denne opgørelse afviger fra den generelle driftsmæssige opgørelse.
Derfor  

 må skatteregnskaber og i nogen udstrækning også driftsregnskaber korrigeres i  

 overensstemmelse med de opgørelsesregler, der er anført i bilag 1, punkt B.
 Den fordeling af renteudgifter og renteindtægter, der fx. er foretaget i  

 virksomhedsordningen, kan derfor ikke umiddelbart anvendes ved opgørelsen af  

 det driftsmæssige resultat fra landbruget.
I bilag 1 er det i øvrigt anført, hvorledes opgørelsen af virksomhedens  

 resultat udregnes.
Man medregner herunder forfaldne og betalte renteudgifter.  

 I skatteregnskaberne anvendes i nogle tilfælde et renteperiodiseringsprincip.  

 Det kræves, at man korrigerer til forfaldsprincippet.
Øvrige korrektioner Sygedagpenge, der udbetales til erstatning af anden erhvervsindkomst end  

 lønindkomst, medregnes i driftsregnskabet til diverse landbrugsindtægter og  

 medregnes i skatteregnskabet i erhvervsoverskuddet før renter.
Derfor skal  

 der ikke korrigeres herfor ved korrektion fra et skatteregnskab til et  

 driftsregnskab.
Ved opgørelsen af hovederhvervskravet skal der dog ske  

 korrektion vedrørende sygedagpenge, jf. bilag 1 om reglerne om hovederhverv,  

 da sygedagpenge medregnes som indkomst uden for bedriften ved opgørelse af  

 hovederhvervskravet.
Denne korrektion gælder i så fald både skatte- og  

 driftsregnskabet.
 Der kan også i driftsregnskaberne være behov for at foretage korrektioner.
 Ud over ovennævnte korrektioner skal der også foretages korrektion som  

 følge af adskillelse imellem landbrugsvirksomhed og anden virksomhed, jf.  

 punkt B i bilag 1.
 Disse korrektioner skal både gennemføres i driftsregnskabet og i det  

 korrigerede skatteregnskab.
BEMÆRKNINGER Hvis der er foretaget korrektion af skatteregnskabet til driftsregnskabet,  

 skal den særligt sagkyndige vedlægge ansøgningsmaterialet en undeskrevet  

 erklæring, der indeholder oplysninger om, at korrektionen er sket ud fra  

 ovenstående principper.
BILAG 6 Driftsfællesskaber og ophørsordningen for jordbrugere 1. INDLEDNING I ophørsordningen for jordbrugere er bestemmelserne for så vidt angår  

 størrelsesmæssige forhold for ansøgers henholdsvis overtagers bedrift fastsat  

 for individuelt drevne bedrifter.
 Jordbrugere, hvis bedrift drives sammen med en eller flere andre  

 jordbrugere i et fællesskab, har dog også mulighed for at få ophørsstøtte.  

 Endvidere er der mulighed for, at en overtager kan opfylde de  

 størrelsesmæssige krav til bedriften, selvom den drives sammen med en eller  

 flere andre jordbrugere.
I begge tilfælde kan Strukturdirektoratet efter ansøgning fravige  

 bestemmelserne for individuelt drevne bedrifter.
Det bemærkes, at både  

 ansøger/støttemodtager og overtager som personer skal opfylde de samme  

 bestemmeler som for individuelt drevne bedrifter.
Betingelserne for  

 personerne er de samme uanset driftsformen for deres jordbrugsbedrifter.
Anmodning om fravigelse skal for så vidt angår ansøger indsendes samtidig  

 med ansøgning om ophørsstøtte.
For overtager skal anmodning indsendes sammen  

 med indberetningen.
Der skal i begge tilfælde vedlægges dokumentation for de  

 forhold, der i overensstemmelse med nedenstående retningslinier er nødvendige  

 for Strukturdirektoratets behandling af anmodningen.
2. RETNINGSLINIER Retningslinierne for Strukturdirektoratets fravigelse af bestemmelserne i  

 ophørsordningen for jordbrugere for så vidt angår de tilfælde, hvor ansøger  

 henholdsvis overtager indgår i et fællesskab, der drives af to eller flere  

 jordbrugere, opdeles som retningslinier for:
A.
Ansøgers bedrift B.
Overtagers bedrift 2. A.
ANSØGERS BEDRIFT:
 Ansøgeren skal senest på ophørstidspunktet overdrage hele bedriftens  

 areal, jf. afsnit 2.4.3. i Vejledning om ophørsstøtte til jordbrugere.
 Strukturdirektoratet kan dog efter ansøgning tillade, at denne regel  

 fraviges i de tilfælde, hvor bedriften drives af to eller flere personer i  

 fællesskab således, at kun den del af bedriftens areal, der efter følgende  

 retningslinier tillægges ansøger, skal overdrages på ophørstidspunktet.
 For ansøgers bedrift er der to hovedtilfælde:
a.
Fællesskabet er opstået på en bedrift.
b.
Fællesskabet er opstået ved samdrift af flere bedrifter.
2. A. a.
Fællesskabet er opstået på en bedrift.
Arealet, der i ophørssammenhæng betragtes som ansøgers  

 »bedrift«, er lig med den andel af arealerne til fællesskabets  

 bedrift, der svarer til ansøgers kontraktmæssigt fastsatte andel af  

 fællesskabet.
Er en ansøgers kontraktmæssigt fastsatte andel af fællesskabet  

 55 procent, betragtes ansøgers »bedrift« som 55 pct. af arealet til  

 fællesskabets bedrift.
Det forudsættes, at opgørelsen foretages separat for  

 arealer, der kan indgå som frigjorte arealer, og andre arealer (skov,  

 udyrkede arealer m.v.).
2.A. b.
Fællesskabet er opstået ved samdrift af flere bedrifter.
Hvis fællesskabet reelt er opstået ved samdrift af flere individuelt  

 drevne bedrifter, fastsættes det areal, der betragtes som ansøgers bedrift,  

 som værende lig med det areal, der inden etablering af samdriften tilhørte  

 ansøgers individuelt drevne bedrift.
Det vil sige, at fællesskabet i  

 ophørssammenhæng påny afgrænses som flere selvstændige bedrifter.
2. B.
OVERTAGERS BEDRIFT:
 Bedriftens arealer er almindeligvis forudsat at skulle overtages til  

 samdrift med en jordbrugsbedrift, der drives individuelt, jf. lovens § 4.
 Strukturdirektoratet kan dog efter ansøgning og en konkret vurdering  

 tillade, at frigjorte arealer overtages til samdrift med en jordbrugsbedrift,  

 der drives af 2 eller flere personer i fællesskab, jf. bekendtgørelsens § 14,  

 efter følgende retningslinier.
 For overtagers bedrift er der to hovedtilfælde:
a.
De frigjorte arealer indgår efter ophørstidspunktet fortsat i det  

 fællesskab, som ansøger forlader på ophørstidspunktet.
b.
De frigjorte arealer indgår efter ophørstidspunktet i et fællesskab,  

 som ansøger inden ophørstidspunktet ikke er deltager i.
2. B. a.
De frigjorte arealer indgår efter ophørstidspunktet fortsat i det fællesskab, som ansøger forlader på ophørstidspunktet.
 Hvis de frigjorte arealer efter ophørstidspunktet fortsat indgår i det  

 fællesskab, som ansøger forlader på ophørstidspunktet, skal følgende  

 udvidelsesmæssige betingeler for overtagers bedrift være opfyldt ved  

 overtagelse af frigjorte arealer:
 1. Indtræder overtager på ophørstidspunktet som ny i  

 fællesskabet, d.v.s. overtager ansøgers andel af fællesskabet, skal  

 bedriftens samlede areal udvides med mindst 10 ha på ophørstidspunktet.
 2. Er overtager allerede inden ophørstidspunktet  

 deltager i fællesskabet, d.v.s. det samlede antal erhvervsaktive på bedriften  

 reduceres med 1 på ophørstidspunktet, gælder følgende betingelser:
 - Det samlede areal til fællesskabets bedrift skal udvides med mindst 10  

 ha pr. overtager på ophørstidspunktet, hvis fællesskabet er etableret efter  

 30. juni 1992 og ikke er opstået ved samdrift af flere individuelt drevne  

 bedrifter.
 - I andre tilfælde må fællesskabets samlede areal ikke reduceres.
 Det gælder for begge situationer, at der efter overtagelsen og i hele  

 støtteperioden skal være en jordbrugsmæssig produktion, der kræver en årlig  

 arbejdsindsats af hver overtager på mindst en årsarbejdsenhed uden at  

 omfanget af de øvrige tilbageværende jordbrugeres arbejdsindsats i  

 fællesskabet reduceres i forhold til niveauet umiddelbart før  

 ophørstidspunktet.
Endvidere gælder for begge situationer, at der i støtteperioden ikke må  

 ske en forøgelse af antallet af erhvervsaktive på bedriften, medmindre det  

 samlede areal forøges.
Arealet skal i så fald forøges svarende til en  

 arbejdsindsats på mindst en årsarbejdsenhed pr. ny erhvervsaktiv.
2. B. b.
De frigjorte arealer indgår efter ophørstidspunktet i et  

 fællesskab, som ansøger inden ophørstidspunktet ikke er deltager i.
Hvis de frigjorte arealer efter ophørstidspunktet indgår i et fællesskab,  

 som ansøger ikke inden ophørstidspunktet er deltager i, skal det samlede  

 areal til fællesskabets bedrift udvides med mindst 10 ha pr. overtager, de  

 frigjorte arealer medregnet.
Endvidere skal der på fællesskabets bedrift være  

 en jordbrugsmæssig produktion, der kræver en årlig arbejdsindsats af hver  

 overtager på mindst en årsarbejdsenhed.
 3. GLIDENDE GENERATIONSSKIFTE, EKSEMPEL:
3. A.
Den fælles bedrift er opstået ved sønnens køb af en andel af  

 faderens bedrift (afsnit 2.A.a):
Et glidende generationsskifte for en sådan bedrift kan afsluttes ved, at  

 faderen ophører med jordbrugsvirksomhed og får ophørsstøtte.
Sønnen  

 fortsætter som ene ejer og driver hele bedriften selv.
Den fælles bedrift er kontraktmæssigt opdelt med 25 procent til faderen og  

 75 procent til sønnen.
Den består af 100 ha, hvoraf 85 ha er arealer, der  

 opfylder kravene til frigjorte arealer.
Faderen (ansøgeren) har således et  

 areal på 21,25 ha, der kan overdrages som frigjort areal.
Ved ophøret udvides sønnens (overtagerens) andel af bedriften med faderens  

 andel på 21,25 ha.
Det bemærkes, at sønnens bedrift efter ophørstidspunktet  

 er en individuelt dreven jordbrugsbedrift.
Der er således ikke behov for  

 fravigelse af de almindelige bestemmeler for så vidt angår overtager.
3. B.
Den fælles bedrift er opstået ved samdrift af 2 bedrifter (afsnit  

 2.A.b):
Den fælles bedrift er opstået ved samdrift af faderens (ansøgers) bedrift  

 på 20 ha og sønnens (overtagers) bedrift på 50 ha.
I ophørssammenhæng opdeles  

 bedriften igen i de 2 bedrifter, der hver for sig arealmæssigt betragtes som  

 selvstændige.
Sønnens overtagelse følger de almindelige regler, jf. 3. A.
 4. OVERDRAGELSE TIL ET FÆLLESSKAB, EKSEMPEL:
 Når en ansøger om ophørsstøtte overdrager til et fællesskab, vil den  

 typiske situation være, at de frigjorte arealer efter ophørstidspunktet  

 indgår i et fællesskab, som ansøger inden ophørstidspunktet ikke er deltager  

 i, jf. afsnit 2.B.b.
Overtageren kan f.eks. være deltager i en bedrift, som drives i fællesskab  

 af far og søn.
Kravet til udvidelse er da, at det samlede areal til  

 fællesskabets bedrift skal udvides med mindst 10 ha pr. overtager.
Hvis både  

 far og søn ønsker at være overtager, skal bedriftens areal derfor udvides med  

 mindst 20 ha.
Hvis kun sønnen ønsker at være overtager, kræves der en udvidelse på  

 mindst 10 ha.
Tilsvarende er antallet af overtagere bestemmende for kravet  

 til den samlede årlige arbejdsindsats i fællesskabet.
