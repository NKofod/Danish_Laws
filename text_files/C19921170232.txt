 Ang.: ADR-godkendelse af køretøjer.
 0. Introduktion.
 Denne meddelelse beskriver fremgangsmåden for udstedelse, forlængelse samt  

 ændring af ADR-godkendelse.
 Meddelelsen erstatter Meddelelser nr. 1562, og ændringer i forhold til  

 denne, bortset fra radaktionelle, er markeret med en lodret streg i margen.
 Meddelelsens bilag indeholder ADR-konventionens randnumre (fortløbende  

 nummerering af bestemmelserne) vedrørende køretøjers indretning og udstyr,  

 der kontrolleres ved syn, bestemmelser om særligt udstyr, som køretøjer skal  

 medbringe under transport af farligt gods, samt bestemmelser om periodisk  

 kontrol af ADR-tankkøretøjers tanke.
 0.1. Generelt om ADR.
 Reglerne om international transport af farligt gods ad vej fremgår af  

 Justitsministeriets bekendtgørelse nr. 162 af 26. april 1985, der kan købes  

 hos Schultz Boghandel, Vognmagergade 7, 1117 København K, eller på tlf. 43 63  

 23 00.
 Ifølge bekendtgørelsen skal transport af farligt gods ad vej ske i  

 overensstemmelse med forskrifterne i Den europæiske konvention om  

 international transport af farligt gods ad vej (European Agreement concerning  

 the International Carriage af Dangerous Goods by Road).
 ADR-konventionen kan købes hos Statens Brandinspektion, Kongevejen 207,  

 2830 Virum, tlf. 42 85 13 66.
 0.2. Ændring af ADR-konventionen.
 1993-udgaven af ADR-konventionen indfører i bestemmelserne om køretøjernes  

 indretning og udstyr følgende ændringer med forskellige  

 ikrafttrædelsestidspunkter:
 Med ikrafttrædelsestidspunkt d. 1. januar 1993:
 - Alternativ størrelse på fareskiltene (randnummer 10 500).
 - Krav om ildslukkeres kapacitet (randnummer 10 240).
 - Krav om ledningsnettets udførelse (randnummer 220 000(a)) på køretøjer  

 med ADR-attest samt køretøjer til tankcontainere.
Det bemærkes, at - påbudt ildslukker, mærket DS 2120 (klasse 13 A, 89 B), kun kan opfylde  

 kapacitetskravet i randnummer 10 240(1)(b), hvis vægtangivelsen for  

 slukningsmidlet er mindst 6 kg, - kravet om ledningsnettets udførelse, randnummer 220 000(a), svarer til  

 gældende bestemmelser i Detailforskrifter for Køretøjer.
 Med ikrafttrædelsestidspunkt d. 1. juli 1993, gældende for køretøjer, der  

 registreres 1. gang på denne dato eller senere:
 - Krav om blokeringsfri bremser.
 - Krav om retardersystem på solo-lastbil og vogntog.
Det bemærkes, at - køretøjer til tankcontainere også omfattes af disse krav, - kravet om blokeringsfri bremser også skal opfyldes af solo-lastbil, - kravet om retardersystem medfører, at vogntog, hvori lastbilen  

 registreres 1. gang d. 1. juli 1993 eller senere, skal opfylde dette krav.  

 Bestemmelsen vil ved synsfri sammenkobling blive administreret således, at  

 der for biler, der registreres 1. gang d. 1. juli 1993 eller senere, vil  

 blive krævet retardersystem, svarende til 40 tons vogntogsvægt.
 Med ikrafttrædelsestidspunkt d. 1. januar 2000:
 - Krav om, at de nævnte køretøjer/vogntog, uanset hvornår 1. registrering  

 fandt sted, skal være udstyret med blokeringsfri bremser og retardersystem.
 1. Udstedelse af ADR-godkendelse.
 1.1. Krav om ADR-attest.
 Ifølge ADR-konventionens randnummer 10 282 skal visse køretøjer synes til  

 kontrol af, at de opfylder forskrifterne i ADR-konventionens bilag B med  

 supplementer samt de almindelige sikkerhedsbestemmelser (bremser, lygter  

 m.v.).
 Til disse køretøjer udstedes en dansk- og tysksproget godkendelsesattest  

 (ADR-attest), der har en gyldighedsperiode på højst 1 år efter synet.  

 ADR-attesten skal medbringes under kørsel.
 Kravet om ADR-attest gælder følgende køretøjer:
 - Køretøj med tank (fast tank, aftagelig tank eller beholderbatteri).
 - Trækkende køretøj (lastbil, bil til sættevogn eller traktor) til  

 påhængskøretøj med tank.
 - Køretøj til transport af stoffer tilhørende klasse 1 (eksplosive stoffer  

 og genstande), der skal kategoriseres til type III, jfr. randnummer 11 204.
 - Bil til sættevogn, der skal kategoriseres til type III, jfr. rand-  

 nummer 11 204.
 1.2. Krav om syn uden udstedelse af ADR-attest.
 Ifølge ADR-konventionens randnummer 10 283 skal køretøjer, der benyttes  

 til transport af farligt gods i tankkoncainere med en kapacitet på over 3000  

 l, synes til kontrol af, at de opfylder de almindelige  

 sikkerhedsbestemmelser.
Dokumentationen for synet udgøres af registreringsattesten i indtil 1 år  

 efter seneste godkendelsesdato.
Registreringsattesten skal medbringes under  

 kørsel.
Opmærksomheden henledes på, at køretøjer til transport af farligt gods i  

 tankcontainere er omfattet af samme bestemmelser om indretning og udstyr, som  

 de, der er gældende for køretøjer, der kræves ADR-attest til.
Opfyldelse af  

 følgende randnumre er dog undtaget:
 - 10 220(1): Beskyttelse af bagenden.
 - 220 000(b) og (c): Elektrisk udstyr.
 1.3. Ansøgning om ADR-godkendelse.
 Ansøgning om ADR-godkendelse af køretøjer, der kræver udstedelse af  

 ADR-attest, indsendes til Justitsministeriet, Færdselssikkerhedsafdelingen,  

 Postboks 2131, 1015 København K.
 Ansøgning skal indeholde følgende oplysninger:
 1. Registreret brugers eller ejers navn, adresse og  

 telefonnummer.
2. Køretøjets mærke, type, stelnummer og  

 registreringsnummer.
Så- fremt registrering ikke har fundet sted, indsendes  

 oplysning om registreringsnummer, når køretøjet er blevet registreret.
 3. Hvilke stoffer (klasse og pkt.) køretøjet ønskes  

 godkendt til.
 4. Hvilken bilinspektion køretøjet ønskes fremstillet  

 til syn i.
 Til ansøgning for køretøj med tank (fast tank, aftagelig tank eller  

 beholderbatteri) skal vedlægges materiale (konstruktionstegninger,  

 beregninger samt attester for prøvninger) for tanken og dens udstyr, der  

 dokumenterer, at bestemmelsen i ADR-konventionens supplement B. 1 er opfyldt.  

 Dette videresendes af Færdselssikkerhedsafdelingen til udtalelse hos Statens  

 Brandinspektion, der vil kontakte ansøger direkte, såfremt supplerende  

 oplysninger er nødvendige.
 Ansøger samt pågældende bilinspektion vil få tilsendt brev med oplysning  

 om, hvilke ADR-randnumre der skal kontrolleres ved synet.
 Bilag 1 indeholder uddrag fra ADR-konventionen med ovennævnte forekommende  

 randnumre, samt de randnumre, der foreskriver medbringelse af særligt udstyr  

 ved transport af farlige stoffer og som ikke kontrolleres ved syn.
 I bilaget er der medtaget henvisninger med formen: Før 01.01.90: 10  

 240(1)(b)-10 240 (1)(b) og (3).
 Det betyder, at et brev dateret før d. 1. januar 1990, som oplyser at et  

 givet køretøj skal opfylde randnummer 10 240(1)(b), efter 1. januar 1990 skal  

 opfylde (de tilsvarende) randnumre 10 240(1)(b) og (3) i den ændrede  

 ADR-konvention.
 Bilag 1 kan således anvendes ved alle ADR-godkendelser hos Statens  

 Bilinspektion.
 ADR-attesten vil blive tilsendt bruger (ejer), når  

 Færdselssikkerhedsafdelingen har fået meddelelse fra pågældende bilinspektion  

 om, at køretøjet er blevet synet og godkendt samt, for køretøjer med tanke,  

 fra Statens Brandinspektion om, at tanken er godkendt til de ansøgte stoffer.
 1.4. ADR-randnumre, der ikke kontrolleres ved syn.
 Opmærksomheden henledes på, at køretøjer, foruden at opfylde de meddelte  

 randnumre, under transport af farlige stoffer og afhængig af disse stoffer  

 skal være udstyret som beskrevet i følgende randnumre:
 - 10 260: Diverse udstyr (værktøj, stopklods og orangefarvede lygter).
 - 10 385: Skriftlige anvisninger.
 - 10 500: Afmærkning af køretøjer og faresedler på køretøjer.
 - 21 260: Specialudstyr (gasmaske).
 - 51 220: Specialudstyr (vandtank).
 - 61 260: Specialudstyr (gasmaske).
 2. Forlængelse af ADR-godkendelse.
 Forlængelse af ADR-godkendelse foretages af Statens Bilinspektion.
 ADR-godkendelsen forlænges 1 år, når det er blevet kontrolleret, at  

 køretøjet opfylder de oplyste randnumre samt at følgende randnumre og de heri  

 nævnte terminer er opfyldt på godkendelsesdatoen for køretøj med tank:
 211 151 - vedrørende periodisk eftersyn af tanke (se bilag 2).
211 152 - vedrørende tæthedsprøvning og driftskontrol af tanke (se bilag 3).
Såfremt - køretøjet agtes fremstillet til syn i en anden bilinspektion end den,  

 hvor køretøjet senest er blevet godkendt, eller - der på attestens bagside ikke er plads til, at Statens Bilinspek- tion  

 kan anføre ny gyldighedsperiode, kontaktes Færdselssikkerhedsafdelingen, tlf. 33 14 36 15, lokal 343, inden  

 køretøjet fremstilles til syn.
 3. Ændring af ADR-godkendelse.
 Ønskes ADR-godkendelsen ændret, indsendes ansøgning til  

 Justitsministeriet, Færdselssikkerhedsafdelingen, Postboks 2131, 1015  

 København K.
 3.1. Ændring af registreringsnummer eller ejerforhold.
 Ansøgning skal vedlægges ADR-attest samt kopi af ny registreringsattest.
 Ændret ADR-attest vil blive tilsendt ejeren.
 3.2. Ændring af ADR-godkendelsens stofklasser.
 Ansøgning skal vedlægges kopi af ADR-attest samt oplysninger om, hvilke  

 stoffer ADR-godkendelsen ønskes ændret til.
 Såfremt ændringen medfører kontrol af opfyldelse af andre randnumre eller  

 fornyet udtalelse om tankens anvendelighed til de anførte stoffer, vil  

 ansøger få tilsendt oplysning herom samt om den videre fremgangsmåde.
 Ansøger vil få tilsendt anmodning om at indsende ADR-attesten, der efter  

 ændringen vil blive tilsendt ejeren.
 4. Ophør af ADR-godkendelse.
 I tilfælde af, at ADR-godkendelsen ved gyldighedsperiodens udløb ikke  

 ønskes forlænget, køretøjet tages ud af drift, eller der foretages væsentlige  

 ændringer af køretøjet, skal ADR-attesten tilbagesendes Justitsministeriet,  

 Færdselssikkerhedsafdelingen.
 5. Ikrafttræden.
 Meddelelsen træder i kraft den 1. januar 1993. Samtidig ophæves Meddelelse  

 nr. 1562 af 20.12.89 og nr. 1609 af 09.07.92.
P.M.V.
E.B.
Ib Rasmussen Attestation for udført tæthedsprøvning og driftskontrol (jfr. randnummer 211 154).
 Efter udført tæthedsprøvning og driftskontrol med tilfredsstillende  

 resultat skal den prøvningssagkyndige udstede en attest.
 Denne attest skal medbringes til syn.
 Ved sammenfaldende terminer for periodiske eftersyn og for tæthedsprøvning  

 og driftskontrol kan attesten for periodisk eftersyn anvendes, hvis det af  

 denne fremgår, at også udstyret er kontrolleret for tilfredsstillende drift.
