Betænkning afgivet af Udvalget for Forskning, Innovation og Videregående Uddannelser den 6. december 2011 Betænkning over Forslag til lov om ændring af lov om erhvervsakademiuddannelser og  professionsbacheloruddannelser og lov om erhvervsrettet grunduddannelse og videregående uddannelse (videreuddannelsessystemet) for voksne (Hjemmel til udbud af ingeniøruddannelser på Aarhus Universitet som følge af universitetets sammenlægning med Ingeniørhøjskolen i Århus) [af ministeren for forskning, innovation og videregående uddannelser (Morten Østergaard)] 1 Ændringsforslag Ministeren for forskning, innovation og videregående uddannelser har stillet 2 ændringsforslag til lovforslaget.
2. Udvalgsarbejdet Lovforslaget blev fremsat den 16. november 2011 og var til 1. behandling den 22. november 2011. Lovforslaget blev efter 1. behandling henvist til behandling i Udvalget for Forskning, Innovation og Videregående Uddannelser.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og ministeren for forskning, innovation og videregående uddannelser sendte den 20. oktober 2011 dette udkast til udvalget, jf.
FIV alm. del  bilag 8. Den 16. november 2011 sendte ministeren for forskning, innovation og videregående uddannelser de indkomne høringssvar og yderligere høringssvar, jf.
FIV alm. del  bilag 5 samt et notat herom til udvalget.
3. Indstillinger og politiske bemærkninger Et flertal i udvalget (udvalget med undtagelse af EL) indstiller lovforslaget til vedtagelse med de stillede ændringsforslag.
 Et mindretal i udvalget (EL) vil stemme imod lovforslaget og de stillede ændringsforslag.
 Enhedslisten stemmer imod lovforslaget, da EL ikke ønsker at fremme en udvikling, hvor professionsbacheloruddannelser udbydes af universiteterne.
 EL frygter, at forslaget vil føre til en unødvendig akademisering af uddannelserne, og at det bliver til en glidebane, hvor universiteterne fremover får lov at udbyde flere og flere professionsuddannelser.
 EL finder, at videregående uddannelser, som er praksisorienterede, er med til at sikre, at flere unge får mulighed for at gennemføre en uddannelse, og samtidig er praksisorienteringen med til at styrke arbejdskraftens kvalifikationer og dermed sikre vores velfærd.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4 Ændringsforslag med bemærkninger Ændringsforslag Til titlen Af ministeren for forskning, innovation og videregående uddannelser, tiltrådt af et flertal (udvalget med undtagelse af EL):
 1) Titlen affattes således:
»Forslag til Lov om ændring af lov om erhvervsakademiuddannelser og professionsbacheloruddannelser, lov om erhvervsrettet grunduddannelse og videregående uddannelse (videreuddannelsessystemet) for voksne og universitetsloven (Hjemmel til udbud af ingeniøruddannelser på Aarhus Universitet og sammenlægningen af Aarhus Universitet med Ingeniørhøjskolen i Århus)« [Præcisering af lovforslagets titel som følge af ændringsforslag nr. 2] Ny paragraf 2) Efter § 2 indsættes som ny paragraf:
»§ 01 I lov om universiteter (universitetsloven), jf. lovbekendtgørelse nr. 695 af 22. juni 2011, foretages følgende ændring:
 1. I § 40 a indsættes som stk. 2-4:
 »Stk. 2. Ved sammenlægning efter stk. 1 opløses Ingeniørhøjskolen i Århus uden likvidation ved overdragelse af institutionens aktiver og passiver til Aarhus Universitet som den fortsættende institution.
 Stk. 3. Det er en betingelse for godkendelsen efter stk. 1, at der ved sammenlægningen ikke sker indskrænkninger i bestående rettigheder.
Stk. 4. Sammenlægningen kan gennemføres uden kreditorernes samtykke.«« [Præcisering af hjemmel til sammenlægning af Aarhus Universitet og Ingeniørhøjskolen i Århus] Bemærkninger Til nr. 1 Ændringsforslaget er en konsekvens af ændringsforslag nr. 2.
Til nr. 2 Med henblik på at skabe en enklere procedure for den praktiske sammenlægning og efter ønske fra de to institutioner præciseres den eksisterende hjemmel i universitetsloven, således at der ikke skal ske likvidation i forbindelse med sammenlægningen.
I stedet overføres Ingeniørhøjskolen i Århus aktiver og passiver til Aarhus Universitet som den fortsættende institution.
I forbindelse hermed er det en betingelse, at der ikke sker indskrænkninger i bestående rettigheder og forpligtelser.
Kirsten Brosbøl (S) Magnus Heunicke (S) Mette Reissmann (S) Rasmus Prehn (S) fmd.
Simon Kollerup (S) Sophie Hæstorp Andersen (S) Trine Bramsen (S) Sofie Carsten Nielsen (RV) Marlene B.
Lorentzen (RV) Andreas Steenberg (RV) Jonas Dahl (SF) Pernille Vigsø Bagge (SF) Annette Vilhelmsen (SF) Pernille Skipper (EL) Rosa Lund (EL) Bertel Haarder (V) Birthe Rønn Hornbech (V) Michael Aastrup Jensen (V) Esben Lunde Larsen (V) nfmd.
Tina Nedergaard (V) Mads Rørvig (V) Kristian Jensen (V) Jens Henrik Thulesen Dahl (DF) Marie Krarup (DF) Alex Ahrendtsen (DF) Hans Kristian Skibby (DF) Merete Riisager (LA) Mette Bock (LA) Brian Mikkelsen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
