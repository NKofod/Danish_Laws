Fremsat den 27. februar 2002 af  

 skatteministeren (Svend Erik Hovmand) Forslag til Lov om ændring af  

 pensionsbeskatningsloven, arbejdsmarkedsfondsloven, ligningsloven og andre  

 love (Konsekvensændringer som følge af  

 førtidspensionsreformen m.v.) § 1 I lov om beskatningen af pensionsordninger m.v.  

 (pensionsbeskatningsloven), jf. lovbekendtgørelse nr. 865 af 1.  

 oktober 2001, som ændret ved § 5 i lov nr. 1033 af 17. december  

 2001, foretages følgende ændringer:
 1. § 11 A, stk. 1, nr. 5, 3. pkt., affattes  

 således:
 »Det kan dog tillige aftales, at udbetalingerne  

 påbegyndes i tilfælde af kontohaverens død før det  

 fyldte 60. år eller kontohaverens varigt nedsatte arbejdsevne, som  

 efter reglerne i lov om social pension berettiger kontohaveren til at  

 oppebære førtidspension.«.
 2. § 12, stk. 1, nr. 3, 2. pkt., affattes  

 således:
 »Der kan dog tillige bestemmes udbetaling til kontohaveren  

 i tilfælde af varigt nedsat arbejdsevne, som efter reglerne i lov om  

 social pension berettiger denne til at oppebære førtidspension,  

 eller i tilfælde af livstruende sygdom.«.
 3. § 25, stk. 1, nr. 2, affattes  

 således:
 »2.	ved udbetaling til ejeren på grund af varigt nedsat  

 arbejdsevne, der er indtruffet efter oprettelsen af kapitalforsikringen eller  

 opsparingen i pensionsøjemed, og som efter lov om social pension  

 berettiger ejeren til at oppebære førtidspension, eller som  

 indebærer, at ejeren er tilkendt højeste eller mellemste  

 førtidspension efter de før den 1. januar 2003 gældende  

 regler herom i lov om social pension, eller som berettiger ejeren til at  

 få forsikringssummen udbetalt i medfør af policens bestemmelser  

 om udbetaling ved invaliditet,«.
 4. I § 25, stk. 1, nr. 3, ændres »lov om  

 social pension« til: »§ 6, stk. 4, i lov nr. 285 af 25. april 2001  

 om ændring af lov om social pension og andre love«.
 5. § 29 B affattes således:
»29 B.
For udbetalinger af følgende engangsbeløb  

 udgør afgiften 40 pct.:
1.	kapitaliserede engangsbeløb, der udbetales efter § 9,  

 stk. 1, 2. pkt., § 11, § 11 a, § 12 og § 13 i lov om  

 Arbejdsmarkedets Tillægspension, 2.	engangsbeløb, der udbetales efter § 14 b, stk. 1,  

 § 14 e, stk. 1, § 17 c, stk. 5, 1. pkt., § 17 h,  

 stk. 4, 1. og 3. pkt., og § 17 i, stk. 1, i lov om  

 Arbejdsmarkedets Tillægspension, og 3.	engangsbeløb, der udbetales efter § 17 d, stk. 1, i  

 lov om Arbejdsmarkedets Tillægspension, såfremt udbetalingen ikke  

 overstiger 1.100 kr.«.
 6. § 49 B, stk. 2-5, affattes således:
 »Stk. 2. Af tilbagebetalinger af fleksydelsesbidrag efter  

 tilkendelse af førtidspension eller efter dødsfald, jf.  

 § 31, stk. 1, i lov om fleksydelse, svares en afgift på 30  

 pct. af tilbagebetalingsbeløbet.
 Stk. 3. Kontant tilbagebetaling af bidrag til  

 fleksydelsesordningen efter § 31, stk. 3, 4. pkt., i lov om  

 fleksydelse medregnes ved opgørelsen af den skattepligtige indkomst.  

 Kontant tilbagebetaling efter forskrifter udstedt med hjemmel i § 33 i  

 lov om fleksydelse medregnes tillige ved opgørelsen af den  

 skattepligtige indkomst, jf. dog stk. 2.
 Stk. 4. Overførsel af en fleksydelsesordning efter  

 § 31, stk. 3, 2. pkt., i lov om fleksydelse til en bestående  

 eller nyoprettet pensionsordning omfattet af kapitel 1 behandles ikke som  

 indbetaling til pensionsordningen.
 Stk. 5. Ved overførsel af en fleksydelsesordning efter  

 § 31, stk. 3, 3. pkt., i lov om fleksydelse til en bestående  

 eller nyoprettet udenlandsk pensionsordning svares en afgift på 60 pct.  

 af tilbagebetalingsbeløbet.«.
§ 2 I lov om en arbejdsmarkedsfond, jf. lovbekendtgørelse nr. 79 af 2.  

 februar 2001, som ændret ved § 4 i lov nr. 284 af 25. april 2001,  

 foretages følgende ændringer:
 1. I § 1, stk. 1, litra e, ændres »efter  

 § 14, jf. § 52 i lov om social pension« til: »efter § 16, jf.  

 § 52 i lov om social pension og § 6, stk. 4, i lov nr. 285 af  

 25. april 2001 om ændring af lov om social pension og andre love«.
 2. § 1, stk. 1, litra g, affattes  

 således:
 »g)	til fleksjob, ledighedsydelse og skånejob med  

 løntilskud efter §§ 72, 74 d, 74 e og 76, jf. § 104 i lov om  

 aktiv socialpolitik og«.
 3. I § 8, stk. 1, litra f, ændres »modtagere  

 af delpension« til: »modtagere af delpension i henhold til lov om  

 delpension«.
 4. I § 8, stk. 1, litra f, ændres »eller  

 førtidspension i henhold til lov om social pension« til: », modtagere  

 af førtidspension i henhold til lov om social pension eller § 6,  

 stk. 4, i lov nr. 285 af 25. april 2001 om ændring af lov om  

 social pension og andre love«.
§ 3 I lov om indskud på etableringskonto (etableringskontoloven), jf.  

 lovbekendtgørelse nr. 115 af 24. februar 1999, som ændret senest  

 ved § 6 i lov nr. 1286 af 20. december 2000, foretages følgende  

 ændring:
 1. I § 5, stk. 3, 2. pkt., ændres  

 »invaliditet« til: »varigt nedsat funktionsevne«.
§ 4 I lov om investeringsfonds (investeringsfondsloven), jf.  

 lovbekendtgørelse nr. 933 af 24. oktober 1996, som ændret senest  

 ved § 18 i lov nr. 1029 af 22. november 2000, foretages følgende  

 ændring:
 1. I § 3 A, stk. 4, 2. pkt., ændres  

 »invaliditet« til: »varigt nedsat funktionsevne«.
§ 5 I lov om påligningen af indkomstskat til staten (ligningsloven), jf.  

 lovbekendtgørelse nr. 887 af 8. oktober 2001, foretages  

 følgende ændringer:
 1. I § 7, litra i, indsættes efter »lov om social  

 pension«: »eller § 6, stk. 4, i lov nr. 285 af 25. april 2001 om  

 ændring af lov om social pension og andre love«.
 2. I § 7, litra j, indsættes efter »for  

 modtageren,«: »ydelser efter § 84 i lov om social service,«.
 3. § 7, litra p, affattes således:
 »p)	Børnetilskud og ydelser omfattet af §§ 10 a og 10 b i  

 lov om børnetilskud og forskudsvis udbetaling af børnebidrag,  

 forskudsvis udbetaling af børnebidrag og af særlige bidrag som  

 nævnt i denne lovs § 10, stk. 1, 5. pkt., og § 11,  

 stk. 1, 3. pkt.«.
 4. I § 7, litra ø, indsættes efter  

 »invaliditetsydelse med bistands- eller plejetillæg«: »i henhold til  

 § 6, stk. 4, i lov nr. 285 af 25. april 2001 om ændring af  

 lov om social pension og andre love«.
 5. § 7 F, stk. 1, nr. 2 affattes  

 således:
 »2)	støtte ydet efter § 37, stk. 1-2 og 4, § 40,  

 stk. 1-2, § 44, stk. 2, § 44a, stk. 2, § 45,  

 stk. 1, § 47, stk. 1, § 62, stk. 2-3, og § 74a  

 i lov om byfornyelse og boligforbedring og § 62, § 134,  

 stk. 1, § 145, stk. 3, § 148, § 149, § 150,  

 § 151, stk. 2 og 5, § 153, stk. 1 og 3, § 154,  

 stk. 1, § 161, stk. 1, § 168, stk. 4 og 5,  

 § 169, stk. 1 og § 174, stk. 4, i lov om  

 byfornyelse,«.
 6. I § 9, stk. 5 indsættes efter 4. pkt.:  

 »3. og 4. pkt. finder tilsvarende anvendelse på godtgørelser,  

 jf. 2. pkt., der udbetales til medlemmer af eller medhjælpere for  

 bestyrelser, udvalg, kommissioner, råd og lignende.«.
 7. I § 9 D, stk. 1, 1. pkt., ændres »at han  

 som følge af invaliditet« til: »at vedkommende som følge af  

 varigt nedsat funktionsevne«.
 8. I § 12 A, stk. 1, sidste pkt., ændres  

 »efterlønsmodtager eller« til: »efterlønsmodtager,  

 fleksydelsesmodtager eller er«.
§ 6 I lov om en kommunal og amtskommunal ejendomsværdiskat  

 (ejendomsværdiskatteloven), jf. lovbekendtgørelse nr. 1051 af  

 29. november 2000, som ændret ved § 5 i lov nr. 1286 af 20.  

 december 2000, foretages følgende ændringer:
 1. I § 9, stk. 1, nr. 2, indsættes efter  

 »lov om social pension«: »eller § 6, stk. 4, i lov nr. 285 af 25.  

 april 2001 om ændring af lov om social pension og andre love«.
 2. I § 9, stk. 1, nr. 3, udgår: »eller«.
 3. I § 9, stk. 1, indsættes efter nr. 3 som  

 nyt nummer:
 »4)	der ved indkomstårets udgang modtager fleksydelse, jf. lov om  

 fleksydelse, eller«.
 Nr. 4 bliver herefter nr. 5.
 4. I § 9, stk. 1, nr. 4, der bliver nr. 5,  

 ændres »nr. 1, 2 eller 3« til: »nr. 1, 2, 3 eller 4«.
§ 7 I lov om opkrævning af indkomstskat samt kommunal og amtskommunal  

 ejendomsværdiskat for personer m.v. (kildeskat), jf.  

 lovbekendtgørelse nr. 80 af 2. februar 2001, som ændret ved lov  

 nr. 484 af 7. juni 2001, foretages følgende ændring:
 1. I § 89 A, stk. 1, indsættes efter »lov om  

 social pension«: »eller § 6, stk. 4, i lov nr. 285 af 25. april  

 2001 om ændring af lov om social pension og andre love«.
§ 8 Stk. 1. Loven træder i kraft dagen efter  

 bekendtgørelsen i Lovtidende og har virkning fra samme dato, jf. dog  

 stk. 2 9.
 Stk. 2. § 1, nr. 1 og 2, har virkning for henholdsvis  

 rateopsparing i pensionsøjemed og opsparing i pensionsøjemed,  

 der oprettes den 1. januar 2003 og senere.
 Stk. 3. § 1, nr. 3, har virkning for udbetalinger fra  

 kapitalforsikringer og opsparinger i pensionsøjemed, der sker den 1.  

 januar 2003 og senere.
 Stk. 4. § 1, nr. 4, § 2, nr. 4, § 5, nr. 1,  

 § 5, nr. 2, § 5, nr. 4, § 6, nr. 1, og § 7, nr. 1, har  

 virkning fra og med den 1. januar 2003.
 Stk. 5. Afgift af engangsbeløb, der udbetales efter  

 § 14 b, stk. 1, og § 14 e, stk. 1, i lov om  

 Arbejdsmarkedets Tillægspension som affattet ved denne lovs § 1,  

 nr. 5, har virkning for ydelser til ægtefæller og samlevere samt  

 børneydelser, der udbetales ved dødsfald, der indtræffer  

 den 1. januar 2004 eller senere.
 Stk. 6. § 1, nr. 6, har virkning for tilbagebetaling af  

 fleksydelsesbidrag og overførsel af fleksydelsesordninger, når  

 anmodningen herom fremsættes efter lovens ikrafttrædelse, jf.  

 stk. 1.
 Stk. 7. § 2, nr. 1 og 2, har virkning for beregningen af  

 reguleringsbehov og fastsættelsen af bidragssatsen for 2003 og senere  

 år.
 Stk. 8. § 5, nr. 5, har virkning fra og med den 1. januar  

 1998.
 Stk. 9. § 5, nr. 8, og § 6, nr. 2, 3 og 4, har  

 virkning fra og med indkomståret 2002.
Bemærkninger til lovforslaget Almindelige bemærkninger 1. Lovforslagets formål Formålet med dette lovforslag er at foretage  

 nødvendige justeringer i skattelovgivningen som følge af  

 førtidspensionsreformen m.v.
 Lovforslaget skal derfor ses i sammenhæng med  

 aftalen om det rummelige arbejdsmarked og en førtidspensionsreform,  

 som blev indgået mellem den tidligere regering (Socialdemokratiet og  

 Det Radikale Venstre) og Venstre, Det Konservative Folkeparti,  

 Centrum-Demokraterne, Kristeligt Folkeparti og Socialistisk Folkeparti i  

 efteråret 2000, og som udmøntede sig i  

 førtidspensionsreformen m.v., som blev vedtaget ved lov nr. 283, 284  

 og 285 af 25. april 2001.
Hvad angår selve førtidspensionsreformen (lov  

 nr. 285), som træder i kraft den 1. januar 2003, indebærer  

 aftalen en række ændringer inden for  

 førtidspensionssystemet.
Først og fremmest erstattes  

 erhvervsevnetabskriteriet med et arbejdsevnekriterium, og antallet af  

 ydelsesniveauer reduceres.
Efter reformen består førtidspension  

 af én bruttoficeret ydelse, samtidig med at en række  

 tillæg og særydelser afskaffes.
I stedet indføres der i  

 lov om social service regler om dækning af merudgifter, der skal  

 kompensere for nedsat funktionsevne.
Endelig indføres der en ny  

 frivillig supplerende pensionsordning og obligatorisk betaling af ATP-bidrag  

 for førtidspensionister.
Aftaledelen om det rummelige arbejdsmarked  

 (lov nr. 283 og 284), som trådte i kraft den 1. juli 2001, indebar  

 bl.a. ændringer i reglerne om ledighedsydelse og fleksjob og  

 indførelse af en fleksydelsesordning for personer i fleksjob.
 Personer, der inden førtidspensionsreformens  

 ikrafttræden den 1. januar 2003, modtager førtidspension,  

 invaliditetsydelse og bistands- og plejetillæg, eller for hvem der er  

 påbegyndt sag herom, vil fortsat være omfattet af de hidtil  

 gældende regler i lov om social pension.
Vedtagelsen af førtidspensionsreformen m.v. har  

 medført et behov for konsekvensændringer på  

 skatteministeriets område.
Allerede ved lov nr. 284 af 25. april 2001  

 blev der gennemført en række konsekvensændringer på  

 skatteministeriets område vedrørende fleksydelse (lov nr. 283)  

 og ledighedsydelse m.v. (lov nr. 284), og formålet med dette lovforslag  

 er derfor at foretage de nødvendige justeringer i skattelovgivningen,  

 primært som følge af selve førtidspensionsreformen (lov  

 nr. 285).
 2. Konsekvensændringer som følge af  

 førtidspensionsreformen m.v.
Lovforslaget indeholder for det første  

 konsekvensrettelser i pensionsbeskatningsloven.
Dette sker som følge  

 af, at der efter førtidspensionsreformens ikrafttræden kun  

 eksisterer ét ydelsesniveau for førtidspension.
Pensionstyperne  

 mellemste og højeste førtidspension vil således ikke  

 eksistere for kommende førtidspensionister.
Det foreslås derfor,  

 at der sker ændring af pensionsbeskatningsloven, så det  

 gøres muligt at aftale, at der fra en ratepension efter  

 pensionsbeskatningslovens § 11 A eller en opsparing i  

 pensionsøjemed efter pensionsbeskatningslovens § 12 kan ske  

 udbetaling inden det fyldte 60. år i tilfælde af, at kontohaveren  

 tilkendes førtidspension på grund af varigt nedsat  

 arbejdsevne.
 Det foreslås yderligere, at det gøres muligt  

 for personer, der tilkendes førtidspension efter arbejdsevnekriteriet,  

 at få udbetalt en kapitalforsikring i pensionsøjemed og  

 opsparing i pensionsøjemed før det fyldte 60. år til 40  

 pct. afgift.
Efter forslaget vil reglerne i pensionsbeskatningsloven  

 for personer, der tilkendes førtidspension efter de regler, der  

 gælder efter 1. januar 2003, svare til de gældende regler for  

 modtagere af mellemste eller højeste førtidspension.
Reglerne  

 for den sidstnævnte gruppe føres efter forslaget uændret  

 videre.
Der foreslås indsat henvisninger i skattelovgivningen til  

 § 6, stk. 4, i lov nr. 285 af 25. april 2001, der efter  

 førtidspensionsreformens ikrafttræden den 1. januar 2003  

 indeholder hjemmel for fortsat udbetaling af de pågældende  

 ydelser.
 Endelig foreslås en justering af  

 pensionsbeskatningslovens § 49 B.
Med den nye sats for førtidspension indeholder lov  

 om social pension alene regler om kompensation for manglende indtjening ved  

 erhverv   særlige ydelser til førtidspensionister afskaffes.  

 Dækning for handicapbetingende merudgifter ydes i stedet efter lov om  

 social service.
Da det er forudsat i førtidspensionsreformen, at  

 ydelser efter § 84 i lov om social service er skattefri, foreslås  

 det, at der indsættes en hjemmel hertil i ligningsloven.
 Desuden foreslås ændringer af  

 ejendomsværdiskatteloven og ligningsloven med henblik på at  

 sidestille personer, der modtager fleksydelse, med efterlønsmodtagere.  

 Baggrunden for forslaget er, at fleksydelsesordningen i øvrigt svarer  

 til efterlønsordningen men er forbeholdt personer i fleksjob, som via  

 bidragsbetalingen har optjent ret til fleksydelse.
Endvidere nødvendiggør  

 førtidspensionsreformen m.v. justeringer af arbejdsmarkedsfondslovens  

 § 1, som regulerer, hvilke af statens udgifter, der finansieres gennem  

 Arbejdsmarkedsfonden.
Der er alene tale om en nødvendig teknisk  

 justering som følge af førtidspensionsreformen m.v., som  

 sikrer, at henvisningerne til de eksisterende udgiftsområder er  

 korrekte.
Med førtidspensionsreformen videreføres  

 begrebet førtidspension, mens forskellige særlige ydelser ikke  

 ydes til gruppen, der skal behandles efter de nye regler.
Modtagere af  

 førtidspension efter det nye og det gamle regelsæt vil have  

 mulighed for at opnå de særlige skattemæssige fordele, der  

 knytter sig til at være førtidspensionsmodtager.
Dette  

 gælder f.eks. ejendomsværdiskattelovens § 9 om  

 begrænsning i stigning i ejendomsværdiskat for  

 førtidspensionister over 60 år.
 Derimod vil særlige ydelser som f.eks.  

 invaliditetsydelse blive ophævet med førtidspensionsreformen.  

 Dermed vil det ikke være muligt for den gruppe, der skal behandles  

 efter de nye regler at opnå de skattefordele, der knytter sig til de  

 særlige ydelser, der kan ydes efter gældende lov om social  

 pension, men som ikke tildeles efter de nye regler.
De steder i skattelovgivningen, hvor der er  

 særfordele, som følge af at man modtager en ydelse som  

 ophæves efter førtidspensionsreformen, er bl.a.  

 ejendomsværdiskattelovens § 9 og pensionsbeskatningslovens  

 § 25, stk. 1, nr. 3. De hidtidige regler vil fortsat finde  

 anvendelse på personer, der efter de indtil 1. januar 2003  

 gældende regler i lov om social pension, er tilkendt (eller tilkendes)  

 sådanne særydelser, f.eks. invaliditetsydelse.
Der foreslås  

 indsat henvisninger i skattelovgivningen til § 6, stk. 4, i lov nr.  

 285 af 25. april 2001, der efter førtidspensionsreformens  

 ikrafttræden den 1. januar 2003 indeholder hjemmel for udbetaling af de  

 pågældende ydelser.
3. Andre ændringer Ved lov nr. 332 af 16. maj 2001 om ændring af  

 ATP-loven blev der indsat nye regler om ydelser ved dødsfald i  

 ATP-lovens kapitel 4 a.
Som følge heraf foreslås en justering af  

 pensionsbeskatningslovens § 29 B, så der ved udbetalingen af  

 engangsbeløb efter de nye regler betales en afgift på 40 pct.  

 Endvidere foreslås der enkelte redaktionelle ændringer af  

 arbejdsmarkedsfondsloven, etableringskontoloven, investeringsfondsloven og  

 ligningsloven.
 Der henvises i øvrigt til bemærkningerne til  

 de enkelte bestemmelser.
Provenumæssige konsekvenser Lovforslaget skønnes ikke at have  

 selvstændige provenumæssige konsekvenser, da der er tale om  

 konsekvensændringer, der følger af  

 førtidspensionsreformen m.v.
Merudgifterne ved  

 førtidspensionsreformen forudsættes således finansieret  

 via satsreguleringspuljen.
De foreslåede udvidelser af personkredsen i § 9  

 i ejendomsværdiskatteloven og § 12 A i ligningsloven til  

 også at omfatte fleksydelsesmodtagere skønnes kun at  

 indebære et meget begrænset provenutab, som det ikke er muligt at  

 kvantificere nærmere.
Det skyldes for det første, at antallet af  

 modtagere af fleksydelse er meget lavt, ca. 100 helårspersoner i 2001  

 voksende til ca. 850 i 2005. For det andet skønnes en del af  

 modtagerne af fleksydelse at ville have været  

 førtidspensionister, såfremt fleksjobs og fleksydelsesordningen  

 ikke var indført og derfor alligevel ville have været omfattet  

 af begge regelsæt.
Administrative konsekvenser for stat, amter og kommuner Lovforslaget skønnes at medføre  

 engangsudgifter på 1,3 mio. kr. for Told·  

 Skat.
Erhvervsøkonomiske konsekvenser Lovforslaget skønnes ikke at have  

 erhvervsøkonomiske konsekvenser.
Administrative konsekvenser for erhvervslivet Lovforslaget skønnes ikke at have administrative  

 pligter for erhvervslivet.
Da forslaget hovedsageligt vedrører den del af  

 erhvervslivet, der udgøres af pensionsinstitutter, har man for  

 så vidt angår vurderingen af de administrative konsekvenser valgt  

 at forelægge forslaget for branchen.
Dette er sket i forbindelse med  

 den eksterne høring.
Miljømæssige konsekvenser Lovforslaget har ikke miljømæssige  

 konsekvenser.
Administrative konsekvenser for borgerne Lovforslaget skønnes ikke at have  

 nævneværdige administrative konsekvenser for borgerne.
Forholdet til EU-retten Lovforslaget indeholder ikke EU-retlige aspekter.
Høring Lovforslaget har været på høring i  

 Advokatsamfundet, Akademikernes Centralorganisation, Amtsrådsforeningen  

 i Danmark, Arbejdsmarkedets Tillægspension, Arbejdernes  

 Erhvervsråd, Danmarks Forvaltningshøjskole, Danmarks  

 Lærerforening, Dansk Arbejdsgiverforening, Dansk  

 Funktionærforbund   Serviceforbundet, Dansk Industri, Dansk Handel og  

 Service, De samvirkende Invalideorganisationer, Dansk  

 Socialrådgiverforening, Det Danske Handelskammer, Den Danske  

 Skatteborgerforening, Erhvervenes Skattesekretariat, Foreningen af  

 Firmapensionskasser, Foreningen Registrerede Revisorer, Foreningen af  

 Socialchefer, Foreningen af Statsautoriserede Revisorer, Foreningen Danske  

 Revisorer, Forsikring og Pension, Frederiksberg Kommune, Kommunernes  

 Landsforening, Københavns Kommune, Landsorganisationen i Danmark LO,  

 Skattechefforeningen, Skatterevisorforeningen og Socialpædagogernes  

 Landsforening.
 Der er indkommet bemærkninger fra Arbejdsmarkedets  

 Tillægspension og Forsikring og Pension.
Organisation Bemærkninger i høringssvar Kommentar til høringssvar Arbejdsmarkedets Tillægspension Forsikring & Pension Arbejdsmarkedets tillægspension bemærker, at det  

 ikke er hensigtsmæssigt at foreslå ændringer  

 vedrørende den supplerende pensionsordning, som er en del af  

 førtidspensionsreformen.
Begrundelsen herfor er, at socialministeren  

 endnu ikke har fastsat de endelige regler om den supplerende  

 pensionsordning.
 Forsikring & Pension finder det ikke rimeligt, at indbetaling til  

 supplerende pensionsordning efter § 33 i lov om social pension  

 pålægges arbejdsmarkedsbidrag.
Lovforslaget er, i overensstemmelse med Arbejdsmarkedets  

 Tillægspensions forslag, ændret på dette punkt.
Det  

 foreliggende lovforslag indeholder således ikke regler om den  

 skattemæssige behandling af den supplerende pensionsordning, men  

 når den endelige udformning og administrative tilrettelæggelse af  

 den supplerende pensionsordning foreligger, vil et selvstændigt  

 lovforslag herom blive fremsat.
Reglerne, der vedrører den supplerende pensionsordning, er taget ud  

 af lovforslaget.
Der henvises til kommentaren til Arbejdsmarkedets  

 Tillægspension.
Sammenfatning af økonomiske og  

 administrative konsekvenser Positive konsekvenser Negative konsekvenser Økonomiske konsekvenser for stat, amter og  

 kommuner Ingen Lovforslaget skønnes kun at indebære et meget  

 begrænset provenutab, som det ikke er muligt at kvantificere  

 nærmere.
Administrative konsekvenser for stat, amter og  

 kommuner Ingen Lovforslaget skønnes at medføre engangsudgifter  

 på 1,5 mio. kr. for Told·  

 Skat.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til de enkelte  

 bestemmelser Til § 1 Til nr. 1 Pensionsbeskatningslovens § 11 A vedrører  

 betingelserne for oprettelse af rateopsparing i pensionsøjemed i  

 pengeinstitutter.
I § 11 A, stk. 1, nr. 5, fastsættes  

 rammerne for raternes tidligste og seneste udbetalingstidspunkt.  

 Udgangspunktet er, at udbetalingerne tidligst kan påbegyndes ved  

 kontohaverens fyldte 60. år.
Der kan dog aftales et tidligere  

 udbetalingstidspunkt som følge af kontohaverens død eller hvis  

 kontohaveren opnår ret til højeste eller mellemste  

 førtidspension efter reglerne i lov om social pension.
Efter førtidspensionsreformen tildeles der fra 1.  

 januar 2003 ikke længere førtidspension efter flere  

 ydelsesniveauer, men kun ét.
Pensionsbeskatningslovens § 11 A,  

 stk. 1, nr. 5,  foreslås derfor ændret, så det  

 kan aftales, at udbetaling af rateopsparingen kan ske, hvis kontohaveren er  

 berettiget til førtidspension efter de fra 1. januar 2003  

 gældende regler i lov om social pension.
 Da kriteriet, der berettiger til førtidspension, er  

 nedsat arbejdsevne efter de nye regler foreslås det, at det kan  

 aftales, at udbetalingerne kan påbegyndes i tilfælde af  

 kontohaverens varigt nedsatte arbejdsevne, som efter reglerne i lov om social  

 pension berettiger kontohaveren til at oppebære  

 førtidspension.
For de personer, som har indgået en  

 rateopsparingsaftale før den 1. januar 2003, indebærer  

 forslaget, at rateudbetalingerne kan påbegyndes før det fyldte  

 60. år, hvis kontohaveren er berettiget til at få førtidspension  

 efter de nye regler, eller kontohaveren inden 1. januar 2003 er tilkendt højeste eller  

 mellemste førtidspension, eller der inden den 1. januar 2003 er påbegyndt sag om  

 invaliditetsydelse eller førtidspension til kontohaveren, og  

 vedkommende tilkendes højeste eller mellemste førtidspension  

 efter denne dato.
Efter forslaget vil reglerne i pensionsbeskatningsloven  

 for personer, der tilkendes førtidspension efter de regler, der  

 gælder efter 1. januar 2003, svare til de gældende regler for  

 modtagere af mellemste eller højeste førtidspension.
Reglerne  

 for den sidstnævnte gruppe føres efter forslaget uændret  

 videre.
Til nr. 2 Pensionsbeskatningslovens § 12 vedrører  

 betingelserne for opsparing i pensionsøjemed i pengeinstitutter.
I  

 pensionsbeskatningslovens § 12, stk. 1, nr. 3, fastsættes  

 rammerne for opsparingens tidligste og seneste udbetalingstidspunkt.  

 Udgangspunktet er, at udbetalingen tidligst kan ske ved kontohaverens fyldte  

 60. år.
Der kan dog aftales et tidligere udbetalingstidspunkt som  

 følge af kontohaverens død eller hvis kontohaveren opnår  

 ret til højeste eller mellemste førtidspension efter reglerne i  

 lov om social pension, eller i tilfælde af livstruende sygdom.
På grund af ændringerne i reglerne for  

 førtidspension foreslås pensionsbeskatningslovens  

 § 12, stk. 1, nr. 3, derfor ændret i overensstemmelse med de  

 ændringer, der er foreslået for § 11 A, stk. 1, nr. 5,  

 3. pkt.
For en nærmere beskrivelse af de foreslåede  

 ændringer henvises til bemærkningerne til nr. 1.
Til nr. 3 Pensionsbeskatningslovens § 25 opregner i hvilke  

 tilfælde, der betales 40 pct. afgift af udbetalinger fra  

 kapitalforsikringer i pensionsøjemed og opsparing i  

 pensionsøjemed.
I § 25, stk. 1, nr. 1 og 7, fastsættes  

 rammerne for tidligste og seneste udbetalingstidspunkt, hvor der betales 40  

 pct. afgift.
Udgangspunktet er, at udbetalingen tidligst kan ske ved  

 kontohaverens fyldte 60. år, men skal være sket inden det fyldte  

 70. år.
I modsat fald skal der under alle omstændigheder betales  

 afgift ved det 70. år, jf. § 25, stk. 1, nr. 7. Udbetalingen  

 kan dog bl.a. ske før det 60. år, hvis ejeren på grund af  

 varigt nedsat funktionsevne, der er indtruffet efter oprettelsen af en  

 opsparing i pensionsøjemed, er berettiget til at modtage  

 højeste eller mellemste førtidspension efter reglerne i lov om  

 social pension, jf. § 25, stk. 1, nr. 2.
Den foreslåede ændring tager højde for,  

 at der fra 1. januar 2003 tilkendes førtidspension i henhold til  

 ét ydelsesniveau.
Efter forslaget vil reglerne i  

 pensionsbeskatningsloven for personer, der tilkendes førtidspension  

 efter de regler, der gælder efter 1. januar 2003, svare til de  

 gældende regler for modtagere af mellemste eller højeste  

 førtidspension.
Reglerne for den sidstnævnte gruppe føres  

 efter forslaget uændret videre.
Pensionsbeskatningslovens § 25, stk. 1, nr. 2,  

foreslås således ændret, så der betales 40  

 pct. afgift af udbetalinger til ejeren på grund af varigt nedsat  

 arbejdsevne, der er indtruffet efter oprettelsen af kapitalforsikringen eller  

 opsparingen i pensionsøjemed, og som berettiger ejeren til  

 førtidspension efter de nye regler i § 16 i lov om social  

 pension.
De gældende regler foreslås opretholdt for personer, der  

 modtager højeste eller mellemste førtidspension efter de  

 før 1. januar 2003 gældende regler i lov om social pension.  

 Dette omfatter efter ikrafttrædelsesbestemmelserne til  

 førtidspensionsreformen både personer, der er tilkendt  

 højeste eller mellemste førtidspension før den 1. januar  

 2003, og personer, for hvem der er påbegyndt sag om invaliditetsydelse  

 eller førtidspension før den 1. januar 2003, og som tilkendes  

 højeste eller mellemste førtidspension efter denne dato.
Forslaget indebærer, at personer, som har oprettet  

 en opsparing i pensionsøjemed før den varige nedsættelse  

 af arbejdsevnen, ved udbetaling fra opsparingen kun vil blive pålagt  

 afgift på 40 pct., hvis personen er berettiget til at få førtidspension efter de  

 nye regler i § 16 i lov om social pension, eller personen er tilkendt højeste eller mellemste  

 førtidspension inden 1. januar 2003, eller der inden den 1. januar 2003 er påbegyndt sag om  

 invaliditetsydelse eller førtidspension, og vedkommende tilkendes  

 højeste eller mellemste førtidspension efter denne  

 dato.
Til nr. 4 Efter pensionsbeskatningslovens § 25, stk. 1,  

 nr. 3, er det en betingelse for udbetaling af en ordning mod betaling af 40  

 pct. afgift, at ejeren på tidspunktet for oprettelsen af den  

 pågældende pensionsaftale modtog invaliditetsydelse i henhold til  

 lov om social pension.
Invaliditetsydelse tildeles personer, som ud fra  

 helbredsmæssige kriterier er berettiget til mellemste eller  

 højeste førtidspension, men som på grund af  

 erhvervsarbejde ikke har ret til førtidspension.
Med  

 førtidspensionsreformen ophæves reglerne om invaliditetsydelse.  

 Pensionsbeskatningsloven konsekvensændres i overensstemmelse hermed.
De  

 hidtil gældende regler videreføres uændret for personer,  

 der modtager invaliditetsydelse pr. 1. januar 2003, og personer, for hvem der  

 inden den 1. januar 2003 er påbegyndt sag om invaliditetsydelse, og som  

 tilkendes invaliditetsydelse efter denne dato.
 Det foreslås, at der i § 25,  

 stk. 1, nr. 3, indsættes en henvisning til bestemmelsen i  

 § 6, stk. 4, i lov nr. 285 af 25. april 2001 (lov om ændring  

 af lov om social pension), da invaliditetsydelse efter  

 førtidspensionsreformens ikrafttræden den 1. januar 2003 ydes  

 med hjemmel i denne bestemmelse.
Til nr. 5 Pensionsbeskatningslovens § 29 B  

foreslås omformuleret.
 Der foreslås ændringer i § 29 B  

 som følge af lov nr. 332 af 16. maj 2001 om ændring af lov om  

 Arbejdsmarkedets Tillægspension (Grundlagsrente, tarifsystem,  

 dødsfaldsydelser).
Efter de gældende regler i ATP-loven udbetales der  

 efter ATP-lovens §§ 11, 11 a og 12 henholdsvis  

 ægtefælleydelse, børneydelse og overgangsydelse som  

 kapitaliserede engangsbeløb.
Disse udbetalinger betales der 40 pct.  

 afgift af, jf. pensionsbeskatningslovens § 29 B, 1. pkt.
 Ved lovændringen er disse regler bevaret for  

 så vidt angår ATP-bidrag vedrørende tiden før den  

 1. januar 2002, mens der er indført nye regler om ATP-bidrag  

 vedrørende tiden fra den 1. januar 2002. Det nye regelsæt  

 indeholder bestemmelser om udbetaling af engangsbeløb til medlemmernes  

 efterladte ægtefæller, samlevere og børn, jf. de nye  

 bestemmelser i §§ 14 b, stk. 1, og 14 e, stk. 1, i  

 ATP-loven.
 Det foreslås, at der i den foreslåede  

 bestemmelse i pensionsbeskatningslovens § 29 B, nr. 2, indføjes  

 en hjemmel til, at der også skal betales 40 pct. afgift af  

 sådanne engangsbeløb, svarende til hvad der gælder for de  

 kapitaliserede engangsbeløb omfattet af de hidtidige (og  

 uændrede) regler i ATP-lovens §§ 11, 11 a og 12.
Til nr. 6 Pensionsbeskatningslovens § 49 B, som blev indsat ved  

 lov nr. 284 af 25. april 2001 (ændring af reglerne om fleksjob,  

 ledighedsydelse m.v.), indeholder bl.a. regler om beskatningen af  

 tilbagebetalinger af bidrag fra fleksydelsesordningen.
 Nogle af bestemmelsens henvisninger til reglen i § 31  

 i lov om fleksydelse om tilbagebetaling m.v. af fleksydelsesbidrag er  

 imidlertid ikke korrekte, og det foreslås derfor, at der rettes  

 op herpå.
 Udover reglen i § 31 i lov om fleksydelse er der i  

 bekendtgørelse nr. 524 af 7. juni 2001 fastsat nærmere regler om  

 tilbagebetaling i visse tilfælde.
Det drejer sig om kontant tilbagebetaling i  

 tilfælde, hvor der kan ses bort fra kravet om indbetaling til en  

 pensionsordning.
Det kan ifølge bekendtgørelsen ske, når  

 personen kan dokumentere, at beløbets overførsel til en  

 pensionsordning ikke kan medføre bedre pensionsforhold, end hvis  

 beløbet ikke overføres til en pensionsordning, jf.  

 bekendtgørelsens § 56, stk. 2, nr. 3. Det   

 foreslås, at sådanne tilbagebetalinger skal være  

 indkomstskattepligtige svarende til kontante tilbagebetalinger til personer  

 over 60 år.
I lighed hermed vil kontante tilbagebetalinger efter  

 bekendtgørelsens § 56, stk. 2, nr. 1, være  

 indkomstskattepligtige.
Dette skaber overensstemmelse mellem behandlingen af  

 tilbagebetalinger af efterlønsbidrag og tilbagebetalinger af  

 fleksydelsesbidrag.
Til § 2 Til nr. 1 og 2 Førtidspensionsreformen m.v.  

 nødvendiggør, at der foretages konsekvensændringer i  

 § 1 i lov om en arbejdsmarkedsfond, som regulerer, hvilke af statens  

 udgifter, der finansieres gennem Arbejdsmarkedsfonden.
Efter de  

 gældende regler finansierer Arbejdsmarkedsfonden bl.a. statslige  

 udgifter til førtidspension efter lov om social pension og til  

 fleksjob og skånejob m.v. efter lov om aktiv socialpolitik.
 Med forslaget er der tale om, at henvisningerne til de  

 respektive love og bestemmelser, hvor udgiftsområderne er reguleret,  

 ajourføres med den nye lovgivning om førtidspensionsreformen  

 m.v., og der er således ikke tilsigtet nogen ændringer af de  

 arbejdsmarkedsrelaterede statslige udgiftsområder, som finansieres  

 gennem Arbejdsmarkedsfonden, ud over de tilpasninger, som  

 førtidspensionsreformen m.v. nødvendiggør.
 Der er således alene tale om en nødvendig  

 teknisk justering som følge af førtidspensionsreformen m.v.,  

 som sikrer, at henvisningerne til de eksisterende udgiftsområder er  

 korrekte.
Nr. 1 vedrører konsekvensændringer som  

 følge af selve førtidspensionsreformen, hvor  

 udgiftsområdet til førtidspension videreføres, men nu  

 efter § 16, jf. § 52 i lov om social pension, i stedet for som  

 tidligere efter § 14 i lov om social pension.
For personer, der er  

 tilkendt førtidspension, eller for hvem der er påbegyndt en sag  

 herom inden den 1. januar 2003, gælder imidlertid fortsat de tidligere  

 regler, jf. § 6, stk. 4, i lov nr. 285 af 25. april 2001. Det  

foreslås derfor, at der i arbejdsmarkedsfondslovens § 1  

 henvises til de nye bestemmelser i stedet.
Nr. 2 vedrører konsekvensændringer som  

 følge af lov nr. 284 af 25. april 2001 om ændring af lov om  

 aktiv socialpolitik og andre love.
Ved denne lov blev bl.a. reglerne om  

 fleksjob og ledighedsydelse ændret.
Reglerne om udbetaling af  

 ledighedsydelse fremgår efter de nye regler i lov om aktiv  

 socialpolitik nu af §§ 74 d (ledighedsydelse i almindelighed) og 74 e  

 (ledighedsydelse under ferie). Det foreslås  derfor, at der i  

 arbejdsmarkedsfondslovens § 1 henvises til de nye bestemmelser i  

 stedet.
Til nr. 3 Der er tale om en redaktionel justering.
Til nr. 4 Det foreslås, at der indsættes en  

 henvisning til ikrafttrædelsesbestemmelsen i lov nr. 285 af 25. april  

 2001 (lov om ændring af lov om social pension og andre love). Herved  

 tydeliggøres det, at personer, der er tilkendt førtidspension,  

 eller for hvem der er påbegyndt sag herom inden den 1. januar 2003,  

 efter førtidspensionsreformens ikrafttræden den 1. januar 2003  

 modtager førtidspension med hjemmel i § 6, stk. 4, i  

 førnævnte ændringslov.
Til §§ 3 og 4 Forslagene er redaktionelle og foranlediget af en  

 henvendelse fra De Samvirkende Invalideorganisationer, der har gjort  

 opmærksom på, at ordet »invalid« og afledninger deraf er udtryk  

 for en nedladende holdning til de berørte personer.
Ordet  

 »invaliditet« foreslås erstattet af udtrykket »varigt nedsat  

 funktionsevne«.
Dette udtryk er tillige anvendt i sociallovgivningen og  

 andetsteds i skattelovgivningen.
Lignende ændringer blev foretaget i  

 pensionsbeskatningsloven ved lov nr. 294 af 29. april 2000.
I tilfælde, hvor skattelovgivningen benytter ordet  

 »invalid« eller afledninger deraf som en henvisning til fast indarbejdede  

 betegnelser inden for en given branche er ordet ikke foreslået  

 ændret.
Der kan eksempelvis være tale om almenkendte og gennem  

 mange år indarbejdede forsikringstekniske udtryk.
Til § 5 Til nr. 1 Det foreslås, at der i ligningslovens  

 § 7, litra i, indsættes en henvisning til  

 ikrafttrædelsesbestemmelsen i § 6, stk. 4, i lov nr. 285 af  

 25. april 2001 (lov om ændring af lov om social pension), da  

 førtidspension efter de nugældende regler, invaliditetsydelse  

 eller bistands- og plejetillæg efter førtidspensionsreformens  

 ikrafttræden den 1. januar 2003 ydes med hjemmel i denne  

 bestemmelse.
Til nr. 2 Det er forudsat i lovforslaget til  

 førtidspensionsreformen (L 137 i folketingssamlingen 2000-01), at  

 handicapkompenserende ydelser skal være skattefri.
I dag er ydelser,  

 der ydes efter lov om social service, skattefri, såfremt ydelserne er  

 ydet til dækning af nærmere bestemte udgifter for modtageren.
Med ændringen af bestemmelsen i § 84 i lov om  

 social service indføres der en minimumsgrænse, hvorefter der kun  

 foretages udbetaling efter bestemmelsen, såfremt der er  

 sandsynliggjorte merudgifter på mindst 500 kr. pr. måned.
Hvis  

 dette sandsynliggøres, sker der udbetaling med en startydelse på  

 1500 kr. pr. måned.
Herved tages der højde for en del af de  

 ulemper og ikke specificerbare merudgifter, der måtte være i  

 dagligdagen for personer med en varig funktionsevnenedsættelse.
 Det foreslås, at der i overensstemmelse med  

 intentionerne i førtidspensionsreformen skabes hjemmel til, at hele  

 beløbet, der udbetales efter servicelovens § 84, er  

 skattefrit.
Til nr. 3 Forslaget indebærer ligesom forslagene under nr. 5  

 og 6, at der foretages ændringer af mere teknisk og redaktionel  

 karakter, som ikke er foranlediget af førtidspensionsreformen.
Forslaget indebærer, at bestemmelsen om skattefrihed  

 for overgangsbeløb efter § 28 i lov om børnetilskud og  

 forskudsvis udbetaling af børnebidrag udgår.
Baggrunden herfor  

 er, at bestemmelsen i § 28 i børnetilskudsloven er blevet  

 ophævet ved lov nr. 1109 af 29. december 1997. Bestemmelsen indeholdt  

 en overgangsordning vedrørende ungdomsydelsen, der blev ophævet  

 i 1987.
 Forslaget indeholder derudover en omredigering samt en  

 ajourføring af bestemmelsen for så vidt angår henvisningen  

 til ligningslovens § 11.
Til nr. 4 Det foreslås, at der i ligningslovens  

 § 7, litra ø, indsættes en henvisning til  

 ikrafttrædelsesbestemmelsen i § 6, stk. 4, i lov nr. 285 af  

 25. april 2001 (lov om ændring af lov om social pension), da  

 invaliditetsydelse med bistands- eller plejetillæg efter  

 førtidspensionsreformens ikrafttræden den 1. januar 2003 ydes  

 med hjemmel i denne bestemmelse.
Til nr. 5 Ligningslovens § 7 F, stk. 1, nr. 2,  

foreslås for det første ændret for at fremme  

 læsevenligheden.
De forskellige typer støtte, såsom  

 ydelsesstøtte, ydelsesbidrag, erstatning og godtgørelse, der  

 ydes efter lov om byfornyelse og lov om byfornyelse og boligforbedring  

 foreslås samlet under betegnelsen støtte.
Denne ændring  

 har ingen materielle konsekvenser. Ændringen omfatter hermed også  

 den seneste ændring af lov om byfornyelse, hvorefter et ombygningstab  

 ydes som erstatning, jf. § 62, i modsætning til tidligere, hvor  

 den offentlige støtte blev ydet i form af afholdelse af omkostninger  

 til et særskilt lån, der skulle finansiere ombygningstabet.
For det andet foreslås det også at  

 indsætte en specifik henvisning til den nu ophævede lov om  

 byfornyelse og boligforbedring.
Henvisningen til lov om byfornyelse og  

 boligforbedringer blev ved en tidligere lovændring fjernet med virkning  

 fra den 1. januar 1998, da lov om byfornyelse og boligforbedring blev  

 afløst af lov om byfornyelse.
Denne ændring skete med henblik  

 på at videreføre skattefriheden fra lov om byfornyelse og  

 boligforbedring til lov om byfornyelse.
Det var samtidig intentionen at  

 opretholde skattefriheden for de støttebeløb, der fortsat ville  

 blive udbetalt efter lov om byfornyelse og boligforbedring.
Baggrunden for  

 på ny at indsætte en henvisning til lov om byfornyelse og  

 boligforbedring er, at det vurderes at være mest korrekt, at  

 skattefritagelsen af støtte efter lov om byfornyelse og  

 boligforbedring fremgår direkte af ligningslovens § 7 F,  

 stk. 1, nr. 2. Af samme årsag gives bestemmelsen virkning fra den  

 1. januar 1998, jf. også bemærkningerne til  

 ikrafttrædelsesbestemmelserne.
Til nr. 6 Ved vedtagelse af lovforslag nr.
L 88 i december 1999 blev  

 der foretaget en større omskrivning af ligningslovens regler for  

 skattefrie godtgørelser.
Intentionen var, at reglerne, om at  

 godtgørelser skal medregnes i indkomstopgørelsen, hvis de  

 fragår i en forud aftalt bruttoløn til bestyrelsesmedlemmer og  

 lignende, skulle videreføres, men det kom ved en fejl ikke til at  

 fremgå udtrykkeligt af bestemmelsen.
 Ved den foreslåede præcisering  

 ligestilles medlemmer af eller medhjælpere for bestyrelser, udvalg,  

 kommissioner, råd og lignende med lønmodtagere, derved at der i  

 alle tilfælde skal ske beskatning af rejse- eller  

 befordringsgodtgørelsen, hvis denne fragår i en forud aftalt  

 bruttoløn.
Begrundelsen for, at der skal ske beskatning af de i  

 § 9, stk. 5, 2. pkt., nævnte rejse- eller  

 befordringsgodtgørelser, som fragår i en forud aftalt  

 bruttoløn, er, at der er tale om godtgørelser for rent  

 driftsmæssige omkostninger, der naturligt påhviler arbejdsgiver  

 eller hvervgiver, hvorfor dækningen heraf ikke skal kunne influere  

 på den ansattes eller hvervtagerens aflønningsforhold.
Reglerne  

 om dette modregningsforbud har haft virkning fra indkomståret 1994.
 Endvidere foreslås det at præcisere, at  

 de nærmere regler om kontrol og administration af  

 godtgørelsesreglerne, som skatteministeren efter ligningslovens  

 § 9, stk. 5, 4. pkt., er bemyndiget til at fastsætte,  

 omfatter rejse- og befordringsgodtgørelser, som nævnt i  

 ligningslovens § 9, stk. 5, 2. pkt., både når de  

 udbetales til ansatte og tidligere ansatte samt til bestyrelsesmedlemmer og  

 lignende.
Til nr. 7 For så vidt angår ændringen af ordet  

 invaliditet henvises til bemærkningerne til §§ 3 og 4. Herudover  

foreslås det at ændre ordet »han« til det  

 kønsneutrale ord »vedkommende«. Ændringen har ingen materiel  

 betydning.
Til nr. 8 Idet der henvises til bemærkningerne til § 6,  

 nr. 3, foreslås det, at de regler, der efter ligningslovens  

 § 12 A, stk. 1, gælder for børn m.fl., der stiller en  

 bolig til rådighed for forældre m.fl., der er  

 efterlønsmodtagere, udvides til også at gælde i  

 tilfælde, hvor en bolig stilles til rådighed for forældre  

 m.fl., der modtager fleksydelse efter lov om fleksydelse.
Til § 6 Til nr. 1 Der henvises til bemærkningerne til § 5, nr.  

 4.
Til nr. 2 og 4 Der er tale om konsekvensændringer som følge  

 af forslaget under nr. 3.
Til nr. 3 Ved lov nr. 283 af 25. april 2001 blev der som led i en  

 aftale om en førtidspensionsreform og det rummelige arbejdsmarked  

 gennemført en fleksydelsesordning med henblik på at give  

 personer, som ikke står til fuld rådighed på  

 arbejdsmarkedet, mulighed for at trække sig tilbage ved det 60.  

 år.
Fleksydelsesordningen svarer til efterlønsordningen men er  

 forbeholdt personer i fleksjob, som via bidragsbetaling har optjent ret til  

 fleksydelse.
Det foreslås derfor, at den særlige  

 begrænsningsregel for stigningen i ejendomsværdiskat fra det ene  

 år til det næste, som bl.a. gælder for  

 efterlønsmodtagere, udvides til også at omfatte modtagere af  

 fleksydelse.
Til § 7 Til nr. 1 Der henvises til bemærkningerne til § 5, nr.  

 4.
Til § 8 Til stk. 1 Det foreslås, at loven træder i kraft dagen efter  

 bekendtgørelsen i Lovtidende og har virkning fra samme dato jf. dog  

 bestemmelserne i stk. 2-9.
Til stk. 2 Det foreslås, at de nye betingelser for  

 oprettelse af henholdsvis rateopsparing i pensionsøjemed og opsparing  

 i pensionsøjemed har virkning for aftaler, der oprettes den 1. januar  

 2003 og senere.
Til stk. 3 Det foreslås, at adgangen til at få  

 udbetalt opsparing i pensionsøjemed med 40 pct. afgift for personer  

 med varigt nedsat arbejdsevne, som er berettiget til at oppebære  

 førtidspension efter de nye regler i lov om social pension, eller som  

 tilkendes højeste eller mellemste førtidspension efter de  

 indtil den 1. januar 2003 gældende regler i lov om social pension, har  

 virkning for udbetalinger, der sker fra og med den 1. januar 2003. Som hidtil  

 kan udbetalinger fra kapitalforsikring afgiftsberigtiges med 40 pct.,  

 når forsikringssummen udbetales i overensstemmelse med policens  

 bestemmelser om udbetaling ved invaliditet.
Til stk. 4 Det foreslås, at ændringen i  

 ligningslovens § 7, litra j, vedrørende skattefrihed for ydelser  

 modtaget efter § 84 i lov om social service har virkning fra og med den  

 1. januar 2003, jf. § 5, nr. 2. Det samme gælder de  

 foreslåede henvisninger til sociallovgivningen, der ændres som  

 følge af førtidspensionsreformen, jf. § 1, nr. 4,  

 § 2, nr. 4, § 5, nr. 1, § 5, nr. 5, § 6, nr. 1, og  

 § 7, nr. 1.
Til stk. 5 Det foreslås, at reglerne om 40 pct. afgift  

 af de nye dødsfaldsydelser fra ATP-ordningen skal have samme  

 virkningstidspunkt som de materielle regler om de nye dødsfaldsydelser  

 i ATP-loven, jf. § 2, stk. 2 og 3, i lov nr. 332 af 16. maj 2001.  

 Ifølge ATP-loven gælder der et karenskrav om, at der skal  

 være indbetalt bidrag i mindst to år efter den 1. januar 2002,  

 for at der kan være optjent ret til de nye dødsfaldsydelser.
Det  

 betyder, at der tidligst kan blive udbetalt dødsfaldsydelser efter den  

 nye ordning i forbindelse med dødsfald, der sker efter den 1. januar  

 2004.
Til stk. 6 Det foreslås, at justeringen af  

 pensionsbeskatningslovens § 49 B skal have virkning for tilbagebetaling  

 af fleksydelsesbidrag og overførsel af fleksydelsesordningen,  

 når anmodningen herom fremsættes efter lovens  

 ikrafttræden.
Ændringen af pensionsbeskatningsloven retter op  

 på en fejlagtig henvisning til § 31 i lov om fleksydelse.
Det  

 fremgår klart af bemærkningerne til pensionsbeskatningslovens  

 § 49 B (L 136, § 6 i folketingsåret 2000-2001), hvad  

 hensigten med bestemmelsen er.
Hensigten er bl.a. at gøre kontante  

 tilbagebetalinger af fleksydelsesbidrag skattepligtige, medmindre  

 tilbagebetalingen sker som følge af, at medlemmet af  

 fleksydelsesordningen dør eller tilkendes førtidspension inden  

 det fyldte 65. år. Ændringen bringer overensstemmelse mellem det,  

 der har været hensigten med bestemmelsen, og dennes ordlyd.
Til stk. 7 Det foreslås, at ændringerne af  

 arbejdsmarkedsfondslovens § 1 vedrørende Arbejdsmarkedsfondens  

 udgifter har virkning for beregningen af reguleringsbehov og  

 fastsættelsen af bidragssatsen for 2003 og senere år.
Til stk. 8 Det foreslås, at § 5, nr. 5, har  

 virkning fra og med den 1. januar 1998.
 Bestemmelsen gives tilbagevirkende kraft, da der på  

 ny indsættes en henvisning til lov om byfornyelse og boligforbedring,  

 da det vurderes at være mest korrekt, at skattefritagelsen af  

 støtte efter lov om byfornyelse og boligforbedring fremgår  

 direkte af ligningslovens § 7 F, stk. 1, nr. 2. Reglen gives af  

 denne årsag virkning fra 1. januar 1998. Der tages dermed også  

 højde for den seneste ændring af lov om byfornyelse, jf. lov nr.  

 1255 af 20. december 2000 (ændring af finansieringsregler m.v.),  

 hvorefter et ombygningstab ydes som erstatning. Ændringen af lov om  

 byfornyelse trådte i kraft den 1. januar 2001, og det har hele tiden  

 været intentionen, at denne erstatning skal være skattefri.
 At reglen gives tilbagevirkende kraft, er udelukkende til  

 fordel for skatteyderne.
Til stk. 9 Det foreslås, at reglerne, der sidestiller  

 fleksydelsesmodtagere med efterlønsmodtagere, har virkning fra og med  

 indkomståret 2002.
Bilag Lovforslaget sammenholdt med gældende lov Gældende formulering Lovforslaget § 1 I lov om beskatningen af pensionsordninger m.v.  

 (pensionsbeskatningsloven), jf. lovbekendtgørelse nr. 865 af 1.  

 oktober 2001, som ændret ved § 5 i lov nr. 1033 af 17. december  

 2001, foretages følgende ændringer:
 § 11 A, stk. 1, nr. 5, 3. pkt.
 1. § 11 A, stk. 1, nr. 5, 3. pkt., affattes  

 således:
 Det kan dog tillige aftales, at udbetalingerne  

 påbegyndes i tilfælde af kontohaverens død før det  

 fyldte 60. år eller kontohaverens varigt nedsatte funktionsevne, som  

 efter reglerne i lov om social pension berettiger kontohaveren til at  

 oppebære højeste eller mellemste førtidspension.
 »Det kan dog tillige aftales, at udbetalingerne  

 påbegyndes i tilfælde af kontohaverens død før det  

 fyldte 60. år eller kontohaverens varigt nedsatte arbejdsevne, som  

 efter reglerne i lov om social pension berettiger kontohaveren til at  

 oppebære førtidspension.«.
 § 12, stk. 1, nr. 3, 2. pkt.
 2. § 12, stk. 1, nr. 3, 2. pkt., affattes  

 således:
 Der kan dog tillige bestemmes udbetaling til kontohaveren  

 i tilfælde af varigt nedsat funktionsevne, som efter reglerne i lov om  

 social pension berettiger denne til at oppebære højeste eller  

 mellemste førtidspension, eller i tilfælde af livstruende  

 sygdom.
 »Der kan dog tillige bestemmes udbetaling til kontohaveren  

 i tilfælde af varigt nedsat arbejdsevne, som efter reglerne i lov om  

 social pension berettiger denne til at oppebære førtidspension,  

 eller i tilfælde af livstruende sygdom.«.
§ 25, stk. 1, nr. 2 3. § 25, stk. 1, nr. 2, affattes  

 således:
2.	ved udbetaling til ejeren på grund af varigt nedsat  

 funktionsevne, der er indtruffet efter oprettelsen af kapitalforsikringen  

 eller opsparingen i pensionsøjemed, og som berettiger ejeren til at  

 oppebære højeste eller mellemste førtidspension efter  

 reglerne i lov om social pension eller til at få forsikringssummen  

 udbetalt i medfør af policens bestemmelser om udbetaling ved  

 invaliditet, »2.	ved udbetaling til ejeren på grund af varigt nedsat  

 arbejdsevne, der er indtruffet efter oprettelsen af kapitalforsikringen eller  

 opsparingen i pensionsøjemed, og som efter lov om social pension  

 berettiger ejeren til at oppebære førtidspension, eller som  

 indebærer, at ejeren er tilkendt højeste eller mellemste  

 førtidspension efter de før den 1. januar 2003 gældende  

 regler herom i lov om social pension, eller som berettiger ejeren til at  

 få forsikringssummen udbetalt i medfør af policens bestemmelser  

 om udbetaling ved invaliditet,«.
§ 25, stk. 1, nr. 3 3.	ved udbetaling til ejeren på grund af varigt  

 nedsat funktionsevne, der er indtruffet før oprettelsen af  

 kapitalforsikringen eller opsparingen i pensionsøjemed, hvis ejeren  

 på tidspunktet for oprettelsen af kapitalforsikringen eller opsparingen  

 i pensionsøjemed modtog invaliditetsydelse i henhold til lov om social  

 pension, 4. I § 25, stk. 1, nr. 3, ændres »lov om  

 social pension« til: »§ 6, stk. 4, i lov nr. 285 af 25. april 2001  

 om ændring af lov om social pension og andre love«.
 5. § 29 B affattes således:
§ 29 B.
Af kapitaliserede engangsbeløb, der udbetales  

 efter §§ 9, stk. 1, 2. pkt., 11, 11 a, 12, 13 eller af  

 engangsbeløb, der udbetales efter § 17 c, stk. 5, 1. pkt.,  

 § 17 h, stk. 4, 1. og 3. pkt., og § 17 i, stk. 1, i lov  

 om Arbejdsmarkedets Tillægspension, udgør afgiften 40 pct.
Af  

 engangsbeløb, der udbetales efter § 17 d, stk. 1, i lov om  

 Arbejdsmarkedets Tillægspension, udgør afgiften 40 pct.,  

 såfremt udbetalingen ikke overstiger 1.100 kr.
»§ 29 B.
For udbetalinger af følgende engangsbeløb  

 udgør afgiften 40 pct.:
1.	kapitaliserede engangsbeløb, der udbetales efter § 9,  

 stk. 1, 2. pkt., § 11, § 11 a, § 12 og § 13 i lov om  

 Arbejdsmarkedets Tillægspension, 2.	engangsbeløb, der udbetales efter § 14  

 b, stk. 1, § 14 e, stk. 1, § 17 c, stk. 5, 1. pkt.,  

 § 17 h, stk. 4, 1. og 3. pkt., og § 17 i, stk. 1, i lov  

 om Arbejdsmarkedets Tillægspension, og 3.	engangsbeløb, der udbetales efter § 17  

 d, stk. 1, i lov om Arbejdsmarkedets Tillægspension, såfremt  

 udbetalingen ikke overstiger 1.100 kr.«.
§ 49 B, stk. 2-5 6. § 49 B, stk. 2-5, affattes således:
 Stk. 2. Af tilbagebetaling af fleksydelsesbidrag efter  

 § 31, stk. 1, i lov om fleksydelse svares en afgift på 30  

 pct. af tilbagebetalingsbeløbet.
 »Stk. 2. Af tilbagebetalinger af fleksydelsesbidrag efter  

 tilkendelse af førtidspension eller efter dødsfald, jf.  

 § 31, stk. 1, i lov om fleksydelse, svares en afgift på 30  

 pct. af tilbagebetalingsbeløbet.
 Stk. 3. Tilbagebetaling af bidrag til fleksydelsesordningen  

 efter § 31, stk. 2, 5. pkt., i lov om fleksydelse medregnes ved  

 opgørelsen af den skattepligtige indkomst.
 Stk. 3. Kontant tilbagebetaling af bidrag til  

 fleksydelsesordningen efter § 31, stk. 3, 4. pkt., i lov om  

 fleksydelse medregnes ved opgørelsen af den skattepligtige indkomst.  

 Kontant tilbagebetaling efter forskrifter udstedt med hjemmel i § 33 i  

 lov om fleksydelse medregnes tillige ved opgørelsen af den  

 skattepligtige indkomst, jf. dog stk. 2.
 Stk. 4. Overførsel af en fleksydelsesordning efter  

 § 31, stk. 2, 3. pkt., i lov om fleksydelse til en bestående  

 eller nyoprettet pensionsordning omfattet af kapitel 1 behandles ikke som  

 indbetaling til pensionsordningen.
 Stk. 4. Overførsel af en fleksydelsesordning efter  

 § 31, stk. 3, 2. pkt., i lov om fleksydelse til en bestående  

 eller nyoprettet pensionsordning omfattet af kapitel 1 behandles ikke som  

 indbetaling til pensionsordningen.
 Stk. 5. Ved overførsel af en fleksydelsesordning efter  

 § 31, stk. 2, 4. pkt., i lov om fleksydelse til en bestående  

 eller nyoprettet udenlandsk pensionsordning svares en afgift på 60 pct.  

 af tilbagebetalingsbeløbet.
 Stk. 5. Ved overførsel af en fleksydelsesordning efter  

 § 31, stk. 3, 3. pkt., i lov om fleksydelse til en bestående  

 eller nyoprettet udenlandsk pensionsordning svares en afgift på 60 pct.  

 af tilbagebetalingsbeløbet.«.
§ 2 I lov om en arbejdsmarkedsfond, jf. lovbekendtgørelse nr. 79 af 2.  

 februar 2001, som ændret ved § 4 i lov nr. 284 af 25. april 2001,  

 foretages følgende ændringer:
§ 1, stk. 1, litra e e)	til førtidspension efter § 14, jf. § 52 i lov om  

 social pension efter fradrag af overførsel fra den sociale  

 pensionsfond, jf. § 1 i lov om den sociale pensionsfond, 1. I § 1, stk. 1, litra e, ændres »efter  

 § 14, jf. § 52 i lov om social pension« til: »efter § 16, jf.  

 § 52 i lov om social pension og § 6, stk. 4, i lov nr. 285 af  

 25. april 2001 om ændring af lov om social pension og andre love«.
§ 1, stk. 1, litra g 2. § 1, stk. 1, litra g, affattes  

 således:
g)	til fleksjob og skånejob med løntilskud m.v. efter  

 §§ 72, 74 og 76, jf. § 104 i lov om aktiv socialpolitik og »g)	til fleksjob, ledighedsydelse og skånejob med  

 løntilskud efter §§ 72, 74 d, 74 e og 76, jf. § 104 i lov om  

 aktiv socialpolitik og«.
§ 8, stk. 1, litra f 3. I § 8, stk. 1, litra f, ændres »modtagere  

 af delpension« til: »modtagere af delpension i henhold til lov om  

 delpension«.
f)	indbetalinger til Arbejdsmarkedets Tillægspension, bortset fra  

 indbetalinger som nævnt i stk. 5, som foretages for modtagere af  

 dagpenge i henhold til lov om dagpenge ved sygdom eller fødsel,  

 modtagere af delpension eller førtidspension i henhold til lov om  

 social pension, modtagere af kontanthjælp eller revalideringsydelse  

 efter §§ 25 og 52 i lov om aktiv socialpolitik, modtagere af  

 introduktionsydelse efter § 27 i lov om integration af udlændinge  

 i Danmark (integrationsloven), modtagere af seniorydelse efter lov om  

 seniorydelse, modtagere af dagpenge i henhold til lov om  

 arbejdsløshedsforsikring m.v., modtagere af godtgørelse i  

 henhold til lov om godtgørelse ved deltagelse i erhvervsrettet voksen-  

 og efteruddannelse, modtagere af overgangsydelse eller efterløn i  

 henhold til lov om arbejdsløshedsforsikring m.v. og modtagere af  

 uddannelsesgodtgørelse, jobrotationsydelse eller aktiveringsydelse i  

 henhold til lov om en aktiv arbejdsmarkedspolitik, jf. § 11,  

 stk. 5, 4. I § 8, stk. 1, litra f, ændres »eller  

 førtidspension i henhold til lov om social pension« til: », modtagere  

 af førtidspension i henhold til lov om social pension eller § 6,  

 stk. 4, i lov nr. 285 af 25. april 2001 om ændring af lov om  

 social pension og andre love«.
§ 3 I lov om indskud på etableringskonto (etableringskontoloven), jf.  

 lovbekendtgørelse nr. 115 af 24. februar 1999, som ændret senest  

 ved § 6 i lov nr. 1286 af 20. december 2000, foretages følgende  

 ændring:
 § 5, stk. 3, 2. pkt.
 Bliver den skattepligtige uarbejdsdygtig som følge  

 af alvorlig sygdom eller invaliditet efter, at midler er hævet og  

 anvendt til forlods afskrivning, bortfalder kravet om personlig  

 arbejdsindsats dog i den resterende del af perioden.
 1. I § 5, stk. 3, 2. pkt., ændres  

 »invaliditet« til: »varigt nedsat funktionsevne«.
§ 4 I lov om investeringsfonds (investeringsfondsloven), jf.  

 lovbekendtgørelse nr. 933 af 24. oktober 1996, som ændret senest  

 ved § 18 i lov nr. 1029 af 22. november 2000, foretages følgende  

 ændring:
 § 3 A, stk. 4, 2. pkt.
 Bliver den skattepligtige uarbejdsdygtig som følge  

 af alvorlig sygdom eller invaliditet efter, at midler er hævet og  

 anvendt til forlods afskrivning, bortfalder kravet om personlig  

 arbejdsindsats i den resterende del af perioden.
 1. I § 3 A, stk. 4, 2. pkt., ændres  

 »invaliditet« til: »varigt nedsat funktionsevne«.
§ 5 I lov om påligningen af indkomstskat til staten (ligningsloven), jf.  

 lovbekendtgørelse nr. 887 af 8. oktober 2001, foretages  

 følgende ændringer:
§ 7, litra i i)	Invaliditetsbeløb, invaliditetsydelse,  

 førtidsbeløb, personlige tillæg og helbredstillæg,  

 invaliditets-, bistands- og plejetillæg samt tillæg efter  

 § 72 c, der udbetales i henhold til lov om social pension.
 1. I § 7, litra i, indsættes efter »lov om social  

 pension«: »eller § 6, stk. 4, i lov nr. 285 af 25. april 2001 om  

 ændring af lov om social pension og andre love«.
§ 7, litra j j)	Ydelser efter lov om social service, lov om aktiv socialpolitik og  

 lov om integration af udlændinge i Danmark (integrationslov) til  

 dækning af nærmere bestemte udgifter for modtageren, ydelser  

 efter § 34 i lov om aktiv socialpolitik, andre ydelser efter lov om  

 aktiv socialpolitik, i det omfang disse ydelser beregnes på grundlag af  

 hjælp ydet efter lovens § 34, ydelser efter § 28 a i  

 integrationsloven, andre ydelser efter integrationsloven, i det omfang disse  

 ydelser beregnes på grundlag af hjælp ydet efter lovens § 28  

 a samt ydelser efter lov om repatriering.
 2. I § 7, litra j, indsættes efter »for  

 modtageren,«: »ydelser efter § 84 i lov om social service,«.
§ 7, litra p 3. § 7, litra p, affattes således:
 p)	Børnetilskud, forskudsvis udbetaling af børnebidrag og  

 af særlige bidrag som nævnt i § 10, stk. 1, 5. pkt.,  

 § 10 a, § 10 b og § 11, 4. pkt., samt overgangsbeløb  

 efter § 28 i lov om børnetilskud og forskudsvis udbetaling af  

 børnebidrag.
 »p)	Børnetilskud og ydelser omfattet af §§ 10 a og 10 b i  

 lov om børnetilskud og forskudsvis udbetaling af børnebidrag,  

 forskudsvis udbetaling af børnebidrag og af særlige bidrag som  

 nævnt i denne lovs § 10, stk. 1, 5. pkt., og § 11,  

 stk. 1, 3. pkt.«.
§ 7, litra ø ø)	Elevstøtte ydet i henhold til lov om  

 folkehøjskoler, efterskoler, husholdningsskoler og  

 håndarbejdsskoler til personer, som, når støtten modtages,  

 opfylder aldersbetingelsen efter lov om social pension for at modtage  

 folkepension, som modtager eller får forskud på  

 førtidspension, eller som modtager invaliditetsydelse med bistands-  

 eller plejetillæg.
 4. I § 7, litra ø, indsættes efter  

 »invaliditetsydelse med bistands- eller plejetillæg«: »i henhold til  

 § 6, stk. 4, i lov nr. 285 af 25. april 2001 om ændring af  

 lov om social pension og andre love«.
§ 7 F, stk. 1, nr. 2 5. § 7 F, stk. 1, nr. 2 affattes  

 således:
2)	ydelsesbidrag og ydelsesstøtte efter lov om byfornyelse  

 § 62, stk. 1 og 2, erstatning efter lov om byfornyelse § 62,  

 stk. 3, støtte efter lov om byfornyelse § 134, stk. 1,  

 godtgørelse efter lov om byfornyelse § 145, stk. 3,  

 § 148, § 149, § 150, § 151, stk. 2 og 5, og  

 § 153, stk. 1 og 3, tilskud efter lov om byfornyelse § 154,  

 stk. 1, og § 161, stk. 1, godtgørelse efter lov om  

 byfornyelse § 168, stk. 4 og 5, og tilskud efter lov om byfornyelse  

 § 169, stk. 1, og § 174, stk. 4, »2)	støtte ydet efter § 37, stk. 1-2 og 4, § 40,  

 stk. 1-2, § 44, stk. 2, § 44a, stk. 2, § 45,  

 stk. 1, § 47, stk. 1, § 62, stk. 2-3, og § 74a  

 i lov om byfornyelse og boligforbedring og § 62, § 134,  

 stk. 1, § 145, stk. 3, § 148, § 149, § 150,  

 § 151, stk. 2 og 5, § 153, stk. 1 og 3, § 154,  

 stk. 1, § 161, stk. 1, § 168, stk. 4 og 5,  

 § 169, stk. 1 og § 174, stk. 4, i lov om  

 byfornyelse,«.
§ 9, stk. 5 Stk. 5. Godtgørelse, der udbetales af arbejdsgiveren  

 for udgifter, som lønmodtageren påføres som følge  

 af arbejdet, medregnes ved indkomstopgørelsen.
Dette gælder dog  

 ikke godtgørelse for rejseudgifter m.v. omfattet af § 9 A eller  

 § 31, stk. 4, og befordringsudgifter omfattet af § 9 B eller  

 § 31, stk. 5. Godtgørelsen skal dog medregnes ved  

 indkomstopgørelsen, hvis den fragår i en forud aftalt  

 bruttoløn.
Skatteministeren kan fastsætte nærmere regler  

 om kontrol og administrationen af godtgørelsesreglerne.
 6. I § 9, stk. 5 indsættes efter 4. pkt.:  

 »3. og 4. pkt. finder tilsvarende anvendelse på godtgørelser,  

 jf. 2. pkt., der udbetales til medlemmer af eller medhjælpere for  

 bestyrelser, udvalg, kommissioner, råd og lignende.«.
 § 9 D, stk. 1, 1. pkt.
 Godtgør den skattepligtige, at han som følge  

 af invaliditet eller kronisk sygdom har særlige udgifter til befordring  

 mellem hjem og arbejdsplads, finder reglerne i § 9 C ikke  

 anvendelse.
 7. I § 9 D, stk. 1, 1. pkt., ændres »at han  

 som følge af invaliditet« til: »at vedkommende som følge af  

 varigt nedsat funktionsevne«.
§ 12 A.
I tilfælde, hvor en bolig, som ville være  

 omfattet af ejendomsværdiskatteloven, såfremt ejeren selv  

 benyttede boligen, stilles til rådighed for ejerens eller dennes  

 ægtefælles forældre, stedforældre eller  

 bedsteforældre, betales der ejendomsværdiskat svarende til, hvad  

 der skulle være betalt i ejendomsværdiskat, såfremt ejeren  

 selv beboede boligen.
Til den skattepligtige indkomst medregnes kun den del  

 af en eventuel lejebetaling, der overstiger 250 pct. af  

 ejendomsværdiskatten.
Det er en betingelse, at boligen, der stilles til  

 rådighed, findes i tilknytning til en bolig, som den skattepligtige  

 eller dennes ægtefælle bebor.
Det er endvidere en betingelse, at  

 en af forældrene, stedforældrene eller bedsteforældrene er  

 førtidspensionist, efterlønsmodtager eller fyldt 65 år,  

 for så vidt angår personer, der den 1. juli 1999 er fyldt 60  

 år, dog 67 år inden udgangen af indkomståret.
 8. I § 12 A, stk. 1, sidste pkt., ændres  

 »efterlønsmodtager eller« til: »efterlønsmodtager,  

 fleksydelsesmodtager eller er«.
§ 6 I lov om en kommunal og amtskommunal ejendomsværdiskat  

 (ejendomsværdiskatteloven), jf. lovbekendtgørelse nr. 1051 af  

 29. november 2000, som ændret ved § 5 i lov nr. 1286 af 20.  

 december 2000, foretages følgende ændringer:
§ 9. Den beregnede ejendomsværdiskat begrænses  

 efter reglerne i stk. 2-6, for skattepligtige, 1. I § 9, stk. 1, nr. 2, indsættes efter  

 »lov om social pension«: »eller § 6, stk. 4, i lov nr. 285 af 25.  

 april 2001 om ændring af lov om social pension og andre love«.
1)	der inden udgangen af indkomståret er fyldt 65 år, 2)	der inden udgangen af indkomståret er fyldt 60 år og  

 efter lov om social pension modtager eller får forskud på  

 førtidspension eller modtager invaliditetsydelse med bistands- eller  

 plejetillæg, 3)	der ved indkomstårets udgang modtager efterløn, jf. lov  

 om arbejdsløshedsforsikring m.v., eller 2. I § 9, stk. 1, nr. 3, udgår:  

 »eller«.
 3. I § 9, stk. 1, indsættes efter nr. 3 som  

 nyt nummer:
 4)	hvis ægtefælle opfylder betingelserne i nr. 1, 2 eller  

 3, og ægtefællerne er samlevende ved indkomstårets  

 udløb.
 »4)	der ved indkomstårets udgang modtager fleksydelse, jf. lov om  

 fleksydelse, eller«.
 Nr. 4 bliver herefter nr. 5.
 4. I § 9, stk. 1, nr. 4, der bliver nr. 5,  

 ændres »nr. 1, 2 eller 3« til: »nr. 1, 2, 3 eller 4«.
§ 7 I lov om opkrævning af indkomstskat samt kommunal og amtskommunal  

 ejendomsværdiskat for personer m.v. (kildeskat), jf.  

 lovbekendtgørelse nr. 80 af 2. februar 2001, som ændret ved lov  

 nr. 484 af 7. juni 2001, foretages følgende ændring:
§ 89 A.
Personer, som ved udgangen af det kalenderår,  

 hvori skatten betales, opfylder aldersbetingelsen for at modtage folkepension  

 eller i henhold til lov om socialpension modtager eller får forskud  

 på pension eller modtager invaliditetsydelse med bistands- eller  

 plejetillæg, og personer, der på dette tidspunkt er samlevende  

 med en ægtefælle, der opfylder en af disse betingelser, kan, hvis  

 der i deres formue ved udgangen af det pågældende  

 indkomstår indgår værdien af en fast ejendom, der helt  

 eller delvis benyttes til bolig for ejeren, jf. stk. 3, efter  

 begæring få henstand med betaling af den del af formueskatten,  

 der vedrører ejerboligen, efter reglerne i stk. 2-7.  

 Begæring skal indgives til ligningsmyndighederne senest 4 uger efter,  

 at den skattepligtige har modtaget underretning om slutskatteberegningen.  

 Personer, som før 1. januar 1997 har fået henstand med den del  

 af formueskatten, der vedrører ejerboligen, har fortsat henstand efter  

 reglerne i stk. 2-7.
 1. I § 89 A, stk. 1, indsættes efter »lov om  

 social pension«: »eller § 6, stk. 4, i lov nr. 285 af 25. april  

 2001 om ændring af lov om social pension og andre love«.
