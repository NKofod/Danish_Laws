 I medfør af §§ 2, 12 og 15, § 19, stk. 1, § 20, § 24, stk. 1, og § 27,  

 stk. 3, i lov nr. 343 af 14. maj 1992 om kød, §§ 3 og 4, § 5, stk. 1, §§ 9 og  

 10 og § 15, stk. 2, i lov nr. 1106 af 21. december 1994 om zoonoser og efter  

 bemyndigelse fra landbrugs- og fiskeriministeren fastsættes:
Undersøgelse før slagtningen § 1.  Tidligst 72 timer før levering til  

 fjerkræslagteri skal kyllinger, høns og kalkuner underkastes kontrol af  

 Veterinærdirektoratet i oprindelsesbesætningen (AM-kontrol). Herfra undtages  

 dog besætninger, der leverer mindre end 20.000 høns eller kyllinger, eller  

 10.000 kalkuner pr. år.
 Stk. 2.  Veterinærdirektoratet kan i særlige tilfælde  

 fravige kravet i stk. 1.
§ 2.  AM-kontrollen skal omfatte forhold, der er af  

 betydning for den veterinære bedømmelse af flokken, heriblandt især Stk. 2.  Undersøgelsen skal foregå ved tilstrækkeligt  

 dagslys eller kunstig belysning, der kan sidestilles hermed.
 Stk. 3.  I forbindelse med AM-kontrollen skal dyrlægen  

 vejlede producenten om forhold af betydning for sygdomsproblemer i  

 besætningen.
 Stk. 4.  Som led i kontrollen kan materiale udtages og  

 indsendes til laboratoriemæssig undersøgelse.
 § 3.  Ejeren eller dennes repræsentant skal til  

 embedsdyrlægen (AM-dyrlægen) afgive de af Veterinærdirektoratet specificerede  

 produktionsdata.
 § 4.  Transportmidler, kasser, vogne m.m. skal inden  

 afhentningen af slagtedyr til fjerkræslagterierne være renset og  

 desinficeret.
§ 5.  Fjerkræ, der ikke er underkastet AM-kontrol, jf.  

 § 2, eller hvor der er gået mere end 24 timer siden AM-kontrol, skal  

 undersøges inden 24 timer efter dets ankomst til slagteriet.
Denne  

 undersøgelse skal gentages umiddelbart før slagtning, hvis der er gået mere  

 end 24 timer siden det levende syn på slagteriet.
§ 6.  Hvis der fra en producent leveres et hold  

 fjerkræ, der indeholder særligt mange syge dyr, eller som må antages at have  

 været i kontrakt med dyr, der lider af alvorlige smitsomme sygdomme på en  

 sådan måde, at disse sygdomme kan være overført til det pågældende hold  

 fjerkræ, skal holdet slagtes som det sidste på dagen og adskilt fra de øvrige  

 slagtninger.
I disse tilfælde kan embedsdyrlægen forlange holdet exviscereret  

 og om nødvendigt slagtehastigheden nedsat.
Tomgangsperiode § 7.  Før hver indsættelse af nyt fjerkræ i huse, hvor  

 der har været fjerkræ med Salmonella enteritidis eller Samonella typhimurium,  

 skal AM-dyrlægen udtage prøver til undersøgelse på Statens Veterinære  

 Serumlaboratorium til kontrol af, at den nødvendige rengøring har fundet  

 sted.
 Stk. 2.  Såfremt der ved denne undersøgelse konstateres  

 positive prøver af ovennævnte serotyper, skal der efter den nærmest  

 påfølgende rotation etableres en tomgangsperiode på mindst 14 dage, hvor der  

 skal foretages ekstraordinær rengøring og desinfektion samt grundig  

 udluftning og tørring af pågældende huse.
Undersøgelse efter slagtningen § 8.  Undersøgelse efter slagtningen skal omfatte  

 følgende:
§ 9.  Den udvendige kontrol (benkontrol) varetages af  

 veterinærkontrollen.
Frasortering kan dog foretages med bistand af  

 slagteripersonalet.
Stk. 2.  Kontrollen på udtagningslinien  

 (exviscerationslinien) varetages af veterinærkontrollen.
Frasortering på  

 udtagningslinien kan dog foretages af slagteripersonale under overvågning af  

 veterinærkontrollen.
 § 10.  Kasserede dyr skal hurtigst muligt fjernes fra  

 slagtelokalerne på en hygiejnisk forsvarlig måde.
 Stk. 2.  Ved lidelser, der kræver nærmere undersøgelse,  

 skal dyrekroppen tilbageholdes.
 Stk. 3.  Veterinærkontrollen afgør, om de frasorterede  

 kroppe og organer kan godkendes til menneskeføde eller skal kasseres.
 Stk. 4.  Undersøgelsen skal foregå ved en lysintensitet  

 på kontrolpladserne på mindst 540 Lux.
 § 11.  Slagteriet skal i det omfang, embedsdyrlægen  

 finder det nødvendigt, stille slagteripersonale til rådighed til de i § 9  

 nævnte opgaver.
 Stk. 2.  Slagteripersonalets bistand til  

 veterinærkontrollen sker under ansvar overfor embedsdyrlægen, der for  

 virksomhedens regning skal oplære og godkende personalet.
 Straf, ikrafttræden m.m.
 § 12.  Udgifter, der er forbundet med de i  

 bekendtgørelsen omhandlede undersøgelser, herunder AM-kontrol og  

 laboratoriemæssige undersøgelse af udtagne prøver, afholdes af virksomheden i  

 overensstemmelse med den til enhver tid gældende bekendtgørelse om udgifter  

 ved offentlig kontrol med kød m.m.
 § 13.  Med bøde straffes den, der overtræder § 1, stk.  

 1, §§ 3, 4 eller 6, § 7, stk. 2, § 10, stk. 1, eller § 11, stk. 1, eller  

 tilsidesætter vilkår fastsat i medfør af § 1, stk. 2.
Stk. 2.  Straffen kan, jf. § 27, stk. 3, i kødloven,  

 stige til hæfte eller fængsel i indtil 1 år, hvis overtrædelsen er begået  

 forsætligt eller ved grov uagtsomhed, og hvis der ved overtrædelsen er Stk. 3.  For overtrædelse, der begås af et aktieselskab,  

 andelsselskab, anpartsselskab eller lignende, kan der pålægges selskabet som  

 sådant bødeansvar, jf. § 27, stk. 4, i kødloven og § 16 i zoonoseloven.
For  

 overtrædelse, der begås af en kommune eller et kommunalt fællesskab, jf. § 60  

 i lov om kommunernes styrelse, kan der pålægges kommunen eller det kommunale  

 fællesskab bødeansvar i henhold til samme bestemmelse.
 § 14.  Bekendtgørelsen træder i kraft den 15. maj  

 1995, idet § 1, stk. 1, dog først har virkning for høns fra 15. november  

 1995.
 Stk. 2.  Bekendtgørelse nr. 140 af 5. marts 1991 om  

 fjerkrækontrol ophæves.
Veterinærdirektoratet, den 2. maj 1995 P.V.V.
