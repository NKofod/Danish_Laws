Offererstatningslovens § 6a  egen skyld, nævnets j. nr. 08-520-09903 N. j. nr. 08-520-09903 Ansøger, der var indehaver af en forretning, blev ved et røverisk overfald i forretningen truet til at udlevere diverse genstande.
Skadevolderne, der var bevæbnede med attrappistoler, tvang ansøger ud i baglokalet, hvor de tildelte ham flere slag i hovedet, dels med knytnæve og dels med pistolskæftet.
Ansøger, der selv havde et skydevåben, affyrede skud, hvorved bl.a. den ene af skadevolderne blev ramt i armen og ryggen.
Ansøger blev frifundet for overtrædelse af straffeloven, fordi retten fandt, at han havde handlet i nødværge.
Ansøger blev samtidig dømt 6 måneders fængsel for overtrædelse af våbenloven.
Skadevolderne blev hver idømt 2 års fængsel og indrejseforbud i 10 år.
 Nævnet fandt ikke grundlag for at nedsætte erstatningen på grund af egen skyld og tilkendte herefter ansøger erstatning og godtgørelse i overensstemmelse med bestemmelserne i erstatningsansvarsloven.
