Nr BTB 36 Betænkning over Forslag til folketingsbeslutning om undersøgelse af  

 generationsskiftevilkårene for små og mellemstore virksomheder   

 Nr B 36 1997-98. 1. samling Afgivet af Skatteudvalget Afgivet: 19971211 Udvalget har behandlet beslutningsforslaget i nogle møder.
 Kommissorium for udvalg om generationsskifte er optrykt som bilag til  

 betænkningen.
 Herefter indstiller et flertal (udvalget med undtagelse af  

 Enhedslistens medlem af udvalget) beslutningsforslaget til  vedtagelse  

 uændret.
 Et mindretal (Enhedslistens medlem af udvalget) indstiller  

 beslutningsforslaget til forkastelse ved 3. behandling.
Jacob Buksti (S) nfmd.
Lis Greibe (S) Klaus Hækkerup (S)  

 Anna-Marie Hansen (S) Per Kaalund (S) Jes Lunde (SF) Elisabeth Arnold (RV)  

 Frank Aaen (EL) Sonja Albrink (CD) Peter Brixtofte (V) Svend Aage Jensby (V)  

 Charlotte Antonsen (V) Mariann Fischer Boel (V) Flemming Hansen (KF) fmd.  

Gitte Seeberg (KF) Brian Mikkelsen (KF) Kim Behnke (FP) Dansk Folkeparti havde ikke medlemmer i udvalget.
Bilag Kommissorium for udvalg om generationsskifte Regeringen har sammen med CD aftalt at nedsætte et udvalg, som får til  

 opgave at belyse og komme med forslag til eventuel yderligere smidiggørelse  

 af generationsskifte i erhvervslivet, herunder generationsskifte til både  

 familie og en eller flere nære medarbejdere.
 Udvalget skal i den forbindelse søge at tilvejebringe pålidelige  

 oplysninger til belysning af, hvorledes generationsskifte foregår i  

 øjeblikket, herunder om antallet af virksomhedsoverdragelser inden for de  

 seneste år, til hvem de er sket, erhververnes alder og aldersfordelingen af  

 virksomhedsejere i forskellige brancher, samt fremkomme med oplysninger til  

 vurdering af antallet af virksomhedslukninger som følge af uhensigtsmæssig  

 generationsskiftelovgivning.
 Udvalget skal kortlægge relevant lovgivning og angive eventuelle regler og  

 lovgivning, som vanskeliggør et generationsskifte.
 Udvalget skal særligt vurdere effekten af de regler om succession ved  

 familieoverdragelser i levende live og ved død, der allerede findes.
 Udvalget skal overveje, om der er forskelle på generationsskifte til  

 forskellige persongrupper og forskelle på brancher og ejerformer, der kan  

 begrunde forskellige regler.
 Udvalget skal overveje, om der findes regler, der hindrer, at  

 virksomhedsejeren er pensionsmæssigt ligestillet med resten af  

 arbejdsmarkedet.
Udvalget skal overveje mulighederne for at tilvejebringe et mere aktivt  

 kapitalmarked for generationsskifte af mindre virksomheder gennem  

 tilvejebringelse af markedspladser, finansieringsinstitutter eller særlige,  

 målrettede låneordninger.
Udvalget skal i forbindelse hermed overveje købers  

 mulighed for igennem belåning af den erhvervede virksomhed inkl. dennes  

 goodwill at finansiere købet, herunder sælgers kontantbehov.
Udvalget skal i  

 den sammenhæng overveje sælgers mulighed for at belåne eller realisere  

 gældsbrevet fra salg af virksomheden.
 Udvalget skal overveje mulighederne for og risici ved at gennemføre  

 skattemæssig succession ved overdragelse til medarbejdere, en eller flere  

 nære medarbejdere og arbejdskollektiver under respekt af skattesystemets  

 grundlæggende regler om, at avancerne ikke på længere sigt må unddrages  

 beskatning.
Udvalget kan fremkomme med forslag til ændring af de gældende regler.
I  

 det omfang der måtte blive tale om udgiftskrævende forslag, skal  

 størrelsesordenen heraf angives.
 Udvalgets arbejde skal være afsluttet senest den 1. januar 1999.
 Udvalget omfatter repræsentanter for følgende:
Advokatrådet Dansk Handel og Service Håndværksrådet Landbrugsrådet FSR og FRR udpeger i fællesskab een repræsentant Skatteministeriet 2 fra forskningsverdenen Arbejderbevægelsens Erhvervsråd Finansministeriet Skatteministeren har formandskabet.
