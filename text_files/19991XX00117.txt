Skriftlig fremsættelse (24. november 1999) Undervisningsministeren (Margrethe Vestager):
 Herved tillader jeg mig for Folketinget at  

 fremsætte:
 Forslag til om produktionsskoler.
(Lovforslag nr.
L 101).
 Som led i bestræbelserne på at  

 tydeliggøre produktionsskolernes stilling som selvstændig  

 skoleform foreslås en række ændringer, der understreger  

 skolernes funktion som et egentligt uddannelsestilbud til unge, der ikke  

 umiddelbart er parat til at påbegynde en ungdomsuddannelse.
 I forbindelse hermed foreslås bestemmelserne om  

 produktionsskoler udskilt i en selvstændig lov, således at  

 lovfællesskabet med daghøjskolerne ophører.
 Samtidig foreslås den eksisterende rammestyring af  

 skolernes aktivitet ophævet, men således at ophævelsen  

 kombineres med en række initiativer, som vil målrette skolernes  

 aktivitet yderligere og samtidig virke aktivitetsdæmpende.
 Det foreslås således at indføre en  

 grænse på et år for ydelse af statstilskud til  

 produktionsskoleophold, dog med en dispensationsmulighed op til 14  

 måneder  i alt efter nærmere af undervisningsministeren fastsatte  

 regler.
Endvidere foreslås indført en  

 minimumsgrænse for skoler, således at der kun ydes statstilskud  

 til skoler med mindst 20 årselever pr. år.
Der vil herved kunne  

 sikres et minimum af værksteds- og fagudbud og et bæredygtigt  

 fagligt-pædagogisk skolemiljø.
Herudover foreslås det at indføre en  

 aktivitetsbestemt kommunal bidragspligt til staten i lighed med de  

 bidragsordninger, der findes på andre uddannelsesområder.
Det vil  

 derved være en overvejelse på lokalt plan, hvorledes man bedst  

 sikrer, at den enkelte unge får en uddannelse og dermed bedre mulighed  

 for at blive selvforsørgende.
Det kommunale bidrag foreslås fastsat på  

 finansloven og afholdt af de enkelte deltageres hjemstedskommuner.
Herved  

 sikres det, at kommuner, der har været aktive i  forhold til  

 etableringen af produktionsskoler, ikke kommer til at bære en  

 uforholdsmæssig stor andel af bidragsbetalingen.
Forslaget lægger iøvrigt op til at styrke  

 produktionsskolernes funktion som brobygning mellem grundskolen og de  

 erhvervskompetencegivende ungdomsuddannelser.
Med henblik herpå skal  

 skolerne i højere grad tilrettelægge tilbud med relation til  

 fagområder inden for de erhvervskompetencegivende uddannelser.
 Endelig foreslås nogle ændringer af  

 institutionspolitisk karakter, som tidligere har været forelagt  

 Folketinget i forbindelse med et lovforslag om ændring af forskellige  

 love om selvejende uddannelsesinstitutioner (habilitetsbestemmelser m.m., L  

 145). Det drejer sig om vedtægtsspørgsmål og andre  

 spørgsmål uden direkte forbindelse med  

 habilitetsproblematikken.
 De økonomiske konsekvenser af forslaget  

 forudsættes kompenseret kommunerne ved bloktilskudsberegningen.
 Forslaget skønnes kun at få administrative  

 konsekvenser for kommunerne i minimalt omfang.
 Idet jeg iøvrigt henviser til lovforslaget med  

 tilhørende bemærkninger, anbefaler jeg forslaget til velvillig  

 behandling i Tinget.
