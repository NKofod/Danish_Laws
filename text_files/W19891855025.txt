En vurderingsinspektør for en kreditforening blev ikke anset for  

 berettiget til fradrag som handelsrejsende.
Der blev herved lagt vægt på hans  

 distrikts begrænsede størrelse.
De seneste domme blev ikke anset for at give  

 grundlag for at ændre den hidtidige praksis for vurderingsinspektører.
 A klagede over, at de stedlige skattemyndigheder for indkomståret 1985  

 havde anset ham for uberettiget til det selvangivne standardfradrag for  

 handelsrejsende på 16.500 kr. (220 dage a 75 kr.). Ved ansættelsen var i  

 stedet for skønsmæssigt godkendt fradrag for porto m.v., 1.000 kr., og  

 udepenge 2.200 kr. (100 dage a 22 kr.).
Det var oplyst, at klageren var ansat som vurderingsinspektør for en  

 kreditforening.
Hans arbejde bestod i at foretage vurderinger af fast ejendom  

 efter anmodning fra kunderne, der var banker, sparekasser, advokater,  

 ejendomsmæglere/handlere, revisorer og byggevirksomheder, samt i at foretage  

 orienterende besøg hos disse med det formål at få disse til at benytte den  

 pågældende kreditforening ved lånoptagelse.
Godt og vel 50 % af klageren løn  

 var provionsindtægt.
Provisionsen blev beregnet efter et pointsystem, hvor  

 der blev givet point efter en differentieret skala, når klageren efter  

 anmodning fra kunden besigtigede og vurderede en ejendom.
Der blev ikke givet  

 points for den del af arbejdet, der bestod i at foretage orienterende besøg  

 hos kunder.
Dersom klageren ikke over en periode indtjente mindst 100 points  

 pr. måned, blev den faste løn reduceret.
Klagerens faste arbejdsdistrikt var  

 et område i Storkøbenhavn.
 Klagerens advokat gjorde over for Landsskatteretten gældende, at klageren  

 var omfattet af den persongruppe (Handelsrejsende, der i deres erhverv  

 foretager forretningsrejser for deres firmaer, samt andre, der rejser på  

 tilsvarende måde), der ifølge Ligningsrådets vejledende anvisning er  

 berettiget til standardfradrag for handelsrejsende.
Advokaten anførte til støtte for påstanden, at klageren uanset  

 stillingsbetegnelsen reelt var sælger, og at han udførte sådanne  

 salgsfunktioner, at han var omfattet af kommissionslovens § 85. Advokaten  

 anførte videre, at klagerens forhold var direkte sammenlignelige med  

 Højesterets dom af 10. marts 1987, hvor en sikringskonsulent i ISS-Sekuritas  

 A/S blev anset for berettiget til standardfradraget for handelsrejsende.  

 Uanset stillingsbetegnelsen var den pågældende reelt sælger.
Han havde også  

 foretaget kundebesøg efter anmodning, men han solgte, når han var hos kunden.  

 Det var efter advokatens opfattelse ikke som tidligere antaget af  

 Landsskatteretten en betingelse, at skatteyderen udelukkende havde  

 salgsopsøgende arbejde.
Det var tilstrækkeligt, at den væsentlige  

 arbejdsopgave var salgsopsøgende, jf. bl.a. Østre Landsrets dom af 20. maj  

 1986 vedrørende en salgsinspektør ved Jyllandsposten.
Dersom klageren ikke  

 direkte kunne henføres til begrebet handelsrejsende , måtte han i hvert fald  

 være omfattet af ligningsvejledningens (D 3.17) øvrige ordlyd: samt andre,  

 der rejser på tilsvarende måde . Fradraget kunne heller ikke nægtes med  

 henvisning til, at distriktet var så lille, at klageren kunne nå hjem og  

 spise til frokost.
Advokaten henviste til Højesterets dom af 10. marts 1987,  

 hvor kriteriet var, at arbejdsdagen ville blive vanskeliggjort, hvis den  

 pågældende skulle indtage et hovedmåltid i hjemmet eller på kontoret.
Det  

 måtte herved tages i betragtning, at klagerens bopæl var beliggende i  

 yderkanten af arbejdsområdet.
Statskattedirektoratet anførte, at det måtte være en forudsætning for at  

 være omfattet af kommissionslovens § 85, at vedkommende direkte medvirkede  

 ved egentlig handelsomsætning.
Klagerens arbejdsforhold som  

 vurderingsinspektør medførte ikke, at han direkte var i salgsopsøgende  

 kontakt med den enkelte kunde.
Hans besøg i banker m.v., der ikke var  

 provisionsberettigede, var af orienterende og reklamemæssig art, og hans  

 besøg hos den enkelte kunde skete efter anmodning fra denne eller hans bank,  

 og havde ikke selvstændig salgsfremmende betydning.
Der var langvarig  

 ligningsmæssig praksis for, at en vurderingsinspektør ikke var omfattet af  

 reglerne om standardfradrag for handelsrejsende, og det havde gennem flere år  

 være anført i ligningsvejledningen.
Distriktets størrelse måtte også  

 tillægges betydning, jf.
Højesterets dom af 4. oktober 1982 vedrørende en  

 assurandør i Midtsjælland, der i det væsentlige arbejdede i et begrænset  

 område i nærheden af bopæl og kontor, og hvor fradraget var nægtet.
 Landsskatteretten fandt efter det oplyste om klagerens arbejdsforhold,  

 herunder særlig henset til distriktets størrelse, at han ikke kunne anses  

 berettiget til at anvende reglerne om standardfradrag for handelsrejsende.  

 Den påklagede ansættelse blev derfor stadfæstet.
 LV 1988, D 3.17.
