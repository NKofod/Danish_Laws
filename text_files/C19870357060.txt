Bilag Ifølge arbejdsløshedsforsikringslovens § 75 f, stk. 2, kan der ikke  

 udbetales efterløn til medlemmer, der i længere tid opholder sig i udlandet.  

 Det betyder, at efterlønsmodtageren skal bevare fast bopæl i Danmark, og kun  

 midlertidigt kan tage ophold i udlandet under ferie eller lignende.
 Til § 1, stk. 1 .
Ifølge bestemmelsen kan retten til efterløn bevares under  

midlertidigt  ophold i udlandet i sammenlagt 3 måneder inden for hvert  

 kalenderår.
Det betyder, at efterlønsmodtageren skal bevare sin faste bopæl i  

 Danmark.
 En efterlønsmodtager kan således ikke bevare efterlønnen i en 3  

 månedersperiode, hvis pågældende tager fast ophold i udlandet i længere tid.
 Ophold på Færøerne og i Grønland sidestilles med ophold i udlandet.
 Til § 1, stk. 2 og stk. 3 .
 Hvis et medlem forlænger sit midlertidige ophold i udlandet ud over 3  

 måneder inden for et kalenderår eller tager fast ophold i udlandet, standses  

 udbetalingen af efterløn.
Udbetalingen kan genoptages, når medlemmet igen tager fast ophold i  

 Danmark.
Medlemmet kan således ikke få udbetalt efterløn i 3 måneder i hvert  

 kalenderår under fortsat ophold i udlandet.
 Kun i de tilfælde, hvor de tilladte 3 måneders ophold i udlandet ikke er  

 opbrugt inden udgangen af et kalenderår, kan en ny 3 månedersperiode  

 påbegyndes i direkte forlængelse heraf, uden at medlemmet forinden tager  

 ophold i Danmark.
 Eksempel I:
Et medlem opholder sig på ferie i udlandet i juni-august.
I august  

 beslutter pågældende at forlænge sit ophold året ud.
I januar kvartal det  

 følgende år bliver pågældende fortsat i udlandet og vender tilbage til  

 Danmark den 31. marts.
Medlemmet har i hele perioden bevaret sin bopæl i  

 Danmark.
 Efterlønsudbetalingen skal i dette tilfælde standses pr. 1. september.  

 Efterlønsudbetalingen kan først genoptages den 1. april det følgende år, hvor  

 medlemmet igen har taget fast ophold i Danmark.
 Eksempel II:
 Et medlem opholder sig midlertidigt i udlandet i oktober kvartal.  

 Pågældende forlænger herefter sit ophold i januar kvartal det følgende år og  

 vender tilbage til Danmark pr. 1. april.
 Efterlønnen bevares i denne situation i hele perioden.
 Eksempel III:
 Et medlem tager fast ophold i udlandet.
 Efter 3 år vender pågældende tilbage og tager igen fast ophold i Danmark.
Efterlønsudbetalingen skal i denne situation indstilles fra  

 udrejsetidspunktet.
Udbetalingen kan genoptages, når medlemmet igen tager  

 fast ophold i Danmark.
 I de i eksempel I og III nævnte situationer har efterlønsmodtageren efter  

 igen at have taget fast ophold i Danmark ret til at få udbetalt efterløn  

 under senere midlertidigt ophold i udlandet i sammenlagt 3 måneder i  

 resten af kalenderåret.
Det forudsættes i alle 3 eksempler, at medlemskabet af den danske  

 arbejdsløshedskasse er bevaret under hele udlandsopholdet, og at medlemmet i  

 hele perioden opfylder betingelserne for at bevare retten til efterløn,  

 herunder at pågældende ikke har haft erhvervsarbejde i mere end 200 timer  

 inden for hvert kalenderår.
Også efterlønsmodtagere, der opholder sig i  

 udlandet, skal derfor aflevere den årlige efterlønserklæring til  

 arbejdsløshedskassen.
 Til § 2 .
 Det påhviler den enkelte efterløænsmodtager at give kassen oplysning om  

 ophold i udlandet.
 Et medlem skal således giove kassen besked, hvis pågældende tager fast  

 ophold i udlandet.
Medlemmet skal endvidere give kassen oplysning om midlertidige  

 udlandsopholds begyndelses- og afslutningstidspunkter.
Endagsrejser, der ikke  

 er forbundet med overnatning i udlandet, betragtes ikke som udlandsophold.
 Kassen kan fastsætte retningslinier for, i hvilken form og hvor hyppigt  

 efterlønsmodtagerne skal give oplysninger om midlertidige udlandsophold.
 Til § 3 .
 På grundlag af medlemmernes oplysninger om deres udlandsophold, jfr.  

 bemærkningerne til § 2, påhviler det den enkelte arbejdsløshedskasse at  

 standse udbetalingen af efterløn, hvis et medlem efter reglerne i  

 bekendtgørelsens § 1 ikke længere opfylder betingelserne for at få udbetalt  

 efterløn.
 Til § 4 .
Når et medlem vender tilbage til Danmark efter længere tids ophold i  

 udlandet, kan udbetalingen af efterløn genoptages på begæring fra medlemmet.  

 Det forudsættes dog, at medlemmet opfylder betingelserne for at få udbetalt  

 efterløn.
Opmærksomheden henledes på, at efterlønsmodtagere, der tager  

 arbejde i udlandet, i en række tilfælde vil blive omfattet af pågældende  

 lands obligatoriske arbejdsløshedsforsikringssystem, hvorfor medlemsskabet af  

 den danske arbejdsløshedskasse ikke kan bevares.
 Om arbejde under ophold i udlandet henvises i øvrigt til bemærkningerne  

 til § 1.
 Ophold i udlandet forlænger ikke den periode, hvor efterlønnen svarer til  

 medlemmets individuelle dagpengesats.
 Til § 5 .
 Bekendtgørelsen træder i kraft den 1. oktober 1987.
