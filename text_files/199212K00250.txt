Nr LSF 250 Forslag til Lov om ændring af lov om svangerskabsafbrydelse (Nedsættelse  

 af aldersgrænsen) Fremsat af Tom Behnke (FP) Kim Behnke (FP) Jan Køpke Christensen (FP)  

 Kirsten Jacobsen (FP) Pia Kjærsgaard (FP) den 24. marts 1993 § 1 I lov om svangerskabsafbrydelse, jf. lovbekendtgørelse nr. 633 af 15.  

 september 1986, som senest ændret ved lov nr. 389 af 7. juni 1989, foretages  

 følgende ændringer:
 I § 6, stk. 1, ændres »18 år« til: »15 år«.
§ 2 Loven træder i kraft ved bekendtgørelsen i Lovtidende.
Bemærkninger til lovforslaget Almindelige bemærkninger Kvinder i alderen 15-17 år må ifølge lovgivningen på området gerne indlade  

 sig på samleje uden forældrenes samtykke, og de må gerne gennemføre en  

 graviditet uden forældrenes samtykke, men de samme kvinder må ikke selv  

 beslutte, hvorvidt de vil afbryde svangerskabet.
Hertil kræves forældrenes  

 samtykke.
 Straffeloven sætter en nedre grænse (den kriminelle lavalder) ved 15 år.  

 Lovgiver mener således, at en 15-årig er voksen nok til at tage vare på sig  

 selv og være bevidst om, hvad der er lovligt, og hvad der ikke er lovligt.
 Når lovgiverne har den opfattelse, at en 15-årig er moden i almindelighed,  

 må det være rimeligt, at den samme tillid vises de 15-17-årige i relation til  

 graviditet, herunder afbrydelse af graviditeten.
 Hvis der skal være rimelighed i tingene, må det være et krav til  

 lovgivningen, at den lader rettigheder og pligter følges ad.
Det kan med rette påpeges, at den unge vil blive sat i en utrolig  

 vanskelig situation og stillet over for et svært valg.
Hertil skal siges, at  

 valget er lige svært uanset alder.
Det skal samtidig også påpeges, at den  

 unge vil kunne indhente kvalificeret rådgivning hos egen læge og eventuelt  

 hos specialist.
De tilbud, der i dag gives i tilknytning til en eventuel  

 svangerskabsafbrydelse, skal naturligvis også gives til de 15-17-årige.
 I den forbindelse må det være en selvfølge, at den praktiserende læge  

 eller specialist rådgiver konkret, således at den gravide forstår  

 vejledningen uanset alder.
 Som bilag til lovforslaget optrykkes Retsudvalgets spørgsmål til  

 justitsministeren og dennes svar herpå, jf. alm. del - bilag 224,  

 folketingsåret 1992-93.
Bemærkninger til lovforslagets enkelte bestemmelser Til § 1 Aldersgrænsen sættes ned fra de nuværende 18 år til 15 år.
Bilag Nogle af udvalgets spørgsmål til justitsministeren og dennes besvarelse  

 heraf Spørgsmål 35:
»Findes der opgørelser over antallet af gennemførte graviditeter hos  

 kvinder i alderen 15-18 år mod deres vilje, men bestemt af forældrene, evt.  

 blot et skønsmæssigt tal?» Svar:
 Justitsministeriet har til brug for besvarelsen indhentet en udtalelse fra  

 Civilretsdirektoratet, som har anført følgende:
»Efter § 5 i lov om svangerskabsafbrydelse skal anmodning om  

 svangerskabsafbrydelse fremsættes af kvinden selv.
Er kvinden under 18 år,  

 skal forældremyndighedens indehaver samtykke i anmodningen, medmindre  

 abortsamrådet tillader, at samtykke ikke indhentes, eller samrådet tillader  

 svangerskabsafbrydelse, selv om samtykke nægtes, jf. lovens § 6.
 Samrådets afgørelse kan af kvinden eller forældremyndighedens indehaver  

 indbringes for Abortankenævnet.
Sundhedsstyrelsen har i anledning af spørgsmålet oplyst, at der ikke er  

 registreret oplysninger om, hvor mange mindreårige kvinder der gennemfører en  

 graviditet mod deres vilje, fordi forældremyndighedens indehaver ikke ønsker  

 at meddele samtykke til abort.« Justitsministeriet kan henholde sig til Civilretsdirektoratets udtalelse.
 Spørgsmål 36:
»Det nøjagtige antal aborter hos kvinder i alderen 15-18 år for de  

 sidste 5 år ønskes oplyst.« Svar:
 Justitsministeriet har til brug for besvarelsen indhentet en udtalelse fra  

 Civilretsdirektoratet, som har anført følgende:
 »Sundhedsstyrelsen har oplyst, at der ikke findes statistiske  

 oplysninger, hvor svangerskabsafbrydelser hos kvinder i aldersgruppen 15-18  

 år er registreret.
 Sundhedsstyrelsen har videre givet følgende oplysninger om antal legale  

 abortindgreb fordelt efter kvindens alder:
 Justitsministeriet kan henholde sig til Civilretsdirektoratets udtalelse.
 Spørgsmål 37:
»Det nøjagtige antal gennemførte graviditeter hos kvinder i alderen  

 15-18 år for de sidste 5 år ønskes oplyst.« Svar:
 Justitsministeriet har til brug for besvarelsen indhentet en udtalelse fra  

 Civilretsdirektoratet, som har anført følgende:
»Sundhedsstyrelsen har oplyst, at der alene findes registreret  

 oplysninger om unge kvinders fødsler for aldersgruppen til og med 19 år.  

 Tallene fordeler sig således: 1986 1987 1988 1989 1990 1806 1738 1605 1665 1656 Sundhedsstyrelsen har oplyst, at tallene for 1991 endnu ikke  

 foreligger.« Justitsministeriet kan henholde sig til Civilretsdirektoratets udtalelse.
 Spørgsmål 39:
»Kan det oplyses, hvordan fordelingen mellem lægeligt anbefalede og  

 personligt ønskede aborter fordeler sig for kvinder i alderen 15-18 år og  

 øvrige?» Svar:
 Justitsministeriet har til brug for besvarelsen indhentet en udtalelse fra  

 Civilretsdirektoratet, som har anført følgende:
»Sundhedsstyrelsen har oplyst, at der ikke findes registrerede  

 oplysninger herom.« Justitsministeriet kan henholde sig til Civilretsdirektoratets udtalelse.
 Spørgsmål 40:
»Hvilke aldersgrænser gælder i de øvrige EF-lande og de øvrige  

 nordiske lande vedrørende forældresamtykke til abort udført på kvinder under  

 myndighedsalderen?» Svar:
 Justitsministeriet er ikke i besiddelse af oplysninger om, hvilke  

 aldersgrænser der gælder i de øvrige EF-lande og de øvrige nordiske lande  

 vedrørende forældresamtykke til abort udført på kvinder under  

 myndighedsalderen.
 Såfremt Retsudvalget måtte fremsætte ønske herom, er Justitsministeriet  

 indstillet på at rette skriftlig henvendelse til de respektive lande med  

 henblik på indhentelse af oplysninger om aldersgrænserne.
