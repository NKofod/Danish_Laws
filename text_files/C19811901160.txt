 1.
 Indledning.
 1.1.
 Aflønning af klienter.
Efter bistandslovens § 95 fastsætter amtsrådet efter retningslinier  

 udarbejdet af socialministeren regler om blandt andet beregning og udbetaling  

 af arbejdsvederlag under beskæftigelse på værkstedsinstitutioner.
De nærmere  

 retningslinier herom findes i socialministeriets cirkulære af 18. marts 1976  

 om institutioner under amtskommunerne samt i socialministeriets cirkulære af  

 29. juni 1979 om institutioner under amtskommunerne for personer med  

 vidtgående fysiske eller psykiske handicap.
 Personer, der er beskæftiget på en værkstedsinstitution med henblik på  

 erhvervsmæssig optræning, uddannelse, arbejdsprøvning eller omskoling  

 (revalideringsklinikker og optræningsværksteder), modtager enten en ydelse  

 fra det sociale udvalg i deres opholdskommune beregnet efter bistandslovens  

 kontanthjælpsregler eller et arbejdsvederlag fra institutionen - i  

 almindelighed mindstelønnen inden for vedkommende fagområde, normalt svarende  

 til den aftalte mindsteløn på store overenskomstområder, pr. 1. marts 1981  

 kr. 38,90 pr. time.
Personer, der henvises til beskæftigelse på beskyttede værksteder,  

 aflønnes såvidt muligt i forhold til deres arbejdsindsats, idet dog timeløn  

 vil kunne anvendes efter en vurdering i det enkelte tilfælde.
Der er ikke i  

 cirkulærerne givet retningslinier om, hvorledes en indsatsafhængig aflønning  

 på beskyttede værksteder kan/bør beregnes.
En undersøgelse på revalideringsklinikker og optræningsværksteder har  

 vist, at der på disse institutioner ikke er væsentlige problemer med  

 beregning af arbejdsvederlag, og at der ikke forekommer uligheder i  

 beregningen fra den ene værkstedsinstitution til den anden.
For de beskyttede  

 værksteders vedkommende har det derimod vist sig, at der findes  

 overordentlige store forskelle i beregningsmetoderne.
 Da sådanne forskelle i beregning af klientaflønning er utilfredsstillende,  

 såvel på værksteder inden for samme amtsråds ansvarsområde, som på landsplan,  

 har socialstyrelsen derfor udarbejdet et forslag til aflønning af klienter,  

 som vil kunne anvendes på samtlige beskyttede værksteder, der drives i  

 henhold til bistandslovens § 91, jfr. neden for under pkt. 2.
 1.2.
 Kalkulationer.
 Efter reglen i bistandslovens § 91, stk. 2, sidste punktum, må  

 værkstedsinstitutioner ikke påføre andre virksomheder ubillig konkurrence.  

 Dette gælder såvel i forhold til andre værkstedsinstitutioner, som drives  

 efter § 91, som over for virksomheder i det private erhvervsliv.
 Et redskab, som blandt andet kan sikre, at der ikke finder ubillig  

 konkurrence sted, er, at der anvendes samme regler for kalkulation på alle  

 værkstedsinstitutioner.
Der har tidligere kun været udarbejdet et kalkulationssystem for de  

 værkstedsinstitutioner, som indtil 1. januar 1980 henhørte under Statens  

 Åndssvageforsorg.
For de øvrige værkstedsinstitutioner, som drives med  

 hjemmel i bistandslovens § 91, er der aldrig blevet udarbejdet noget  

 kalkulationssystem.
Teknologisk Institut i København har derfor efter anmodning fra  

 socialstyrelsen udarbejdet et kalkulationssystem, som vil kunne anvendes af  

 samtlige § 91-værksteder.
Det for de tidligere værksteder inden for  

 åndssvageforsorgen gældende kalkulationssystem må herefter betragtes som  

 bortfaldet.
 1.3.
 Sammenhængen mellem aflønning og kalkulation.
 Nedenfor er under pkt. 2 og 3 nærmere redegjort for henholdsvis aflønning  

 af klienter og kalkulationer, og man skal som indledning hertil fremhæve den  

 stærke sammenhæng, der er mellem disse to områder.
 Hensynet til ikke at påføre den enkelte værkstedsinstitution merudgifter  

 er i videst muligt omfang tilgodeset i det nu udarbejdede kalkulationssystem.  

 Den arbejdsløn, som ville være blevet udbetalt på det åbne arbejdsmarked,  

 indgår i kalkulationen, og derved sikres, at den foreslåede lønberegningsform  

 generelt set ikke vil medføre merudgifter i forhold til de nu anvendte  

 aflønningsformer.
 2.
 Aflønning af klienter på beskyttede værksteder.
Som nævnt i indledningen har en foretagen undersøgelse vist, at der ikke  

 foreligger særlige problemer omkring aflønning på revalideringsklinikker og  

 optræningsinstitutioner, men at der derimod findes væsentlige forskelligheder  

 i lønberegningsmetoderne på de beskyttede værksteder.
Aflønningen på disse  

 værkstedsinstitutioner strækker sig fra helt skønsmæssigt fastsatte  

 timelønninger og en akkordløn svarende til halvdelen af salgsprisen til et  

 kompliceret job-merit-vurderingssystem, hvor lønnen er afhængig af arbejdets  

 sværhedsgrad og en række momenter, som arbejdspræstation, arbejdskvalitet,  

 punktlighed m.v.
 Ved afvejelsen af den mest hensigtsmæssige aflønningsform på beskyttede  

 værkstedsinstitutioner kan problemet i første række afgrænses efter  

 klientelets art:
 1. Meget lidt produktive klienter.
 2. Ikke-pensionister.
 3. Pensionister.
 2.1.
 Meget lidt produktive klienter.
 Regler om aflønning af denne klientkategori er fastsat i pkt. 26, stk. 2,  

 sidste pkt., i socialministeriets cirkulære af 29. juni 1979, efter hvilken  

 arbejdere, der på grund af deres handicap kun kan yde en indsats, som  

 afkaster en meget beskeden indtjening til virksomheden, kan aflønnes med en  

 arbejdsdusør på mindst 5% af den aftalte mindsteløn på store  

 overenskomstområder, pr. 1. marts 1981 kr. 38,90 pr. time.
Socialstyrelsen finder det rimeligt, at der ikke fastsættes noget  

 minimumskrav med hensyn til den kvantitative produktionsevne hos dette  

 klientel.
Hvis en beskyttet beskæftigelse ud fra en samlet vurdering af  

 kientens situation er det bedst mulige tilbud, og hvis den pågældende har  

 mulighed for at tilpasse sig forholdende på et beskyttet værksted, og i  

 øvrigt fungerer på en tilfredsstillende måde i produktionsforløbet, bør den  

 pågældende kunne optages på et sådant værksted, selv om produktionsevnen er  

 beskeden.
 Man skal dog påpege, at denne klientgruppe i mange tilfælde vil være bedre  

 placeret i en dagcentergruppe, hvor der er bedre mulighed for at fastholde og  

 udvikle klienternes almene færdigheder.
 2.2.
 Ikke-pensionister.
En del af de beskyttede værksteder under den tidligere særforsorg får  

 henvist et mindre antal klienter til optræning.
Disse klienter modtager efter  

 reglen i socialministeriets cirkulære af 29. juni 1979, pkt. 25, enten  

 arbejdsvederlag efter regler, der gælder for optræningsinstitutioner, eller  

 kontanthjælp efter bistandslovens kapitel 9.
Beskyttede værkstedsinstitutioner får endvidere henvist et antal klienter,  

 som ikke opfylder betingelserne for at førtidspension eller invalidepension,  

 men som af fysiske eler psykiske årsager m.v. ikke er i stand til at opnå  

 eller fastholde normal beskæftigelse i det private erhvervsliv.
Til denne  

 gruppe klienter, som under den beskyttede værkstedsinstitutions særlige  

 forhold vil kunne yde en arbejdsindsats, der svarer til det normale, bør der  

 ydes en løn svarende til den aftalte mindsteløn på store overenskomstområder,  

 pr. 1. marts 1981 kr. 38,90 pr. time.
Det forudsættes, at de pågældende, hvis  

 manglende sociale tilpasningsevne gør dem uegnede til aflønning med tidløn,  

 overføres til en indsatsbestemt aflønning efter de nedenfor under pkt. 2.3.  

 omtalte regler.
 Endelig må nævnes, at en klient, som under optræning har ophold på en  

 døgninstitution for børn og unge eller en døgninstitution for voksne med  

 vidtgående fysiske eller psykiske handicap, i stedet for ydelse fra  

 opholdskommunen efter bistandslovens kap. 9 eller arbejdsløn oppebærer et  

 beløb til pesonlige fornødenheder og andre ydelser i overensstemmelse med  

 reglerne i socialministeriets cirkulære af 29. juni 1979, pkt. 50 og pkt.  

 69-70.
 2.3.
 Pensionister.
 Klienter beskæftiget på beskyttede værksteder forudsættes som hovedregel  

 at blive aflønnet efter arbejdsindsats (akkordløn), jfr. pkt. 83 i  

 socialministeriets cirkulære af 18. marts 1976 og pkt. 26 i  

 socialministeriets cirkulære af 29. juni 1979. Ved beregning af lønnen må  

 udgangspunktet tages i den aftalte mindsteløn på store overenskomstområder,  

 pr. 1. marts 1981 kr. 38,90 pr. time.
En del værkstedsinstitutioner tager udgangspunkt i ungarbejderlønningerne  

 ved beregning af klientlønningerne.
Ungarbejderlønnen anvendes i industrien  

 til arbejdere under 18 år og bør i almindelighed ikke anvendes ved beskyttede  

 værksteder, hvor der kun beskæftiges voksne.
Undtagelse kan dog gøres, når  

 arbejdet er af en sådan beskaffenhed, at det tilsvarende arbejde på det åbne  

 arbejdsmarked vederlægges med ungarbejderløn.
 2.3.1.
 Beregning af arbejdsløn.
 Langt de fleste arbejdsopgaver vil kunne underkastes et tidsstudie, jfr.  

 også bemærkningerne herom under pkt. 3, kalkulationer.
 I tidsstudiet indregnes et tillæg på 15% til personlig og teknisk  

 spildtid, således at man herudfra kan fastsætte et styktal pr. time, som  

 ville indgå i lønberegningen på en virksomhed i det åbne arbejdsmarked med en  

 maskinpark som det beskyttede værksteds.
 På grundlag af den aftalte mindsteløn på store overenskomstområder, pr. 1.  

 marts 1981 kr. 38,90 pr. time, og den ved hjælp af tidsstudiet udregnede  

 styktid, beregnes herefter akkordlønnen for den omhandlede arbejdsopgave  

 således:
timeløn/styktal pr. time = akkordløn Som nævnt i indledningen vil det forhold, at den arbejdsløn, som ville  

 være blevet udbetalt på det åbne arbejdsmarked, indgår i produktets pris,  

 betyde, at denne aflønningsform ikke generelt set vil medføre merudgifter.
I nogle tilfælde kan akkordløn ikke anvendes, for eksempel ved  

 lagerarbejde, kantinearbejde eller lignende, ligesom der i socialministeriets  

 tidligere nævnte cirkulære af 29. juni 1979, pkt. 26, i virksomheder, der  

 udelukkende eller væsentligst beskæftiger personer med vidtgående fysiske  

 eller psykiske handicap, kan udbetales timeløn i videre omfang.
Hvor det  

 skønnes rimeligt at udbetale tidløn, bør der af værkstedslederen i samarbejde  

 med en værkstedsassistent foretages en vurdering af klientens arbejdsindsats  

 set i forhold til en normal arbejdsindsats, og lønnen bør også i disse  

 tilfælde beregnes ud fra den aftalte mindsteløn på store overenskomstområder,  

 pr. 1. marts 1981 kr. 38,90 pr. time.
I sådanne tilfælde bør lønvurderinger  

 tages op til revision mindst 2 gange om året eller ved ændringer af  

 arbejdsopgaven.
 3.
 Kalkulationer.
 Formålet med indførelse af et fælles kalkulationssystem på  

 værkstedsinstitutioner er hovedsagelig at opnå en ensartet prisfastsættelse  

 på de produkter, der fremstilles på værkstederne og at undgå klager over  

 ubillig konkurrence.
 Da der er et stærkt behov for, at der såvel ved den tidligere  

 åndssvageforsorgs værksteder, som ved værkstederne i revalideringssektoren,  

 anvendes samme kalkulationssystem, har socialstyrelsen ladet udarbejde et  

 fælles kalkulations- og prisfastsættelsessystem for værkstedsinstitutionerne.
 3.1.
 Kalkulationssystemet.
 En anvisning i brug af kalkulationssystemet med de 4 skemaer, hvoraf  

 systemet består, samt et eksempel på et udfyldt sæt skemaer er vedlagt som  

 bilag.
 Som det vil fremgå er kalkulationen sammensat af følgende elementer:
 1.
 Materialeudgifter (heri indkluderes spild, brok, værdiforringelse af  

 specialværktøjer og emballage).
 2.
Arbejdsløn.
Arbejdslønnen baseres på tidsstudier, der udmøntes i  

 tidsvurderingsskemaet.
På grundlag af det centi-minutforbrug, som fremgår af  

 tidsvurderingsskemaet, og det styktal, kalkulationen omfatter, fremkommer  

 minutforbruget, der påføres kalkulationsskemaet.
Dette minutforbrug ganges  

 med minutfaktoren, hvorved man når frem til arbejdslønnen i hele ører.
 Minutfaktoren har hidtil mindst været baseret på lønningerne på  

 arbejdsmarkedet, som de fremgår af Dansk Arbejdsgiverforenings  

 Lønstatistikker, men vil for fremtiden skulle beregnes af  

 værkstedsinstitutionerne mindst efter den aftalte mindsteløn på store  

 overenskomstområdet, pr. 1. marts 1981 kr. 38,90 pr. time.
 Til det på tidsvurderingsskemaet beregnede rene tidsforbrug lægges en  

 tillægstid, der omfatter personlig spildtid, samt øvrig uproduktiv tid.  

 Tillægstiden fastsættes for tiden til 15%.
 Ved kalkulation af lønudgiften skal der tillige indberegnes de  

 lønafhængige omkostninger, som feriegodtgørelse, søgnehelligdagsbetaling,  

 sygeløn, ATP og arbejdsskadeforsikring udgør.
 De samlede lønafhængige omkostninger fastsættes for tiden til 23%.
 3.2.
 Dækningsbidrag.
Et tredie element i kalkulationen er det dækningsbidrag, der fastsættes på grundlag af værkstedets dækningsgrad, det vil sige den del  

 af vareprisen, som skal dække værkstedets generelle omkostninger.
 Der vil kun kunne fastsættes rent vejledende satser for dækningsgradens  

 størrelse, idet det i vidt omfang vil afhænge af det enkelte værksteds  

 produktionsform, hvor stor en dækningsgrad produktionen kan og bør bære.
I tilfælde. hvor kunden selv leverer materialer til produktionen, vil der  

 efter det udarbejdede kalkulationssystem ikke indgå materialeudgifter i  

 beregning af dækningsgraden.
Dækningsbidraget vil derfor udelukkende blive  

 beregnet på grundlag af arbejdsløn + de lønafhængige omkostninger.
I tilfælde, hvor materialer indkøbes af værkstedet selv som led i  

 produktionen, og hvor materialeudgiften udgør en ikke ubetydelig del af  

 varens pris, vil det ofte være rimeligt, at dækningsbidraget udelukkende  

 beregnes af arbejdsløn + de lønafhængige omkostninger, idet varen ellers ikke  

 vil kunne leveres til konkurrencedygtig pris.
Det kan i sådanne tilfælde være  

 nødvendigt at anvende en højere dækningsgrad ved beregningen, jfr. neden for  

 under pkt. 3.3, hvor det udtrykkeligt er anført, at der er tale om  

 minimumssatser.
 Det må ved beregningen i disse tilfælde tages i betragtning, at værkstedet  

 ved indkøb af materialer vil kunne have behov for at få godtgjort rentetab,  

 svind, udgifter til lagerplads m.m.
 Det bemærkes, at Teknologisk Institut i forbindelse med udarbejdelse af  

 systemet har undersøgt dækningsgrader for private virksomheder af nogenlunde  

 tilsvarende art som § 91-værkstederne og har fundet frem til følgende  

 dækningsgrader (minimumssatser):
 3.3.
 Minimumssystem.
 Det skal understreges, at kalkulationssystemet er et minimumssystem, som  

 skal følges således, at kalkulationerne gerne må være udregnet med større  

 faktorer og dækningsgrader, end de her anførte.
 3.4.
 Vedligeholdelse af kalkulationssystemet.
 Da der i kalkulationssystemet indgår en række variable satser, vil  

 socialstyrelsen løbende følge systemet, således at der med jævne mellemrum  

 vil blive taget stilling til, hvorvidt den enkelte procentsats bør revideres.
 Et begrænset antal skemaer vedr. systemet kan rekvireres hos  

 socialstyrelsen.
