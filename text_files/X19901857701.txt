 Der er aftalt retningslinier med brancheforeningen vedr. momsfri  

 undervisning i edb og momspligtig konsulentvirksomhed.
 Direktoratet har aftalt følgende retningslinier med brancheforeningen:
Momsfri undervisning i edb Kursusvirksomhed, der har karakter af egentlig undervisning, og hvor  

 kurset baseret sig på et standard programmel og har til formål at uddanne  

 brugeren til at vurdere og anvende et produkt, betragtes som momsfri  

 undervisning efter momslovens § 2, stk. 3, pkt. c.
Undervisning omfatter således indlæring af mere almen karakter og  

 henvender sig sædvanligvis til en bred gruppe af personer.
Der kan være tale  

 om både generelle og specifikke kurser i brugen af edb.
Formålet er at  

 bibringe eleverne en mere generel viden om edb eller speciel viden fx om  

 edb-programmets funktioner og muligheder.
Momspligtig konsulentvirksomhed Konsulentvirksomhed, der ikke har karakter af egentlig undervisning, jf.  

 ovenstående, men har karakter af instruktion og udelukkende henvender sig til  

 køber af en virksomheds produkter, og hvor køber er forpligtet til at deltage  

 i sælgers kurser, betragtes som momspligtig konsulentvirksomhed efter  

 momslovens § 2, stk. 2.
Konsulentvirksomhed omfatter sædvanligvis en analyse og vurdering af en  

 konkret situation (et konkret projekt), og munder ofte ud i et  

 løsningsforslag.
Denne virksomhed har altså ikke den momsfri undervisnings  

 brede sigte, men henvender sig normalt til en virksomhed eller snæver gruppe  

 af virksomheder.
 Der henvises i øvrigt til tidligere nænvsafgørelser.
