Landsskatteretskendelse vedr.
Anmodning om udbetaling af moms Klagen skyldes, at regionen ikke har  

 imødekommet As (herefter benævnt virksomheden) anmodning om udbetaling  

 af  

 36.247 kr. i moms for perioden fra 1. januar til 31. december 1997.
Landsskatterettens  

 afgørelse Regionens afgørelse ændres.
Sagens oplysninger Virksomheden har den 29.  

 april 2003 indsendt en efterangivelse for perioden fra 1. januar til 31.  

 december 1997 udvisende et negativt momstilsvar på 36.247 kr.
I  

 forklaringsfeltet  

 har virksomheden anført følgende:
 Opgørelsen, der viser en  

 tilbagebetaling på kr. 36.247, er udarbejdet af revisor efter foreliggende  

 bilag og bogføring, og uden revision.
Samtidig er nyt regnskab  

 fremsendt til Told & Skat efter aftale vedrørende rejst krav efter  

 skattekontrolloven. I 1997 afregnede virksomheden  

 moms månedsvis.
 Det angivne momstilsvar for  

 november og december måned 1997 blev først betalt efter den 29. april 1998.
 Regionen har den 25. august  

 1999 sigtet virksomhedens indehaver, B, for overtrædelse af  

 skattekontrollovens  

 § 16 ved ikke at have meddelt skatteforvaltningen, at hans skattepligtige  

 indkomst i 1997 var ansat for lavt, inden 4 uger efter, at han havde modtaget  

 meddelelse om skatteansættelsen ved årsopgørelsen.
 B har ved en telefonisk  

 henvendelse til regionen den 14. februar 2001 oplyst, at han var ved at få  

 udarbejdet et nyt regnskab for driften af virksomheden, og at han forventede,  

 at overskuddet ville blive væsentlig mindre end det tidligere regnskab  

 udviste.  

 Han har videre oplyst, at han ville søge om genoptagelse af skatteansættelsen  

 for 1997, når det nye regnskab forelå.
 Regionen satte herefter sagen  

 om en eventuel overtrædelse af skattekontrolloven i bero, indtil Bs  

 skatteansættelse for 1997 var færdigbehandlet.
 Den 30. januar 2002 har  

 regionen kontaktet Bs revisor med henblik på at få oplyst, hvornår  

 regnskabet  

 for 1997 ville foreligge.
Revisoren oplyste, at  

 regnskabet var udarbejdet, men at B ikke kunne betale honoraret, hvorfor  

 regnskabet ikke var fremsendt til skatteforvaltningen.
Han oplyste videre, at  

 virksomhedens overskud var væsentlig lavere end både det af  

 skatteforvaltningen  

 takserede overskud og det resultat, som fremgik af det tidligere regnskab.  

 Endelig oplyste revisoren, at det eneste formål med at indsende årsregnskabet  

 for 1997 var at undgå, at B ifaldt strafansvar, idet muligheden for at  

 genoptage skatteansættelsen for 1997 ikke længere forelå.
 Regionen har i brev af 30.  

 januar 2002 til B oplyst, at sagen vedrørende skatteansættelsen for  

 indkomståret  

 1997 blev henlagt, idet Bs revisor havde oplyst, at den skattepligtige  

 indkomst efter udarbejdelse af nyt regnskab ville være væsentlig lavere end  

 tidligere forudsat, og at det tidligere regnskab derfor ikke afspejlede det  

 faktiske resultat af virksomhedens drift.
Regionens afgørelse Regionen har ikke imødekommet  

 virksomhedens anmodning om udbetaling af 36.247 kr. i moms for perioden fra  

 1.  

 januar til 31. december 1997.
 Virksomheden opfylder ikke  

 betingelserne i skattestyrelseslovens § 35 C for at få ændret  

 afgiftstilsvaret  

 for denne periode, idet bestemmelsen ikke giver mulighed for en ændring af  

 afgiftstilsvaret på grund af nye regnskaber.
 Da anmodningen om ændring af  

 afgiftstilsvaret vedrører angivelsesperioder forud for 1. juli 2000, skal  

 anmodningen  

 herefter behandles efter reglerne i forældelsesloven, jf. § 6, stk. 4, i lov  

 nr. 410 af 2. juni 2003 om ændring af skattestyrelsesloven og andre love.
 Kravet om tilbagebetaling af  

 moms er forældet i henhold til forældelseslovens § 1, stk. 1, nr. 6.  

 Forældelsesfristen er ikke suspenderet efter forældelseslovens § 3, idet  

 virksomheden ikke kan antages at have været i utilregnelig uvidenhed om  

 tilbagesøgningskravet, og da regionens sag om et eventuelt strafansvar over  

 for  

 virksomhedens indehaver ikke har suspenderet fristen.
Virksomhedens påstand og  

 argumenter Virksomhedens repræsentant  

 har fremsat påstand om, at virksomheden er berettiget til at få udbetalt det  

 negative momstilsvar på 36.247 kr. for perioden fra 1. januar til 31.  

 december  

 1997.
 Virksomheden opfylder  

 betingelserne for at få ændret afgiftstilsvaret for denne periode.
 Der er herved henvist til, at  

 det omhandlede krav på tilbagebetaling af moms ikke er forældet på grund af  

 regionens behandling af skattestraffesagen vedrørende indkomståret 1997, og  

 at  

 B hele tiden har været af den opfattelse, at momskravet fulgte hans  

 skattesag.
 Der er endvidere henvist til,  

 at B hele tiden mundtligt har oplyst regionen om, at der ville komme en  

 efterangivelse vedrørende 1997, og at B derfor har været i god tro om, at der  

 ville fremkomme en negativ efterangivelse for 1997 til nedbringelse af hans  

 momsrestance.
 Endelig er der henvist til,  

 at der er tilgået regionen oplysninger, således at der ikke er indtrådt  

 forældelse.
SKAT, Hovedcentrets udtalelse SKAT, Hovedcentret har  

 indstillet, at den påklagede afgørelse stadfæstes for så vidt angår fristreglerne i  

 skattestyrelseslovens §§ 35 B og 35 C.
 For så vidt angår spørgsmålet  

 om forældelse efter lov nr. 274 af 22. december 1908 om forældelse af visse  

 fordringer  

 har hovedcentret anført, at virksomhedens  

 tilbagesøgningskrav vedrørende november og december 1997 ikke er forældet,  

 idet  

 disse afgiftstilsvar først blev betalt efter den 5. maj 1998.
Landsskatterettens  

 bemærkninger og begrundelse Fristreglerne i  

 skattestyrelseslovens §§ 35 B og 35 C har virkning for virksomhedens  

 anmodning  

 om ændring af afgiftstilsvaret for perioden fra 1. januar til 31. december  

 1997, idet anmodningen blev indgivet efter den 12. marts 2003, jf. § 6, stk.  

 4,  

 i lov nr. 410 af 2. juni 2003 om ændring af skattestyrelsesloven og andre  

 love.
 Virksomheden har ikke  

 mulighed for at få ændret afgiftstilsvaret for den omhandlede periode efter  

 skattestyrelseslovens § 35 B, idet anmodningen herom blev indgivet mere end 3  

 år efter angivelsesfristens udløb.
 Virksomheden har endvidere  

 ikke mulighed for at få ændret afgiftstilsvaret for den omhandlede periode  

 efter skattestyrelseslovens § 35 C, idet denne bestemmelse ikke omfatter  

 anmodninger om ændring af afgiftstilsvaret, der er begrundet i, at der  

 efterfølgende er udarbejdet et nyt regnskab.
 Da anvendelsen af disse  

 regler således er til ugunst for virksomheden, og da de omhandlede  

 angivelsesperioder  

 udløb før den 1. juli 2000, finder de før indførelsen af  

 skattestyrelseslovens  

 §§ 35 B og 35 C gældende regler tillige anvendelse, jf. § 6, stk. 4, i lov  

 nr.  

 410 af 2. juni 2003 om ændring af skattestyrelsesloven og andre love.
Forud for indførelsen af  

 skattestyrelseslovens §§ 35 B og 35 C var der ikke fristregler for ændringer  

 af  

 afgiftstilsvaret.
De afgiftspligtiges mulighed for at få ændret  

 afgiftstilsvaret var derfor alene begrænset af forældelsesloven af 1908  

 (herefter benævnt forældelsesloven).
 Virksomhedens krav om  

 tilbagebetaling af for meget betalt moms er omfattet af forældelsesloven, jf.  

 dennes § 1, stk. 1, nr. 6.
 I henhold til  

 forældelseslovens § 2, 1. pkt., forældes kravet som udgangspunkt 5 år efter  

 dets forfaldstidspunkt.
 Kravet er et  

 tilbagesøgningskrav, som forfaldt på de tidspunkter, hvor momstilsvaret for  

 de  

 enkelte afgiftsperioder blev betalt.
 I henhold til den dagældende  

 § 62, stk. 1, i momsloven, skulle momstilsvaret for virksomheder, der angav  

 moms månedsvis, angives og betales senest 15 dage efter afgiftsperiodens  

 udløb.
 Virksomheden indsendte  

 efterangivelsen den 29. april 2003. Momstilsvar, der blev betalt før den 29.  

 april 1998, vil derfor som udgangspunkt være forældet.
 Momstilsvaret vedrørende  

 november og december måned 1997 blev betalt efter den 29. april 1998, mens  

 momstilsvaret vedrørende de øvrige måneder i 1997 blev betalt før den 29.  

 april  

 1998.
 Som følge heraf er  

 virksomhedens tilbagesøgningskrav vedrørende det momstilsvar, der vedrører  

 november og december 1997 ikke forældet, mens den del af  

 tilbagesøgningskravet,  

 der vedrører momstilsvaret for de øvrige måneder i 1997, som udgangspunkt er  

 forældet.
 Efter forældelseslovens § 3  

 kan forældelsesfristen have været suspenderet, såfremt virksomheden har været  

 i utilregnelig uvidenhed om tilbagesøgningskravet.
 Virksomheden kan imidlertid  

 ikke anses for at have været i utilregnelig uvidenhed om  

 tilbagesøgningskravet.
 Der er herved henset til, at  

 tilbagesøgningskravet er en følge af, at virksomheden efterfølgende har fået  

 udarbejdet et nyt regnskab udvisende et negativt momstilsvar for den  

 omhandlede  

 periode, og at virksomheden derfor ikke kan siges at have været i god tro  

 herom.
 Der er endvidere henset til,  

 at virksomheden har været nærmest til at kende de omstændigheder, hvoraf en  

 korrekt beregning af momstilsvaret afhang.
 Det er således uden  

 betydning, at virksomhedens indehaver, i februar 2001 oplyste regionen om, at  

 han var ved at få udarbejdet et nyt regnskab for driften af virksomheden, og  

 at han forventede, at overskuddet ville blive væsentlig mindre end det  

 oprindelige  

 regnskab viste.
 Idet forældelsesfristen  

 herefter ikke har været suspenderet, er virksomhedens tilbagesøgningskrav  

 vedrørende det momstilsvar, der vedrører november og december 1997 ikke  

 forældet, mens den del af tilbagesøgningskravet, der vedrører momstilsvaret  

 for  

 de øvrige måneder i 1997, er forældet på tidspunktet for indsendelsen af  

 efterangivelsen den 29. april 2003.
 Det overlades til det  

 stedlige skattecenter at foretage den talmæssige opgørelse af den del af  

 tilbagesøgningskravet,  

 som vedrører momstilsvaret for november og december 1997, jf. § 17, stk. 2, i  

 Landsskatterettens forretningsorden.
 Den påklagede afgørelse  

 ændres i overensstemmelse hermed.
