Nr LSF 73 Forslag til Lov om ændring af personskatteloven (Ophævelse af 6  

 pct.-skatten m.v.) Fremsat af skatteministeren (Fogh Rasmussen) den 15. november 1990 § 1 I lov om indkomstskat og formueskat for personer m.v.  

 (personskatteloven), jf. lovbekendtgørelse nr. 676 af 4. oktober 1990,  

 foretages følgende ændringer:
 1. § 5 affattes således:
»§ 5. Indkomstskatten til staten opgøres som summen af 1) almindelig indkomstskat efter § 6, 2) 14 pct.s indkomstskat efter § 7 og 3) skat af udbytteindkomst efter § 8 a.«.
 2. I § 7, 1. pkt., ændres »12 pct.« til: »14  

 pct.«, og »200.000 kr.« ændres til: »208.600 kr.«.
 3. § 8 ophæves.
 4. I § 9, 1. pkt., ændres »§§ 6-8 og 8 a, stk.  

 2,» til: »§§ 6, 7 og 8 a, stk. 2,», og i 2. pkt. udgår:  

 », 8«.
 5. I § 13, stk. 1, 1. pkt., ændres »§§ 7, 8 og 8 a,  

 stk. 2« til: »§§ 7 og 8 a, stk. 2«, i 3. pkt. ændres  

 »§§ 7, 8 og 8 a, stk. 2« til: »§§ 7 og 8 a, stk. 2«, og i  

§ 13, stk. 2, 2. pkt., ændres »§§ 7, 8 og 8 a, stk. 2« til:  

 »§§ 7 og 8 a, stk. 2«.
 6. § 13, stk. 3, affattes således:
 » Stk. 3. Negativ personlig indkomst fremføres til fradrag i  

 personlig indkomst for de nærmest følgende 5 indkomstår ved opgørelsen af  

 beregningsgrundlaget efter § 7. I denne periode kan fradraget for negativ  

 personlig indkomst dog kun fremføres til et senere indkomstår, hvis det ikke  

 kan rummes i personlig indkomst for et tidligere indkomstår.«.
 7. § 13, stk. 4, affattes således:
» Stk. 4. Hvis en gift persons personlige indkomst er negativ,  

 og ægtefællerne er samlevende ved indkomstårets udløb, skal det negative  

 beløb ved opgørelsen af beregningsgrundlaget efter § 7 fradrages i den anden  

 ægtefælles personlige indkomst.
Et negativt beløb, der herefter ikke er  

 fradraget, fremføres inden for de følgende 5 indkomstår efter stk. 3, sidste  

 pkt.
Hvert år fradrages negativ personlig indkomst først i den  

 skattepligtiges personlige indkomst og derefter i ægtefællens personlige  

 indkomst.«.
 8. I § 19, stk. 1, 1. pkt., ændres »68 pct.« til:  

 »64 pct.«, og i stk. 2, 1. og 2. pkt., og i stk. 5, 1. og  

 2. pkt., ændres »78 pct.« til: »74 pct.«.
 9. § 19, stk. 4, nr. 4, udgår.
 Nr. 5-6 bliver herefter nr. 4-5.
 10. I § 19, stk. 4, nr. 5, der bliver nr. 4, ændres  

 »de i nr. 3 og 4« til: »det i nr. 3«.
 11. I § 19, stk. 4, nr. 6, der bliver nr. 5, ændres  

 »nr. 2-5« til: »nr. 2-4«.
 12. I § 20, stk. 1, 1. pkt., udgår: »og det i § 8  

 nævnte bundfradrag«.
 13. § 26, stk. 1-2, ophæves.
 Stk. 3 bliver herefter stk. 1.
 14. § 27, stk. 2, affattes således:
 » Stk. 2. Skatteministeren kan fastsætte nærmere regler om  

 overførsel af personfradrag efter § 10, stk. 8.«.
§ 2 Stk. 1. Loven træder i kraft dagen efter bekendtgørelsen i  

 Lovtidende og har virkning fra og med indkomståret 1992.
 Stk. 2. For indkomståret 1991 udgør den i personskattelovens § 5,  

 nr. 3, og § 8, stk. 1, som affattet ved lovbekendtgørelse nr. 676 af 4.  

 oktober 1990, nævnte skat 4 pct., grundbeløbet for det i personskattelovens §  

 8, stk. 1, som affattet ved lovbekendtgørelse nr. 676 af 4. oktober 1990,  

 nævnte bundfradrag 151.800 kr., den i personskattelovens § 19, stk. 1, 1.  

 pkt., nævnte procentsats 66 pct., og den i personskattelovens § 19, stk. 2,  

 1. og 2. pkt., og § 19, stk. 5, 1. og 2. pkt., nævnte procentsats 76 pct.
Bemærkninger til lovforslaget Almindelige bemærkninger Regeringen lagde i sin redegørelse ved Folketingets åbning i oktober 1990  

 stor vægt på at opnå en løsning af strukturproblemerne i skattesystemet -  

 især de høje marginalskatter.
Som led i en skatteomlægning foreslog  

 regeringen en fuldstændig ophævelse af 6 pct.-skatten, hvilket ville indebære  

 et ganske betydeligt bidrag til nedbringelse af de uholdbart høje  

 marginalskattesatser, som især rammer de fuldtidsbeskæftigede.
I lovforslag L  

 3, som regeringen fremsatte den 2. oktober 1990, blev det foreslået at ophæve  

 6 pct.-skatten i to trin.
Regeringen foreslår nu inden for nogenlunde samme provenuramme, at 6  

 pct.-skatten nedsættes til 4 pct. i 1991, og at bundgrænsen forhøjes med ca.  

 17.000 kr. til 172.500 kr.
I 1992 foreslås den resterende del af 6  

 pct.-skatten ophævet, samtidig med, at 12 pct.-skatten forhøjes til 14 pct.  

 og bundgrænsen for denne skat forhøjes med ca. 10.000 kr. til 237.000 kr.  

 Formueskatteloftet og det skrå skatteloft sænkes tilsvarende, dvs. til 74  

 pct. henholdsvis 64 pct. i 1992.
 Nærværende forslag skal ses på baggrund af de forhandlinger, regeringen  

 har ført med Folketingets partier om marginalskatter m.v.
Forslaget imødekommer ønsker om en ændring af den fordelingspolitiske  

 profil i regeringens oprindelige forslag og ønsker om en særlig lempelse af  

 marginalskatten for indkomster omkring den nuværende grænse for 12 pct.-skat.  

 Samtidig fastholdes det strukturforbedrende sigte i forslaget, idet  

 marginalskatten f. eks. sænkes med 6 pct. for enlige med indkomster i  

 intervallet ca. 155.000 - 227.000 kr., med 18 pct. i intervallet ca. 227.000  

 - 237.000 kr. og med 4 pct. for indkomster herudover, når forhøjelsen af 12  

 pct.-skatten og dennes bundgrænse tages i betragtning.
Navnlig da  

 skattelofterne sænkes tilsvarende, så marginalskattelettelsen kan slå igennem  

 i alle kommuner, er der tale om et vigtigt bidrag til løsning af  

 marginalskatteproblemet.
 Der henvises i øvrigt til de almindelige bemærkninger i L 3.
Som følge af afskaffelsen af 6 pct.-skatten og dobbeltbeskatningen af  

 aktieudbytter skal der ske ændringer af indkomstgrundlaget i lov om social  

 pension, lov om social bistand, lov om tilskud til afvikling af studiegæld og  

 om eftergivelse af studiegæld, lov om statens uddannelsesstøtte og lov om  

 individuel boligstøtte.
Dette skyldes, at indkomstgrundlaget i disse love  

 svarer til grundlaget for beregning af 6 pct.-skatten (uden bundfradrag) med  

 tillæg af et beregnet formueafkast og visse andre korrektioner.
Der vil  

 senere blive fremsat lovforslag herom.
Lovforslagets enkelte elementer 6 pct.-skatten foreslås ophævet.
Dette sker i to trin ved, at denne skat  

 for 1991 foreslås sænket til 4 pct. samtidig med, at bundgrænsen for skattens  

 beregning hæves fra 155.100 kr. til 172.500 kr.
Fra og med 1992 foreslås 6  

 pct.-skatten helt ophævet.
Med baggrund i ophævelsen af 6 pct.-skatten foreslås 12 pct.-skatten fra  

 og med indkomståret 1992 forhøjet til 14 pct. og bundgrænsen for denne skats  

 beregning hævet fra 227.200 kr. til 237.000 kr.
Begge beløb er i 1991-niveau.
 I takt med disse ændringer i skattesatserne foreslås det skrå skatteloft  

 sænket fra 68 pct. til 66 pct. i 1991 og til 64 pct. fra og med 1992.  

 Endvidere foreslås formueskatteloftet på 78 pct. sænket til 76 pct. i 1991 og  

 til 74 pct. fra og med 1992.
Provenu- og fordelingsmæssige konsekvenser En sænkning af marginalskatten for store grupper af erhvervsaktive med de  

 højeste marginalskattesatser vil have en række gunstige effekter på  

 økonomien, idet det bl.a. bliver mere attraktivt at gøre en ekstra indsats og  

 at spare op.
Samtidig mindskes incitamentet til sort arbejde.
Disse dynamiske  

 virkninger har ligeledes gunstige virkninger på de offentlige finanser via  

 såvel øgede skatteindtægter som færre udgifter til dagpenge m.v.
Det er imidlertid meget vanskeligt at foretage dynamiske provenu- og  

 fordelingsberegninger, der illustrerer de længeresigtede positive virkninger  

 af nedsættelsen af marginalskattesatsen.
Disse afledte positive effekter på  

 samfundsøkonomien er derfor ikke indregnet i de provenumæssige virkninger,  

 hvor kun de umiddelbare virkninger er medtaget.
 Sænkningen af 6 pct.-skatten til 4 pct. i 1991 og forhøjelsen af  

 bundgrænsen til 172.500 kr. skønnes at medføre et provenutab på 3,4 mia. kr.  

 Hele provenutabet vedrører staten.
Den højere bundgrænse skønnes at reducere antallet af skatteydere, der  

 skal betale denne skat, med omkring 315.000 personer.
Herefter skønnes 4  

 pct.-skatten i 1991 at omfatte ca. 1,2 mill. skatteydere.
 Ophævelsen i 1992 af 6 pct.-skatten skønnes at medføre et provenutab for  

 staten på ca. 6,5 mia. kr. sammenholdt med gældende regler, og ca. 1,2 mill.  

 skatteydere skal ikke længere betale denne skat.
 Forhøjelsen af 12 pct.-skatten til 14 pct. med den højere bundgrænse  

 skønnes at medføre et merprovenu for staten på ca. 0,3 mia. kr. fra 1992.
 Den højere bundgrænse skønnes at medføre, at ca. 90.000 skatteydere, der  

 skulle have betalt 12 pct.-skatten, ikke bliver omfattet af 14 pct.-skatten.
 Efter ophævelsen af 6 pct.-skatten og den foreslåede forhøjelse af  

 bundgrænsen for 14 pct.-skatten skønnes ca. 535.000 skatteydere at være  

 omfattet af denne skat. 14 pct.-skatten udgør fra 1992 skatteskalaens  

 progressive sats, der sætter ind ved en indkomst på 237.000 kr. i 1992  

 (1991-niveau).
De anførte provenuskøn refererer til indkomstår.
For så vidt der  

 gennemføres en ny forskudsregistrering for 1991, vil finansårsvirkningen for  

 1991 og 1992 stort set svare til indkomstårsvirkningen.
Det bemærkes, at med  

 de stillede ændringsforslag til L 3 vedrørende ophævelsen af 6 pct.-skatten  

 bortfalder et provenutab på henholdsvis 3,4 mia. kr. og 6,5 mia. kr. for  

 indkomstårene 1991 og 1992 på L 3.
 Afskaffelsen af 6 pct.-skatten indebærer en væsentlig forenkling af  

 skattesystemet og en enklere skatteskala og skatteberegning.
 For en enlig skatteyder med en personlig indkomst på f.eks. 175.000 kr.  

 medfører forslaget en skattelettelse på ca. 1.100 kr. i 1991 og yderligere  

 100 kr. i 1992.
 For et typisk fuldtidsbeskæftiget LO-ægtepar med en samlet indkomst på  

 360.000 kr. er skattelettelsen ca. 2.400 kr. i 1991 og yderligere ca. 600 kr.  

 i 1992.
 For et funktionærægtepar med en samlet indkomst på f.eks. 450.000 kr. er  

 skattelettelsen ca. 4.200 kr. i 1991 og yderligere ca. 5.000 kr. i 1992.
 I takt med sænkningen af 6 pct.-skatten og forhøjelsen af 12 pct.-skatten  

 til 14 pct. foreslås det skrå skatteloft som nævnt sænket til 66 pct. i 1991  

 og til 64 pct. fra og med 1992.
Det skrå skatteloft skønnes i 1991 efter gældende regler at få virkning  

 for ca. 460.000 skatteydere i 211 kommuner med en samlet kommunal og  

 amtskommunal udskrivningsprocent (excl. kirkeskat) på over 28 pct.
Loftet er  

 en beskyttelsesregel, som har til formål at sikre, at ingen del af indkomsten  

 beskattes med mere end 68 pct.
Såfremt dette er tilfældet, nedsættes skatten  

 med det overskydende beløb.
 Med den foreslåede parallelle sænkning af skatteloftet til 64 pct.,  

 bortfaldet af 6 pct.-skatten og den højere bundgrænse for 14 pct.-skatten  

 skønnes ca. 410.000 skatteydere at blive omfattet af loftet i 1992 forudsat  

 uændrede kommunale skatteprocenter.
 For ca. 90 pct. af de skatteydere, der omfattes af det skrå skatteloft,  

 vil loftet efter sænkningen have samme virkning som det nuværende loft på 68  

 pct.
 For gifte skatteydere, der efter de foreslåede 1991-regler får  

 skatteloftsnedslag på 4 pct.-skattegrundlaget, vil nedslaget i 1992 blive  

 større, fordi nedslaget efter afskaffelsen af 4 pct.-skatten i stedet skal  

 beregnes på det lidt større grundlag for 14 pct.-skatten.
 Endvidere skønnes en gruppe 14 pct.-skatteydere, som ikke omfattes af  

 skatteloftet i 1991, fordi de ikke betaler 4 pct.-skat på grund af overført  

 bundfradrag fra ægtefællen, at blive omfattet af skatteloftsreglen efter  

 ophævelse af den resterende del af 6 pct.-skatten i 1992 og sænkningen af  

 skatteloftet til 64 pct.
 Disse afledte virkninger på det skrå skatteloft er indregnet i de anførte  

 provenutab.
 Endvidere foreslås som nævnt det gældende formueskatteloft på 78 pct.  

 nedsat i takt med marginalskattenedsættelsen.
 Ophævelsen af 6 pct.-skatten, forhøjelsen af 12 pct.-skatten og sænkningen  

 af formueskatteloftet skønnes ikke at påvirke provenuet af formueskatten  

 nævneværdigt i 1991 og 1992.
Administrative konsekvenser For så vidt angår de administrative konsekvenser ved ophævelse af 6  

 pct.-skatten i to trin henvises der til bemærkningerne i L 3.
 Gennemførelsen af de øvrige ændringer af beregningsregler i edb-systemerne  

 må påregnes at medføre en engangsudgift i størrelsesordenen 0,5 mill.kr.
Spaltehenvisninger Lov om indkomstskat og formueskat for personer m.v. ( personskatteloven)  

 er senest ændret ved lov nr. 423 af 13. juni 1990, jf.
Folketingstidende  

 1989-90, sp. 8972, 9203, 10.483, 11.112; tillæg A, 5611; tillæg B, 1843;  

 tillæg C, 1023.
Til lovforslagets enkelte bestemmelser Til § 1 Til nr. 1-3.
 Skatten af personlig indkomst med tillæg af positiv kapitalindkomst, der  

 overstiger 155.100 kr. (1991) (6 pct.-skatten), som i forslagets § 2, stk. 2,  

 er foreslået nedsat til 4 pct. af indkomst udover 172.500 kr. for  

 indkomståret 1991, foreslås helt ophævet fra og med indkomståret 1992.
Der sker herved en væsentlig forenkling.
Dette skyldes bl.a., at selve  

 beregningen af 6 pct.-skatten ikke længere skal foretages, at der ikke skal  

 ske udligning af positiv og negativ kapitalindkomst mellem ægtefæller, og at  

 der ikke længere skal ske overførsel af uudnyttede bundfradrag mellem  

 ægtefæller.
 Positiv kapitalindkomst skal herefter ikke længere beskattes særskilt, men  

 vil blive beskattet med samme procentsats som den skattepligtige almindelige  

 indkomst.
 Den gældende § 5, nr. 3, der omfatter 6 pct.-skatten efter § 8, samt § 8  

 om beregningen af 6 pct.-skatten, skal som konsekvens ophæves.
12 pct.-skatten i den gældende § 5, nr. 2, foreslås forhøjet til 14 pct.  

 fra og med indkomståret 1992, og bundgrænsen foreslås forhøjet fra 227.200  

 kr. til 237.000 kr.
Dette svarer til, at grundbeløbet i 1987-niveau hæves til  

 208.600 kr.
Beløbsgrænsen reguleres efter § 20.
 Til nr. 4, 5, 9, 10, 11, 12 og 14.
 Der er tale om konsekvensændringer som følge af ophævelsen af 6  

 pct.-skatten i forslagets § 1, nr. 1 og 3, fra og med indkomståret 1992.
 Til nr. 6-7.
Efter gældende regler skal negativ personlig indkomst efter  

 personskattelovens § 13, stk. 3 og 4, modregnes i årets positive  

 kapitalindkomst, før et resterende underskud kan fremføres til et senere  

 indkomstår til modregning først i kapitalindkomst og derefter i personlig  

 indkomst.
For personer, der er samlevende med en ægtefælle ved udgangen af  

 indkomståret, gælder, at negativ personlig indkomst først skal modregnes i  

 den anden ægtefælles personlige indkomst ved beregningen af 12 pct.- og 6  

 pct.-skatten.
Et herefter resterende underskud fragår i ægtefællernes  

 positive kapitalindkomst opgjort under et.
Et eventuelt resterende beløb  

 fremføres de 5 følgende indkomstår.
Et fremført underskud fragår først i  

 ægtefællernes positive nettokapitalindkomst under et, derefter i den  

 skattepligtiges egen personlige indkomst og endelig i ægtefællens personlige  

 indkomst.
Som en konsekvens af ophævelsen af 6 pct.-skatten foreslås det i  

 underskudsreglerne for negativ personlig indkomst, at der ikke længere skal  

 ske modregning af negativ personlig indkomst i positiv kapitalindkomst.
Dette  

 skyldes, at positiv kapitalindkomst ikke længere beskattes særskilt.
Negativ  

 personlig indkomst skal efter forslaget fremføres til modregning i et senere  

 indkomstårs positive personlige indkomst inden for 5 år uden forudgående  

 modregning i positiv kapitalindkomst.
For personer, der er gift og samlevende  

 med ægtefællen ved indkomstårets udløb, gælder, at den negative personlige  

 indkomst skal modregnes i ægtefællens positive personlige indkomst i samme  

 indkomstår, før der kan ske fremførsel til senere indkomstår af et eventuelt  

 resterende beløb.
 Til nr. 8.
 Som en konsekvens af ophævelsen af 6 pct.-skatten og forhøjelsen af 12  

 pct.-skatten til 14 pct. skal der ske ændring i det skrå skatteloft og i  

 formueskatteloftet (det vandrette skatteloft).
Efter de gældende regler nedsættes en skatteyders indkomstskat til staten  

 i det omfang, indkomstskat til staten og kommunal og amtskommunal  

 indkomstskat overstiger 68 pct. af nogen del af den personlige indkomst.
Ved  

 denne beregning ses der bort fra skattenedsættelse efter formueskatteloftet.
Det foreslås at nedsætte det skrå skatteloft fra 68 pct. til 64 pct. fra  

 og med indkomståret 1992, svarende til den foreslåede nedsættelse af  

 marginalskatten.
Det betyder, at skatten af den sidst tjente krone ikke kan  

 overstige 64 pct. ( bortset fra kirkeskat). Nedsættelsen er en konsekvens af  

 forslaget om at helt at ophæve 6 pct.-skatten fra og med indkomståret 1992.
 For indkomståret 1991 nedsættes det skrå skatteloft fra 68 pct. til 66  

 pct., jf. forslagets § 2, stk. 2.
Efter gældende regler kan indkomstskatten til staten, kommunal og  

 amtskommunal indkomstskat samt formueskat højst udgøre 78 pct. af den  

 skattepligtige indkomst (det vandrette skatteloft). Overstiger de samlede  

 skatter denne grænse, nedsættes først formueskatten med indtil 60 pct., og  

 herefter nedsættes indkomstskatten til staten med det overskydende beløb,  

 således at det samlede skattebeløb så vidt muligt udgør 78 pct. af den  

 skattepligtige indkomst.
Den samlede nedsættelse kan dog højst udgøre et  

 beløb, der svarer til den samlede formueskat.
Det foreslås at nedsætte det  

 vandrette skatteloft til 76 pct. i 1991 og til 74 pct. fra 1992.
 Forslaget er en konsekvens af ophævelsen af 6 pct.-skatten og forhøjelsen  

 af 12 pct.-skatten til 14 pct.
 Til nr. 13.
Efter personskattelovens § 10, stk. 3, udgør personfradraget for personer,  

 der ved indkomstårets udløb ikke er fyldt 18 år og ikke har indgået ægteskab,  

 17.000 kr. i 1987-niveau.
Personfradraget udgør for indkomståret 1990 19.000  

 kr.
Det lavere personfradrag har sammenhæng med børnefamilieydelsen.
For indkomståret 1987 udgjorde personfradraget efter personskattelovens §  

 26, stk. 1, 18.800 kr.
Dette havde sammenhæng med, at børnefamilieydelsen for  

 1987 først blev udbetalt fra og med juli kvartal 1987. Reglen havde kun  

 virkning for indkomståret 1987 og foreslås ophævet.
Efter personskattelovens § 10, stk. 2, 2. pkt., opnår personer, der ved  

 udgangen af indkomståret opfylder aldersbetingelsen efter lov om social  

 pension for at modtage folkepension, et særligt personfradrag med et  

 grundbeløb på 27.100 kr.
Personfradraget udgør for 1990 30.200 kr.
Er den  

 skattepligtige ved indkomstårets udløb ikke samlevende med en ægtefælle,  

 eller er ægteskab indgået i indkomstårets løb, er personfradragets grundbeløb  

 48.100 kr., og udgør for 1990 53.600 kr.
Efter personskattelovens § 26, stk. 2, gælder reglerne om forhøjet  

 personfradrag for enlige pensionister tillige for kvinder, der ved udgangen  

 af kalenderåret 1984 var enlige og fyldt 62 år.
Reglen foreslås ophævet, idet  

 den har udtømt sin virkning, da de pågældende skattepligtige nu vil være  

 fyldt 67 år og således være omfattet af de generelle regler i § 10.
Til § 2 Reglerne har virkning fra og med indkomståret 1992.
Der foreslås i stk. 2 en overgangsordning, hvorefter 6 pct.-skatten i  

 indkomståret 1991 nedsættes til 4 pct. 6 pct.-skatten bortfalder derefter fra  

 og med indkomståret 1992, jf. § 1, nr. 1 og 3. Bundfradraget for 6  

 pct.-skatten, der i 1991 opkræves med 4 pct., er for indkomståret 1991  

 172.500 kr., svarende til et grundbeløb på 151.800 kr. i 1987-niveau.
Beløbet  

 reguleres efter § 20.
 Tilsvarende foreslås det, at grænsen for det skrå skatteloft nedsættes fra  

 de nuværende 68 pct. til 66 pct. i indkomståret 1991. Grænsen nedsættes  

 derefter til 64 pct. fra og med indkomståret 1992, jf. § 1, nr. 8.
 Endelig foreslås formueskatteloftet nedsat fra de nuværende 78 pct. til 76  

 pct. i indkomståret 1991 og derefter til 74 pct. fra og med indkomståret  

 1992, jf. § 2, stk. 2, og § 1, nr. 8.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om indkomstskat og formueskat for personer m.v.  

 (personskatteloven), jf. lovbekendtgørelse nr. 676 af 4. oktober 1990,  

 foretages følgende ændringer:
 1. § 5 affattes således:
» § 5. Indkomstskatten til staten opgøres som summen af 1) almindelig indkomstskat efter § 6, 2) 14 pct.s indkomstskat efter § 7 og 3) skat af udbytteindkomst efter § 8 a.«.
§ 5. Indkomstskatten til staten opgøres som summen af 1) almindelig indkomstskat efter § 6, 2) 12 pct.s indkomstskat efter § 7 og 3) 6 pct.s indkomstskat efter § 8.
 2. I § 7, 1. pkt., ændres »12 pct.« til: »14  

 pct.«, og »200.000 kr.« ændres til: »208.600 kr.«.
 § 7. Skatten efter § 5, nr. 2, beregnes med 12 pct. af den del af  

 den personlige indkomst, der overstiger et grundbeløb på 200.000 kr.  

 Grundbeløbet reguleres efter § 20.
 3. § 8 ophæves.
§ 8. Skatten efter § 5, nr. 3 beregnes med 6 pct. af den  

 personlige indkomst med tillæg af positiv kapitalindkomst, i det omfang denne  

 sum overstiger et bundfradrag på 140.000 kr.
Bundfradraget reguleres efter §  

 20.
Stk. 2. Hvis en gift persons personlige indkomst med tillæg af  

 positiv kapitalindkomst er lavere end det i stk. 1 nævnte bundfradrag,  

 forhøjes den anden ægtefælles bundfradrag med forskelsbeløbet.
Forhøjelsen  

 kan dog højst udgøre et til bundfradraget svarende beløb.
Er  

 kapitalindkomsten negativ, fragår den i den anden ægtefælles positive  

 kapitalindkomst ved beregningen af skat efter § 5, nr. 3. Det er en  

 forudsætning, at ægtefællerne er samlevende ved indkomstårets udløb.
Stk. 3. Dør en gift person, der levede sammen med sin ægtefælle  

 ved dødsfaldet, indrømmes der to fradrag efter stk. 1 ved beregningen af  

 afdødes skat, når afdøde er omfattet af kildeskattelovens § 14, stk. 1-9. Den  

 længstlevende ægtefælle er i samme tilfælde berettiget til to fradrag efter  

 stk. 1 ved beregningen af skatten for dødsåret, medmindre længstlevende lever  

 sammen med en ny ægtefælle ved udgangen af dødsåret.
Overførsel af uudnyttede  

 fradrag mellem afdødes og ægtefællens ansættelser foretages ikke.
 Stk. 4. Hvis der efter kildeskattelovens §§ 13 eller 20 C, stk. 1,  

 2. pkt., foretages en ansættelse af afdødes og længstlevendes indkomst i  

 dødsåret, kan et eventuelt uudnyttet fradrag efter stk. 1 overføres til  

 forhøjelse af den anden ægtefælles fradrag efter stk. 1. Det er en  

 forudsætning, at ægtefællerne var samlevende ved dødsfaldet, og at den  

 længstlevende ægtefælle ikke lever sammen med en ny ægtefælle ved udgangen af  

 dødsåret.
 4. I § 9, 1. pkt., ændres »§§ 6-8 og 8 a, stk.  

 2,» til: »§§ 6, 7 og 8 a, stk. 2,», og i 2. pkt. udgår:  

 », 8«.
 Bestemmelsen foreslås ændret med virkning fra indkomståret 1991 i  

 lovforslag L 8 (forslag til lov om ændring af forskellige skattelove  

 (ophævelse af dobbeltbeskatningen af aktieudbytter)), § 1, nr. 8.
 5. I § 13, stk. 1, 1. pkt., ændres »§§ 7, 8 og 8 a,  

 stk. 2« til: »§§ 7 og 8 a, stk. 2«, i 3. pkt. ændres  

 »§§ 7, 8 og 8 a, stk. 2« til: »§§ 7 og 8 a, stk. 2«, og i  

§ 13, stk. 2, 2. pkt., ændres »§§ 7, 8 og 8 a, stk. 2« til:  

 »§§ 7 og 8 a, stk. 2«.
 6. § 13, stk. 3, affattes således:
 » Stk. 3. Negativ personlig indkomst fremføres til fradrag i  

 personlig indkomst for de nærmest følgende 5 indkomstår ved opgørelsen af  

 beregningsgrundlaget efter § 7. I denne periode kan fradraget for negativ  

 personlig indkomst dog kun fremføres til et senere indkomstår, hvis det ikke  

 kan rummes i personlig indkomst for et tidligere indkomstår.«.
 7. § 13, stk. 4, affattes således:
» Stk. 4. Hvis en gift persons personlige indkomst er negativ,  

 og ægtefællerne er samlevende ved indkomstårets udløb, skal det negative  

 beløb ved opgørelsen af beregningsgrundlaget efter § 7 fradrages i den anden  

 ægtefælles personlige indkomst.
Et negativt beløb, der herefter ikke er  

 fradraget, fremføres inden for de følgende 5 indkomstår efter stk. 3, sidste  

 pkt.
Hvert år fradrages negativ personlig indkomst først i den  

 skattepligtiges personlige indkomst og derefter i ægtefællens personlige  

 indkomst.«.
* § 13. Hvis den skattepligtige indkomst udviser underskud, skal  

 skatteværdien af underskuddet - beregnet med de i § 12, stk. 1, nævnte  

 procenter - så vidt muligt modregnes i de beregnede skatter efter §§ 7-8. Et  

 herefter resterende underskud fremføres til fradrag i den skattepligtige  

 indkomst for de følgende 5 indkomstår.
Inden for 5 års-perioden kan fradraget  

 for underskud i skattepligtig indkomst dog kun fremføres til et senere  

 indkomstår, hvis det ikke kan rummes i skattepligtig indkomst eller modregnes  

 med skatteværdien i skat efter §§ 7-8 for et tidligere indkomstår.
Stk. 2. Hvis en gift persons skattepligtige indkomst udviser  

 underskud, og ægtefællerne er samlevende ved indkomstårets udløb, skal  

 underskud, der ikke er modregnet efter stk. 1, 1. pkt., i størst muligt  

 omfang fradrages i den anden ægtefælles skattepligtige indkomst.
Derefter  

 modregnes skatteværdien af uudnyttet underskud i ægtefællens beregnede  

 skatter efter §§ 7-8. Et herefter overskydende beløb fremføres til fradrag i  

 de 5 følgende indkomstår efter stk. 1, 3. pkt.
Hvert år fradrages underskud  

 først i den skattepligtiges indkomst og i øvrigt efter samme regler, som  

 gælder for underskudsåret.
Stk. 3. Hvis den personlige indkomst er negativ, modregnes den ved  

 opgørelsen af beregningsgrundlaget efter § 8 i indkomstårets positive  

 kapitalindkomst.
Et resterende negativt beløb fremføres til fradrag først i  

 kapitalindkomst og derefter i personlig indkomst for de nærmest følgende 5  

 indkomstår ved opgørelsen af beregningsgrundlaget efter §§ 7-8. I denne  

 periode kan fradraget for negativ personlig indkomst dog kun fremføres til et  

 senere indkomstår, hvis det ikke kan rummes i kapitalindkomst og personlig  

 indkomst for et tidligere indkomstår.
Stk. 4. Hvis en gift persons personlige indkomst er negativ, og  

 ægtefællerne er samlevende ved indkomstårets udløb, skal det negative beløb  

 ved opgørelsen af beregningsgrundlaget efter §§ 7-8 fradrages i den anden  

 ægtefælles personlige indkomst.
Et resterende negativt beløb modregnes i  

 ægtefællernes positive kapitalindkomst opgjort under eet.
Har begge  

 ægtefæller positiv kapitalindkomst, modregnes det negative beløb fortrinsvis  

 i den skattepligtiges kapitalindkomst og derefter i ægtefællens  

 kapitalindkomst.
Et negativt beløb, der herefter ikke er fradraget, fremføres  

 inden for de følgende 5 indkomstår efter stk. 3, sidste pkt.
Hvert år  

 fradrages negativ personlig indkomst først i ægtefællernes positive  

 kapitalindkomst opgjort under eet, derefter i den skattepligtiges personlige  

 indkomst og endelig i ægtefællens personlige indkomst. 3. pkt. finder  

 tilsvarende anvendelse.
- - - * Bestemmelsen foreslås ændret med virkning fra indkomståret 1991 i  

 lovforslag L 8 (forslag til lov om ændring af forskellige skattelove  

 (ophævelse af dobbeltbeskatningen af aktieudbytter)), § 1, nr. 9, 10 og 11.
 8. I § 19, stk. 1, 1. pkt., ændres »68 pct.« til:  

 »64 pct.«, og i stk. 2, 1. og 2. pkt., og i stk. 5, 1. og  

 2. pkt., ændres »78 pct.« til: »74 pct.«.
 9. § 19, stk. 4, nr. 4, udgår.
 Nr. 5-6 bliver herefter nr. 4-5.
 10. I § 19, stk. 4, nr. 5, der bliver nr. 4, ændres  

 »de i nr. 3 og 4« til: »det i nr. 3«.
 11. I § 19, stk. 4, nr. 6, der bliver nr. 5, ændres  

 »nr. 2-5« til: »nr. 2-4«.
* § 19. Hvis en skatteyders indkomstskat til staten, kommunale  

 indkomstskat og amtskommunale indkomstskat tilsammen beregnes med mere 68  

 pct. af en del af den personlige indkomst, nedsættes indkomstskatten til  

 staten med det overskydende beløb.
Ved beregningen af de nævnte  

 indkomstskatter betragtes den øverste del af beskatningsgrundlagene som  

 personlig indkomst, og der ses bort fra skattenedsættelse efter stk. 2-5.
- - - Stk. 4. Ved beregning af nedsættelsen efter stk. 2 for ægtefæller  

 omfattet af stk. 3 benyttes følgende skattebeløb:
- - - 4) Skat efter § 8 beregnet med eet bundfradrag af den personlige indkomst  

 hos den ægtefælle, der har den største personlige indkomst, med tillæg af  

 ægtefællernes samlede positive nettokapitalindkomst.
 5) Er skatteloftsindkomsten negativ, modregnes skatteværdien af det  

 negative beløb i de i nr. 3 og 4 nævnte skattebeløb.
 6) De i nr. 2-5 nævnte indkomstskattebeløb nedsættes dels efter stk. 1,  

 dels med skatteværdien af eet personfradrag.
- - - * Stk. 2. og stk. 5, 1. og 2. pkt., foreslås ændret med virkning fra  

 indkomståret 1991 i lovforslag L 8 (forslag til lov om ændring af forskellige  

 skattelove (ophævelse af dobbelbeskatningen af aktieudbytter)), § 1, nr. 13  

 og 16.
 12. I § 20, stk. 1, 1. pkt., udgår: »og det i § 8  

 nævnte bundfradrag«.
§ 20. De i §§ 7, 10, 15, 16 og 18 nævnte grundbeløb og det i § 8  

 nævnte bundfradrag reguleres efter et årligt beregnet reguleringstal.  

 Reguleringstallet beregnes som det foregående års reguleringstal forhøjet med  

 2,0 pct. tillagt eller fratrukket den af finansministeren bekendtgjorte  

 tilpasningsprocent for det pågældende finansår efter lov om en  

 satsreguleringsprocent.
Reguleringstallet beregnes med een decimal.
 13. § 26, stk. 1-2, ophæves.
 Stk. 3 bliver herefter stk. 1.
 § 26. Personfradraget efter § 10, stk. 3, fastsættes for  

 indkomståret 1987 til 18.800 kr.
 Stk. 2. Reglen i § 10, stk. 2, 2. pkt., gælder tillige for  

 kvinder, der ved udgangen af kalenderåret 1984 var enlige og fyldt 62 år.
 Stk. 3. Skattemæssige underskud, der er konstateret i  

 indkomstårene 1982-86 og fremført efter ligningslovens § 15, fremføres til  

 fradrag efter § 13, stk. 1-2.
 14. § 27, stk. 2, affattes således:
 » Stk. 2. Skatteministeren kan fastsætte nærmere regler om  

 overførsel af personfradrag efter § 10, stk. 8.«.
§ 27. - - - Stk. 2. Skatteministeren kan fastsætte nærmere regler om  

 overførsel af fradrag efter § 8, stk. 4, og om overførsel af personfradrag  

 efter § 10, stk. 8.
