Nr LSF 38 Forslag til Lov om ændring af lov om Kongeriget Danmarks Hypotekbank og  

 Finansforvaltning Fremsat af Rahbæk Møller (SF) Tommy Dinesen (SF) Gade (SF) Jens Thoft (SF) den 10. oktober 1991 § 1 I lov om Kongeriget Danmarks Hypotekbank og Finansforvaltning, jf.  

 lovbekendtgørelse nr. 196 af 2. april 1973, som ændret ved lov nr. 194 af 26.  

 marts 1991, foretages følgende ændring:
 § 9, stk. 1, affattes således:
»Bankens bestyrelse består af otte medlemmer.
Finansministeren  

 udnævner bestyrelsens formand for 6 år ad gangen.
Fire medlemmer vælges for 6  

 år ad gangen efter forholdstal af Folketinget blandt dets medlemmer og  

 udnævnes af finansministeren.
Tre medlemmer vælges for 4 år ad gangen af  

 medarbejderne.
De af Folketinget valgte medlemmer bevarer deres sæde i  

 bestyrelsen, selv om de inden for 6-års-perioden udtræder af Folketinget.  

 Hvis et medlem udtræder af bestyrelsen inden for valgperioden, udnævnes  

 henholdsvis vælges der et nyt medlem for den tilbageværende del af  

 perioden.« § 2 Loven træder i kraft den 1. januar 1992.
Bemærkninger til lovforslaget Til § 1 Det er formodentlig en forglemmelse, at der ikke er indført  

 medarbejderrepræsentation i Hypotekbankens bestyrelse.
Det er i alle tilfælde  

 helt ude af trit med tiden, at der kun er en medarbejderrepræsentant uden  

 taleret til stede ved bestyrelsesmøderne, mens næsten alle andre  

 virksomheder, såvel private som offentlige, for længst har fået  

 medarbejderrepræsentation.
Det skal tilføjes, at der oprindelig var modstand  

 fra ledelsesside mod medarbejderrepræsentationen i aktieselskaber, men at  

 situationen for længst er ændret, og ledelserne har erkendt, at det er en  

 styrke for virksomheden at have medarbejderrepræsentanter med i bestyrelsen.  

 Dette vil naturligvis også gælde for Hypotekbanken.
Det foreslås derfor at  

 rette denne fejl.
 Angående valgperioden foreslås det at benytte den 4-års-periode for  

 medarbejderrepræsentanter, der gælder for aktieselskaber.
