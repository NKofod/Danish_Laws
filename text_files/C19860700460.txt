HVEM KAN SØGE Tilskud ydes kun til fartøjer over 5 BRT, der den 14. maj 1984 var  

 registrerede som fiskerfartøjer i Danmark.
Fartøjets alder må på  

 ansøgningstidspunktet ikke være mere end 30 år. (Aldersbegrænsningen gælder  

 ikke for tilskud til udskiftning af glødehoved, og semidieselmotor).
 Det er desuden nødvendigt for behandling af ansøgninger, at der til  

 fiskeriministeriet er indsendt fartøjs- og fangstudstyrsskema for det  

 pågældende fartøj i henhold til bekendtgørelse nr. 487 af 2. september 1981  

 med senere ændringer.
EJERFORHOLD Tilskud ydes kun til ejere, der i saltvandsfiskerilovens forstand er  

 erhvervsfiskere, d.v.s. hvis indkomst ved personlig virksomhed for mindst 3/5  

 vedkommende hidrører fra fiskeri.
Tilskud ydes tillige kun, såfremt mindst  

 3/5 af fartøjet er ejet af erhvervsfiskere og da kun til de medejende  

 erhvervsfiskere.
I tilfælde hvor fartøjet er ejet af et selskab, er det en  

 forudsætning for ydelse af tilskud, at selskabet er registreret af  

 fiskeriministeriet som berettiget til at drive erhvervsmæssigt fiskeri.
HVAD KAN DER YDES TILSKUD TIL A.
Investeringer om bord på fiskerfartøjer, der ØGER PRODUKTIVITETEN VED  

 FANGSTENS BEHANDLING, d.v.s. forskellige typer af udstyr og installationer,  

 som dels kan øge behandlingsgraden af fangsterne om bord på fartøjerne, dels  

 bevare fangsterne bedre.
Til følgende ydes tilskud med indtil 20 % af de  

 godkendte udgifter: 1. Sorteringsanlæg for konsumfisk. 2. Anlæg til rensning  

 og skylning af konsumfisk. 3. Anlæg til løft og transport af fisk om bord på  

 fartøjet. 4. Isolering af lastrum.
Køleanlæg med henblik på bedre bevaring af  

 fangsterne. 5. Indretning af lastrum med køletanke samt udstyr til kontrol  

 med køling af disse. 6. Synkronanlæg med henblik på automatisk styring af  

 wiretræk.
Til følgende ydes tilskud med indtil 15 % af de godkendte udgifter:  

 7. Maskineri til frasortering af konsumegnede bifangster og rensning af disse  

 fangster samt isning af fisken.
Der kan højst ydes tilskud til en udgift på  

 200.000 kr. 8. Hvalbak og shelterdæk.
Der kan højst ydes tilskud til en  

 udgift på 200.000 kr. 9. Garnhaler.
B.
Investeringer om bord på fiskerfartøjer med henblik på en væsentlig  

 bedre energiudnyttelse.
Til følgende ydes tilskud med indtil 15 % af  

 materialeudgifterne.
Installationsomkostninger støttes ikke, men såvel  

 materiale- som installationsomkostninger skal fremgå af tilbud og overslag  

 m.v. 1. Skrueblade, -hoved, -aksel og gear.
Gear dog kun i forbindelse med  

 skrueanlæg.
Der kan højst ydes tilskud til en udgift på 700.000 kr. 2.  

 Skruedyse.
Der kan højst ydes tilskud til en udgift på 80.000 kr. 3.  

 Omstyringsenhed til skruen.
Til følgende ydes I 1985-UANSET FARTØJETS ALDER  

 tilskud med indtil 25 % af udgifterne til såvel anskaffelse som installation:  

 4. Udskiftning af semidieselmotorer eller glødehovedmotorer til dieselmotorer  

 med tilsvarende eller mindre motorkraft, dog kan motorkraften forøges med ca.  

 10 %. Der kan højst ydes tilskud til en udgift på 600.000. Skal  

 motorudskiftningen foretages i fartøjer med en tonnage på 20 BRT eller  

 derover, vedlægges kopi af nationalitetsbeviset.
Er motorens effekt ændret  

 siden udfærdigelse af nævnte dokument, vedlægges ansøgningen ligeledes kopi  

 af skibstilsynets skrivelse vedrørende motorændringen.
Brændstofforbruget i  

 den motor der anskaffes, må højst være 160 g pr. effektiv HK pr. time med et  

 udsving på 5 %. Fiskeriministeriet kan kræve dokumentation for  

 brændstofforbruget.
Til følgende ydes tilskud med 40 % af udgifterne til  

 såvel anskaffelse som installation. 5. Bulbstævn.
Ansøgninger om tilskud til  

 de under 1, 2, 3, 4, og 5 nævnte investeringer skal vedlægges erklæring fra  

 en teknisk konsulent.
Henvendelse om konsulentbistand kan rettes til den  

 lokale fiskeriforening eller til Dansk Fiskeriforening, (01) 12 68 04 eller  

 Danmarks Havfiskeriforening (05) 13 09 28 Til følgende ydes tilskud med  

 indtil 25 % af de godkendte udgifter: 6. Omrigning fra side- til hæktrawling.  

 Der vil kun kunne ydes tilskud til udgifter, der direkte vedrører  

 omrigningen.
Afledte udgifter støttes ikke. 7. Installation af  

 brændstofmåler, der registrerer det øjeblikkelige brændstofforbrug og  

 eventuelt I FORBINDELSE HERMED fartmåler.
Der kan højst ydes tilskud til en  

 samlet udgift på 20.000 kr.
Tilskud til særlig store investeringer og til  

 investeringer, der i forhold til fartøjets værdi udgør en betydelig andel,  

 vil kunne reduceres.
Kun faste installationer om bord er tilskudsberettigede.  

 Tilskud ydes IKKE til redskaber o.lign. eller til udstyr, som anvendes i  

 land.
Tilskud ydes endvidere IKKE til reparations- og  

 vedligeholdelsesarbejder samt til simpel udskiftning af nedslidt udstyr, med  

 mindre det nye materiel, hvad angår konstruktion og virkemåde, er væsentligt  

 forbedret.
Fiskeriministeriet forbeholder sig i øvrigt ret til at fastsætte  

 nærmere betingelser for udbetaling af tilskud, samt til at besigtige  

 installationer, hvortil der er modtaget tilskud.
PÅBEGYNDELSE AF ARBEJDET OG UDBETALING AF TILSKUD Arbejdet må ikke påbegyndes, før fiskeriministeriet har givet tilladelse  

 hertil.
Dette gælder dog ikke forberedende arbejde, der er nødvendigt for  

 udarbejdelse af ansøgningen.
Hvis der tillige søges om EF-støtte til  

 projektet, må arbejdet ikke påbegyndes, før EF-kommissionen skriftligt har  

 anerkendt modtagelsen af ansøgningen.
Tilskuddet vil kunne udbetales, når der er indsendt dokumentation for, at  

 udgifterne er afholdt.
Dette vil normalt kunne ske gennem fremsendelse af  

 kvitterede regninger.
Det må af disse klart fremgå, at de enkelte delarbejder  

 i udførelse og pris svarer til det tilbudsmateriale, der var vedlagt  

 ansøgningen.
 Ved udbetaling af tilskud til udskiftning af hovedmotor skal vedlægges  

 dokumentation fra Direktoratet for Statens Skibstilsyn for den nye motors  

 ydeevne (hestekraftydelse).
