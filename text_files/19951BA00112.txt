Nr BSF 112 Forslag til folketingsbeslutning om liberalisering af  

 adoptionslovgivningen Fremsat af Jan Køpke Christensen (FP) Kim Behnke (FP) Tom Behnke (FP) Aage  

 Brusgaard (FP) Kirsten Jacobsen (FP) den 19. marts 1996 Folketinget pålægger regeringen inden udgangen af 1996 at fremsætte de fornødne lovforslag og foretage de fornødne ændringer i bekendtgørelser, cirkulærer og andre administrative forskrifter med henblik på en liberalisering af adoptionsbestemmelserne ud fra bl.a.
 følgende retningslinjer:
- smidiggørelse af reglerne om aldersforskel mellem adoptant og  

 adoptivbarn, - smidiggørelse af reglerne om, hvor mange børn der kan adopteres af samme  

 familie, - styrkelse af adoptivforældrenes indflydelse i forbindelse med  

 godkendelse af adoptivbarn.
Bemærkninger til forslaget I forbindelse med 1. behandling af lovforslaget om kunstig befrugtning  

 (lovforslag nr.
L 200, folketingsåret 1995-96, Folketingets forhandlinger  

 side 3622 og 4055) viste der sig at være en bred enighed om, at der er et  

 behov for en lempelse af den gældende adoptionslovgivning.
 Danmark stiller væsentlig flere krav til kommende adoptivforældre end de  

 fleste andre lande, og mængden af undersøgelser, som adoptanterne skal  

 igennem, er stor.
 De gældende danske adoptionskriterier er urimelige, og  

 adoptionsprocedurerne er for tilfældige og for bureaukratiske.  

 Forslagsstillerne opfordrer derfor til, at den gældende adoptionslovgivning  

 tages op til debat med henblik på en liberalisering.
En række foreninger med tilknytning til området finder, at der er stort  

 behov for en debat, og ser positivt på en liberalisering af området.
Der kan  

 i den forbindelse henvises til »Adoption i Danmark - oplæg til  

 reform« udgivet i 1995 af Landsforeningen Adoption og Samfund.
Særlig  

 skal fremhæves ønsket om, at der sikres en større ensartethed i  

 behandlingsforløbet, samt at adoptanterne får større indflydelse, f.eks. i  

 forbindelse med godkendelse af adoptivbarnet.
 Visse områder er helt oplagte til en lempelse og smidiggørelse, f.eks.  

 reglen om, at ansøgere ikke kan godkendes som adoptivforældre til mere end 2  

 børn, og reglen om, at der ikke må være mere end 40 års aldersforskel mellem  

 ansøger og barn.
 Endvidere er det vigtigt, at de kommende adoptivforældres medansvar  

 opprioriteres, og at adoptivforældrene herunder medinddrages i vurdering af  

 et barns egnethed til den konkrete adoption, således at skrøbelige børn ikke  

 automatisk frasorteres.
