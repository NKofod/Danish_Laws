Vejledning  

 vedrørende betaling af vand for  

  

 præster der bor i tjenestebolig (Til  

 stiftsøvrighederne) Finansministeriet og tjenestemændenes  

 centralorganisationer indgik den 26. november 2001 en aftale om fradrag i  

 tjenestemænds  

 løn for naturalydelser, hvori der som § 4 var indsat regler om betaling  

 for vand.
Bestemmelsen, der trådte i kraft den 1. januar 2002, lyder således:
§ 4.  

  

 Vand Hvor vandmåler er opsat, sker betaling efter det målte forbrug.
I  

 betalingen kan indgå faste bidrag.
 Stk. 2.  

  

 I andre  

 tilfælde fastsættes betalingen efter det skønnede forbrug eller andet  

 betalingsgrundlag, hvorefter institutionen betaler for forsyning af vand til  

 vedkommende boligenhed.
 Stk.  

  

    

  

 3.  

  

 Betaling efter stk. 1 og 2 omfatter lovhjemlede bidrag og afgifter i  

 forbindelse med levering af vand og afledning af spildevand.
 Efter anmodning fra Den danske Præsteforening blev  

 ikrafttrædelsen af nyordningen udsat med henblik på at Præsteforeningen optog  

 forhandling med Akademikernes Centralorganisation om indgåelse af en aftale  

 om  

 en eventuel kompensation.
 Der er nu mellem Kirkeministeriet og Præsteforeningen indgået  

 aftale om en forhøjelse af præstetillægget fra det nuværende grundbeløb på  

 2.400 kr. (niveau oktober 1997) til 6.500 kr. (niveau oktober 1997) årligt,  

 incl. regulering fra den seneste overenskomst, med virkning fra den 1. april  

 2003.
 Den mellem Finansministeriet og tjenestemændenes  

 centralorganisationer indgåede aftale om betaling for vand sættes herved i  

 kraft for præster, der bor i tjenestebolig -  

  

 dog først med virkning fra den  

 1. april 2003.
Kirkeministeriet og Den danske Præsteforening har drøftet, hvordan  

 aftalen om betaling for vand skal administreres i praksis.
De nedenstående  

 retningslinier er udarbejdet i overensstemmelse hermed.
Retningslinier for den praktiske administration af  

 aftalen om betaling for vand A.
  

 Der er opsat vandmåler, der måler præstens private forbrug af  

 vand.
(Det vil typisk  

 være tilfældet, hvis tjenesteboligen er et parcelhus, hvor  

 konfirmandstue/mødelokaler ligger andetsteds.
Men det kan også være  

 tilfældet,  

 selv om tjenesteboligen og konfirmandstue/mødelokaler ligger i samme  

 bygningskompleks):
Præsten betaler  

 efter det målte forbrug.
Da der imidlertid heri kan indgå et vist tjenstligt  

 vandforbrug, fx i forbindelse med træffetid i boligen (gæstetoilet) eller  

 mindre møder, der afholdes i boligen (kaffe, the, opvask), kan der   

 afhængig  

 af de konkrete forhold på stedet - indgås en aftale mellem præsten og  

 menighedsrådet om, at en vis procentdel af det målte forbrug betales af  

 kirkekassen.
Denne procentdel kan maksimalt udgøre 15 pct. af det målte  

 forbrug.
Aftalen skal godkendes af provstiudvalget.
Aftalen kan  

 genforhandles,  

 når præsten/menighedsrådet ønsker det.
 B.
  

 Der er opsat vandmåler, men det målte forbrug omfatter både  

 præstens private forbrug af vand og vandforbruget i  

 konfirmandstue/mødelokaler  

 etc.
 Der opsættes  

 vandmåler til måling af præstens private vandforbrug, hvorefter  

 retningslinierne ovenfor under A. følges.
Indtil da  eller  

 hvis det ikke er teknisk muligt at udskille præstens private vandforbrug  

  indgås  

 der en aftale mellem præsten og menighedsrådet ud fra de konkrete forhold på  

 stedet (husstandens størrelse, omfanget af brugen af mødelokalerne etc.) om  

 hvilken andel af forbruget der skal afholdes af henholdsvis præsten og  

 kirkekassen.  

 Den tjenstlige andel kan i dette tilfælde godt overstige 15 pct  

.  

  

 Aftalen  

 skal godkendes af provstiudvalget.
Aftalen kan genforhandles, når  

 præsten/menighedsrådet ønsker det.
C.
  

 Der er ikke opsat vandmåler. (Det vil meget sjældent være  

 tilfældet) Der opsættes  

 vandmåler til måling af præstens private vandforbrug, hvorefter  

 retningslinierne ovenfor under A. følges.
Indtil da regnes  

 der med et årligt forbrug på 48 m3  

 pr. voksen (14 år og derover) og  

 24 m3  

 pr. barn (under 14 år), svarende til 4 henholdsvis 2 m3  

 pr. måned.
Der regnes med hele måneder. Ændret opgørelse som følge af til-  

 eller fraflytning eller det fyldte 14. år sker med virkning fra den 1. i den  

 følgende måned.
 D.
  

 Særligt om haver (havevanding).
 Hvis der er have  

 til tjenesteboligen, er præsten forpligtet til at vedligeholde den, og  

 forbruget af vand til vanding af have hører under præstens private  

 vandforbrug.
 Hvis havearealet  

 overstiger 1.000 m2, betales forbruget af vand til havevanding af  

 kirkekassen, og der opsættes måler til måling af vandforbruget til  

 havevanding.
 E.
  

 Almindelige  

 bemærkninger.
 Faste bidrag som  

 f.eks. abonnement pr. vandmåler eller fast afgift pr. stikledning afholdes af  

 kirkekassen.
 Man skal anmode stiftsøvrighederne om at sende et  

 eksemplar af denne vejledning til menighedsråd, præster, provster og  

 provstirevisorer i stiftet.
