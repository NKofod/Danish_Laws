 Efter § 6 i lov nr. 257 af 8. juni 1978 om udlægning af åndssvageforsorgen  

 og den øvrige særforsorg m. v. fastsættes:
MODTAGEPLIGT § 1.  Det påhviler amtskommunerne og Københavns og  

 Frederiksberg kommuner at modtage de åndssvage lovovertrædere, der den 1.  

 januar 1980 er optaget på de i udlægningslovens §§ 2 og 3 nævnte  

 døgninstitutioner, der videreføres efter reglerne i lov om social bistand.
§ 2.  Det påhviler amtskommunerne og Københavns og  

 Frederiksberg kommuner at føre tilsyn med samt på disses døgninstitutioner  

 for voksne med vidtgående fysiske eller psykiske handicap at modtage  

 åndssvage lovovertrædere, såfremt disse § 3.  Såfremt amtskommunen ikke selv har en egnet  

 døgninstitution, herunder lukket institution til modtagelse af voksne  

 lovovertrædere med vidtgående fysiske eller psykiske handicap, påhviler  

 modtagepligten den amtskommune, hvori den institution, der hidtil har  

 modtaget lovovertrædere fra området, er beliggende, jfr. udlægningslovens §  

 5, stk. 1.
 Stk. 2.  Såfremt pågældende i henhold til dom skal  

 anbringes i institution, og hensynet til pågældendes behandling og til  

 retssikkerheden ikke kan tilgodeses ved anbringelse efter § 2 eller § 3, stk.  

 1, påhviler det Storstrøms amtskommune at modtage den dømte på det særlige  

 afsnit for lovovertrædere på Rødbygård.
§ 4.  Beslutningen om optagelse træffes efter reglerne  

 om visitation af social- og sundhedsudvalget i den amtskommune, hvor  

 pågældende har ophold.
Spørgsmålet om, hvilken institution der hidtil har  

 modtaget lovovertrædere fra området, kan om fornødent forelægges for  

 socialstyrelsen.
Stk. 2.  Er den åndssvage lovovertræder efter § 3  

 anbragt i institution i en anden amtskommune end den, hvor pågældende havde  

 ophold, skal tilbageflytningen ske, så snart hensynet til pågældendes  

 behandling og til retssikkerheden ikke længere nødvendiggør ophold i  

 institution uden for amtskommunen.
Beslutning herom træffes efter reglerne om  

 visitation af social- og sundhedsudvalget i den amtskommune, hvori denne  

 institution er beliggende.
 § 5.  Amtskommunens social- og sundhedsudvalgs  

 afgørelser efter § 4 kan af de klageberettigede, herunder af  

 anklagemyndigheden indbringes for den sociale ankestyrelse, jfr.  

 bistandslovens § 15, stk. 4.
 § 6.  Udgifterne ved ophold på en døgninstitution for  

 voksne med vidtgående fysiske eller psykiske handicap beliggende i en anden  

 amtskommune afholdes efter reglerne i bistandslovens §§ 10 og 11, jfr. § 135,  

 stk. 3.
SÆRLIGE SIKKERHEDSFORANSTALTNINGER § 7.  Ved anbringelse af personer, som i henhold til  

 retskendelse skal underkastes mentalundersøgelse i institution eller er  

 fritaget for varetægtsfængsling med krav om anbringelse i institution, kan  

 retten træffe bestemmelse om, at pågældende skal opholde sig i lukket  

 institution.
Det forudsættes, at der forinden af anklagemyndigheden er  

 indhentet en erklæring fra amtskommunens social- og sundhedsudvalg herom.
 Stk. 2.  På den lukkede del af det særlige afsnit for  

 lovovertrædere på Rødbygård, vil isolation kunne anvendes under iagttagelse  

 af de regler, der i henhold til socialministeriets bekendtgørelse om  

 magtanvendelse m. v. i institutioner for voksne med vidtgående fysiske eller  

 psykiske handicap gælder for anvendelse af fiksering.
 § 8.  Meddelelse af friheder til personer, der ved dom  

 eller kendelse, jfr. § 2, 2) skal anbringes i institution, sker efter regler,  

 som justitsministeriet fastsætter efter forhandling med socialministeriet.
 § 9.  Om vilkårene i øvrigt for lovovertræderes ophold  

 i institutioner for voksne med vidtgående fysiske eller psykiske handicap  

 henvises til socialministeriets bekendtgørelse om magtanvendelse m. v. i  

 institutioner for voksne med vidtgående fysiske eller psykiske handicap,  

 herunder bestemmelsen i § 5, stk. 3, om anbringelse af unge mellem 15 og 18  

 år i lukket institution for voksne.
 § 10.  Bekendtgørelsen træder i kraft ved  

 bekendtgørelsen i Lovtidende med virkning fra den 1. januar 1980.
