Bekendtgørelse om anvendelse af slam i landbruget I medfør af § 6, §11 stk. 2, § 45 stk. 3, § 50 stk. 2, § 56 og § 83 stk. 2  

 i lov om miljøbeskyttelse, jfr. lovbekendtgørelse nr. 663 af 16. december  

 1982, samt efter forhandlinger med landbrugsministeren fastsættes:
 Bekendtgørelsens område m.v.
 § 1.  Denne bekendtgørelse omfatter slam fra såvel  

 offentlige som private spildevandsrensningsanlæg.
 Stk. 2.  Slam som nævnt i stk. 1 kan anvendes i  

 landbruget uden særlig tilladelse, hvis kravene i kapitlerne 2-4 opfyldes.
 Stk. 3.  Slam og slamholdige produkter må ikke anvendes  

 i havebrug og gartneri, herunder frugtavl.
 § 2.  Ved slam forstås de restprodukter, som  

 fremkommer ved spildevandsrensning, bortset fra sand, fedt og ristestof.
Stk. 2.  Ved råslam forstås slam, som ikke har været  

 underkastet nogen stabilisering.
Slam fra mindre, mekaniske rensningsanlæg,  

 herunder septictanke og emscherbrønde, behandles som råslam, med mindre det  

 har været underkastet en stabilisering.
Stk. 3.  Ved slamproducent forstås den, som er ansvarlig  

 for rensningsanlæggets funktion.
Ved indsamling af slam fra septictanke og  

 emscherbrønde forstås dog ved slamproducenten den, som er ansvarlig for  

 indsamlingen.
 Stk. 4.  Ved slambruger forstås den, som ejer eller har  

 brugsret over det areal, hvorpå slammet anvendes.
Slamkvalitet § 3.  Slam, som anvendes i landbruget, jfr. kapitel 5,  

 må højst indeholde følgende pr. ton slamtørstof:
Transport og spredning af slam § 4.  Transport-, sprednings- og nedfældningsmateriel  

 skal umiddelbart efter brugen rengøres forsvarligt, inden materiellet  

 anvendes til andet formål.
 § 5.  Spredning og nedfældning af slam skal ske i en  

 afstand af mindst 50 m fra beboelse, levnedsmiddelvirksomheder og fra  

 boringer og brønde, hvorfra der indvindes vand af drikkevandskvalitet, og  

 mindst 15 m fra anden vandforsyning.
 § 6.  Slam må ikke spredes med vandingsanlæg.
Anvendelse af slam på landbrugsjord § 7.  Råslam må kun tilføres landbrugsjord ved  

 nedfældning.
Ved nedfældningen skal slammet bringes mindst 10 cm under  

 jordens overflade.
 § 8.  På arealer, hvor der er tilført slam, må der  

 indtil 1 år efter sidste tilførsel kun dyrkes korn- og frøafgrøder til  

 modenhed samt græs eller lignende til industriel fremstilling af tørfoder.
 § 9.  Der må kun tilføres landbrugsjord i alt 200 g  

 cadmium/ha med slam.
 Stk. 2.  Cadmiumtilførslen med slam må højst udgøre 10 g  

 pr. ha pr. år, taget som gennemsnit over 5 år.
 Stk. 3.  Såfremt slammet har et cadmiumindhold på under  

 3 g pr. ton slamtørstof, og såfremt slamtilførslen doseres på baggrund af  

 afgrødernes fosforbehov, beregnet på grundlag af slammets fosforindhold, kan  

 slam, som i øvrigt er i overensstemmelse med kravene i § 3, indtil videre  

 tilføres landbrugsjord uden den i stk. 1 anførte begrænsning.
 Stk. 4.  Landbrugsjord, hvorpå der udbringes slam skal  

 holdes i god kalktilstand.
Deklaration og anmeldelse § 10.  Slamproducenten skal underrette amtsrådet om de  

 aftaler, som indgås med slambrugeren om levering af slam.
Aftalen skal  

 indeholde oplysninger om, fra hvilke rensningsanlæg slammet kommer, den  

 totale slammængde i ton pr. år, som er omfattet af aftalen, og de arealer,  

 hvor slammet vil blive tilført. § 11. I forbindelse med hver slamlevering  

 skal slamproducenten underrette slambrugeren og amtsrådet om følgende:
 1. Produktionsstedet (rensningsanlæg ).
 2. Slammets behandling.
 3. Den leverede slammængde i ton.
 4. Slammets tørstofindhold, angivet som vægtprocent.
 5. Slammets metalindhold, jfr. § 3 og § 14, angivet  

 som g pr. ton slamtørstof.
 6. Slammets indhold af kvælstof og fosfor, angivet som  

 vægtprocent af slammets tørstofindhold.
 7. Slammets kalkindhold, angivet som kg CaCo3 pr. ton  

 slamtørstof, hvis der tilføres kalk til spildevand eller slam i forbindelse  

 med behandlingen.
 8. Tidspunktet for den seneste slamprøveudtagning, som  

 ligger til grund for slamanalyserne.
 Stk. 2.  Slambrugeren skal underrette amtsrådet om  

 følgende:
 1. Størrelsen og beliggenheden af det areal, hvor  

 slammet spredes eller nedfældes.
 2. Oplysninger om afgrødeart på det pågældende areal  

 for halvåret efter slamtilførslen.
Tilsyn og kontrol § 12.  Slamproducenter, som leverer slam til  

 anvendelse i landbruget, skal lade udtage prøver af slammet og lade det  

 analysere på et kommunalt levnedsmiddellaboratorium eller et autoriseret  

 laboratorium for de i § 11 stk. 1 nr. 4-7 nævnte stoffer.
 Stk. 2.  Prøveudtagning og analyse for tørstofindhold,  

 jfr. § 11 stk. 1, nr. 4, skal foretages i forbindelse med hver slamleverance.  

 Prøvetagnings- og analysehyppigheden for de i § 11 stk. 1 nr. 5-7 nævnte  

 stoffer fastsættes afhængigt af rensningsanlæggets størrelse, jfr.  

 nedenstående tabel.
Stk. 3.  Undtaget fra analysekravene i henhold til stk.  

 1 og 2 er dog slam fra små, mekaniske rensningsanlæg ved enkeltejendomme,  

 hvis disse anlæg kun modtager husspildevand.
Dette gælder også, hvis slammet  

 fremkommer som led i en indsamlingsordning.
Underretningspligten i henhold  

 til § 11 ændres tilsvarende.
 § 13.  Ved udbrud af smitsom sygdom kan  

 veterinærdirektoratet, alt efter sygdommens art, forbyde udbringning af slam,  

 uanset om dette i øvrigt kan ske i overensstemmelse med kravene i denne  

 bekendtgørelse.
§ 14.  Amtsrådet kan kræve, at slamanalysen udvides  

 til flere end de i § 11 nævnte stoffer, herunder med mikrobiologiske  

 analyser.
Amtsrådet kan desuden kræve, at prøvetagningshyppigheden øges ud  

 over det i § 12 stk. 2 anførte.
 § 15.  De opgaver, som efter bestemmelserne i denne  

 bekendtgørelse er henlagt til amtsrådet, varetages i hovedstadsrådet af  

 hovedstadsrådet.
Klage § 16.  Påbud fra amtsrådet i medfør af § 14 meddeles  

 efter reglerne i miljøbeskyttelseslovens kap. 10 og kan påklages til  

 miljøstyrelsen efter reglerne i miljøbeskyttelseslovens kap 11. Klagefristen  

 er 4 uger fra den dag, afgørelsen er meddelt den pågældende.
Klagen indgives  

 til den myndighed, der har truffet afgørelsen.
Miljøstyrelsens afgørelse kan  

 ikke indbringes for anden administrativ myndighed.
Straffe- og ikrafttrædelsesbestemmelser § 17.  Med mindre højere straf er forskyldt efter den  

 øvrige lovgivning, straffes med bøde den, der:
 1. Overtræder § 1 stk. 3, § 3, § 4, § 5, § 6, § 7, §  

 8, § 9 stk. 1-3 og § 12 stk. 1 og 2.
 2. Overtræder påbud givet i medfør af § 14.
 3. Undlader at foretage underretning efter § 10 og §  

 11 stk. 1 og 2.
 § 18.  Stk. 1. Denne bekendtgørelse træder i kraft den  

 1. januar 1985.
