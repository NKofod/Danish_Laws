 I medfør af § 84, stk. 3, i lov nr. 454 af 10. juni 1997 om social service  

 fastsættes følgende:
 § 1.  Hjælp til dækning af merudgifter ved  

 forsørgelsen kan ydes til personer med betydelig og varigt nedsat fysisk  

 eller psykisk funktionsevne som følge af udviklingshæmning, sindslidelse,  

 epilepsi, nedsat bevægelsesfunktion, herunder respirationsinsufficiens,  

 hjerneskade, nedsat eller manglende talefunktion, manglende eller svagt syn  

 samt manglende eller nedsat hørelse.
 Stk. 2.  Personer, der har medfødte misdannelser eller  

 mangler, men ikke synligt eller umiddelbart konstaterbar nedsat  

 funktionsevne, når forskrifter om diæt o.l. følges, kan få hjælp til dækning  

 af merudgifter til diæt.
 Stk. 3.  Persongrupperne i stk. 1 og 2 kan få dækket  

 merudgifter efter § 84, selv om de modtager invaliditetsydelse efter lov om  

 social pension.
 § 2.  Bekendtgørelsen træder i kraft den 1. juli 1998.
 Stk. 2.  Samtidig ophæves Socialministeriets  

 bekendtgørelse nr. 863 af 11. december 1986 som ændret ved Socialministeriets  

 bekendtgørelse nr. 449 af 24. juni 1987.
