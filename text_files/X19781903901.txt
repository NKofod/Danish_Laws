 Afgørelser efter bistandslovens § 27, stk. 1, og bistandslovens § 7,  

 stk. 2, kan indbringes for amtsankenævnet, medens afgørelser efter  

 kildeskattelovens § 72 og 73 i forbindelse med inddrivelsen kan indbringes  

 for henholdsvis fogedretten og statsskattedirektoratet.
 MEDDELELSE OM AFGØRELSEN:
 Det sociale udvalgs beslutning om inddrivelse efter bistandslovens § 7,  

 stk. 2, må betragtes som en afgørelse, der kan indbringes for amtsankenævnet.  

 Det vil sige, at amtsankenævnet kan tage stilling til såvel spørgsmålet om,  

 hvorvidt der inden tvangsinddrivelsen er udfoldet tilstrækkelige bestræbelser  

 for at gennemføre en frivillig betalingsordning, som til det sociale udvalgs  

 skøn over betalingsevnen, jfr. bistandslovens § 27, stk. 1.
 Efter bistandslovens § 7, stk. 2, inddrives betalingen efter reglerne for  

 inddrivelse af personlige skatter, hvorefter inddrivelse kan ske ved  

 udpantning eller ved lønindeholdelse.
 Udpantning foretages af den kommunale pantefoged, jfr. kildeskattelovens §  

 72 og lov nr. 278 af 26. maj 1976 om fremgangsmåden ved inddrivelse af  

 skatter og afgifter m.v., medens lønindeholdelse foretages af de kommunale  

 skattemyndigheder, jfr. kildeskattelovens § 73.
 Klager over de inddrivelsesskridt, der foretages af pantefogeden, kan  

 indbringes for fogedretten, medens klager over skattemyndighedernes  

 afgørelser med hensyn til tilbageholdelse i løn m.v. efter kildeskattelovens  

 § 73 kan indbringes for statsskattedirektoratet, i det omfang klagen vedrører  

 de ydeler, der gøres til genstand for tilbageholdelse.
 Det tilføjes, at kildeskattelovens bestemmelser om straf for manglende  

 tilbageholdelser eller afregning finder tilsvarende anvendelse ved  

 inddrivelse efter bistandslovens § 7, stk. 2.
