Kendelse fra Pressenævnet i sag nr. 2003-6-96 [En kvinde  K] har på egne vegne samt på vegne af A og B klaget  

 til Pressenævnet over en bagsideartikel i B.T. den 29. september 2003, idet  

 de  

 finder, at god presseskik er tilsidesat.
 Artiklen havde overskriften   

  

 Den autonome politidatter  

  

  og underoverskriften 15-årig BZers far  

 er rigspolitichef og mor er statsadvokat.
 I artiklen hed det:
»Politi kontrol, skaber mere vold, og ein, zwei, drei  

  anti  

 polizei. Disse slagord var 15-årige S., der bliver kaldt Punker-S., med  

 til at råbe mod de 100 kampklædte betjente, da de unge BZere 25. august  

 besatte et hus på hjørnet af Griffenfeldsgade og Rantzausgade i København.
Og hun kunne lige så godt have råbt det i hovedet på sin stedfar  

 gennem fire år, [B].
For han er øverste chef for dansk politi i kraft af sin  

 stilling som rigspolitichef.
Mor, [K], er statsadvokat og også indbegrebet af  

 loven.
 Men S. har valgt at gå helt andre veje end sine forældre.
 S. startede sin rebelske karriere meget tidligt, da hun var med  

 til at stifte foreningen Foreningen af møgunger i Hillerød, hvor  

 hun er  

 opvokset.
Nu hænger den 15-årige pige ud med de autonome på indre  

 Nørrebro.
Trods sin unge alder bor hun  ifølge kilder  kun af og  

 til hjemme  

 hos mor og stedfar i parcelhuset i Hillerød.
Resten af tiden har hun blandt  

 andet befundet sig i det besatte hus på hjørnet af Rantzausgade og  

 Griffenfeldsgade.
Flygtede op på taget 25. august bragede politiet igennem et brændende bål af  

 containere og træpaller for at rydde huset for de omkring 100 autonome unge,  

 der havde besat huset få timer forinden.
 Politiet jagtede en stor del ned ad gaden, fik anholdt 15, mens  

 18 autonome unge valgte at blive i huset. 12 af dem blev også anholdt, mens  

 det  

 lykkedes seks at flygte i sikkerhed for politiet på taget.
 Rigspolitichefens steddatter, 15-årige S., var en af de seks.  

 Gang i gaden, og Vi gir aldrig op, råbte de ned  

 til politi og nysgerrige,  

 som var stimlet sammen nede på gaden for at overvære seancen.
S. befandt sig i ét døgn på taget sammen med de fem andre  

 BZ-ere.
På taget af en kvist i fjerdesals højde lå hun blandt andet og sov,  

 mens politiet ventede inde i huset.
Hvis en af de unge BZ-ere var faldet ned, var de højst  

 sandsynligt blev slået ihjel.
Det var også en af begrundelserne politiets  

 indsatsleder gav, for at politiet ikke kravlede derop for at tvinge dem ned:
De bliver nok trætte af at sidde deroppe.
Det er simpelthen for  

 farligt for dem og for os.
Vi snupper dem, når de bliver trætte, sagde  

 en  

 rolig indsatsleder den aften i august til B.T.
 De unge på taget, deriblandt rigspolitichefens steddatter, kom  

 ned dagen efter og blev kørt til afhøring hos politiet.
 [B] har været gift med S.s mor, statsadvokat [K], i fire år, men  

 har ingen kommentarer til B.T.
 Han siger gennem sin pressechef i Rigspolitiet,  

  Søren  

  Kragh  

  Pedersen:
Jeg ønsker ikke at bidrag til denne form for journalistik. B.T. prøvede også forgæves at få en kommentar fra moderen til  

 S., statsadvokat [K].
 Det er ikke første gang, at børn af indflydelsesrige politifolk  

 går i andre fodspor end forældrene. 19. juni sidste år fandt politiet 3,4  

 kilo  

 amfetamin i en kummefryser hos den dengang 22-årige  

  Christian  

  Bendtsen,  

 søn af de Konservatives leder, vicestatsminister  

  Bendt  

  Bendtsen.  

  Bendt  

  Bendtsen nåede at være i politiet i 25 år og har  

 udfærdiget Det konservative Folkepartis retspolitik.
Hans søn blev idømt toethalvt års fængsel for narkohandel.« Artiklen var ledsaget af to billeder af klager og hendes  

 ægtefælle samt to billeder af hendes datter.
Det ene billede viste datteren,  

 da  

 hun befandt sig på husets tag, det andet billede viste datteren, da hun kom  

 ned.
Datteren var sløret på sidstnævnte billede.
Til billederne var knyttet  

 følgende tekst:
 »EN DATTER PÅ TAGET .:
Da politiet stormede en besat ejendom på Nørrebro i København,  

 kravlede seks BZ´ere op på taget.
Blandt dem var den 15-årige S (øverst til  

 højre). Hun er datter af statsadvokat [K] (t.v.) og stedfar, rigspolitichef  

[B]  

 (t.h.) Arkivfoto:  

  Keld  

  Navntoft,  

  Bjarne  

  Lüthcke  

  og  

  Kristian  

  Linnemann.« Klageren har anført, at vinklen i artiklen tilsyneladende er den  

 kontrast, der består i forholdet mellem hendes datters holdninger og  

 handlinger  

 og klagers og hendes ægtefælles stilling.
Disse meningsforskelle mellem  

 datteren, klageren og hendes ægtefælle hører efter klagers opfattelse til  

 deres  

 privatliv, og en udførlig beskrivelse af denne kontrast suppleret med  

 billeder  

 af datteren, klageren og hendes ægtefælle har ingen klar almen  

 interesse og  

 er i øvrigt medvirkende til at forstærke de problemer, som klager og hendes  

 datter har.
Hverken klager eller hendes ægtefælle har været involveret i  

 eller  

 været vidende om datterens beslutning om at deltage i en husbesættelse,  

 ligesom  

 de ikke har været involveret i Københavns Politis beslutning om at rydde  

 huset.  

 Det forekommer overdrevent, når bladet over for nævnet kalder en  

 ikke-voldelig  

 besættelse af et forfaldent hus for et alvorligt samfundsmæssigt  

 problem.  

 Straffene for overtrædelse af straffelovens § 264 om husfredskrænkelser  

 ligger  

 på bøder i niveauet omkring 600-1.500 kr.
Artiklen må på denne baggrund anses  

 at være i strid med punkt B.1. i de vejledende presseetiske regler.
Klageren har i forhold til de to afgørelser fra Pressenævnet,  

 som bladet har henvist til, anført, at disse vedrørte et dødsfald, som det må  

 formodes under alle omstændigheder var kommet til offentlighedens kendskab  

  om  

 ikke andet ved forældrenes indrykning af dødsannonce.
Der var i disse sager  

 ikke tale om videregivelse af oplysninger, der kan anses for fortrolige,  

 ligesom omtalen af den afdøde søn i de nævnte artikler ikke skete på en så  

 krænkende måde, som bladet i artiklen har omtalt klagers datter.
Klageren har videre anført, at artiklens omtale af hendes datter  

 er krænkende og unødvendigt nedværdigende, og oplysningerne om hende er  

 fordrejede og ikke efterprøvede.
Klager har henvist til punkt A.3. og B.1.,  

 2.  

 punktum.
Klager har endvidere henvist til Pressenævnets kendelser i sag nr.  

 16/2000 og 118/2000, hvor nævnet giver udtryk for, at pressen bør være mere  

 varsom med følsomme oplysninger vedrørende unge, der er umyndige.
Klageren har i den forbindelse anført, at datteren i artiklen og  

 overskriften til denne konsekvent omtales som autonom, hvilket i  

 sammenhængen  

 kun kan anses for en agtelsesforringende omtale.
Klager bekendt anvendes  

 udtrykket autonom om mennesker, der generelt sætter sig ud over  

 almindelige  

 regler, og som er villige til at anvende vold m.v. for at tilkendegive deres  

 holdninger.
Det forhold, at datteren har deltaget i besættelsen af et tomt  

 hus  

 og opholdt sig dér, giver ikke bladet belæg for at anvende dette udtryk.
Med hensyn til omtalen af foreningen Foreningen af Møgunger  

 fremgår det af omtalen i den lokale presse,  

  

 at  

  

 foreningen vil samle  

 byens unge med det formål at fastholde og udvikle ungdomspolitikken og  

 tilbudene fra kommunen,  

  

 at  

  

 foreningen er stiftet i forsøget på at skabe  

 en mere ungdomsvenlig by,  

  

 og at  

  

 foreningen håber at komme i dialog med  

 politikerne.
Der er altså tale om en helt legal forening, der ville virke med  

 almindelige, fredelige demokratiske metoder.
Der er derfor tale om en klar  

 fordrejning af de faktiske forhold, når det i artiklen oplyses, at dette  

 skulle  

 være begyndelsen på en rebelsk karriere, uden at foreningens formål på nogen  

 måde beskrives.
Endvidere er øgenavnet Punker-S, som bladet angiver som et  

 faktum, efter klagers og hendes datters opfattelse uden hold i virkeligheden  

 og  

 kun udtryk for bladets ønske om at volde skade og krænke klager og hendes  

 familie.
Bladet har på ingen måde dokumenteret påstanden om dette krænkende  

 øgenavn.
Hvis det anses for acceptabelt ud fra presseetiske regler at anvende  

 en sådan fremgangsmåde, ville det give pressen mulighed for risikofrit at  

 viderebringe enhver urigtig oplysning blot med henvisning til, at oplysningen  

 stammer fra en anonym kilde.
Flere af datterens veninder har over for klager  

 oplyst, at de aldrig har hørt datteren omtalt på den måde.
Klageren har yderligere anført, at artiklen er i strid med punkt  

 C.6., hvorefter en sigtets navn eller anden identificering bør udelades, når  

 ingen almen interesse taler for at offentliggøre navnet.
Tilsløringen af  

 datterens navn ved, at hun i artiklen kaldes S, er uden nogen som  

 helst reel  

 betydning, idet hun kan identificeres af alle, som kender hende, ligesom hun  

 kan genkendes på et af billederne af hende.
Klageren har videre anført, at artiklens sidste afsnit, hvori  

 hendes datters handlinger sammenlignes med overtrædelser af  

 narkotikalovgivningen, der kan medføre fængsel i 2½ år, er medvirkende til at  

 fremstille datteren på en agtelsesforringende måde og er i øvrigt helt ude af  

 proportioner, idet der i datterens tilfælde er tale om en bødesag.
Bladets  

 argument om, at læserne selv kan danne sig en mening om forskellen i alvoren  

 af  

 de to typer lovovertrædelser, kan gælde enhver sammenstilling, uanset hvor  

 urimelig den er, og bør derfor ikke tillægges betydning.
Det havde været  

 nærliggende, hvis bladet havde nævnt, at de to sager er uden sammenligning,  

 eller at der i datterens tilfælde er tale om en bødesag.
Oplysningen om en  

 straf på to et halvt års fængsel for narkokriminalitet er den allersidste  

 sætning i artiklen, og afslutningen lægger op til den tanke, at klagers  

 datter  

 skulle fortjene en straf i samme størrelsesorden.
Klageren har desuden anført, at artiklen indeholder ukorrekte  

 oplysninger, og overskrifterne er ikke dækkende for artiklens indhold.  

 Klagers  

 datter er 17½ år, og ikke 15 år som angivet i artiklen.
Oplysningen kunne  

 nemt  

 have været efterprøvet af bladet, der den 22. september 2003 rettede  

 henvendelse til pressechefen hos Rigspolitiet for at tale med klagers  

 ægtefælle.
Oplysningen om datterens alder er af væsentlig betydning, idet der  

 bl.a. fokuseres herpå, ved at det i artiklen anføres Trods sin unge  

 alder ,  

 og fordi angivelsen af hendes alder til 15 år er med til at fremstille klager  

 og hendes ægtefælle som uansvarlige.
At bladet har beklaget, at klagers  

 datters  

 alder er forkert angivet, bør derfor ikke fritage for kritik af bladet på  

 dette  

 punkt, når bladet nu samtidig over for nævnet har anført, at oplysningen ikke  

 er væsentlig.
Klager har henvist til punkt A.1. og A.3.
Klageren har i forlængelse heraf anført, at bladet har handlet i  

 strid med god presseskik ved i overskriften at anføre, at klagers ægtefælle  

 er  

 far til hendes datter.
Selv om det fremgår senere i teksten i artiklen, at  

 klagers ægtefælle er datterens stedfar og ikke hendes far, er det klagers  

 opfattelse, at artiklen også på dette punkt er urigtig på et væsentligt  

 punkt.  

 Klager har henvist til punkt A.1. samt til A.6., hvorefter overskrifter og  

 mellemrubrikker i form og indhold skal have dækning i artiklen.
Klageren har oplyst, at bladet den 22. september 2003  dvs. en  

 uge inden offentliggørelsen af artiklen  rettede telefonisk henvendelse  

 til  

 klagers ægtefælles arbejdsplads, hvor ægtefællen afviste at udtale sig, men  

 der  

 blev af Rigspolitiets pressechef i to telefonsamtaler givet en række faktiske  

 oplysninger om bl.a. datterens bopælsforhold, som viste, at datteren ikke kun  

 kunne være 15 år.
Endvidere rettede bladet henvendelse til klager på hendes  

 arbejdsplads samme dag, hvor hun dog ikke talte med bladet.
Herefter har der  

 ikke været nogen henvendelse til hverken klager, hendes ægtefælle eller  

 datteren.
Det er således ikke korrekt, når bladet over for nævnet anfører, at  

 man udskød offentliggørelsen af artiklen i en uge, i hvilken periode man  

 forsøgte at indhente deres kommentarer.
I øvrigt har hverken klager eller  

 hendes ægtefælle nogen forpligtelse til at medvirke til, at bladet  

 videregiver  

 følsomme oplysninger om datterens forhold eller om familiens privatliv.
Det  

 kan  

 derfor ikke  som bladet anfører  være klager, hendes ægtefælle og  

 datter, der  

 skal bære risikoen for forkerte oplysninger.
Bladet har indledningsvis anført, at klagers datter ikke er  

 omtalt ved navn i artiklen.
Det er efter bladets opfattelse ikke muligt at  

 identificere hende på de to fotografier, som er bragt i tilknytning til  

 artiklen.
 Bladet har videre anført, at genstanden for artiklen er ikke  

 eventuelle meningsforskelle mellem datteren, klager og hendes ægtefælle, men  

 det forhold, at datteren har deltaget i en ulovlig husbesættelse, samtidig  

 med  

 at hendes mor og stedfar repræsenterer de øverste grene af landets  

 justitsvæsen.
Bladet finder ikke ved omtalen at have krænket privatlivets  

 fred.
At datteren deltog i den omtalte husbesættelse er ikke en oplysning,  

 der  

 hører privatlivet til.
Husbesættelsen resulterede i et fremmøde af ca. 100  

 kampklædte betjente og blev omtalt i en række medier.
Der er tale om en  

 begivenhed af almen interesse.
At der i forbindelse med en politisk aktion  

 forekommer en mindre lovovertrædelse kan ikke betyde, at pressen ikke må  

 omtale  

 begivenheden eller bringe umaskerede billeder.
Bladet er derfor berettiget  

 til  

 at bringe oplysninger vedrørende husbesættelsen, herunder rapportere hvem der  

 har deltaget i besættelsen, forudsat der ikke er afsagt kendelse om  

 navneforbud, hvilket ikke var tilfældet i denne sag.
Det kan endvidere ikke  

 under normale omstændigheder pålægges pressen at kontrollere endsige forholde  

 sig til, om de aktionerende er over eller under 18 år.
Bladet i har tilknytning hertil anført, at klagers stedfar som  

 øverste leder af politiet er en offentlig person.
Ved offentlige begivenheder  

 repræsenterer han politiet.
Det samme gør sig i et vist omfang gældende for  

 klager, der som statsadvokat har en ledende funktion inden for  

 anklagemyndigheden.
Offentlige personer må tåle en omfattende omtale i  

 medierne, herunder omtale af forhold vedrørende deres børn.
Bladet har  

 henvist  

 til nævnets kendelser i sag nr. 124/2000 og 125/2000.
Bladet har videre til punktet anført, at unge menneskers  

 reaktion på, hvad de opfatter som samfundsmæssige uretfærdigheder, herunder i  

 form af ulovlige husbesættelser, har klar almen interesse.
Gennem de sidste  

 25  

 år har husbesættelser givet anledning til en række meget voldsomme  

 konfrontationer mellem BZere og politiet, der naturligt har  

 befolkningens  

 interesse.
At der mellem disse BZere også er en person, der er datter  

 og steddatter  

 af to særdeles højtstående personer i anklagemyndigheden og politiet, har  

 åbenbar interesse.
Når en person deltager i en politisk ytring eller andre  

 offentlige aktiviteter, har pressen en legitim ret til at interessere sig for  

 denne persons baggrund m.v.
I den sammenhæng er familierelationen et element.  

 Som teoretiske eksempler kan nævnes generalens søn, der har en fremtrædende  

 rolle i en fredsdemonstration eller minkavlerens søn, der besætter  

 pelsbutikker.
Den bragte historie vedrører på den ene side et helt alment  

 tema  

 om fundamentale meningsforskelle på tværs af generationer; meningsforskelle,  

 der bliver af offentlig interesse, når de kommer til udtryk i ulovlig  

 handling,  

 der nyder stor mediebevågenhed, og hvor mor og stedfar har højtstående  

 stillinger  

 i justitsvæsenet.
Datterens beslutning om at deltage i en ulovlig  

 husbesættelse  

 bliver et offentligt anliggende, da hendes mor og stedfar i kraft af deres  

 stillinger som statsadvokat og rigspolitichef har en professionel interesse i  

 og i yderste konsekvens også indflydelse på, hvordan politi og  

 anklagemyndighed  

 behandler sager om ulovlig husbesættelse.
Ved at bringe en historie, som  

 omhandler en aktuel og i forvejen meget omtalt begivenhed, som involverer  

 offentlige personer og et alvorligt samfundsmæssigt problem, har bladet ikke  

 handlet i strid med god presseskik.
Bladet har videre anført, at der ikke er grundlag for kritik af  

 bladets anvendelse af betegnelsen autonom for datteren.
Det er  

 næppe muligt  

 præcist at afgrænse, hvilke personer som er autonome, men  

 betegnelsen bruges  

 i daglig tale om unge, som politisk befinder sig på venstrefløjen, og som  

 deltager i forskellige ulydigheds-aktioner, først og fremmest  

 husbesættelser.  

 At betegne en person som autonom kan ikke betragtes som uretmæssigt, når  

 personen deltager i en husbesættelse under slagordene Politi kontrol,  

 skaber  

 mere vold og ein, zwei, drei  anti Polizei.
Bladets  

 beskrivelse af datteren  

 som autonom i relation til sagen om husbesættelsen falder utvivlsomt inden  

 for  

 pressens ret til at anvende et farverigt sprog.
Med hensyn til betegnelsen rebel er denne ikke reserveret til  

 beskrivelse af kriminelle personer, men bruges derimod snarere som synonym  

 for  

 en person, der protesterer mod samfundets indretning. Rebel kan  

 ikke  

 betragtes som en ærerørig sigtelse.
Der er intet til hinder for, at man kan  

 virke som rebel med lovlige midler.
At betegne som rebel en person, der  

 deltager i en ulovlig BZ-aktion under de ovenfor angivne slagord, er  

 utvivlsomt  

 berettiget.
Bladet har i tilknytning hertil anført, at datteren efter  

 bladets oplysninger rettelig bliver kaldt Punker-[A].
Bladet har  

 oplysningen  

 fra personer i datterens omgangskreds, der ønsker at være anonyme.
Bladet har videre anført, at paralleliseringen til  

  Bendt  

  Bendtsens forhold er relevant, da begge forhold vedrører  

 kriminalitet begået af børn af fremtrædende politifolk.
Derimod hverken  

 anføres  

 eller antydes det i artiklen, at grovheden af den narkotikakriminalitet, som  

  Christian  

  Bendtsen gjorde sig skyldig i, kan sammenlignes med  

 datterens husbesættelse.
Bladets læsere er i stand til selv at danne sig en  

 mening om forskellen i alvoren af de to typer lovovertrædelser.
Bladet har beklaget, at datterens alder er forkert angivet i  

 artiklen.
Oplysningen modtog bladet fra en anonym kilde.
Bladet forsøgte  

 flere  

 gange at få såvel klager som hendes ægtefælle i tale, inden artiklen blev  

 bragt.
Bladet forsøgte tillige at træffe datteren på hendes bopæl.
Hvis  

 klager  

 havde medvirket til artiklen, ville datterens rette alder være kommet for  

 dagen.  

 Bladet udskød offentliggørelsen en uge, i hvilken periode bladet forsøgte at  

 indhente klagers kommentarer.
Bladet finder, at klager til dels må bære  

 risikoen for forkerte oplysninger, når klager fuldstændigt afviser at  

 medvirke  

 til artiklen, da et af formålene med en sådan forlæggelse er at eliminere  

 risikoen for faktiske fejl.
Bladet finder dog ikke, at det har stor  

 væsentlighed, om datteren er 15 eller 17 år, og bladet har derfor ikke  

 handlet  

 i strid med god presseskik.
For så vidt angår omtalen af klagers datter som datter af  

 klagers ægtefælle, er der efter bladets opfattelse heller ikke tale om en  

 væsentlig fejl.
Det fremgår flere steder i artiklen, at klagers ægtefælle er  

 stedfar til datteren.
Ved læsning af artiklen bliver man derfor hurtigt  

 opmærksom  

 på fejlen.
Om der er tale om en steddatter eller om en egentlig datter, er  

 ikke  

 afgørende for artiklens pointe, som er, at et ungt menneske, der er i nær  

 familie med rigspolitichefen og en statsadvokat, er BZer.
Bladet kan i  

 øvrigt  

 ikke se, hvilken krænkelse der er overgået de involverede person som følge af  

 den fejlagtige oplysning.
 I sagens behandling har følgende nævnsmedlemmer deltaget: Axel  

 Kierkegaard, Finn Rowold, Tage Clausen og Ole Askvig.
 Pressenævnet udtaler:
Det fremgår af punkt B.1. i de vejledende regler for god  

 presseskik, at meddelelser, der kan krænke privatlivets fred, skal undgås,  

 medmindre klar almen interesse kræver offentlig omtale.
Det enkelte menneske  

 har krav på beskyttelse af sin personlige frihed.
I artiklen er bragt en omtale af, at klagers datter har deltaget  

 i en ulovlig husbesættelse  en aktion, der også blev omtalt i en række  

 andre  

 medier.
Nævnet finder, at der er en klar almen interesse knyttet til omtalen  

 af  

 sådanne aktioner, og bladet har derfor ikke handlet i strid med god  

 presseskik  

 ved omtalen af aktionen, hvori klagers datter deltog.
 Tre medlemmer   

  

 Axel  

 Kierkegaard, Finn Rowold og Tage Clausen  

  

  udtaler:
Vi finder, at det på grund af klagers og hendes ægtefælles  

 særlige stilling inden for politi og anklagemyndighed har været relevant at  

 oplyse om slægtsforholdet til klagers datter.
Vi finder derfor ikke grundlag  

 for at udtale kritik i anledning af oplysningerne om klager og hendes  

 ægtefælle  

  og deraf afledet  om datterens identitet.
 Et medlem   

  

 Ole Askvig  

  

  udtaler:
Jeg finder, at der ikke er nogen almen interesse, der taler for  

 at offentliggøre identiteten på klagers datter, der er mindreårig.
Dette er  

 sket via artiklens oplysninger om klager og hendes ægtefælle.
Jeg finder, at  

 bladet på dette punkt har handlet i strid med god presseskik, og at nævnet må  

 udtale sin kritik af bladet.
Af omtalen i artiklen fremgår det, at klager og hendes ægtefælle  

 ikke via deres stillinger som statsadvokat og rigspolitichef har været  

 involveret i den pågældende politiaktion, men de er alene omtalt på grund af  

 slægtsforholdet til datteren og deres stillinger.
Da omtalen af klager og  

 hendes ægtefælle intet har med den konkrete politiaktion at gøre, finder jeg,  

 at der er sket en krænkelse af privatlivets fred.
Bladet har herved handlet i  

 strid med god presseskik, og jeg finder, at nævnet også på dette punkt må  

 udtale sin kritik af bladet.
 I overensstemmelse med stemmeflertallet udtaler Pressenævnet  

 ikke kritik af bladet på dette punkt.
 Samtlige medlemmer udtaler herefter:
Med hensyn til udtrykkene autonom og rebelsk karriere  

 er det  

 nævnets opfattelse, at de anvendte udtryk dækker meget bredt.
På den baggrund  

 og ud fra sagens oplysninger finder nævnet ikke, at bladet har handlet i  

 strid  

 med god presseskik.
 Om bladets brug af navnet Punker-S om klagers datter, finder  

 nævnet, at udsagnet, der stammer fra en anonym kilde, ikke har et sådant  

 ærekrænkende indhold, at der er grundlag for at udtale kritik af bladet.
Det er nævnets opfattelse, at sagen om  

  Christian  

  Bendtsen  

 alene er nævnt som illustration på en lignende konflikt mellem en far med en  

 særlig betroet stilling i samfundet og hans barn.
Der er således ikke  

 grundlag  

 for at konstatere, at bladet med henvisning til denne sag har tilkendegivet,  

 at  

 de to sager skulle være sammenlignelige i forhold til forbrydelsernes  

 karakter  

 og strafsanktion.
Nævnet finder derfor ikke, at bladet har handlet i strid  

 med  

 god presseskik på dette punkt.
Nævnet konstaterer, at bladet har bragt forkerte oplysninger med  

 hensyn til klagers datters alder og til  som angivet i overskrift og  

 underoverskrift  , at hun skulle være datter af klagers ægtefælle.  

 Nævnet  

 finder, at oplysningerne ikke er af en sådan karakter, at bladet har handlet  

 i  

 strid med god presseskik.
Nævnet bemærker i den forbindelse, at det i  

 relation  

 til slægtskabet mellem klagers datter og ægtefælle i artiklen tydeligt  

 fremgår,  

 at ægtefællen er stedfar til datteren.
 Afsagt den 10. december 2003.
