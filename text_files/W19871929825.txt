En gift mand med 2 børn modtog kontanthjælp udmålt efter  

 bistandslovens § 43. Hustruen modtog forhøjet almindelig førtidspension,  

 hvori indgik et førtidsbeløb, samt særligt børnetilskud.
Ankestyrelsen fandt,  

 at såvel det særlige børnetilskud som førtidsbeløbet måtte anses som indtægt,  

 der skulle fratrækkes i den samlede beregnede kontanthjælp.
 REDEGØRELSE FOR SAGEN:
En gift mand M med to børn modtog kontanthjælp udmålt efter bistandslovens  

 § 43. Hustruen fik udbetalt forhøjet almindelig førtidspension, hvori indgik  

 et førtidsbeløb.
Der blev endvidere udbetalt særligt børnetilskud.
I maj 1986 meddelte socialforvaltningen, at den hidtil udmålte hjælp på  

 3.802 kr. ville blive nedsat til 1.921 kr.
Nedsættelsen skete over en 3  

 måneders periode.
 Socialforvaltningen begrundede nedsættelsen med, at det særlige  

 børnetilskud og førtidsbeløbet på grund af en fejl ikke havde været medregnet  

 som indtægt.
 Socialforvaltningen henviste endvidere til Socialministeriets vejledende  

 udtalelse af 9. maj 1985.
Socialministeriet anførte bl.a. i sin udtalelse:»... førtidsbeløbet  

 skal kompensere et større forsørgelsesbehov for yngre pensionister.
Under  

 hensyn hertil er det Socialministeriets opfattelse, at førtidsbeløbet skal  

 indgå i beregningen som en indtægt.« M klagede til amtsankenævnet.
 Amtsankenævnet indhentede under sagens behandling en supplerende udtalelse  

 fra Socialministeriet.
Socialministeriet henviste i sin vejledende udtalelse af 25. februar 1987  

 til sin tidligere udtalelse af 9. maj 1985 og tilføjede:»... at der som  

 udgangspunkt skal ske fradrag af enhver form for indtægt i forbindelse med  

 beregning af kontanthjælp efter bistandsloven.
Man skal i denne forbindelse  

 henvise til bistandslovens § 38 som udformet ved lov nr. 938 af 23. december  

 1986. Kun i det omfang, der er gjort undtagelse fra hovedreglen i § 38, stk.  

 1, er der adgang til at bortse fra en indtægt.
Dette er således tilfældet for  

 invaliditetsydelsen og invaliditetsbeløbet, jfr. § 38, stk. 3, men derimod  

 ikke for førtidsbeløbet.« AFGØRELSEN, DER KLAGES OVER:
 Amtsankenævnet godkendte, at særligt børnetilskud blev fratrukket som  

 indtægt ved beregningen af kontanthjælp efter bistandslovens § 43.
 Nævnet fandt derimod, at der helt eller delvis burde bortses fra  

 førtidsbeløbet ved beregningen af kontanthjælp efter bistandslovens § 43.
 Nævnet lagde herved vægt på, at førtidsbeløbet erstatter det halve  

 invaliditetsbeløb, der tidligere indgik i laveste indvalidepension og ifølge  

 forarbejderne til lov om social pension i et vist omfang ydes ud fra samme  

 hensyn som invaliditetsbeløbet.
 Nævnet lagde endvidere vægt på, at førtidsbeløbet skal kompensere et  

 større forsørgelsesbehov for yngre pensionister.
 KLAGEN TIL ANKESTYRELSEN:
 Det sociale udvalg klagede over afgørelsen vedrørende førtidsbeløbet.
 Udvalget henviste til Socialministeriets udtalelse af 9. maj 1985.
 M henviste til, at familien ikke kunne klare sig for den udmålte hjælp.
 LOVGRUNDLAG:
 Bistandslovens § 37, stk. 4 § 43 og § 38, som ændret ved lov nr. 938 af  

 23. december 1986 om ændring af bistandsloven.
 I forarbejderne til § 38 er anført, at reglen om, at der kan bortses fra  

 invaliditetsydelsen og invaliditetsbeløbet som en indtægt, der skal  

 fratrækkes i den samlede beregnede kontanthjælp, svarer til hidtidig praksis.
 Pkt. 15 i Socialministeriets cirkulære af 20. december 1982 om  

 kontanthjælp efter bistandsloven, der er afløst af cirkulære af 16. december  

 1986.
 Lov om social pension, § 32 og § 14, stk. 4.
 I forarbejderne til § 32 er anført, at førtidsbeløbet foreslås fritaget  

 for nedsættelse i forbindelse med tilkendelse af erstatning efter  

 arbejdsskadeforsikringsloven m.v., da førtidsbeløbet i et vist omfang ydes ud  

 fra samme hensyn som invaliditetsbeløbet.
 Invaliditetsbeløbet ydes dels som kompensation for udgifter ved  

 invaliditeten og dels som kompensation for manglende indtægt ved  

 erhvervsarbejde.
 I bemærkningerne til lovforslagets § 14, stk. 4 er anført, at da  

 førtidsbeløbet ydes uden hensyn til indtægter og er skattefrit, vil der ikke  

 opstå samspilsproblemer ved stigninger i pensionisternes indtægter.
 ANKESTYRELSENS AFGØRELSE:
 Ankestyrelsen stadfæster amtsankenævnets afgørelse for så vidt angår det  

 særlige børnetilskud.
 Ankestyrelsen finder ikke, at der i den sociale lovgivning, i  

 forarbejderne hertil eller i praksis er grundlag for at sidestille  

 førtidsbeløbet med invaliditetsbeløbet eller i øvrigt at bortse fra  

 førtidsbeløbet som en indtægt, der skal fratrækkes i den samlede beregnede  

 kontanthjælp.
 Ankestyrelsen ændrer således amtsankenævnets afgørelse for så vidt angår  

 førtidsbeløbet.
 Ankestyrelsens afgørelse medfører ikke pligt til at tilbagebetale  

 kontanthjælp, der er ydet i medfør af amtsankenævnets afgørelse.
