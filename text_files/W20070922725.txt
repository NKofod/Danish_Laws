Landsskatteretskendelse vedr.
Afslag på anmodning -  

 tilladelse til skattefri anpartsombytning Klagen skyldes, at der er  

 givet afslag på anmodning om tilladelse til skattefri anpartsombytning.
Landsskatterettens afgørelse Regionen har nægtet at give  

 tilladelse til skattefri anpartsombytning.
 Landsskatteretten stadfæster  

 regionens afgørelse.
Sagens oplysninger Ved ansøgning af 6. juni 2005  

 anmodede repræsentanten på vegne af klageren om tilladelse til skattefri  

 anpartsombytning af klagerens nominelt 76.500 kr. anparter i B ApS  

 (selskabet)  

 med anparter i et nystiftet selskab efter aktieavancebeskatningslovens § 13,  

 stk. 1.
Ved ansøgningen oplystes, at  

 den samlede anpartskapital i selskabet udgjorde nominelt 150.000 kr., og at  

 de  

 resterende anparter, nominelt 73.500 kr., ejedes af C ApS, der ejedes 100 %  

 af  

 D.
Selskabet drev anlægsgartneri og planteskole.
Ved anpartsombytningen ville  

 der ikke blive udbetalt kontante udligningssummer, og det nye holdingselskab  

 ville opretholde mindst 50 % ejerskab af selskabet i mindst 3 år.
Som  

 begrundelse anførtes, dels hensyn til en vis risikobegrænsning, dels at det  

 på  

 sigt ville være lettere at gennemføre et helt eller delvist  

 generationsskifte.  

 Det kunne blive aktuelt at knytte visse nøglemedarbejdere tættere til  

 virksomheden.
 Af anpartshaveroverenskomst  

 indgået mellem klageren, C, B ApS og D d. 15. september 2005 fremgår:
( ) § 3 Bemyndigelse m.v.
Selskabets øverste myndighed  

 udøves af generalforsamlingen og/eller ved anpartshavermøde.  

 Anpartshavermøder  

 indkaldes af en anpartshaver med mindst 2 og højst 21 dages varsel.
Der føres  

 protokol over møderne.
 Der ansættes en direktion til  

 varetagelse af den daglige drift.
Alle beslutninger, der  

 vedrører virksomhedens daglige drift, træffes af direktionen.
Er direktionens  

 arbejdsopgaver delt fagmæssigt, følger beslutningskompetencen  

 fagafgrænsningen.  

 Beslutninger der omfatter:
 ansættelse og afskedigelse af  

 personale foretagelse af investeringer ud over kr. 50.000 ydelse af kredit ud  

 over normal kredittid optagelse af lån eller af en tilsvarende forpligtelse  

 og  

 aftaleforhold med kunder, hvor selskabet løber en større økonomisk risiko  

 afgøres på anpartshavermøder.
(. ) Det er oplyst, at  

 virksomheden blev etableret af E, der er klagerens bror, og far til D.
Indtil  

 31. december 2004 var selskabet ejet af klageren med nominelt 75.000 kr.  

 anparter og E og C ApS med hver nominelt 37.500 kr. anparter.
Pr. 1. januar  

 2005 overdrog E nominelt 36.000 kr. anparter til C ApS og nominelt 1.500 kr.  

 anparter til klageren.
Selskabets aktiviteter fordeler sig med ca. 50 % på  

 anlægsarbejder og 50 % på plantesalg.
Klageren har stået for plantesalget og  

 E  

  og senere D  har stået for anlægsarbejdet.
Ifølge tidligere  

 anpartshaveroverenskomst skulle beslutninger vedrørende selskabets normale,  

 daglige drift træffes af ledelsen af den afdeling det vedrørte, men andre  

 beslutninger  

 krævede enstemmighed blandt anpartshaverne.
Regionens afgørelse Tilladelse til skattefri  

 anpartsombytning er nægtet.
 Det fremgår af  

 aktieavancebeskatningslovens § 13, stk. 2, at ved ombytning af aktier forstås  

 den transaktion, hvorved et selskab erhverver en andel i et andet selskabs  

 aktiekapital med den virkning, at det opnår flertallet af stemmerne i dette  

 selskab, ved til gengæld for værdipapirer tilhørende aktionærerne i det andet  

 selskab at tildele dem aktier i det første selskab og eventuelt en kontant  

 udligningssum.
 Klageren anses ikke at være i  

 besiddelse af en bestemmende indflydelse i selskabet, idet parterne på alle  

 væsentlige områder er ligestillede, jf. anpartshaveroverenskomsten.
Klagerens påstand og argumenter Klagerens repræsentant har  

 fremsat påstand om, at der gives tilladelse til skattefri anpartsombytning.
I anpartshaveroverenskomstens  

 § 3 er angivet, at selskabets øverste myndighed er generalforsamling eller  

 anpartshavermøde.
Der er ingen indskrænkninger oplyst i stemmeret eller i  

 beslutningskompetencen for dette forum.
Herefter kan det lægges til grund, at  

 anpartsselskabslovens almindelige bestemmelser om beslutninger er gældende,  

 jf.  

 lovens § 32. Loven foreskriver almindelig stemmeflertal som hovedregel.
Anpartshaveroverenskomstens §  

 3 angiver, hvorledes direktionen er bemyndiget til at varetage den daglige  

 drift.
Såfremt forretningen er grenopdelt følger bemyndigelsen af  

 faggrænserne.  

 Bemyndigelsen er indskrænket med 5 angivne forhold, hvoraf de to er praktiske  

 med henholdsvis personaleforhold og begrænsning i retten til at investere.  

 Der  

 er her tale om en helt sædvanlig om end væsentligt indskrænket bemyndigelse  

 for  

 en direktion.
Klageren har med 52 % af  

 anparterne det i loven foreskrevne stemmeflertal.
Anpartshaveroverenskomst og  

 vedtægter indeholder ikke forhold eller aftaler, der indskrænker hans  

 mulighed  

 for at anvende stemmeflertallet.
Der er ej heller forhold, der underminerer  

 eller sigter til at omgå bestemmelsen om stemmeflertal.
Det forhold, at begge  

 anpartshavere er direktører med hver sit ansvarsområde, har ingen indflydelse  

 på en majoritetsanpartshavers ret til at lede selskabet via sine stemmer på  

 generalforsamling eller anpartshavermøder.
Majoritetsanpartshaveren har  

 herunder mulighed for at ansætte og afskedige samtlige selskabets ansatte.
Landsskatterettens bemærkninger og begrundelse Det fremgår af den på  

 tidspunktet for det meddelte afslag gældende aktieavancebeskatningslovs § 13,  

 stk. 2, og den nugældende aktieavancebeskatningslovs § 36, stk. 2, at ved  

 ombytning af aktier, jf. bestemmelsernes stk. 1, forstås den transaktion,  

 hvorved et selskab erhverver en andel i et andet selskabs aktiekapital med  

 den  

 virkning, at det opnår flertallet af stemmerne i dette selskab, ved til  

 gengæld  

 for værdipapirer tilhørende aktionærerne i det andet selskab at tildele dem  

 aktier eller anparter i det første selskab og eventuelt en kontant  

 udligningssum.
 Klagerens nominelt 76.500 kr.  

 anparter, der påtænkes ombyttet med anparter i et af klageren ejet  

 holdingselskab,  

 svarer til en 51 % af ejer- og stemmeandel.
Den formelle majoritet, som  

 holdingselskabet opnår ved anpartsombytningen, indskrænkes imidlertid af  

 anpartshaveroverenskomstens bestemmelse om, at væsentlige beslutninger skal  

 afgøres på anpartshavermøder.
Det må derfor lægges til grund, at beslutninger  

 på anpartshavermøder kræver enighed, således at holdingselskabet alene  

 formelt,  

 men ikke reelt opnår flertallet af stemmerne i selskabet.
Betingelsen for at  

 opnå tilladelse til skattefri anpartsombytning er derfor allerede af denne  

 grund ikke opfyldt.
 Afslag på tilladelse til  

 skattefri aktieombytning stadfæstes derfor.
