Nr LSF 33 Forslag til Lov om nedlæggelse af amtskommunerne Fremsat af Jane Oksen (FP) Aage Brusgaard (FP) Pia Dahl (FP) Pia  

 Kjærsgaard (FP) Poulsgaard (FP) den 6. oktober 1988 Amtskommunerne nedlægges med virkning fra den 1. januar 1990.
Bemærkninger til lovforslaget Danmark er ikke større, end at primærkommunerne og staten kan overtage  

 amtskommunernes nuværende opgaver og løse dem eventuelt i fælleskommunale  

 enheder.
De opgaver, der ikke kan klares lokalt, må løses af  

 centraladministrationen.
Det er kun at skabe ekstra, goldt papirarbejde at  

 opretholde den amtskommunale sektor, der er et overflødigt og kunstigt  

 mellemled.
 Vedtages lovforslaget, må der selvsagt opgave for opgave tages stilling  

 til, hvilke myndigheder der skal overtage amtskommunernes nuværende opgaver.
 Forslagsstillerne forudsætter, at regeringen i så fald fremsætter de  

 nødvendige lovforslag om lovændringer som følge af vedtagelsen.
 Forslagsstillernes foreløbige tanker, som ændringerne skal bygge på, er  

 følgende:
 Sygehusvæsenet beslaglægger over halvdelen af de samlede amtskommunale  

 udgifter.
Sygehusene bør være selvstyrende under sundhedsministerens overordnede  

 ledelse.
For patienter, der venter på plejeforanstaltninger i hjemkommunen,  

 betaler kommunen sygehusopholdet.
Fra sundhedsministerens side bør der  

 tilstræbes en jævn fordeling af lokale sygehuse, og store mastodontsygehuse  

 bør undgås.
Ved at nedlægge amtskommunerne kan man samtidig ophæve de stive  

 amtsgrænseregler, således at der ikke længere kræves kaution fra  

 bopælssygehuskommunen ved indlæggelse på sygehus i en anden sygehuskommune.
 De nuværende amtsgrænseregler er bureaukratiske og helt urimelige.  

 Ophævelsen af amtsgrænsereglerne vil ligeledes have gavnlig indflydelse på de  

 umenneskeligt lange ventelister, idet der selvfølgelig bør være valgfrihed  

 med hensyn til, hvilket sygehus man ønsker at blive behandlet på.
 Erfaringer har vist, at udlægningen af særforsorgen til amtskommunerne var  

 en fejldisposition, og Fremskridtspartiet stemte da også i sin tid imod  

 udlægningen.
Vi ønsker derfor hurtigst muligt at føre særforsorgen tilbage til staten.  

 En stor del af det personale, man havde til administration af særforsorgen,  

 er blevet siddende i Socialministeriet, og nyt personale er ansat i  

 amtskommunerne.
Nu har man i vid udstrækning dobbelt så meget administrativt  

 personale som tidligere til at varetage samme opgave, uden at de handicappede  

 og sindslidende derved har fået bedre kår - tværtimod.
Henvisning til plejefamilier, døgninstitutioner, bofællesskaber og andre  

 foranstaltninger ved fjernelse af børn fra hjemmet kan varetages af  

 kommunerne alene.
De sociale udvalg i kommunerne har i forvejen  

 tilsynspligten med børn fjernet fra hjemmet, og de er også tættest på den  

 enkelte familie.
 I det omfang privatisering ikke kan finde sted, kan de nuværende  

 amtskommunale trafikselskaber drives som fælleskommunale enheder, idet vi dog  

 mener, at en privatisering af busruterne vil være langt den billigste  

 løsning.
I vejsektoren er det efter forslagsstillernes opfattelse mest praktisk at  

 lade Vejdirektoratet i samarbejde med Planstyrelsen og de berørte  

 primærkommuner overtage alle anlæg af de overordnede forbindelsesveje og  

 således ikke blot tage sig af de egentlige motorveje.
Alle øvrige veje kan  

 kommunerne udmærket tage sig af, om fornødent i samarbejde med hinanden og  

 med Vejdirektoratet til at formidle og rådgive samt afgøre tvistigheder, hvor  

 dette undtagelsesvis måtte være nødvendigt.
 De alt for mange og besværlige miljøforanstaltninger, amtskommunerne tager  

 sig af, kan fordeles på samme måde som med vejsektoren.
De offentlige gymnasier bør være statsskoler.
Folkeskolespørgsmål kan  

 primærkommunerne selv klare, til dels i samarbejde med Undervisnings- og  

 Forskningsministeriet.
Fremskridtspartiet ønsker ikke skatteydermidler anvendt til alle mulige  

 foreningsspørgsmål og andre særinteresser eller til fritidsundervisning eller  

 direkte støtte til kulturlivet som teaterordninger, musikliv osv.
Når denne  

 anvendelse af skatteydermidler bortfalder, behøves der selvsagt ingen  

 administration på dette område.
 De mange forskellige sektorplaner, amtskommunerne hvert år udarbejder  

 (næsten een daglig), kan spares.
 De amtskommunale udgifter er steget enormt siden 1980.
Hvor de amtskommunale drifts- og anlægsudgifter dengang var ca. 22 mia.  

 kr., er de i dag ca. 41 mia. kr.
Amtskommunerne har da også i de seneste år  

 sat derres beskatningsprocenter ganske kraftigt i vejret.
De fleste af de  

 besparelser, der hidtil har været forsøgt, har kun været af kort rækkevidde.
De økonomiske konsekvenser af lovforslaget vil selvsagt betyde en  

 besparelse på de offentlige budgetter, først og fremmest fordi en lang række  

 dobbeltfunktioner undgås.
Forslaget indeholder derfor en stærkt tiltrængt  

 begrænsning af antallet af offentligt ansatte.
Den herved frigjorte  

 veluddannede arbejdsreserve vil det private erhvervsliv hellere end gerne  

 ansætte.
Lederen af Amternes og Kommunernes Forskningsinstitut, cand. polit.
Palle  

 Mikkelsen, udtalte i august 1988 med udgangspunkt i en ny rapport fra  

 Finansministeriet, der lægger op til at overflødiggøre amtskommunerne på  

 vejområdet, at det måske var en ide helt at nedlægge amtskommunerne.  

 Begrundelsen var, at Danmark er overadministreret, bl.a. fordi amtskommunerne  

 ikke blev det koordinerende niveau mellem en række offentlige sektorer, som  

 meningen var, da man valgte at bibeholde amtskommunerne i forbindelse med  

 kommunalreformen i 1970.
Også statsminister Poul Schluter har i dagspressen i august 1988 givet  

 udtrk for, at han ønsker en ny kommunalreform, der afskaffer amtskommunerne,  

 idet han er tilhænger af det tostrengede system.
Spørgsmålet om  

 amtskommunernes nedlæggelse har tilsyneladende ikke været drøftet i  

 regeringen, men indenrigsminister Thor Pedersen har indledt et udvalgsarbejde  

 med henblik på at se, om der er dobbeltadministration mellem stat,  

 amtskommuner og kommuner.
Fremskridtspartiet mener, at et sådant udvalg burde tage udgangspunkt i,  

 hvorledes amtskommunernes opgaver fremover kan løses af andre, idet talrige  

 erfaringer allerede viser, at Danmark kan fungere langt bedre uden det  

 fordyrende mellemled, som amtskommunerne er.
Fremskridtspartiet finder også,  

 at med regeringens udspil om væsentlige besparelser på de offentlige udgifter  

 må der være store besparelser at hente på det administrative område.  

 Amtskommunernes samlede udgifter udgør i 1988 ca. 41 mia. kr., hvoraf ca. 20  

 pct. formentlig går til administration.
Amtsrådene har for længst udspillet deres rolle, og mindre end en  

 tredjedel af befolkningen interesserer sig for amtskommunerne.
Som en sidste  

 krampetrækning har amtsrådspolitikerne bevilget sig selv 4 mio. kr. til en  

 kampagne for synliggørelse af amtskommunerne.
Dette må tages som udtryk for,  

 at deres indsats er så ringe, at den er svær at få øje på, og  

 Fremskridtspartiet mener, disse penge er spildt.
Befolkningen ønsker lavere  

 skatter, lavere offentlige udgifter og mindre bureaukrati.
Uden en  

 nedlæggelse af amtskommunerne bliver det umuligt at gennemføre reelle  

 besparelser i den offentlige sektor.
En nedlæggelse af amtskommunerne må være  

 den første hindring, der skal fjernes, hvis fornyelse, forenkling og  

 modernisering af den offentlige sektor skal blive til andet og mere end  

 skønne hensigtserklæringer herom.
 Nærværende lovforslag er med lidt ændrede bemærkninger en genfremsættelse  

 af et i folketingsåret 1987-88, 1. samling, fremsat lovforslag (L 232). Der  

 henvises til Folketingstidende 1987-88, 1. samling, forhandlingerne sp. 8138,  

 8139 og 9419 samt tillæg A sp. 4671. Lovforslaget blev førstebehandlet den 7.  

 april 1988 og derefter henvist til Kommunaludvalget, som ikke nåede at afgive  

 betænkning over lovforslaget inden udskrivelsen af nyvalg til Folketinget.
