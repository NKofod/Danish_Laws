Nr BTL 128 Betænkning over Forslag til lov om forebyggende sundhedsordninger for børn  

 og unge   

 Nr L 128 1994-95, 1. samling Afgivet af Sundhedsudvalget Afgivet: 19950510 Udvalget har behandlet lovforslaget i nogle møder og har herunder stillet  

 spørgsmål til sundhedsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Børnerådet, Dansk Skolelæge Forening, Faglig Sammenslutning af Sundhedsplejersker, Landsforeningen af Læsepædagoger, Ledende Sundhedsplejersker øst for Storebælt, Praktiserende Lægers Organisation og Sundhedsplejerskerne i Sønderjyllands Amt.
 Der er af sundhedsministeren stillet ændringsforslag, hvorom henvises til  

 de ledsagende bemærkninger.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) vil ikke afvise, at der kan være  

 behov for at forbedre indsatsen især over for de svagest stillede børn og  

 unge.
Mindretallet må imidlertid tage afstand fra den centralistiske ånd, der  

 præger lovforslaget.
Det er således en urimelig detailstyring at pålægge  

 kommunalbestyrelsen at ansætte en kommunelæge i stedet for en skolelæge til  

 at varetage opgaverne, ligesom det er unødig detailregulering at lovfæste, at  

 kommunalbestyrelsen skal oprette en tværfaglig gruppe.
Koordinering og kontinuitet er af afgørende betydning for, at indsatsen  

 kan give et positivt resultat.
Derfor burde den praktiserende læge  

 (familielægen) spille en mere betydningsfuld rolle i forhold til det enkelte  

 barn og dets familie, end ministeren med lovforslaget har lagt op til.
Det  

 ville også styrke forældrenes ansvar.
 Et mindretal inden for mindretallet (Fremskridtpartiets medlem af  

 udvalget) finder endvidere, at lovforslaget er overflødigt og et eksempel på  

 indførelse af en lovgivning på et område, der allerede i dag er  

 velfungerende.
 Ved lovforslagets gennemførelse fratages forældrene desuden den sidste  

 rest af ansvar over for deres egne børn, og denne udvikling ønsker  

 Fremskridtspartiet ikke, men ønsker tværtimod at understrege, at børnene er  

 forældrenes ansvar og ikke systemets.
 Endelig indebærer lovforslaget, at kommunerne får endnu større udgifter,  

 hvilket medfører, at forældrene kommer til at betale mere i kommuneskat.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres og Centrum-Demokraternes medlemmer af  

 udvalget) lovforslaget til vedtagelse med det stillede  

 ændringsforslag.
 Et mindretal (Venstres medlemmer af udvalget) indstiller  

 lovforslaget til forkastelse ved 3. behandling og vil stemme hverken  

 for eller imod ændringsforslaget.
 Et andet mindretal (Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

forkastelse ved 3. behandling, men vil stemme for det stillede  

 ændringsforslag.
 ÆndringsforslagAf sundhedsministeren, tiltrådt af et flertal (S,  

 KF, SF, FP, RV og CD):
 Til § 8 1) I stk. 2 indsættes som 2. pkt.:
»Kontakten til den kommunale sundhedstjeneste sker efter forudgående  

 drøftelse med barnets forældre.« Bemærkninger Til nr. 1 Med ændringsforslaget ønskes præciseret, at forhold, som  

 institutionspersonalet opfatter som problemer i forhold til det enkelte barn,  

 vil skulle drøftes med forældrene (forældremyndighedens indehaver(e)).
Det er hensigten, at personalet drøfter problemerne med forældrene,  

 forinden der rettes henvendelse til den kommunale sundhedstjeneste.  

 Forældrene skal ikke holdes udenfor, tværtimod vil et forældresamarbejde især  

 om børn med særlige problemer være en nødvendig forudsætning for, at barnets  

 problemer vil kunne løses.
En individuel undersøgelse af det enkelte barn  

 samt eventuel behandling vil i øvrigt, hvis sådanne tiltag skal finde sted,  

 ikke skulle ske i daginstitutionen, men i barnets hjem eller hos barnets  

 praktiserende læge.
Tove Lindbo Larsen (S) nfmd.
Lone Møller (S) Hanne Andersen (S) Martin  

 Glerup (S) Jytte Wittrock (S) Jørn Jespersen (SF) Vibeke Peschardt (RV) Anni  

 Svanholt (SF) Sonja Albrink (CD) Jørgen Winther (V) Mariann Fischer Boel (V)  

 Ester Larsen (V) fmd.
Kim Mouritsen (V) Karen Højte Jensen (KF) Agnete  

 Laustsen (KF) Henriette Kjær (KF) Jan Køpke Christensen (FP) Enhedslisten havde ikke medlemmer i udvalget.
