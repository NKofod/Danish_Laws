 Afslag på arbejdsgiverrefusion til privat arbejdsgiver, idet udbetalt  

 løn under sygdom fra offentlig arbejdsgiver oversteg det maksimale  

 dagpengebeløb.
 SAGSFREMSTILLING:
 Kommunen traf afgørelse om, at der ikke var ret til refusion i udbetalt  

 løn efter de første to ugers fravær under en sygeperiode fra den 14. maj  

 1990, da lønmodtageren samtidig var ansat hos offentlig arbejdsgiver, som  

 udbetalte løn under sygdom med et beløb, som oversteg det maksimale ugentlige  

 dagpengebeløb på 2.397,- kr. (fra 2. juli 1990 2.457,- kr.).
 Kommunen har siden i brev af 3. oktober 1990 meddelt den private  

 arbejdsgiver, at der, hvis denne fortsat udbetaler løn under fraværet, kan  

 udbetales refusion fra den 1. oktober 1990, idet pågældende efter dette  

 tidspunkt ikke længere var ansat hos den offentlige arbejdsgiver.
Den private arbejdsgiver har i sin klage anført, at man er klar over, at  

 den samlede refusion ikke kan overstige det gældende dagpengemaksimum pr.  

 uge, men mener sig »...iflg. dagpengelovens § 26, stk. 2 berettiget til  

 som en anden arbejdsgiver at indgå med et refusionskrav svarende til  

 lønmodtagerens beskæftigelse hos os, i overensstemmelse med hidtil anvendt  

 praksis.« AFGØRELSE:
 Dagpengeudvalget har på sit møde den 22. marts 1991 truffet den afgørelse,  

 at arbejdsgiveren ikke har krav på refusion fra kommunen for den del af  

 fraværet, som ligger før den 1. oktober 1990, idet den udbetalte løn fra  

 offentlig arbejdsgiver overstiger det højeste dagpengebeløb, der kan  

 udbetales efter de første 2 ugers fravær, jf. dagpengelovens § 9, stk. 4 og §  

 26, stk. 1.
 Dagpengeudvalget tiltræder således kommunens afgørelse.
