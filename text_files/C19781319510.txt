 Til de kontrollerende dyrlæger ved kreaturslagterierne.
 Skrivelse herfra af 3. november 1978, K.K. 3950-1978, har givet anledning  

 til enkelte forespørgsler, idet nogle har fået den opfattelse, at afhudningen  

 kan påbegyndes allerede efter afslagtning af forbenene.
 Dette er imidlertid ikke tilfældet, hvorfor herved skal fastslåes, at  

 hensigten med udsendelsen af den pågældende arbejdsbeskrivelse alene har  

 været at angive en fremgangsmåde til afslagtning af for- og bagben for at  

 afhjælpe problemer i forbindelse hermed, medens der i øvrigt ikke er sket  

 ændringer i de hidtidige bestemmelser om, at benene og i givet fald yveret  

 skal være fjernet inden selve afhudningen må påbegyndes.
 Arbejdsbeskrivelsen er ikke tilsendt kreaturslagterierne, men efter  

 anmodning fra Andels- og Privatslagteriers Arbejdsgiverforening skal man  

 herved anmode de kontrollerende dyrlæger om at orientere virksomhederne om  

 skrivelsens indhold.
 P.V.V.
