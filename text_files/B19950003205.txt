 I medfør af § 29 i lov nr. 331 af 24. maj 1989 om frihedsberøvelse og  

 anden tvang i psykiatrien og § 71, stk. 3, i straffeloven, jf.  

 lovbekendtgørelse nr. 886 af 30. oktober 1992, som ændret ved lov nr. 369 af  

 18. maj 1994, fastsættes:
Antagelse af patientrådgivere og  

 bistandsværger § 1.  Efter § 25, stk. 1, i lov om frihedsberøvelse og  

 anden tvang i psykiatrien og efter § 71, stk. 3, i straffeloven antager  

 statsamtmanden (i Københavns Kommune overpræsidenten) efter ansøgning et  

 antal patientrådgivere og bistandsværger.
 Stk. 2.  Ansøgninger til ledige stillinger som  

 patientrådgivere og bistandsværger indkaldes ved opslag i den lokale presse.  

 Opslag kan endvidere ske i fagtidsskrifter eller på anden måde, som er egnet  

 til at sikre, at de persongrupper, blandt hvilke patientrådgivere og  

 bistandsværger navnlig tænkes antaget, jf. stk. 3, får kendskab til opslaget.  

 Det skal af opslaget fremgå, at der er mulighed for at ansøge om stilling som  

 patientrådgiver eller som bistandsværge eller om stilling som både  

 patientrådgiver og bistandsværge.
 Stk. 3.  Patientrådgivere og bistandsværger antages  

 blandt de ansøgere, der må anses for særligt egnede til at udføre de opgaver,  

 som hvervet indebærer, herunder personer med tilknytning til sundheds-,  

 social- og undervisningssektoren.
Stk. 4.  Personer, der er ansat på psykiatrisk sygehus  

 eller sygehusafdeling, institution for personer med vidtgående psykiske  

 handicap m.v., må ikke antages som patientrådgivere eller bistandsværger med  

 virke for personer på samme sygehus eller afdeling eller på samme institution  

 m.v.
Det samme gælder for personer, der i øvrigt har med driften eller  

 administrationen af det pågældende psykiatriske sygehus eller afdeling eller  

 pågældende institution m.v. at gøre.
Ansatte i anklagemyndigheden, politiet  

 og kriminalforsorgen bør ikke antages som bistandsværger.
 Stk. 5.  Bistandsværger antages efter forud indhentet  

 udtalelse fra vedkommende politimester om den enkelte ansøger.
 Stk. 6.  Antallet af personer, der antages som  

 patientrådgivere og bistandsværger, bestemmes af statsamtmanden på grundlag  

 af en vurdering af behovet.
 § 2.  Statsamtmanden udarbejder en fortegnelse over de  

 antagne patientrådgivere og en fortegnelse over de antagne bistandsværger i  

 alfabetisk rækkefølge med angivelse af navn, adresse, telefonnummer,  

 arbejdssted og arbejdsstedets telefonnummer.
 Stk. 2.  Er der i amtet flere sygehuse med psykiatriske  

 afdelinger og/eller flere politikredse, udarbejdes i almindelighed en  

 fortegnelse over patientrådgivere for hvert sygehus og en fortegnelse over  

 bistandsværger for hver politikreds.
 Stk. 3.  Statsamtmanden sender  

 fortegnelsen/fortegnelserne over antagne patientrådgivere til  

 sygehusmyndigheden, der videresender den/dem til de pågældende psykiatriske  

 sygehuse eller sygehusafdelinger.
 Stk. 4.  Statsamtmanden sender  

 fortegnelsen/fortegnelserne over antagne bistandsværger til  

 politimesteren/politimestrene i amtet.
 Stk. 5.  Ved ændringer i fortegnelserne udarbejder  

 statsamtmanden reviderede fortegnelser, der udsendes i overensstemmelse med  

 den fremgangsmåde, der er nævnt i stk. 3 og 4.
Beskikkelse af patientrådgivere § 3.  Der skal beskikkes en patientrådgiver for  

 enhver, der tvangsindlægges, tvangstilbageholdes eller undergives  

 tvangsbehandling.
Endvidere skal der efter anmodning fra patienten beskikkes  

 en patientrådgiver ved fiksering m.v., jf. § 24, stk. 1, i lov om  

 frihedsberøvelse og anden tvang i psykiatrien.
 Stk. 2.  Ved fiksering m.v. vejleder personalet  

 patienten om adgangen til at få beskikket en patientrådgiver.
 § 4.  Ved tvangsindlæggelse og tvangstilbageholdelse  

 foretages beskikkelsen i forbindelse med, at frihedsberøvelsen på den  

 psykiatriske afdeling iværksættes.
 Stk. 2.  Ved tvangsbehandling sker beskikkelsen, når  

 overlægens beslutning om tvangsbehandling er truffet.
 Stk. 3.  Ved fiksering m.v. foretages beskikkelsen, når  

 patienten fremsætter begæring herom.
§ 5.  Beskikkelse sker i det enkelte tilfælde ved, at  

 den vagthavende sygeplejerske hurtigst muligt underretter den  

 patientrådgiver, der på fortegnelsen over patientrådgivere står for tur til  

 at blive beskikket, om tvangsindgrebet og om, at den pågældende er beskikket  

 for patienten.
Har patienten tidligere under indlæggelsen haft beskikket en  

 patientrådgiver, skal denne patientrådgiver i almindelighed beskikkes.
 Stk. 2.  Forinden beskikkelse sker, skal patienten efter  

 § 25, stk. 3, i lov om frihedsberøvelse og anden tvang i psykiatrien have  

 lejlighed til at udtale sig om den påtænkte beskikkelse.
Stk. 3.  Fremsætter patienten anmodning om at få  

 beskikket en anden patientrådgiver, som er optaget på fortegnelsen, skal  

 overlægen så vidt muligt imødekomme en sådan anmodning.
Afgørelsen kan  

 påklages til statsamtmanden, der træffer den endelige administrative  

 afgørelse, jf. § 25, stk. 3, i lov om frihedsberøvelse og anden tvang i  

 psykiatrien.
Stk. 4.  Fremsætter patienten anmodning om beskikkelse  

 af en person, som ikke er optaget på fortegnelsen over patientrådgivere, sker  

 der foreløbig beskikkelse af den person, der står for tur efter stk. 1.  

 Statsamtmanden træffer bestemmelse om, hvorvidt den af patienten foreslåede  

 person kan beskikkes.
Patientens anmodning skal imødekommes, medmindre dette  

 er utilrådeligt, jf. § 25, stk. 4, i lov om frihedsberøvelse og anden tvang i  

 psykiatrien.
 § 6.  Medmindre patienten udtrykkeligt anmoder herom,  

 kan beskikkelse af en patientrådgiver, der er optaget på fortegnelsen over  

 patientrådgivere, ikke ske, hvis der på grund af den pågældende  

 patientrådgivers beskæftigelse eller lignende, herunder f.eks. som  

 sagsbehandler i socialforvaltningen for den pågældende patient, foreligger  

 omstændigheder, der kan vække tvivl om vedkommendes egnethed til at varetage  

 netop denne patients interesser på behørig måde.
§ 7.  Beskikkelse sker i almindelighed telefonisk, men  

 skal efterfølgende bekræftes skriftligt.
Den vagthavende sygeplejerske skal  

 sikre sig, at patientrådgiveren ikke er forhindret, f.eks. på grund af  

 bortrejse, sygdom eller lignende.
 Stk. 2.  Patientrådgiveren kan afslå at lade sig  

 beskikke, hvis den pågældende allerede er beskikket for andre patienter.
§ 8.  En begæring fra patienten om at få en allerede  

 beskikket patientrådgiver udskiftet med en anden, der er optaget på  

 fortegnelsen over antagne patientrådgivere, imødekommes af overlægen, såfremt  

 det findes rimeligt begrundet.
Overlægens afslag på en sådan begæring kan  

 påklages til statsamtmanden.
 Stk. 2.  En begæring fra patienten om at få en allerede  

 beskikket patientrådgiver udskiftet med en anden, der ikke er optaget på  

 fortegnelsen over antagne patientrådgivere, kan kun imødekommes, såfremt der  

 er opstået et modsætningsforhold mellem patient og patientrådgiver, og  

 såfremt den person, som patienten ønsker beskikket, kan anses for villig og  

 egnet til at fungere som patientrådgiver for den pågældende patient.  

 Afgørelsen træffes af statsamtmanden.
Patientrådgiverens opgaver og beføjelser § 9.  Patientrådgiveren skal så vidt muligt handle i  

 samråd med patienten.
 § 10.  Ved udførelsen af de opgaver, der følger af §  

 24, stk. 2, i lov om frihedsberøvelse og anden tvang i psykiatrien, skal  

 patientrådgiveren bl.a. føre tilsyn med, at det tvangsindgreb, der har givet  

 anledning til beskikkelsen, ikke udstrækkes længere end nødvendigt.
 Stk. 2.  Patientrådgiveren skal rådgive og vejlede  

 patienten om klageadgang, bistå patienten med at udforme eventuelle  

 klageskrivelser samt yde patienten bistand ved behandlingen af eventuelle  

 klagesager.
 § 11.  Uden for patientrådgiverens opgaver falder  

 patientens økonomiske forhold samt øvrige personlige forhold, der ikke  

 vedrører indlæggelse, ophold og behandling på psykiatrisk afdeling.
§ 12.  Efter § 26 i lov om frihedsberøvelse og anden  

 tvang i psykiatrien skal patientrådgiveren snarest muligt efter beskikkelsen  

 besøge patienten og til stadighed holde sig i forbindelse med denne.
Første  

 besøg skal aflægges inden 24 timer efter beskikkelsen.
Så længe  

 tvangsindgrebet består, skal besøg herefter finde sted mindst en gang om ugen  

 og i øvrigt efter behov.
 Stk. 2.  Patientrådgiveren har ret til fri og uhindret  

 personlig, skriftlig og telefonisk forbindelse med patienten.
§ 13.  Efter § 27 i lov om frihedsberøvelse og anden  

 tvang i psykiatrien skal personalet på afdelingen give patientrådgiveren  

 enhver oplysning, som er nødvendig for, at denne kan varetage sit hverv på  

 forsvarlig måde.
En oplysning, som af lægelige grunde ikke gives til  

 patienten, må heller ikke gives til patientrådgiveren.
 Stk. 2.  Patientrådgiveren har ret til at gøre sig  

 bekendt med oplysningerne i tvangsprotokollen vedrørende den patient, som den  

 pågældende er beskikket for.
 Stk. 3.  Patientrådgiveren har endvidere ret til at gøre  

 sig bekendt med indholdet af patientens journal, herunder behandlingsplan,  

 såfremt patienten selv ville have adgang hertil, jf. § 2 i lov nr. 504 af 30.  

 juni 1993 om aktindsigt i helbredsoplysninger, og såfremt patienten meddeler  

 samtykke til, at patientrådgiveren får adgang til journalen.
 § 14.  Der påhviler patientrådgiveren tavshedspligt.
Beskikkelse af bistandsværger § 15.  Såfremt der bliver tale om at dømme en tiltalt  

 til anbringelse i psykiatrisk sygehus eller sygehusafdeling, institution for  

 personer med vidtgående psykiske handicap eller i forvaring m.v. efter  

 reglerne i straffelovens §§ 68-70, kan retten beskikke en bistandsværge for  

 den pågældende, jf. straffelovens § 71, stk. 1.
 Stk. 2.  Er tiltalte dømt til anbringelse som nævnt i  

 stk. 1, eller giver afgørelsen mulighed for sådan anbringelse, skal retten  

 beskikke en bistandsværge for den pågældende, jf. straffelovens § 71, stk. 2.
 Stk. 3.  Som bistandsværge skal så vidt muligt beskikkes  

 en af den sigtedes, tiltaltes eller dømtes nærmeste pårørende.
 § 16.  Når politiet skønner, at der kan blive tale om  

 at beskikke en bistandsværge for en sigtet eller tiltalt, skal spørgsmålet  

 rejses over for retten på så tidligt et tidspunkt, at den, der eventuelt  

 beskikkes, får mulighed for at være til stede under sagens behandling.
Stk. 2.  Hvis der skal beskikkes en bistandsværge for en  

 dømt, som ikke har haft en sådan værge beskikket under sagens behandling,  

 skal politiet om fornødent henlede rettens opmærksomhed på spørgsmålet, når  

 dommen er afsagt.
Såfremt den dømte har haft en bistandsværge beskikket under  

 sagens behandling, fortsætter denne som bistandsværge for den pågældende  

 efter dommen.
 § 17.  Politiet skal bistå retten med at finde en  

 person, der kan beskikkes som bistandsværge, jf. herved § 15, stk. 3. Den  

 sigtede, tiltalte eller dømte skal indledningsvis spørges, om der er en  

 bestemt person, som han ønsker at få beskikket.
Stk. 2.  Hvis den sigtede, tiltalte eller dømte ikke  

 selv foreslår en person eller ikke har nære pårørende, eller ingen af de  

 pågældende er villige eller egnede til at blive beskikket, skal politiet  

 indstille den bistandsværge, der på fortegnelsen over bistandsværger står for  

 tur til at blive beskikket.
Såfremt der på grund af den pågældende  

 bistandsværges beskæftigelse eller lignende, herunder f.eks. som  

 sagsbehandler i socialforvaltningen for den pågældende, foreligger  

 omstændigheder, der kan vække tvivl om vedkommendes egnethed til at varetage  

 netop denne sigtedes, tiltaltes eller dømtes interesser på behørig måde,  

 indstilles den næste på fortegnelsen.
Stk. 3.  Forinden indstilling til retten vedrørende  

 beskikkelsen sker, skal pågældende bistandsværge samt den sigtede, tiltalte  

 eller dømte have lejlighed til at udtale sig om den påtænkte indstilling.  

 Politiet skal endvidere sikre sig, at bistandsværgen ikke er forhindret,  

 f.eks. på grund af bortrejse, sygdom eller lignende.
Politiet skal samtidig  

 orientere bistandsværgen om, hvem der er den sigtedes, tiltaltes eller dømtes  

 forsvarer.
 Stk. 4.  Bistandsværgen kan afslå at lade sig indstille  

 til beskikkelse, hvis den pågældende allerede er beskikket for andre sigtede,  

 tiltalte eller dømte.
§ 18.  En begæring fra den sigtede, tiltalte eller  

 dømte om at få en allerede beskikket bistandsværge udskiftet med en anden  

 fremsættes over for anklagemyndigheden, der snarest muligt indbringer  

 spørgsmålet for retten.
Straffeloven § 59, stk. 3, finder tilsvarende  

 anvendelse.
Bistandsværgens opgaver og beføjelser § 19.  Bistandsværgen skal så vidt muligt handle i  

 samråd med den sigtede, tiltalte eller dømte.
 § 20.  En bistandsværge, som beskikkes under  

 straffesagens behandling, har i første række til opgave sammen med den  

 beskikkede forsvarer at bistå den sigtede eller tiltalte under sagens  

 behandling, jf. herved straffelovens § 71, stk. 1. Efter dommen er det i  

 følge straffelovens § 71, stk. 2, bistandsværgens opgave at holde sig  

 underrettet om den dømtes tilstand og at drage omsorg for, at opholdet på  

 sygehuset/sygehusafdelingen, i institutionen eller anstalten og andre  

 foranstaltninger ikke udstrækkes længere end nødvendigt.
 Stk. 2.  Bistandsværgen skal rådgive og vejlede den  

 sigtede, tiltalte eller dømte om klageadgang, herunder i henhold til lov om  

 frihedsberøvelse og anden tvang i psykiatrien, samt om muligheden for at søge  

 en idømt foranstaltning ændret eller ophævet, jf. straffelovens § 72.  

 Bistandsværgen skal endvidere bistå den pågældende med at udforme eventuelle  

 klageskrivelser og anmodninger om foranstaltningsændring eller -ophævelse  

 samt yde bistand ved behandlingen af disse sager.
§ 21.  Bistandsværgen skal snarest muligt efter  

 beskikkelsen besøge den sigtede, tiltalte eller dømte og til stadighed holde  

 sig i forbindelse med denne.
Besøg skal ud over første besøg finde sted efter  

 behov.
Stk. 2.  Bistandsværgen har ret til fri og uhindret  

 personlig, skriftlig og telefonisk forbindelse med den pågældende.
Dette  

 gælder dog ikke, hvis den sigtede eller tiltalte er varetægtsfængslet efter  

 retsplejelovens § 762, stk. 1, nr. 3, og væsentlige hensyn til  

 efterforskningen nødvendiggør, at bistandsværgen er undergivet bestemmelser  

 om brev- og besøgskontrol fastsat af politiet.
Den sigtedes eller tiltaltes  

 forsvarer skal orienteres, såfremt der træffes afgørelse herom.  

 Retsplejelovens § 771 og § 772 finder tilsvarende anvendelse.
 § 22.  Politiet skal holde bistandsværgen underrettet  

 om, hvornår der afholdes retsmøder vedrørende den sigtede, tiltalte eller  

 dømte, herunder retsmøder med henblik på beskikkelse af en ny bistandsværge.
 Stk. 2.  Udskrifter af domme og kendelser angående den  

 sigtede, tiltalte eller dømte skal på begæring udleveres til bistandsværgen,  

 medmindre efterforskningsmæssige hensyn undtagelsesvis taler herimod.
§ 23.  Når statsadvokaten har rejst tiltale for  

 nævningeting eller udfærdiget ankemeddelelse, varetager han, indtil  

 fuldbyrdelsesordre er meddelt, de opgaver, der i §§ 16, 17, og 22 er pålagt  

 politiet.
I sager, der forelægges Højesteret, varetager Rigsadvokaten disse  

 opgaver.
 § 24.  Den sigtedes, tiltaltes eller dømtes forsvarer  

 skal efter anmodning i fornødent omfang og under hensyn til retsplejelovens  

 bestemmelser samt til bestemmelserne i denne bekendtgørelses § 21, stk. 2, og  

 § 22, stk. 2, orientere bistandsværgen om sagen og om bistandsværgens  

 rettigheder og pligter.
 § 25.  Et sygehus/en sygehusafdeling, en institution  

 eller en anstalt m.v., som modtager en person, der har en bistandsværge  

 beskikket, skal snarest underrette bistandsværgen, når den pågældende  

 påbegynder et ophold på stedet.
 Stk. 2.  Sygehuset/sygehusafdelingen, institutionen  

 eller anstalten m.v. skal ligeledes underrette bistandsværgen ved  

 afslutningen af den pågældendes ophold på stedet.
§ 26.  Personalet på sygehuset/sygehusafdelingen,  

 institutionen eller anstalten m.v. skal endvidere give bistandsværgen enhver  

 oplysning, som er nødvendig for, at denne kan varetage sit hverv på  

 forsvarlig måde.
En oplysning, som af lægelige grunde ikke gives til den  

 sigtede, tiltalte eller dømte, må heller ikke gives til bistandsværgen.
 Stk. 2.  Bistandsværgen har ret til at gøre sig bekendt  

 med oplysningerne i tvangsprotokollen vedrørende den sigtede, tiltalte eller  

 dømte, som den pågældende er beskikket for.
 Stk. 3.  Bistandsværgen har endvidere ret til at gøre  

 sig bekendt med indholdet af den sigtedes, tiltaltes eller dømtes journal,  

 herunder behandlingsplan, såfremt den pågældende selv ville have adgang  

 hertil, jf. § 2 i lov nr. 504 af 30. juni 1993 om aktindsigt i  

 helbredsoplysninger, og såfremt den pågældende meddeler samtykke til, at  

 bistandsværgen får adgang til journalen.
 § 27.  Der påhviler bistandsværgen tavshedspligt.
 Beskikkelsernes ophør m.v.
§ 28.  Efter § 28 i lov om frihedsberøvelse og anden  

 tvang i psykiatrien bortfalder beskikkelsen som patientrådgiver samtidig med,  

 at tvangsindgrebet bringes til ophør.
Patientrådgiveren skal underrettes om  

 tvangsindgrebets ophør.
Ved kortvarige tvangsindgreb, der er bragt til ophør  

 inden patientrådgiverens første besøg, bortfalder beskikkelsen dog først, når  

 besøget har fundet sted.
 Stk. 2.  Uanset bestemmelsen i stk. 1 bistår  

 patientrådgiveren patienten i forbindelse med klager, som allerede er  

 iværksat, eller som iværksættes i forbindelse med tvangsindgrebets ophør.
 Stk. 3.  Beskikkelsen bortfalder endvidere, hvis den  

 beskikkede patientrådgiver udskiftes med en anden, jf. § 8, eller hvis  

 patienten ikke længere ønsker en patientrådgiver i tilfælde, hvor  

 beskikkelsen ikke er obligatorisk.
 § 29.  Beskikkelsen som bistandsværge for en sigtet  

 eller tiltalt under straffesagens behandling bortfalder, såfremt retssagen  

 ikke fører til, at der afsiges dom til anbringelse i psykiatrisk sygehus  

 eller sygehusafdeling, i institution for personer med vidtgående psykiske  

 handicap eller i forvaring m.v. eller dom, der giver mulighed for sådan  

 anbringelse, jf. straffelovens §§ 68-70.
 Stk. 2.  Efter straffelovens § 71, stk. 2, bortfalder  

 beskikkelsen som bistandsværge for en dømt, når den idømte foranstaltning  

 endeligt ophæves.
 Stk. 3.  Beskikkelsen som bistandsværge bortfalder  

 endvidere, hvis den beskikkede bistandsværge udskiftes med en anden.
 Stk. 4.  Såfremt beskikkelsen som bistandsværge  

 bortfalder efter bestemmelserne i stk. 1 og 2, bistår bistandsværgen dog den  

 sigtede, tiltalte eller dømte i forbindelse med klager, som var iværksat på  

 tidspunktet for beskikkelsens bortfald.
 § 30.  En patientrådgiver eller en bistandsværge kan  

 til enhver tid kræve at blive slettet fra fortegnelsen over patientrådgivere  

 og/eller fortegnelsen over bistandsværger.
 Stk. 2.  En patientrådgiver eller en bistandsværge, der  

 er optaget på fortegnelsen over patientrådgivere og/eller fortegnelsen over  

 bistandsværger, fratages hvervet, hvis den pågældende groft tilsidesætter de  

 pligter, der følger af hvervet, eller i øvrigt viser sig uegnet til hvervet.  

 Hvis fratagelse sker, slettes den pågældende fra fortegnelsen over  

 patientrådgivere og/eller fortegnelsen over bistandsværger.
 Stk. 3.  Afgørelse om fratagelse af hvervet som  

 patientrådgiver eller bistandsværge efter stk. 2 træffes af statsamtmanden.
 Stk. 4.  Patientrådgivere og bistandsværger, der er  

 optaget på fortegnelsen over patientrådgivere og/eller fortegnelsen over  

 bistandsværger, slettes i øvrigt af fortegnelserne fra udgangen af den måned,  

 hvori de pågældende fylder 70 år.
Stk. 5.  Sletning fra fortegnelsen over patientrådgivere  

 og/eller fortegnelsen over bistandsværger efter stk. 1, stk. 2 eller stk. 4,  

 medfører, at nye beskikkelser af den pågældende ikke kan finde sted.
Sletning  

 efter stk. 2 medfører endvidere for så vidt angår patientrådgivere, at  

 aktuelle beskikkelser bortfalder, og for så vidt angår bistandsværger, at  

 spørgsmålet om fortsat beskikkelse snarest skal indbringes for retten af  

 anklagemyndigheden.
Stk. 6.  Patientrådgivere og bistandsværger, som ikke er  

 optaget på fortegnelsen over patientrådgivere og/eller fortegnelsen over  

 bistandsværger, kan under samme betingelser som nævnt under stk. 2, fratages  

 hvervet.
Afgørelse herom træffes for så vidt angår patientrådgivere af  

 statsamtmanden, og for så vidt angår bistandsværger af retten.
Vederlag § 31.  Vedkommmende sygehusmyndighed udbetaler  

 vederlag til de beskikkede patientrådgivere, der er optaget på fortegnelsen  

 over patientrådgivere, efter følgende takster, der er fastsat efter  

 varigheden af det tvangsindgreb, som patienten har været undergivet:
 Stk. 2.  Ved gentagne beskikkelser af kortere varighed  

 for samme patient, jf. § 5, stk. 1, 2. pkt., kan vederlaget for de  

 beskikkelser, der følger efter første beskikkelse, i særlige tilfælde  

 nedsættes til 400 kr. pr. beskikkelse.
Stk. 3.  Patientrådgivere, som ikke er optaget på  

 fortegnelsen over patientrådgivere, har krav på godtgørelse til befordring  

 til indtil fem besøgsrejser årligt efter de for ansatte i staten gældende  

 regler.
Godtgørelse af de nævnte udgifter sker ved henvendelse til  

 sygehusmyndigheden.
 § 32.  Vedkommende politikreds udbetaler 1.200 kr. i  

 vederlag til en bistandsværge, der er optaget på fortegnelsen over  

 bistandsværger, og som er beskikket for en sigtet eller tiltalt under  

 straffesagens behandling.
Stk. 2.  Vedkommende politikreds udbetaler i årligt  

 grundbeløb 1.600 kr. til en bistandsværge, der er optaget på fortegnelsen  

 over bistandsværger, og som er beskikket for en dømt.
Herudover udbetales i  

 vederlag til bistandsværgen 1.200 kr. for hver påbegyndte 3. måned, hvor den  

 dømte i henhold til dommen er indlagt på psykiatrisk sygehus/sygehusafdeling,  

 anbragt på institution eller lignende.
Stk. 3.  Bistandsværger, som ikke er optaget på  

 fortegnelsen over bistandsværger, har krav på godtgørelse til befordring i  

 forbindelse med deltagelse i retsmøder samt til indtil fem besøgsrejser  

 årligt efter de for ansatte i staten gældende regler.
Godtgørelse af de  

 nævnte udgifter sker ved henvendelse til politiet.
 § 33.  De i § 31, stk. 1 og 2 og § 32, stk. 1 og 2  

 nævnte beløb dækker ud over honorar for patientrådgiverens/bistandsværgens  

 arbejde i forbindelse med besøg, retsmøder, klagesager m.v. tillige de  

 udgifter, der er forbundet med hvervet, herunder udgifter til transport,  

 telefon m.v.
 Stk. 2.  I ganske særlige tilfælde kan  

 sygehusmyndigheden/politiet under hensyn til arbejdets omfang forhøje eller  

 nedsætte de i § 31, stk. 1, og § 32, stk. 1 og 2 nævnte beløb.
Ikrafttræden § 34.  Bekendtgørelsen træder i kraft den 1. februar  

 1995 og har tillige virkning for patientrådgivere og bistandsværger, der er  

 beskikket ved bekendtgørelsens ikrafttræden.
 Stk. 2.  Bekendtgørelse nr. 615 af 20. september 1989 om  

 patientrådgivere og cirkulære nr. 145 af 29. august 1978 om bistandsværger  

 ophæves.
 Stk. 3.  Vejledning nr. 353 af 21. juni 1977 til  

 bistands- og tilsynsværger ophæves for så vidt angår bestemmelserne om  

 bistandsværger, men er fortsat gældende for tilsynsværger, der beskikkes i  

 forbindelse med tvangsindlæggelser i Grønland.
