 I henhold til § 35, § 43 og § 84 i lov om arbejdsmiljø, jf.
Arbejdsministeriets lovbekendtgørelse nr. 646 af 18. december 1985, som ændret ved lov nr. 220 af 22. april 1987, lov nr. 380 af 13.
juni 1990, lov nr. 273 af 8. maj 1991, lov nr. 373 af 20. maj 1992 og lov nr. 474 af 24. juni 1992, og efter bemyndigelse i henhold til lovens § 73, fastsættes:
Område og almindelige bestemmelser § 1.  Hvor der efter reglerne om arbejdsstedets  

 indretning etableres velfærdsfaciliteter i skurvogne, skure eller lignende  

 enheder, der er flytbare i sin helhed eller i moduler (i det følgende benævnt  

 skurvogne), skal indretningen af disse opfylde kravene i denne  

 bekendtgørelse, med mindre andet følger af reglerne om arbejdsstedets  

 indretning.
 § 2.  Den, der overdrager, udlejer, overlader eller  

 udstiller skurvogne som velfærdsforanstaltninger, skal sørge for, at  

 skurvognene, når de udleveres til brug eller udstilles, har en indretning og  

 størrelse, der opfylder kravene i denne bekendtgørelse.
Indretning Toilet § 3.  Toiletrum skal have et gulvareal på mindst 1 m2  

 og være forsynet med en aftræksventil på mindst 100 cm2. Der skal indrettes  

 et toiletrum for hver 15 personer.
 Stk. 2.  Toilettet skal være forsynet med vandudskylning  

 og kunne tilsluttes kloak.
 Stk. 3.  Bestemmelsen i stk. 2 gælder ikke skurvogne,  

 der anvendes under forhold, hvor der efter reglerne om arbejdsstedets  

 indretning ikke kræves kloaktilslutning, men toilettet skal have samme  

 hygiejniske standard som toilet med vandudskylning.
Spisefaciliteter § 4.  Spiserum skal have et gulvareal, der udgør  

 mindst 1 m2 pr. person, der benytter det samtidigt, med et tillæg på 1 m2 til  

 det samlede gulvareal.
Stk. 2.  Spiserum skal være særskilt.
Mad og drikke skal  

 kunne opbevares sundhedsmæssigt forsvarligt, om muligt i køleskab, og der  

 skal være mulighed for at varme mad, vand til kaffe og lignende.
 Stk. 3.  Rummet skal være forsynet med mindst 2  

 aftræksventiler på mindst 100 cm2 pr. ventil.
Stk. 4.  Spiserummet skal være forsynet med et  

 vinduesareal svarende til mindst 10% af gulvarealet.
Mindst eet vindue skal  

 kunne åbnes.
 Stk. 5.  Vinduer skal være forsynede med solafskærmning,  

 f.eks. gardiner.
Omklædnings-, vaske- og brusefaciliteter § 5.  Omklædningsrums gulvareal skal udgøre mindst 1  

 m2 for hver person udover de arealkrav, der stilles til vaske- og  

 brusefaciliteter, jf. stk. 4.
 Stk. 2.  Rummet skal være forsynet med en aftræksventil  

 på mindst 100 cm2.
 Stk. 3.  Rummet skal være udstyret og indrettet, så  

 følgende krav er opfyldt:
 Stk. 4.  Der skal være direkte adgang fra omklædningsrum  

 til vaske- og brusefaciliteter, der skal opfylde følgende krav:
Isolering § 6.  Ydervægge skal være isolerede med materiale med  

 en isoleringsevne mindst svarende til 75 mm mineraluld med en lambdaværdi på  

 0,039 W/mIC.
 Stk. 2.  Lofter og gulve skal være isolerede med  

 materiale med en isoleringsevne mindst svarende til 100 mm mineraluld med en  

 lambdaværdi på 0,039 W/mIC.
 Stk. 3.  Vinduer skal være forsynede med 2 lag glas  

 eller lignende eller bestå af termoruder.
Indvendige vægge og gulvbelægning § 7.  Indvendige vægge og gulvbelægning skal bestå af  

 let afvaskelige materialer.
Loftshøjde § 8.  Rummenes fri højde skal være mindst 2,10 m.
I  

 meget store enheder (pavilloner) skal højden dog mindst være 2,30 m.
Belysning § 9.  Der skal findes kunstig belysning med en  

 belysningsstyrke på mindst 200 lux målt 85 cm over gulvet.
Opvarmning § 10.  Rummene skal kunne opvarmes til mindst 18IC.
Dispensation og klage § 11.  Direktøren for Arbejdstilsynet kan, hvor  

 særlige forhold foreligger, tillade afvigelser fra bestemmelserne i denne  

 bekendtgørelse, når det skønnes rimeligt og forsvarligt.
 § 12.  Afgørelser efter denne bekendtgørelse kan  

 påklages efter arbejdsmiljølovens § 81.
Straf § 13.  Medmindre højere straf er forskyldt efter lov  

 om arbejdsmiljø eller anden lovgivning, straffes med hæfte eller bøde den,  

 der § 14.  Er en overtrædelse begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
Er overtrædelsen begået af staten, en kommune eller et  

 kommunalt fællesskab, der er omfattet af § 60 i lov om kommunernes styrelse,  

 kan der pålægges staten, kommunen eller det kommunale fællesskab bødeansvar.
 Ikrafttræden m.v.
 § 15.  Bekendtgørelsen træder i kraft den 1. oktober  

 1992.
 Stk. 2.  Skurvogne, der er taget i brug inden 1. februar  

 1990 og som opfylder betingelserne i Socialministeriets bekendtgørelse nr.  

 165 af 26. april 1960 om regulativ om velfærdsforanstaltninger i bygge- og  

 anlægsvirksomhed, kan fortsat udlejes og benyttes indtil 1. februar 1995.
