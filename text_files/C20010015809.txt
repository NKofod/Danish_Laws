Cirkulære om vurderingsplan for den  

 almindelige vurdering pr. 1. januar 2002 (2002-vurderingen)1) (Til vurderingsmyndighederne og told-  

 og skatteregionerne) Efter Folketingets vedtagelse af lov nr. 483 af 7. juni  

 2001 om ændring af vurderingsloven har Ligningsrådet justeret og  

 vedtaget følgende plan for den almindelige vurdering pr. 1. januar  

 2002, jf. skattestyrelseslovens § 13, stk. 1.
 Planen erstatter den af Ligningsrådet tidligere  

 vedtagne plan for 2002-vurderingen som meddelt ved cirkulære nr. 40 af  

 26. marts 2001 (TSS-cirkulære 2001-10).
1. Indledning Den næste almindelige vurdering (2002-vurderingen)  

 af samtlige faste ejendomme i landet finder sted pr. 1. januar 2002 og sker  

 efter reglerne i lov om vurdering af landets faste ejendomme, jf.  

 lovbekendtgørelse nr. 776 af 16. august 2000 med de ændringer,  

 der følger af § 1 i lov nr. 483 af 7. juni 2001.
 Tilrettelæggelsen af ejendomsvurderingen skal i  

 videst muligt omfang sikre, at ansættelsen sker ensartet og korrekt  

 på grundlag af ejendommenes tilstand og prisforholdene pr. 1. januar  

 2002, således at ejendomsvurderingerne er i overensstemmelse med  

 ejendommenes aktuelle markedsværdi.
Told- og skatteregionerne påser, jf.
Told- og  

 Skattestyrelsens plan for tilsynet med vurderings- og skyldråd,  

 på Ligningsrådets og Told- og Skattestyrelsens vegne, at der i de  

 enkelte vurderingskredse fastsættes korrekte vurderingsniveauer, og at  

 der er ensartethed i ansættelserne.
Vurderingen skal gennemføres  

 efter såvel de materielle som de formelle regler på  

 vurderingsområdet.
Vurderingsmyndigheder og -sekretariater skal fungere i et  

 godt samspil og i forhold til borgerne og virksomhederne optræde og  

 fungere som en helhed.
Den enkelte sag skal så vidt muligt besvares  

 indenfor en frist på 3 måneder.
Der henvises til vurderingsloven  

 med tilhørende bekendtgørelser nr. 972 af 1. december 1994 af  

 forretningsorden for vurderingsråd og nr. 973 af 1. december 1994 af  

 forretningsorden for skyldråd.
 Ved vurderingsmyndighedernes informations- og  

 instruktionsvirksomhed skal det tilstræbes, at reglerne for vurderingen  

 gøres forståelige for ejerne, så vurderingssystemet  

 opfattes som retfærdigt.
 Ligningsrådet fastlægger retningslinier for  

 Told- og Skattestyrelsens administration på vurderingsområdet og  

 udøver sammen med styrelsen tilsyn med vurderingen og de lokale  

 vurderingsmyndigheders virksomhed.
2. Den lokale vurderingsopgave 2.1. Vurderingsrådenes ansættelse Som vurderingsmyndighed i første instans  

 værdiansætter vurderingsrådet efter reglerne i  

 vurderingsloven alle vurderingspligtige ejendomme i vurderingskredsen, og  

 vurderingsrådet foretager de efter vurderingsloven nødvendige  

 ansættelser og fordelinger.
 Bygninger på fremmed grund kan dog forbigås  

 ved vurderingen, hvis deres værdi skønnes at være mindre  

 end 100.000 kr.
Vurderingsrådet træffer efter vurderingslovens  

 § 33, stk. 1, bestemmelse om til hvilken benyttelse den enkelte  

 ejendom kan henføres.
For ejendomme omfattet af  

 ejendomsværdiskattelovens § 4, stk. 2, træffes  

 endvidere bestemmelse om, hvorvidt en nybygning er færdigbygget.
 Følgende fordelinger skal foretages uden  

 særlig anmodning:
 a)	For ejendomme beliggende i flere kommuner angives fordelingen af  

 grundværdi og fradrag for forbedringer på de kommuner, hvori  

 ejendommens jord er beliggende.
 b)	Fritagelser efter § 7 i lov om beskatning til kommunerne af  

 faste ejendomme.
 c)	Dækningsafgiftspligtig forskelsværdi.
 d)	Fordelinger efter vurderingslovens § 33, stk. 4, 5, 6, 8,  

 9 og 11 henholdsvis stuehusfordeling, ejerboligfordeling og  

 boligfordeling.
 e)	Fordelinger efter vurderingslovens § 33 A.
 f)	For skovbrugsejendomme foretages fordeling af ejendomsværdien  

 på den del, der tjener til bolig for ejeren og på den  

 øvrige ejendom.
 Følgende fordelinger skal foretages efter  

 anmodning:
 a)	Hvor anden lovgivning forudsætter, at fordeling skal  

 foretages.
 b)	Hvor en ejendom bevillingsmæssigt fritages delvis for  

 grundskyld til kommunen.
 De ansatte værdier afrundes efter følgende  

 regler:
 Grundværdier afrundes til det nærmeste med 100  

 delelige antal kroner.
 Ejendomsværdier afrundes således:
værdier mindre end 100.000 kr. nedrundes til nærmeste med  

 1.000 kr. delelige beløb værdier større end 100.000 kr., men mindre end 1.000.000  

 kr. nedrundes til nærmeste med 10.000 kr. delelige beløb værdier større end 1.000.000 kr., men mindre end  

 10.000.000 kr. nedrundes til nærmeste med 50.000 kr. delelige  

 beløb værdier større end 10.000.000 kr., men mindre end  

 25.000.000 kr. nedrundes til nærmeste med 100.000 kr. delelige  

 beløb værdier større end 25.000.000 kr., men mindre end  

 50.000.000 kr. nedrundes til nærmeste med 500.000 kr. delelige  

 beløb værdier større end 50.000.000 kr nedrundes til  

 nærmeste med 1.000.000 kr. delelige beløb.
 Fordelinger afrundes til nærmeste med 100 delelige  

 antal kroner.
 Arbejdet med enkeltansættelser skal så vidt  

 muligt afsluttes, således at samtlige ansættelser er godkendt og  

 indberettet af vurderingssekretariatet til vurderingssystemet senest den 31.  

 marts 2002. Det bemærkes, at det med årlige almindelige  

 vurderinger er vigtigt, at denne frist overholdes.
Vurderingsrådets ansættelser anses for  

 endeligt foretaget, når de er gjort bekendt for ejer.
Meddelelse om  

 vurderingen skal være ejer i hænde senest 15. maj 2002, og  

 vurderingsrådet har derfor i særlige tilfælde mulighed for  

 at rette en tidligere truffet afgørelse indtil udsendelse er sket.
2.2. Vurderingsrådenes fastlæggelse af niveauer Fastlæggelse af vurderingsniveauer sker i en  

 løbende proces forud for vurderingsåret.
Grundlaget for  

 fastlæggelsen er vurderingsrådets kendskab til lokale  

 prisforhold, som skabes gennem besigtigelser af såvel solgte som ikke  

 solgte ejendomme.
Grundværdiniveauerne fastlægges på  

 baggrund af konstaterede salg af ubebyggede grunde, samt kendskabet til den  

 lokale udvikling i handelspriserne.
Told- og Skattestyrelsen beregner for  

 enfamilie- og sommerhuse forslag til grundprisniveauer, som  

 vurderingsrådet skal tage stilling til.
Niveauet for ejendomsværdi for en- og  

 flerfamiliehuse, sommerhuse og ejerlejligheder, hvor der beregnes forslag til  

 ejendomsværdi, fastlægges ligeledes af vurderingsrådet  

 på baggrund af de af Told- og Skattestyrelsen beregnede niveauer.  

 Vurderingsrådet skal på baggrund af handelsprisniveauet i tiden  

 op til niveaufastlæggelsestidspunktet bedømme, om der er  

 grundlag for at ændre det af styrelsen beregnede niveau.
Begrundelsen  

 for eventuelle ændringer skal fremgå af vurderingsrådets  

 protokol, herunder en oversigt over hvilke områder niveauerne er  

 ændret i, samt den dokumentation der ligger til grund for  

 beslutningen.
 For ejendomme, hvor der ikke beregnes forslag til  

 ejendomsværdi, fastlægges ejendomsværdiniveauet af  

 vurderingsrådet med udgangspunkt i de konstaterede salg.  

 Fastlæggelsen sker gennem vedtagelse af en række  

 reguleringsfaktorer, der afspejler prisudviklingen fra den 1. januar 2001 til  

 den 1. januar 2002.
 Ved fastlæggelsen af vurderingsniveauer skal  

 vurderingsrådet bl.a. godkende følgende:
inddelingen i grundværdiområder, fastlæggelse af vurderingsprincipper for det enkelte  

 område, fastlæggelse af prisgrupper i områder, hvor  

 byggeretsprincippet anvendes, områdepriser for samtlige grundværdiområder, evt. inddeling i lokalkorrektionsområder (kun ejendomme med  

 vurderingsforslag), stillingtagen til de af Told- og Skattestyrelsen beregnede niveauer  

 for normtal for forslagsejendomme, lejeværdier og kapitalisationsfaktorer vedrørende  

 beboelsesudlejningsejendomme og erhvervsejendomme og »tillægsparcelværdiprocenter« for  

 landbrugsejendomme.
2.3. Særlig indsats Vurderingsrådet foretager hvert år en  

 almindelig gennemgang af samtlige ejendomme, hvor der maskinelt dannes et  

 forslag til vurdering.
Der kan være behov for at efterse særlige  

 grupper af ejendomme, f.eks. solgte ejendomme, ejendomme med særlige  

 fravigelser o.lign.
 Herudover udtager vurderingsrådet hvert år et  

 antal ejendomme, hvor der ikke gives forslag til ejendomsværdi til  

 særlig gennemgang, således at denne gruppe ejendomme  

 gennemgås over en 4-årig periode.
Til særlig gennemgang udtages også ejendomme,  

 for hvilke der er sket væsentlige ændringer siden sidste  

 vurdering.
Disse ejendomme var tidligere opregnet i vurderingslovens  

 § 2, stk. 1, som blev ophævet 1994. De enkelte punkter  

 fremgår af bilag 1.
Den særlige gennemgang vil normalt indebære  

 besigtigelse af de pågældende ejendomme samt en nærmere  

 efterprøvelse af vurderingsniveau og formulering af begrundelse.
Hvor  

 der er behov for besigtigelse for at bedømme, hvorvidt ejendomme skal  

 vurderes som færdigbyggede, jf. vurderingsloves § 33, stk. 1,  

 skal besigtigelsen ske i perioden umiddelbart omkring vurderingsterminen.
 Ligningsrådet udmelder hvert år grupper af  

 ejendomme til vurderingsrådets særlige gennemgang.
 Hvis vurderingsrådet kan dokumentere, at de samme  

 ejendomme eller vurderingstemaer har været behandlet op til den seneste  

 vurdering, kan told- og skatteregionen i forbindelse med vedtagelsen af den  

 lokale vurderingsplan give dispensation, således at de samme ejendomme  

 ikke skal gennemgås på ny.
Ligningsrådet har vedtaget, at  

 vurderingsrådene fortsat skal være særlig opmærksomme  

 ved vurderingen af prisdyre boligejendomme, som ikke kan vurderes ved  

 hjælp af det af Told- og Skattestyrelsen beregnede vurderingsforslag.  

 Ansættelsen må foretages på baggrund af konkrete  

 sammenligningssalg eller med udgangspunkt i et konstateret lejeniveau for  

 tilsvarende ejendomme.
Ligningsrådet lægger således  

 vægt på, at konstaterede salgspriser får afsmittende  

 virkning på ikke-handlede prisdyre ejendomme.
 I vurderingskredse med mange etageejerlejligheder til  

 beboelse, hvor handelspriserne de senere år har udviklet sig kraftigt,  

 skal vurderingsrådene særlig have opmærksomheden henledt  

 på, at områdeinddelingen forbedres, og at der sker en mere  

 individuel ansættelse af den enkelte ejerlejlighed.
 I vurderingskredse i landområder må  

 vurderingsrådene særlig have opmærksomheden henledt  

 på, om den fortsatte prisstigning, der kan konstateres i de store  

 byområder, har konsekvenser for efterspørgslen efter ejendomme  

 og især ubebyggede grunde i den enkelte kreds.
 Skovejendomme skal udtages til særlig gennemgang.  

 2002-vurderingen skal således for de egentlige skoves vedkommende  

 (skove over 25 ha.) ske på grundlag af af skovejerne udfyldte  

 skovskemaer samt beregninger af skovens normal-, grund- og  

 ejendomsværdi.
 Det er fortsat et mål gennem besigtigelser og dialog  

 med ejerne at få registreret vurderingsrelevante oplysninger med  

 henblik på at kunne give korrekt begrundede vurderingsmeddelelser.
Vurderingsrådet skal tilvejebringe dokumentation for  

 vurderingsniveauerne ved løbende at holde sig ajour med  

 salgsprisniveauet i vurderingskredsen.
Dette indebærer en grundig  

 undersøgelse af de enkelte salg og koordinering af vurderingsniveau  

 med omkringliggende vurderingskredse.
2.4. Den lokale vurderingsplan Vurderingsrådet skal jf. forretningsordenen  

 udfærdige en vurderingsplan forud for hver almindelig vurdering.
Vurderingsplanen for 2002-vurderingen skal omfatte  

 perioden 1. april 2001 til 31. marts 2002 samt den efterfølgende  

 klagebehandling.
Planen skal være vedtaget inden 1. juli 2001.
 Vurderingsplanen skal indeholde en beskrivelse af,  

 hvorledes arbejdet med niveaufastlæggelsen for såvel grund- som  

 ejendomsværdi agtes tilrettelagt.
 Planen skal tilpasses de lokale forhold og kan udover de i  

 forretningsordenen fastsatte forhold indeholde overordnede beslutninger og  

 mål for vurderingsrådet.
 Vurderingsrådet kan inden vedtagelsen udbede sig  

 told- og skatteregionens bemærkninger til planen.
Vurderingsplanen indsendes efter vedtagelsen til den  

 tilsynsførende told- og skatteregion.
Tilsvarende fremsendes de  

 ændringer og tilføjelser til vurderingsplanen, som  

 vurderingsrådet måtte vedtage i løbet af  

 vurderingsplanperioden.
 Kopi af vurderingsplanen sendes til kommunalbestyrelsen  

 til orientering.
2.5. Vurderingssekretariaterne Kommunen yder vurderingsrådet  

 sekretariatsmæssig bistand.
Der henvises til Skatteministeriets  

 cirkulære nr. 214 af 1. december 1994 om kommunernes  

 sekretariatsbistand i henhold til § 39 A i lov om vurdering af landets  

 faste ejendomme.
 Sagsbehandlingen ved vurderingen af enkeltejendomme  

 foretages af det kommunale vurderingssekretariat på  

 vurderingsrådets ansvar og i dettes navn på grundlag af de  

 maskinelle forslag og de af vurderingsrådet godkendte niveauer og  

 principper.
 Vurderingssekretariatet kan foretage besigtigelser efter  

 særlig bemyndigelse af vurderingsrådet.
 Vurderingssekretariatet varetager i øvrigt alle  

 under et sekretariat hørende opgaver, herunder udarbejdelse af  

 oplæg vedrørende områder, niveauer m.v.
2.6. Bemyndigelse Herudover kan vurderingssekretariatet efter bemyndigelse  

 udføre særligt afgrænsede opgaver på  

 vurderingsrådets vegne, hvor dette vil gøre arbejdsdelingen  

 mellem sekretariat og vurderingsråd mere fleksibel.
 Delegationen kan f.eks. omfatte berigtigelse af objektivt  

 konstaterbare fejl, mens egentlig skønsudøvelse ikke kan  

 delegeres.
 Vurderingsrådet kan bemyndige sekretariatet til at  

 foretage besigtigelser uden deltagelse af vurderingsrådsmedlemmer.  

 Formålet med uddelegeringen er at opnå en mere fleksibel  

 opgaveløsning og delegationen skal ske inden for de eksisterende  

 ressourcerammer.
 Afgivelsen af bemyndigelsen må ske under hensyntagen  

 til, at det er vurderingsrådet, der har ansvaret for varetagelsen af  

 vurderingsopgaven og ved løsningen af denne skal stå for  

 borgerkontakten.
 Bemyndigelsen kan i første række gives til  

 besigtigelse af større og komplekse erhvervsejendomme, hvor der er  

 behov for at indsamle en række faktuelle oplysninger til brug for  

 vurderingen.
2.7. Klagesagsbehandling Af hensyn til en smidig og hurtig klagesagsbehandling er  

 det vigtigt, at vurderingsrådene går aktivt ind i  

 klagesagsbehandlingen.
Vurderingssekretariatet/vurderingsrådet foretager  

 umiddelbart efter modtagelse og registrering af klagerne en gennemgang heraf.  

 I sager, hvori det skønnes, at der kan opnås enighed med klager  

 om en anden ansættelse genoptages denne.
Vurderingsrådet  

 bør som udgangspunkt foretage en besigtigelse af ejendommen.
I sager,  

 hvor der ikke skønnes at kunne opnås enighed med ejer,  

 videresendes klagen straks til skyldrådet bilagt en  

 erklæring.
 Vurderingsrådenes klagesagsbehandling skal  

 være tilendebragt senest den 1. november 2002.
2.8. Dokumentation Oplysninger om vurderingsrådets arbejde afgives  

 løbende eller ved planperiodens udgang til tilsynet.
Formålet  

 hermed er at kunne dokumentere, at vurderingsopgaven løses med en  

 ensartet ressourceindsats over hele landet.
 Vurderingsrådet afgiver oplysninger om:
klagesagsbehandlingen antal afholdte vurderingsrådsmøder antal foretagne indvendige besigtigelser.
3. Den regionale vurderingsopgave 3.1. Skyldrådenes opgaver Det er skyldrådenes opgave i samarbejde med told- og  

 skatteregionen at vejlede vurderingsrådene ved vurderingen samt at  

 påkende klager over vurderingsrådenes ansættelser og  

 fordelinger.
 Skyldrådenes klagesagsbehandling skal være  

 afsluttet senest den 1. marts 2003, således at resultatet af  

 skyldrådets afgørelse kan indarbejdes i næste års  

 ansættelse.
 Det samlede skyldråd skal gennem klagebehandlingen  

 og vejledningen af vurderingsrådene sikre, at skyldkredsens  

 vurderingsniveau er korrekt, og at der er ensartethed i vurderingerne.  

 Skyldrådsformanden har i denne henseende et særligt ansvar.
 Bliver skyldrådene i forbindelse med  

 klagebehandlingen eller på anden måde opmærksom på  

 områder, hvor der er behov for en revisionsmæssig indsats,  

 bør tilsynsmyndighederne (told- og skatteregionerne) orienteres om de  

 pågældende ejendomme samt om baggrunden for revisionsbehovet.
 Skyldrådene medvirker endvidere ved behandlingen af  

 landsskatteretssager med erklæringer og oplysning af sagerne.
3.2. Told- og skatteregionernes opgaver Told- og skatteregionerne varetager på  

 Ligningsrådets og Told- og Skattestyrelsens vegne - jf. tilsynsplanen  

 på ejendomsvurderingsområdet - tilsynet med  

 vurderingsmyndighedernes opgaveløsning.
Herunder skal det påses,  

 at vurderinger sker i overensstemmelse med lovens regler og de af  

 skatteministeren, Ligningsrådet og Told- og Skattestyrelsen givne  

 bestemmelser og anvisninger.
Tilsynet udøves ved samarbejde,  

 koordination, instruktion og vejledning.
Gennem et aktivt tilsynsarbejde samt arbejde med konkret  

 sagsbehandling på vurderingsområdet, skal told- og  

 skatteregionerne opbygge et fagligt miljø på  

 vurderingsområdet, der sikrer kontinuitet i regionernes løsning  

 af ejendomsvurderingsopgaven Told- og skatteregionerne har adgang til indsigt i de  

 lokale vurderingsmyndigheders konkrete arbejde - herunder uden stemmeret at  

 deltage i vurderingsrådenes og skyldrådenes møder og  

 forhandlinger.
Regionerne kan endvidere udtage en vurderingssag til  

 gennemgang, og regionen kan indbringe udtagne sager for  

 Ligningsrådet.
 Told- og skatteregionerne varetager i øvrigt i  

 samarbejde med skyldrådsformændene og vurderingsrådene  

 koordinationen af den samlede vurderingsindsats i den enkelte region.
 Regionerne skal udbygge og intensivere samarbejdet med  

 vurderingsmyndighederne og derved bl.a. sikre en ensartet vurdering.
Regionerne vejleder og instruerer vurderingsmyndighederne  

 om ny lovgivning og praksis.
Herigennem skal det bl.a. sikres, at  

 forvaltningslovens krav til begrundelse opfyldes i forbindelse med  

 såvel ansættelse som klage.
 Endelig yder told- og skatteregionerne sekretariatsbistand  

 til skyldrådene.
4. Told- og Skattestyrelsen Told- og Skattestyrelsen har ansvaret for den samlede  

 planlægning og tilrettelæggelse af ejendomsvurderingen - herunder  

 indberetningen til vurderingsregistrene.
 Told- og Skattestyrelsen forsyner vurderingsmyndighederne  

 og told- og skatteregionerne med de fornødne oplysninger til brug for  

 vurderingen og giver anvisninger om den formelle fremgangsmåde.
Told- og Skattestyrelsen kan gribe ind i konkrete sager og  

 udtage dem til behandling og forelæggelse til Ligningsrådets  

 afgørelse.
Dette kan ske af egen drift eller på foranledning af  

 told- og skatteregionerne.
4.1. Særlig indsats Told- og Skattestyrelsen vil i samarbejde med  

 vurderingsmyndighederne arbejde for, at der ved 2002-vurderingen fortsat  

 gives ejere af fast ejendom forbedret information om, hvorledes  

 vurderingsmyndigheden er kommet frem til ejendommens ansættelse.
Vurderingsmeddelelsen er forbedret og udbygget for at  

 styrke borgernes retssikkerhed gennem bedre oplysning om grundlaget for  

 vurderingen.
Det skal samtidig give en forbedret kvalitet af vurderingerne  

 gennem større samspil med ejerne om forhold, der indgår i  

 vurderingen.
 Styrelsen skal således fortsat tilrettelægge  

 mere fyldig og korrekt registrering af vurderingsrelevante oplysninger, der  

 udgør en forudsætning for 2002-vurderingen og kommende  

 årlige vurderinger.
 Told- og Skattestyrelsen og told- og skatteregionerne vil  

 i samarbejde med vurderingsmyndighederne fortsætte arbejdet med at  

 forbedre vurderingen af erhvervsejendomme.
 Told- og Skattestyrelsen vil arbejde for en yderligere  

 uddelegering af den konkrete sagsbehandling på vurderingsområdet  

 til told- og skatteregionerne for derigennem at styrke regionernes  

 vurderingsfaglige miljø.
4.2. Vejledninger og registre Told- og Skattestyrelsen udarbejder vejledning om  

 vurdering og udsender cirkulærer og anvisninger til brug for  

 tilrettelæggelse og gennemførelse af vurderingen.
Vejledningen  

 om Ejendomsvurdering opdateres og udsendes løbende.
 Særligt ønsker Ligningsrådet, at der i  

 forbindelse med, at en ejendoms status ændres fra 05 (landbrug) til 01  

 (beboelse), sendes en begrundelse for ændringen samt en gennemgang af  

 de skattemæssige konsekvenser til ejeren af den pågældende  

 ejendom.
Told- og Skattestyrelsen sørger for udvikling og  

 drift af de centrale vurderingssystemer.
Oplysningerne fra disse registre  

 stilles under hensyntagen til indgåede aftaler til rådighed for  

 vurderingsmyndighederne.
Styrelsen orienterer om ny lovgivning m.v. på  

 vurderingsområdet.
Der lægges vægt på, at regler og  

 vurderinger gøres forståelige for borgere og virksomheder gennem  

 det materiale, som udsendes.
 Cirkulære nr. 40 af 26. marts 2001  

 (TSS-cirkulære 2001-10) ophæves.
Told- og Skattestyrelsen, den 29. august  

 2001 Ole Kjær /Jens Perch Nielsen Bilag 1 Bilag 1 til cirkulære om vurderingsplan for den  

 almindelige vurdering pr. 1. januar 2002 Nedennævnte ejendomme skal i den årlige vurderingsrytme  

 udtages til særlig gennemgang:
 1.	Ejendomme, med hensyn til hvilke der er afholdt bekostninger til  

 forbedringer af grunden eller bygninger eller til nybygninger, når  

 bekostningen (heri medregnet værdien af ejers eget arbejde og egne  

 materialer) udgør mindst 5 pct. af den hidtidige ejendomsværdi  

 og mindst 50.000 kr.
 2.	Ejendomme fra hvilke der er afhændet, eller til hvilke der er  

 lagt et særskilt matrikuleret areal, når erhvervelsesdokumentet  

 er blevet tinglyst som adkomst.
 3.	Ejendomme ved hvilke der uden forandring af matrikelbetegnelsen er  

 sket arealændring som følge af omdeling eller skelforandring,  

 for så vidt ændringen har påviselig virkning på  

 ejendomsværdien eller grundværdien.
 4.	Ejendomme hvorfra der siden ejendommens sidste vurdering er udskilt  

 et areal, når dette er blevet ansat ved en vurdering i henhold til § 4,  

 stk. 1, eller når arealet i overensstemmelse med reglerne i § 8, stk.  

 3, skal vurderes som en selvstændig ejendom.
 5.	Ejendomme fra hvilke der er eksproprieret areal, eller til hvilke  

 der er lagt eksproprieret areal, for så vidt arealændringen har  

 påviselig indvirkning på ejendomværdien eller  

 grundværdien, samt af ejendomme, der er omfattet af en foreløbig  

 kendelse i henhold til lov om jordfordeling mellem landejendomme.
 6.	Ejendomme for hvilke ejendomsværdien eller grundværdien  

 må antages at være steget som følge af offentlige  

 foranstaltninger såsom anlæg af jernbaner, offentlige gader,  

 pladser samt af ejendomme, der uden at være omfattet af § 4A,  

 overføres fra landzone til byzone eller sommerhusområde, fra  

 sommerhusområde til byzone, eller for hvilke der er meddelt  

 dispensation til udstykning eller bebyggelse i landzone.
 7.	Ejendomme, der har lidt væsentlig skade ved brand, storm el.  

 lign., eller hvis forskelsværdi må antages at være  

 gået væsentlig ned som følge af nedrivning af  

 bygninger.
 8.	Ejendomme, der på grund af offentlige foranstaltninger er  

 undergået værdiforringelse, og der ved forlig med eller kendelse  

 af vedkommende myndighed er tillagt ejeren erstatning herfor, samt af  

 ejendomme, der overføres fra byzone eller sommerhusområde til  

 landzone.
 9.	Nye ejendomme, herunder ejendomme, som er opstået ved  

 opfyldning, ved en ejendoms deling i ejerlejligheder eller ved  

 opførelse af bygning på lejet grund.
 10.	Ejerlejligheder, der helt eller delvis anvendes til beboelse,  

 når de frigøres for lejemål, og genudlejning ikke finder  

 sted.
 11.	Ejendomme, hvis benyttelse er ændret i forhold til den  

 benyttelse, som ejendommen senest er henført til, jf. § 33, stk.  

 1.
 12.	Ejendomme, der bliver omfattet af § 33, stk. 4-9.
