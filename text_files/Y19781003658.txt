En forretning reklamerede med 10% rabat af det beløb, forbrugeren  

 havde købt for.
Når der var købt for 500 kr., kunne kunden vælge mellem at få  

 udleveret 50 kr. kontant, eller varer efter eget valg til en værdi af 75 kr.  

 Forbrugerombudsmanden udtalte, at der forelå reklamering med ulovlig tilgift,  

 idet der ikke for forskelsbeløbets vedkommende var valgfrihed mellem penge og  

 varer, samt da forskelsbeløbet ikke var af ganske ubetydelig værdi.
 Forbrugerombudsmanden fandt endvidere, at rabatsystemet var omfattet  

 af markedsføringslovens § 7, og derfor skulle opfylde bestemmelsens krav til  

 mærkernes udformning og honorering.
 9. Varer for 25 kr. ved køb for 500 kr.
En detailhandler, der solgte gaveartikler, isenkram og brugskunst, ydede  

 kunderne en rabat på 10 pct. af det beløb, som de købte for, således at hvert  

 enkelt køb blev noteret i en »gavebog«.
Rabatten var ikke begrænset  

 til en bestemt tidsperiode.
Når der var købt for 500 kr., kunne kunden enten  

 få udleveret 10 pct. af dette beløb, d.v.s. 50 kr. kontant, eller varer efter  

 eget valg til en værdi af 75 kr.
For den enkelte køber var der således mulighed for efter et samlet køb på  

 500 kr. at vælge imellem at få udbetalt 50 kr. kontant eller at modtage varer  

 for 75 kr., og såfremt køberen benyttede sig af tilbudet om indløsning i  

 varer, fik den pågældende således en ekstra ydelse til en værdi af 25 kr.
Da  

 der for dette beløbs vedkommende ikke var nogen valgmulighed for køberen  

 mellem penge og varer, og da ydelsen ikke var af ganske ubetydelig værdi, var  

 der efter Forbrugerombudsmandens opfattelse tale om reklamering med ulovlig  

 tilgift og om ydelse af tilgift i strid med markedsføringslovens § 6, stk. 1.
Om foranstaltningens overensstemmelse med markedsføringsloven i øvrigt  

 udtalte Forbrugerombudsmanden, at han var mest tilbøjelig til at mene, at  

 ordningen var omfattet af bestemmelsen i lovens § 7, idet ydelse af rabat på  

 den angivne måde ved, at hvert køb indføres i en »gavebog« måtte  

 være omfattet af udtrykket: ».....give rabat eller anden ydelse i form  

 af mærker, kuponer eller lignende til senere indløsning«.
Som følge  

 heraf skulle den handlendes gavebog opfylde betingelserne i lovens § 7,  

 herunder om, at mærkerne m.v. skulle kunne kræves indløst, når der var samlet  

 for mindst 5 kr., jfr.
Handelsministeriets bekendtgørelse nr. 186 af 14. maj  

 1977.
 Forbrugerombudsmanden gjorde endvidere opmærksom på, at det efter hans  

 opfattelse ikke var i strid med markedsføringslovens § 6 og § 7, at en  

 erhvervsdrivende yder rabat, således at kunderne kan vælge mellem et  

 kontantbeløb eller indløsning i form af varer til mærkernes pålydende værdi,  

 alt naturligvis under forudsætning af, at rabatsystemet som sådan i øvrigt  

 opfylder betingelserne i lovens § 7.
 (* 1) Offentliggjort i Forbrugerombudsmandens Årsberetning 1977-1978, side  

 113, nr. 9.
