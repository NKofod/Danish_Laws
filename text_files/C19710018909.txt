 (Til de skattelignende myndigheder).
 Hermed følger eksemplarer af lovbekendtgørelse nr. 457 af 30. august 1971  

 om skattemæssige afskrivninger m.v. (afskrivningsloven). Lovbekendtgørelsen  

 afløser lovbekendtgørelse nr. 604 af 23. december 1969.
 I lovbekendtgørelsen har man indarbejdet de ændringer i afskrivningsloven,  

 der er gennemført ved lov nr. 285 af 9. juni 1971.
 Følgende bemærkninger skal gøres til lovændringerne:
1. I en del af de tilfælde, hvor fortjeneste eller tab  

 ved afhændelse af skibe eller skibsanparter hidtil har skullet medregnes ved  

 opgørelsen af særlig indkomst, er det i en ny § 15A bestemt, at fortjenesten  

 eller tabet i stedet skal henføres til den skattepligtige almindelige  

 indkomst.
Det gælder, når den skattepligtige har anskaffet skibet eller  

 anparten på et tidspunkt, der ligger mindre end 5 år forud for afhændelsen.  

 Udtrykket "anskaffet" må forstås i overensstemmelse med den  

 almindelige regel i afskrivningslovens § 7, hvorefter et driftsmiddel anses  

 for anskaffet, når levering har fundet sted.
Det fremgår af § 13, stk. 1, at  

 § 7 også gælder for skibe.
2. Ordningen får kun betydning, når skibet eller  

 anparten sælges i forbindelse med afståelse eller ophør af den virksomhed,  

 hvortil det hørte.
Den nye regel skal nemlig kun anvendes, hvis skatteyderen  

 i det år, hvori virksomheden ophører, afhænder et eller flere skibe (eller  

 skibsanparter), som han har anskaffet mindre end 5 år før afhændelsen.
Det er kun fortjeneste eller tab på disse  

 skibe eller anparter, der skal beskattes som almindelig indkomst efter den  

 nye regel, jfr. nedenstående eksempler.
 Eksempel 1.
Lovændringen medfører ingen ændring heri i dette eksempel.
Salget af M/S B  

 i 1971 falder nemlig uden for den nye 5-årsregel, fordi salget sker før  

 ophørsåret.
Salget af M/S A i ophørsåret kan heller ikke henføres under  

 5-årsreglen, fordi salget sker mere end 5 år efter anskaffelsen.
 4. Efter § 2 i ændringsloven af 9. juni 1971 kommer de  

 nye regler til anvendelse på fortjenester, der erhverves, og tab, der  

 konstateres den 11. maj 1971 eller senere.
 Skattedepartementet, den 18. oktober  

 1971.
Hans P.
Gøtrik /Thorvald Frølich.
