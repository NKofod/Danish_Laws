Forsørgertabserstatning - fradrag af  

 ydelser efter Arbejdsskadeforsikringsloven Dansk Eternit-Fabrik A/S (adv.
Henrik Christrup) mod A (adv.
Jens b.
Bjørst).
Vestre landsrets dom 12. Novemer 1987 (6. Afd.) (Unmack Larsen, Inger Nørgaard, P.
Hald Andersen  

 (kst.)).
 Den 16. september 1985 blev B, Aalborg, der var ansat hos  

 sagsøgte, Dansk Eternit-Fabrik A/S, Aalborg, dræbt ved en  

 arbejdsulykke.
 Sagsøgeren A, Aalborg, der er afdødes  

 efterlevende ægtefælle, har herefter under denne sag, der er  

 anlagt den 5. september 1986, påstået sagsøgte dømt  

 til som erstatning for tab af forsørger at betale 200.939,80 kr. med  

 sædvanlig procesrente fra den 16. september 1985.
 Sagsøgte har principalt påstået  

 frifindelse, subsidiært mod betaling af et mindre beløb efter  

 rettens bestemmelse.
 Sagsøgeren har opgjort sit erstatningskrav  

 således:
Afdødes årsindkomst for 1984 139.556 kr. x 6 x 100% = 837.336 kr. x 30% = 251.200,80 kr.   

 Begravelsesudgifter   4.239,00 kr.   

 I alt: 255.439,80 kr.   

 Overgangsbeløb i henhold til arbejdsskadeforsikringsloven   33.500 kr.  

  

 Løbende ydelse i 1 år i henhold til arbejdsskadeforsikringsloven  

 42.000 kr. - 50% skat   21.000 kr.
 54.500,00 kr.   

 Ialt 200.939,80 kr.
 Sagsøgte har størrelsesmæssigt  

 anerkendt erstatningskravet, dog således at den løbende ydelse  

 bringes til fradrag uden hensyn til skat.
 Om sagens nærmere omstændigheder er der for  

 landsretten oplyst følgende:
Afdøde var på uheldstidspunktet  

 beskæftiget med udskæring af facadeplader på en automatisk  

 virkende formatsav.
Facadepladerne blev ført til og fra formatsaven af  

 en tranportør.
Langs formatsaven og transportøren var der i en  

 afstand af ca. 0,5 m opsat et gult rækværk.
Uden for  

 rækværket ver placeret en manøvrepult, hvorfra formatsaven  

 og transportøren betjentes.
Der var ingen vidner til uheldet, som  

 formodes at være sket mellem kl. 20.15 og kl. 20.29, medens  

 afdøde arbejdede alene.
Han blev fundet med overkroppen fastklemt  

 mellem en kraftig jernstolpe og tranportøren, og det må derfor  

 antages, at han i uheldsøjeblikket har befundet sig inden for  

 rækværket - efter det oplyste formentlig for at fjerne et stykke  

 pap, der var kommet i klemme.
 Arbejdstilsynet nedlagde den 17. september 1985 forbud mod  

 arbejde med maskinen, indtil den var sikret mod lignende ulykker.
 Efter indstilling fra Arbejdstilsynet henlagde  

 politimesteren i Aalborg sagen den 14. januar 1986.
 I en udtalelse af 20. august 1987 fra Arbejdstilsynet i  

 Aalbort til sagsøgtes advokat er det anført:
 »På given foranlednning meddeles hermed, at den  

 arbejdsulykke, hvorved B omkom den 16. september 1985, indtraf ved en  

 formatsav, som ikke var forskriftsmæssigt sikret mod ulykker, idet der  

 var mulighed for at få overkroppen i klemme mellem faststående og  

 bevægelige maskindele.
 Det på maskinstativet anbragte nødstop kan  

 ikke betegnes som tilstrækkelig sikring, idet den forulykkede, som  

 arbejdede alene, ikke havde mulighed for at påvirke nødstoppet,  

 da han kom i klemme i maskinen.
Arbejdstilsynet, kreds Nordjyllands amt, havde kendskab  

 til maskinen fra tidligere besøg på virksomheden.
Kredsen har  

 ikke tidligere stillet krav om bedre sikring af maskinen, formentlig  

 især ud fra følgende synspunkter:
1. Maskinen var forsynet med et kraftigt, gulfarvet  

 rækværk i 0,5 m afstand.
Et sådant rækværk  

 anses normalt for at hindre uforsætlig berøring af maskineriets  

 bevægelige dele (publ. 12, 11. oplag 1978, almene tekniske bestemmelser  

 for maskineri og sikkerhedsudstyr, pkt. 12).
 2. Maskinen var forsynet meed et nødstop, som kunne  

 aktiveres fra en position uden for rækværket.
 3. Skulle nogen undtagelsesvis forsøge at  

 række ind i maskinen uden forudgående aktivering af  

 førnævnte nødstop, har maskinen en »frigang« på ca.  

 16 cm, hvilket skulle forhindre klemning af en arm. - Man har ikke  

 været opmærksom på muligheden af, at nogen skulle  

 bøje sig ind i maskien med overkroppen.
 Ulykken har desværre klart demonstreret, at denne  

 mulighed forelå, og der er efterfølgende foretaget bedre  

 afskærmning af maskinen, således at eventuel færdsel/ophold  

 mellem rækværk og maskine ikke mere skulle kunne medføre  

 ulykker.
Arbejdstilsynets konklusion: Sikringen af en maskine  

 må nødvendigvis afhænge af anvendelsen.
Hvad der  

 forekommer tilstrækkelig sikring, forudsat personophold uden for et  

 rækværk, kan være utilstrækkelig sikring under  

 ændrede forudsætninger, nemlig hvor personen opholder sig inden  

 for rækværket.
I og med at virksomheden accepterer den  

 nævnte ændring i forudsætningerne, må sikringen af  

 maskinen ændres tilsvarende, hvis arbejdspladsen fortsat skal kunne  

 karakteriseres som sikker.' Ifølge retsmedicinsk instituts erklæring af  

 21. oktober 1985 konstateredes hos afdøde i en blodprøve  

 udtaget den 16. september 1985 kl. 21.45 en alkoholkoncentration på  

 1,24 promille som mindsteværdi.
 Der er under domsforhandlingen afgivet vidneforklaring af  

 souschef i arbejdstilsynets kreds Nordjylland, V1, Klarup, samt af  

 truckfører V2, Aalborg, eternitarbejder V3, Aalborg, eternitarbejder  

 V4, Aalborg, og afdelingsleder V5, Aalborg, som alle er ansat på Dansk  

 Eternit-Fabrik A/S.
V1 har forklaret, at formatsaven ikke var  

 forskriftsmæssigt sikret mod ulykker, idet dette ville  

 forudsætte, at ingen arbejder kunne komme til skade.  

 Rækværket og nødstoppet på maskinen ville normalt  

 være fornøden sikring, forudsat at der blev arbejdet uden for  

 rækværket, og at der var givet instruks om, at arbejderne ikke  

 uden at standse maskinen måtte komme inden for rækværket.  

 Accepteres det, at arbejderne går inden for rækværket,  

 må der yderligere sikring til.
Nødstoppet skal under alle  

 omstændigheder aktiveres i så fald, men muligvis gør den  

 praktiske arbejdsgang arbejderne tøvende heroverfor.
Man var fra  

 Arbejdstilsynets side ikke klar over, at der blev arbejdet inden for  

 rækværket, uden at maskinen blev standset, men han mener senere  

 at have fået at vide, at sagsøgte accepterede en sådan  

 arbejdsgangn, og at der ikke findes skriftlig instruks om anvendelse af  

 nødstoppet.
Når arbejdstilsynet ikke krævede tiltale rejst  

 mod virksomheden, skyldes det, at man ikke anså overtrædelsen af  

 loven for tilsigtet.
Uheldet kunne efter hans opfattelse være sket,  

 selv om afdøde ikke havde haft alkohol i blodet, og tilsynet var i  

 øvrigt ikke bekendt med den konstaterede alkoholkoncentration i  

 afdødes blod.
Formatsaven er nu sikret ved, at den øverste  

 åbning i maskinstativet er forsynet med en oplykkelig lem, der afbryder  

 strømmen, når lemmen åbnes.
V2 har forklaret, at han gennem ca. 1 1/2 år  

 arbejdede i samme afdeling som afdøde og med en truck kørte  

 plader til og fra maskinen.
Pladerne blev opbevaret i en tilstødende  

 hal, og han var ved saven med 10-15 minitters mellemråd.
Afdøde  

 skulle holde øje med mange ting, f.eks. saveaffald, og arbejdede for  

 det meste inden for rækværket, der efter vidnets opfattelse var  

 opsat for at afværge påkørsel af maskinen.
Der skal hele  

 tiden holdes øje med maskinen, men han har intet kendskab til, hvor  

 ofte der var behov for at række ind i maskinen.
Maskinen standse  

 faktisk kun, når der holdes pauser, og i så fald standses den fra  

 manøvrepulten.
Den pågøldende dag var det hold, som han  

 og afdøde arbejdede på, mødt kl. 14.00 og skulle arbejde  

 til 22. De havde haft en pause før ulykken, omkring kl. 17.30-18.30.  

 De tik af og til en øl i pausen.
Han ved ikke, om afdøde fik  

 øl netop denne dag, men han virkede i hvert fald ikke  

 spirituspåvirket.
V3 har forklaret, at han arbejdede i rummet ved siden af  

 savehallen.
Der var ingen, der førte tilsyn med arbejdet, kun  

 truckføreren kom engang imellem.
Han har selv tidliger arbejdet ved  

 formatsaven og kender den godt.
Han blev tilkaldt efter ulykken og stoppede  

 maskinen ved at trykke på nødstoppet.
Transportøren  

 måtte trækkes tilbage manuelt, og det var svært.  

 Afdøde var klemt fast med overtroppen inde i maskinen. det var farligt  

 at læne sig helt ind, når man skulle fjerne pap eller andet fra  

 transportøren, men det er nok også sket for ham selv, at han har  

 haft hele overkroppen inde i maskinen, hvis det, han skulle nå,  

 lå langt væk.
Han har ikke i sin tid ved saven prøvet at  

 bruge nødstoppet og er aldrig blevet instrueret i brugen af dette.
Der  

 var ingen instrukser om, at man skulle standse maskinen, når man skulle  

 ind bag rækværket.
Det skulle man ofte, og det tog ca. 10  

 minutter, før maskinen kunne benyttes igen, hvis den havde været  

 stoppet.
Når maskinen skulle betjenes af en arbejder, der ikke havde  

 prøvet det før, fik den pågældende af den tidligere  

 arbejder ved maskinen besked om, hvordan den skulle betjenes, men blev ikke  

 instrueret af en værkfører eller anden leder.
Afdøde var  

 ikke spirituspåvirket ulykken.
V4 har forklaret, at han spiste aftensmad sammen med  

 afdøde, og at han ikke så, om denne drak noget.
Afdøde  

 var ikke påvirket af spiritus, og der var intet påfaldende ved  

 ham.
V5 har forklaret, at han i ca. 5 år har været  

 leder af den afdeling, hvori afdøde arbejdede.
Afdøde havde  

 været beskæftiget ved maskinen i godt 1 år.
Arbejderne  

 får ved ansættelsen at vide, at de ikke må gå ind til  

 maskinen, medmindre den er standset, og oplæres iøvrigt et  

 stykke tid hos en anden arbejder.
Han ville ikke være overrasket, hvis  

 en arbejder for at undgå at standse maskinen rakte en arm ind i  

 maskinen for at fjerne pap eler lignende, men han kunne ikke forestille sig,  

 at nogen ville få overkroppen ind i maskinen.
Der er ingen faste regler  

 for gennemgang af sikkerhedsbestemmelser, og det er ikke normalt at  

 oplære i anvendelsen af nødstoppet.
Der findes ingen skriftlig  

 instruks om sikkerhedsafbryderens funktion på maskinen.  

 Nødstopknappen standser også saven, og det varer efter start et  

 par minutter, før maskinen kan anvendes igen, idet den skal startes i  

 en bestemt rækkefølge.
Han mente iøvrigt, at der blev  

 arbejdet uden for rækværket.
Aflønningsformen er  

 timeløn plus en bonus pr. udståret plade.
Som afdelingsleder  

 kommer han i savehallen flere gange dagligt, men han får fri kl. 15.30,  

 så hans opsyn med eftermiddagsholdet består kun i at kontrollere  

 fremmødet og starten på arbejdet.
Der kan købes øl  

 i kantinen, og det er tilladt at tage en øl med derfra til  

 arbejdsstedet.
Sagsøgeren har til støtte for sin  

 påstand gjort gældende, at det var et normalt og af  

 sagsøgte accepteret led i arbejdet ved formatsaven og den dertil  

 hørende transportør at gå ind til maskinen for at fjerne  

 affald o.l.
Der var ingen instruktioner om, at maskinen i så fald  

 skulle standses, hvortil kommer, at nødstoppet ikke kunne betjenes  

 inden for rækværket og iøvrigt ikke havde den funktion, at  

 transportøren trak sig tilbage.
Yderligere førtes der ikke  

 tilsyn med arbejdet ved maskinen, og sagsøgte er under de nævnte  

 omstændigheder derfor ansvarlig for uheldet.
Det bestrides at  

 afdøde har udvist egen skyld, men uanset om dette måtte  

 være tilfældet, var denne ubetydelig set i forhold til  

 sagsøgtes grove uagtsomhed.
Sagsøgeren har endelig gjort  

 gældende, at de løbende ydelser fra arbejdsskadeforsikringen  

 skal reduceres med skattebeløbet, idet  

 forsørgertagserstatninger er skattefri jfr. herved dommen i U.f.R  

 1985.423.
Sagsøgte har til støttefor sin  

 frifindelsespåstand gjort gældende, at formatsaven, der var  

 forsynet med nødstop og med en frigang på 16 cm., i enhver  

 henseende var forskriftsmæssigt indrettet, og at den da også var  

 godkendt af Arbejdstilsynet.
Ingen kunne have forudsat, at nogen ville  

 foretage en så unormal handling som at stikke overkroppen helt ind i  

 maskinen, og en sådan handling var ikke stiltiende accepteret.  

 Afdøde kendte maskinens funktion og var mundtligt instrueret om dens  

 betjening og sikkerhedssystem, men foretog alligevel forsætligt en  

 uforsvarlig handling.
Hertil kommmer, at handlingen efter den konstaterede  

 blodalkoholkoncentration må antages at have været  

 forårsaget af spiritusnydelse.
Afdødes egen handlemåde var  

 således den væsentligste årsag til uheldet.
Med hensyn til  

 erstatningskravet har sagsøgte navnlig gort gældende, at der  

 ikke efter ordlyden af arbejdsskadeforsikringslovens § 55 3e4 gr4undlag  

 for at fortolke bestemmelsen således, at alene nettoydelser skal  

 fradrages.
Et fradrag for skat af den løbende ydelse ville også  

 være urimeligt, idet den erstatningsberettigede jo gennem sine  

 formuedispositioner selv er herre over, om ydelsen skal beskattes, og i givet  

 fald med hvor stor en del.
Efter bevisførelsen lægges det til grund, at  

 arbejdet ved formatsaven og den dertil hørende transportør i et  

 ikke ubetydeligt omfang blev udført inden for rækværket,  

 og at det for at fjerne saveaffald o.l. kunne være nødvendigt at  

 række længere ind i maskinen, end en frigang på 16 cm  

 tillod.
Det lægges indvidere til grund, at arbejdet ved maskinen blev  

 udført uden tilsyn fra sagsøgtes side og uden instruktion om,  

 at maskinen skulle standses, inden den, der betjente maskinen, gik indenfor  

 rækværket for at fjerne saveaffald eller lignende fra maskinen.  

 Under disse omstændigheder, og idet der ikke af afdøde findes at  

 være udvist nogen i betragtning kommende uforsigtighed, og ikke er  

 grundlag for at antage, at alkoholkoncentrationen i afdødes blod har  

 haft betydning, findes sagsøgte ansvarlig for uheldet.
 Da der i overensstemmelse med dommeni U.f.R. 1985.423  

 må tages hensyn til, at den løbende ydelse er beskattet, tages  

 sagsøgerens påstand herefter til følge.
- - - Sagsøgte betaler til sagsøgeren sagens  

 omkostninger med 21.500 kr.
 HØJESTERETS DOM.
 Den indankede dom er afsagt af Vestre Landsret.
 I pådømmelsen har deltaget fem dommere: P.  

 Christensen, torben Jensen, Bangert, Funch Jensen og Pontoppidan.
 Appellanten har gentaget sine påstande.
 Indstævnte har påstået  

 stadfæstelse.
 Af de grunde, som er anført af landsretten,  

 tiltræder Højesteret, at appellanten er erstatningsansvarlig for  

 det ulykkestilfælde, som medførte Bs død.
Efter § 55 i loven om arbejdsskadeforsikring,  

 således som denne bestemmelse er affattet ved erstatningsansvarslovens  

 § 30, nesættes indstævntes krav mod appellanten med de  

 ydelser, som indstævnte har modtaget efter førstnævnte  

 lov.
Hverken bestemmelsens ordlyd eller almindelige principper for  

 fastsættelse af erstatning findes at give grundlag for ved  

 nedsættelsen af erstatningen at tage hensyn til, om og i hvilket omfang  

 ydelserne er beskattet.
Indstævntes krav skal derfor nedsættes  

 med hele det beløb på 42.000 kr., som hun har modtaget i  

 medfør af lovens § 31. Højesteret tager herefter  

 appellantens subsidiære påstand til følge, således  

 at det beløb, som tilkommer indstævnte, udgør 179.939,80  

 kr.
 THI KENDES FOR RET:
 Landsrettens dom bør ved magt at stande, dog at det  

 beløb, som appellanten, dansk eternit-fabrik a/s, skal betale til  

 indstævnte, A, fastsættes til 179.939,80 Kr.
I sagsomkostninger for landsret og højesteret skal  

 appellanten betale 40.000 Kr.
Til indstævnte.
 De idømte beløb skal betales inden 14 dage  

 efter denne højesteretsdoms afsigelse.
