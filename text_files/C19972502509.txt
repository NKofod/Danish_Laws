 I det følgende henvises til lov om tjenestemandspension (TPL), jf.
lovbekendtgørelse nr. 724 af 9. september 1993 med ændringer som følge af lov nr. 316 af 14. maj 1997 indarbejdet (bilag 1), og lov nr. 82 af 12. marts 1970 om pensionering af civilt personel mv. i forsvaret, som ændret ved lov nr. 138 af 26. april 1972 (»civilarbejderloven«, CAL, bilag 2).
 Udtrykket »civilarbejder« benyttes som betegnelse for ansatte,  

 der er omfattet af CAL.
Ansættelse § 1.  Ved enhver ansættelse i en stilling omfattet af  

 TPL eller CAL har den ansættende myndighed pligt til at undersøge, om der er  

 mulighed for i den ansattes pensionsalder at medregne eventuelle tidligere  

 ansættelsesperioder.
Stk. 2.  Medregning af tidligere ansættelsesperioder i  

 pensionsalderen vil kunne ske, hvis den pågældende har været ansat som  

 tjenestemand/civilarbejder, jf.
TPL § 4, stk. 1 og CAL § 2, stk. 1 og 2.
 Stk. 3.  I visse tilfælde skal tidligere udbetalt  

 pensionsbidrag eller fratrædelsesgodtgørelse dog tilbageføres (TPL § 25, stk.  

 3).
 Stk. 4.  Pensionsalder kan forhøjes ved forudgående  

 ansættelse med tjenestemandspensionsrettigheder i bl.a. (amts)kommuner (TPL §  

 4, stk. 2), og hvor den pågældende tidligere har været offentlig  

 overenskomstansat (TPL § 4a).
Stk. 5.  Sager om tilbageførsel af udbetalte  

 pensionsbidrag og fratrædelsesgodtgørelser og alle sager om forhøjelse af  

 pensionsalder forelægges for Forsvarsministeriet, Regnskabssekretariatet, der  

 er tillagt kompetence til at fastsætte pensionsalder.
Eventuel forelæggelse  

 for Finansministeriet sker ved Regnskabssekretariatets foranstaltning.
 § 2.  Ved ansættelse af tjenestemænd eller  

 civilarbejdere skal der tages pensionsforbehold efter reglerne i  

 Finansministeriets cirkulære APD nr. 11/92 af 7. februar 1992 om  

 helbredsbedømmelse af tjenestemænd mfl. (bilag 3).
Tjenestefrihed § 3.  Medregning af beskæftigelse i perioder med  

 tjenestefrihed i pensionsalderen er som udgangspunkt betinget af, at der  

 betales pensionsbidrag til staten på 15 % af den pensionsgivende løn, som  

 tjenestemanden/civilarbejderen ville have fået udbetalt, hvis den pågældende  

 ikke havde haft tjenestefrihed.
Stk. 2.  I forbindelse med behandling af en ansøgning om  

 tjenestefrihed skal der, forinden der meddeles tjenestefrihed, tages stilling  

 til spørgsmålet om optjening af pensionsalder og indbetaling af  

 pensionsbidrag.
Sager herom forelægges Regnskabssekretariatet så tidligt som  

 muligt med relevante oplysninger.
Efterindtægt § 4.  Når en tjenestegørende  

 tjenestemand/civilarbejder afgår ved døden, ydes der i 3 måneder efterindtægt  

 efter TPL § 20, jf.
CAL § 2, stk. 1, til - ægtefællen eller, hvis ægtefælle ikke efterlades, - børnepensionsberettigede børn eller, hvis disse ikke efterlades, - dødsboet.
 Stk. 2.  Afgår en tjenestemand/civilarbejder ved døden  

 som umiddelbar følge af tilskadekomst under udførelse af tjenesten, og  

 begrunder dødsfaldet krav på erstatning for tab af forsørger mv. i henhold  

 til lov om forsikring mod følger af arbejdsskade, ydes der 12 måneders  

 efterindtægt til ægtefællen eller, hvis ægtefælle ikke efterlades, til de  

 pensionsberettigede børn.
Stk. 3.  Efterindtægt efter stk. 1 ydes af den  

 myndighed, hvor den afdøde var i lønning.
Efterindtægt efter stk. 2 vil kun  

 kunne ydes efter indstilling til Forsvarsministeriet.
Indstillingen skal  

 bilægges kopi af anmeldelse til Arbejdsskadestyrelsen af arbejdsulykken samt  

 kopi af dødsattest.
 § 5.  Når personer, der ikke er omfattet af TPL eller  

 CAL, afgår ved døden, ydes der til ægtefælle eller til børn under 18 år,  

 overfor hvem den pågældende havde forsørgerpligt, efterindtægt i 1, 2 eller 3  

 måneder, når den pågældende ved dødsfaldet havde forrettet tjeneste i  

 henholdsvis mindst 1, 2 eller 3 år.
 Stk. 2.  Er den pågældende afgået ved døden som  

 umiddelbar følge af tilskadekomst under udførelse af tjenesten, og begrunder  

 dødsfaldet krav på erstatning for tab af forsørger mv. i henhold til lov om  

 forsikring mod følger af arbejdsskade, ydes efterindtægt i 6 måneder.
Stk. 3.  Efterindtægt efter stk. 1 ydes af den  

 myndighed, hvor den afdøde var i lønning.
Efterindtægt efter stk. 2 vil kun  

 kunne ydes efter indstilling til Forsvarsministeriet.
Indstillingen skal  

 bilægges kopi af anmeldelse til Arbejdsskadestyrelsen af arbejdsulykken samt  

 kopi af dødsattest.
 § 6.  For månedslønnet personel ydes der løn i  

 dødsmåneden, og efterindtægt ydes fra den 1. i den følgende måned.
 For øvrigt personel ydes efterindtægt fra den efter dødsfaldet følgende  

 dato.
Stk. 2.  Efterindtægt efter - en månedslønnet udgør for hver måned et beløb svarende til den sidst  

 udbetalte månedsløn, - en timelønnet lærer beregnes som 1/12 pr. måned svarende til den sidst  

 oppebårne årlige indtægt, - en bonusberettiget person udgør et beløb pr. måned svarende til den  

 sidst udbetalte løn samt bonus, - en person, der er medlem af en pensionskasse eller  

 kapitalpensionsordning, udgør et beløb pr. måned svarende til den sidst  

 udbetalte løn uden fradrag for pensionsbidrag.
Et eventuelt af staten ydet  

 bidrag til pensionsordningen medregnes ikke i efterindtægten.
Fradrag i egenpension ved afsked på grund  

 af alder i 60-66 års § 7.  Finansministeriet har ved cirkulære af 28.  

 februar 1979 og 19. januar 1981 om førtidspensionering fastsat, at  

 tjenestemænd/civilarbejdere, der begærer sig afskediget efter det fyldte 60.  

 år men inden det 67. år, kan få fradraget i egenpensionen nedsat til 1/2 %  

 for hvert af de år, herunder dele af år, der står tilbage.
Det er dog et  

 vilkår for førtidsfradragets beregning efter denne regel, at  

 tjenestemanden/civilarbejderen samtidig udtræder af arbejdsmarkedet.
Stk. 2.  Blanket til brug ved førtidig udbetaling af  

 pension rekvireres ved Forsvarsministeriet, Regnskabssekretariatet.
Den  

 underskrevne erklæring indsendes sammen med pensionsskema til  

 Regnskabssekretariatet.
 Stk. 3.  For tjenestemænd/civilarbejdere, der ikke  

 udtræder af arbejdsmarkedet, gælder bestemmelsen i Lønnings- og  

 klassificeringsloven § 29:
 »Såfremt en tjenestemand i henhold til § 3 i Lov om  

 Tjenestemandspension begærer sig afskediget efter sit fyldte 60. år, men  

 inden han fylder 67 år eller opnår den lavere alder, ved hvilken han senest  

 skulle have været afskediget, nedsættes egenpensionen med følgende procent  

 for hvert af de år, herunder dele af et år, der står tilbage:
 l Ved en pensionsalder på 35 år og derover: 1% pr. år.
 l Ved en pensionsalder på 30-35 år: 2 % pr. år.
 l Ved en pensionsalder under 30 år: 3 % pr. år.
Særregler for civilarbejdere § 8.  Myndigheder, der beskæftiger civilarbejdere,  

 skal for hver ansat foretage notering af den pensionsgivende tid.
 Stk. 2.  Ved afsked udleveres en afgangsseddel, hvoraf  

 fremgår navn, personnummer, den pensionsgivende tid under ansættelsen samt  

 afgangsårsagen.
 § 9.  For ansatte, som ikke aflønnes med en løn, der  

 svarer til den for en tjenestemandsstilling fastsatte, foretages der i  

 overensstemmelse med forudsætningerne for CAL's vedtagelse lønafkortning.
 Stk. 2.  Lønafkortning finder sted fra det tidspunkt,  

 hvor de pågældende har opnået ret til opsat pension.
Stk. 3.  Ved (gen)ansættelse af en civilarbejder, der  

 tidligere har været ansat i en stilling omfattet af TPL/CAL, lønafkortes fra  

 det tidspunkt, hvor den pågældende opnår ret til opsat pension.
Har  

 civilarbejderen tidligere opnået ret til opsat pension, lønafkortes fra  

 ansættelsestidspunktet.
 Stk. 4.  Oplysning om størrelse af lønafkortning samt  

 fastsatte pensionslønrammer fremgår af Kundgørelse for Forsvaret A.
 Stk. 5.  For en deltidsansat civilarbejder finder  

 eventuel lønafkortning sted med et i forhold til beskæftigelsesgraden nedsat  

 beløb.
 § 10.  Civilarbejdere, der omplaceres eller forflyttes  

 til lavere lønnet stilling som følge af arbejdsmangel, kan efter  

 Finansministeriets godkendelse i hvert enkelt tilfælde henføres til hidtidig  

 pensionslønramme mod fortsat lønafkortning svarende til denne.
 Stk. 2.  Ansøgning sendes via tjenestestedet til  

 Forsvarsministeriet, Regnskabssekretariatet.
Gruppeliv § 11.  I Finansministeriets cirkulære af 15. maj 1995  

 Fmst. nr. 16/95 om gruppelivsordning for tjenestemænd mfl. og visse  

 overenskomstansatte i staten og folkekirken mv. er beskrevet indholdet af  

 gruppelivsordningen for henholdsvis tjenestemænd og tjenestemandslignende  

 ansatte med tjenestemandspensionsret og visse overenskomstansatte i det  

 statslige område.
Ordningerne er indholdsmæssigt forskellige, jf. cirkulæret.
 § 12.  Kundgørelse for Forsvaret B.5-3 af 20. marts  

 1992, B.5-6, B.5-9, B.5-15 og B.9-4, alle af 1. juli 1989, og B.5-11 af 12.  

 september 1990 udgår.
 P.M.V.
 E.B.
H.
Lange Bilag 1 Lov om tjenestemandspension Bilag 2 Lov om pensionering af civilt personel m.v. i forsvaret Bilag 3 Cirkulære om helbredsbedømmelse af tjenestemænd m.fl.
