 Tilsynet med Banker og Sparekasser skal anmode fællesrepræsentationen om  

 at meddele investeringsforeningerne følgende:
 I forbindelse med aflæggelse af årsregnskabet for 1987, herunder  

 indsendelse af foreløbig resultatopgørelse og status m.v., skal man henlede  

 opmærksomheden på følgende:
 Vedrørende det foreløbige årsregnskab.
Det foreløbige årsregnskab skal være indsendt inden udgangen af februar  

 måned 1988 i to eksemplarer.
Det foreløbige årsregnskab skal underskrives af  

 direktionen eller administrationsselskabet.
 Formålet med indsendelse af foreløbig resultatopgørelse og status m.v. er  

 at give tilsynet mulighed for at gennemse, om opstillingen er i  

 overensstemmelse med de fastsatte fællesformer og god regnskabsskik.
Tilsynet vil, inden 10 hverdage efter at have modtaget det foreløbige  

 årsregnskab, rette henvendelse til investeringsforeningen, såfremt der skal  

 foretages ændringer i regnskabet.
Eventuelle påtalte ændringer skal  

 foretages, uanset om endeligt årsregnskab måtte være trykt/offentliggjort.
 Vedlagte følgeskrivelse vedrørende det foreløbige årsregnskab skal  

 vedlægges i udfyldt stand ved indsendelse af regnskabet.
 Vedrørende det endelige årsregnskab.
 Alle underskrifter i det endelige årsregnskab skal suppleres med navnet i  

 maskinskrift.
 Det skal bemærkes, at eventuelt trykte regnskaber skal omfatte hele det  

 endelige regnskab i den af tilsynet foreskrevne form, d.v.s. formular C  

 henholdsvis Z.
 Desuden skal revisionsprotokollatet indsendes sammen med det endelige  

 årsregnskab.
 Vedlagte følgeskrivelse vedrørende det endelige årsregnskab skal vedlægges  

 i udfyldt stand ved indsendelse af regnskabet.
 Vedrørende udarbejdelse af foreløbigt regnskab.
 Ved udarbejdelse af foreløbig resultatopgørelse og status m.v. for  

 akkumulerende foreninger på formular B 1 - B 14 og for udloddende foreninger  

 på formular Y 1 - Y 14, skal tilsynet særligt bemærke følgende:
 1. Årsregnskab med bilag skal udarbejdes for hver  

 enkelt af investeringsforeningens afdelinger.
2. Samtlige formularer skal udfyldes og indsendes til  

 tilsynet.
Såfremt en post er 0, skal dette anføres.
 3. Samtlige formularer skal være påført navn og T.I  

 reg.nr.
 4. I de tilfælde, hvor regnskabsbekendtgørelsens  

 formular er vejledende, og hvor investeringsforeningen selv udarbejder en  

 opstilling, skal formularnummeret være påført opstillingen.
 5. Der må ikke foretages ændringer eller tilføjelser i  

 de af tilsynet udarbejdede formularer, medmindre dette foreskrives af  

 tilsynet.
 6. Ved opgørelse af investeringsforeningens forhold  

 til lovens §§ 20, 21, 22, 24 og 25, stk. 2a, forstås investeringsforeningens  

 formue som investeringsforeningens samlede aktiver.
7. I tilfælde, hvor f.eks. et realkreditinstitut er  

 overtaget af et andet realkreditinstitut, anses det sammensluttede institut  

 som een udsteder i relation til loven.
På bilag 1 findes en oversigt over  

 danske realkreditinstitutter med angivelse af, hvilke institutter der er  

 sluttet sammen.
 8. På formular B 2 og Y 2 skal afdelingens  

 transaktionsudgifter, dog bortset fra transaktionsudgifter, der modregnes i  

 emissionstillægget, anføres henholdsvis under post 3.3 og 4.3. Såfremt det  

 ikke er muligt at udskille alle transaktionsudgifter fra handelspriserne,  

 skal dette anføres i en note til resultatopgørelsen.
9. På formular B 3 post 4 og Y 3 post 5 skal der  

 foretages en fordeling af de samlede omkostninger på de enkelte  

 omkostningsposter, uanset om en del af omkostningerne er afholdt gennem et  

 administrationsselskab.
Såfremt det er forbundet med en uforholdsmæssig stor  

 arbejdsindsats at fordele omkostninger afholdt gennem et  

 administrationsselskab på de enkelte poster, skal beløbet føres under post  

 4.10. henholdsvis 5.10., og i en note skal investeringsforeningen anføre,  

 hvor stor en andel af denne post, der vedrører gebyr til  

 administrationsselskab.
10. På formular B 10 og Y 10 nederste halvdel skal  

 beholdningen for  alle realkreditinstitutter samt Kreditforeningen af  

 Kommuner i Danmark angives, uanset beholdningens størrelse.
Danske  

 statspapirer skal ikke medtages i opgørelsen.
11. Investeringsforeninger, som i deres  

 fondsbeholdning har udenlandske værdipapirer, henvises ved værdioptagelsen af  

 disse til § 35, stk. 1 og 3, i lov om investeringsforeninger.
Såfremt  

 investeringsforeningerne har foretaget en valutakurssikring af udenlandske  

 værdipapirer, skal gevinst/tab herpå medtages i resultatopgørelsen under  

 posten valutakursregulering og i status under aktivpost 1.8.  

 Valutakurssikring.
I noterne til status skal dækningsforretningerne opgøres  

 for hver enkelt valuta.
 Specielt vedrørende udloddende afdelinger.
 1. Vedrørende post 3 side Y.1: Regulering af udlodning  

 i forbindelse med emission/indløsning', skal man gøre opmærksom på, at  

 foreningerne i forbindelse med emission og indløsning skal foretage en  

 postering af beregnet udbytte på emissions- og indløsningstidspunktet.
2. Vedrørende post 8: »Realiseret kursgevinst til  

 udlodning« og post 9, begge side Y.1: »Kursreguleringer og  

 nettoemissionsindtægter at overføre til formuen (+/-)», skal man gøre  

 opmærksom på de skattemæssige regler for modregning af realiseret kurstab i  

 foreningens ordinære indtægter.
Såfremt modregningsberettigede kurstab  

 overstiger foreningens indtægter, skal en negativ saldo overføres til post 9.  

 I de efterfølgende år kan modregning derefter foretages under post 8.  

 Foreningen skal i en note til post 8 angive, hvor stort et beløb fra  

 tidligere år, der er modregnet i post 8.
3. Såfremt post D side Y.1: »Resultat til  

 udlodning« i en udloddende afdeling er negativt, skal beløbet  

 videreføres til post 10 »Resultat til udlodning (post D)».
Hvis det  

 samlede beløb til disposition til udlodning, d.v.s. post 10 + post 11 side  

 Y.1 er negativt, videreføres beløbet til post 13 og til siderne Y.6 og Y.9  

 under posten »Overførsel til udlodning næste år«.
Et negativt beløb  

 under post 11 side Y.1 »Overført fra forrige år« skal modregnes i  

 »Resultat til udlodning«, inden udbytte beregnes.
Tilsynet skal benytte lejligheden til at henlede investeringsforeningernes  

 opmærksomhed på bestemmelserne i § 25, stk. 1 og 2, i lov om  

 investeringsforeninger, der fastsætter de nærmere vilkår for  

 investeringsforeningers mulighed for optagelse af lån.
Det skal samtidig  

 fremhæves, at investeringsforeningers adgang til at optage lån er begrænset  

 til 10% af formuen og forudsætter tilladelse fra tilsynet.
 Investeringsforeningerne bedes orientere den eksterne revision om  

 indholdet af denne vejledning til årsregnskabet for 1987.
P.
D.
V.
Karin Kjærgaard /Jytte Thrane Tilsynet med investeringsforeninger FØLGESKRIVELSE VEDR.
ENDELIGT ÅRSREGNSKAB OG REVISIONSPROTOKOLLAT.
Indsendes til tilsynet inden 10 dage efter afholdelsen af generalforsamling og senest 4 måneder efter regnskabsårets udløb Bilag 1.
 Fortegnelse over realkreditinstitutter der pr. 1. juli 1985 er omfattet af  

 lovens § 21, stk. 3, jfr. bekendtgørelse om investeringsforeningers placering  

 i realkreditobligationer, statsobligationer m.m. af 23. marts 1984.
1. Byggeriets Realkreditfond Tidligere institutter:
Byggeriets Realkreditfond Huseejernes Kreditkasse i Kjøbenhavn 2. Nykredit - den nye danske kreditforening Tidligere institutter:
Forenede Kreditforeninger Københavns Kreditforening Østifternes Husmandskreditforening Fyens Stifts Kreditforening Creditkassen for Landejendomme i Østifterne Byernes Hypotekforening Københavns Hypotekforening Østifternes Hypotekforening Jyllands Kreditforening Jydsk Realkreditforening for almindelig Realkredit Jydsk Realkreditforening for særlig Realkredit Kreditforeningen af jydske Landejendomsbesiddere Jyske Husmandskreditforening Den vest- og sønderjydske Kreditforening Sønderjyllands Kreditforening Købstadhypotekforeningen Jydsk Hypothekforening Aalborg Hypotekforening Landhypotekforening for Danmark Ny jydsk Land-Hypotekforening Jydsk Landhypotekforening 3. Kreditforeningen Danmark Tidligere institutter:
Østifternes Kreditforening Grundejernes Hypotekforening Provinshypotekforeningen for Danmark Ny Jydsk Grundejer-Kreditforening Ny jydske Kjøbstad-Creditforening Jydsk Grundejer-Kreditforening Husmandshypotekforeningen for Danmark Østifternes Land-Hypotekforening 4. Industriens Realkreditfond - IRF INDUSTRIFINANSIERING Tidligere institutter:
Kreditforeningen for industrielle Ejendomme Industriens Hypotekfond 5. Dansk Landbrugs Realkreditfond 6. Provinsbankens Reallånefond 7. Landsbankernes Reallånefond.
