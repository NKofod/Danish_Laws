 I henhold til § 8, stk. 1, i lov om offentlige veje (lovbekendtgørelse nr.  

 423 af 11. september 1972) skal vejbestyrelsen udarbejde fortegnelser over  

 samtlige offentlige veje under deres bestyrelse.
 I henhold til § 8, stk. 2, udfærdiger amtsrådene et samlet register for  

 samtlige kommuneveje i amtsrådskredsen og ministeren for offentlige arbejder  

 et samlet register over hovedlandeveje og landeveje.
 I medfør af § 8, stk. 3, fastsættes herved følgende retningslinier for  

 udarbejdelse og offentliggørelse af fortegnelser over offentlig veje.
 1. Vejfortegnelsernes formål.
 Vejfortegnelserne afløser det hidtidige centrale vejregister for samtlige  

 offentlige veje, der er ført af ministeriet for offentlige arbejder i medfør  

 af vejbestyrelseslovens § 8.
Efter ophævelsen af vejtilskudsloven har staten ikke længere  

 refusionsmæssige interesser i vejfortegnelserne.
Disse fortegnelser er  

 imidlertid af betydning for den samlede vejadministration  

 (kommunalbestyrelse, amtsråd og vejdirektorat), bygnings- og  

 byplanmyndigheder, fredningsmyndigheder, udstykningsmyndigheder samt  

 grundejere, og det er derfor væsentligt, at de bliver ført på en sådan måde,  

 at de til enhver tid giver et klart billede af de pågældende vejes retlige  

 status, herunder at nye offentlige veje opføres på, og nedlagte offentlige  

 veje udgår af fortegnelserne, når bestemmelse om vejens status foreligger.  

 Det bør endvidere fremgå af fortegnelserne, fra hvilket tidspunkt ændringen  

 har virkning.
 2. Udarbejdelse af vejfortegnelserne.
 2.1 H o v e d l a n d e v e j s f o r t e g n e l s e r n e udarbejdes og  

 ajourføres af vejdirektoratet.
 Hovedlandevejenes inddeling, nummerering og betegnelse skal være i  

 overensstemmelse med ministeriets cirkulæreskrivelse af 20. december 1971 om  

 administrativ nummerering og kilometrering af offentlige veje.
 Hovedlandevejsfortegnelserne udfærdiges på registerblanketter for  

 hovedlandeveje, jfr. bilag 1. Der anvendes normalt eet registerblad for hvert  

 vejnummer, dog kan der anvendes flere blade, hvis en særlig omfattende  

 vejbeskrivelse nødvendiggør dette.
 Fortegnelsen skal for hver hovedlandevej indeholde nummer, eventuelt  

 tidligere landevejsnummer, betegnelse (fra X-by til Y-by) med kort  

 strækningsbeskrivelse, længde, stationeringens nulpunkt samt begyndelses- og  

 endepunktsstationering.
 Rubrikkerne »rutebetegnelser« og »rutenummer« vil  

 først finde anvendelse på et senere tidspunkt.
 Under strækningsbeskrivelsen skal være noteret til- frakørselsveje, der  

 udgør en del af vejen, samt eventuelt pladser, der hører til vejen, men ikke  

 umiddelbart opfattes som en del af vejen (f.eks. parkeringspladser i byer,  

 opmarchpladser ved færger, særskilte rastepladser, sideanlæg og lignende).
 Arealer, der er erhvervet af vejbestyrelsen i forbindelse med  

 byggeliniepålæg eller lignende, henregnes ikke til vejen.
Under bemærkninger noteres eventuelle fejlkilometre, dato for optagelsen  

 og for eventuelle ændringer, hovedvejsstatus, E-vejsstatus og lignende  

 særlige oplysninger samt oplysning om, hvilke myndigheder der bistår staten  

 ved administrationen af vejen.
I forbindelse med hovedlandevejsfortegnelsen  

 udarbejdes og ajourføres af vejdirektoratet et oversigtskort over  

 hovedlandevejene samt i fornødent omfang detailkort over hovedlandevejenes  

 forløb igennem byer og lignende.
 Det samlede hovedlandevejsregister beror hos vejdirektoratet, der sørger  

 for, at udskrifter og kortmateriale udsendes til andre vejbestyrelser og til  

 interesserede instanser i fornødent omfang.
 2.2. L a n d e v e j s f o r t e g n e l s e r n e udarbejdes og  

 ajourføres af amtsrådene, der til det hos vejdirektoratet beroende register  

 fremsender udskrift af landevejsfortegnelsen.
 Landevejenes inddeling, nummerering og betegnelse bestemmes af amtsrådet i  

 overensstemmelse med de i ministeriets cirkulæreskrivelse af 20. december  

 1971 om administrativ nummerering og kilometrering af offentlige veje angiver  

 retningslinier.
 Til fortegnelsen anvendes registerblade for landeveje, jfr. bilag 2, og  

 fortegnelsen udformes som nævnt under pkt. 2.1 for hovedlandeveje.  

 Inddelingen af landeveje i 1. kl. og 2. kl. landeveje er bortfaldet.
I forbindelse med landevejsfortegnelsen udarbejder og ajourfører amtsrådet  

 oversigtskort i målestok 1:100.000 over landevejene, jfr. bilag, (* 1) i  

 amtsrådskredsen, forsynet med de administrative numre.
Hvor det måtte være  

 hensigtsmæssigt, udarbejdes detailkort i større målestok.
 2.3 K o m m u n e v e j s f o r t e g n e l s e r udarbejdes og ajourføres  

 af kommunalbestyrelserne, der til brug for amtsrådets samlede register for  

 kommuneveje fremsender en udskrift af kommunevejsfortegnelsen.
 Kommunevejenes inddeling, nummerering og betegnelse bestemmes af  

 kommunalbestyrelsen i overensstemmelse med de i ministeriets  

 cirkulæreskrivelse af 20. december 1971 om administrativ nummerering og  

 kilometrering af offentlige veje og cirkulæreskrivelse af 8. juli 1970 om  

 udarbejdelse af nye bivejsregistre for kommunerne efter 1. april 1970 givne  

 retningslinier, idet dog bemærkes at inddeling af kommuneveje i 1. kl. og 2.  

 kl. biveje er bortfaldet efter 1. april 1972, og at kortbilagene bør udformes  

 som nedenfor angivet.
 Fortegnelsen udfærdiges på registerblade for kommuneveje, jfr. bilag 3,  

 der svarer til de tidligere anvendte registerblade for biveje, bortset fra,  

 at inddelingen i 1. kl. og 2. kl. biveje er erstattet af inddeling i veje og  

 pladser.
 Kommunevejenes længde angives i m i denm første kolonne og kommunale  

 offentlige pladsers areal angives i m/ i den anden kolonne.
 Under bemærkninger kan ud over de i cirkulæreskrivelse af 8. juli 1970  

 nævnte oplysninger, noteres oplysninger om byggeliniepålæg eller  

 adgangsbegrænsninger.
I forbindelse med fortegnelsen over kommuneveje udarbejder og ajourfører  

 kommunalbestyrelsen oversigtskort i målestok 1:20.000 eller 1:25.000,  

 forsynet med de administrative numre jf. bilag. (* 1) For bymæssige  

 bebyggelser eller lignende steder med mange tætliggende veje udarbejdes kort  

 over vejene i målestok 1:10.000 eller 1:5.000, jfr. bilag. (* 1) 3. Offentliggørelse af samlede vejfortegnelser.
Det påhviler de kommunale vejbestyrelser snarest - og senest den 1. januar  

 1974 - at foretage en offentliggørelse af kommunens fortegnelse over de  

 offentlige kommuneveje ved efter forudgående meddelelse i stedlige blade  

 efter kommunalbestyrelsens bestemmelse at fremlægge vejfortegnelsen og dens  

 kortbilag til almindeligt eftersyn på kommunekontoret eller andet for  

 beboerne bekvemt sted i mindst 4 uger.
Dette gælder dog ikke, såfremt der  

 forinden ved ministeriets foranstaltning er optaget en meddelelse i  

 Statstidende om kommunens samlede vejfortegnelse i henhold til  

 vejbestyrelseslovens § 8.
 Forinden offentliggørelse af en kommunes vejfortegnelse sker, skal  

 vejfortegnelsen være tiltrådt af amtsrådet.
 På tilsvarende måde påhviler det de amtskommunale vejbestyrelser snarest -  

 og senest den 1. januar 1974 - at fremlægge fortegnelse med tilhørende  

 kortbilag over amtsrådskredsens landeveje og de i amtsrådskredsen forløbende  

 hovedlandeveje til almindeligt eftersyn på et for beboerne bekvemt sted i  

 mindst 4 uger efter forudgående meddelelse i Statstidende og i stedlige blade  

 efter amtsrådets bestemmelse.
 Meddelelsen udformes således:
 Ny vejfortegnelse.
 ......... amtsråd/kommunalbestyrelse har i medfør af § 8 i lov om  

 offentlige veje udarbejdet en samlet fortegnelse pr. .... over hovedlandeveje  

 og landeveje i ..... amtskommune/kommuneveje i .... kommune.
 I ændringerne indgår nedlæggelse af ...... (beskrivelse af den nedlagte  

 vejstrækning) som offentlig vej.
 Nærmere underretning om fortegnelsens indhold og ændringerne vil kunne fås  

 ved henvendelse til ....., hvor fortegnelsen er fremlagt til eftersyn fra den  

 .... til den ....
 4. Ændringer i vejfortegnelser.
 Forinden ændring i en kommunes vejfortegnelse foretages, skal ændringen  

 være tiltrådt af amtsrådet.
 Om ændringer i vejfortegnelserne skal der ske offentliggørelse i følgende  

 tilfælde:
Offentliggørelsen foretages i stedlige blade efter vejbestyrelsens  

 bestemmelse.
Ved overgang af en vej fra en vejbestyrelse til en anden  

 foretages offentliggørelsen af den nye vejbestyrelse.
 Offentliggørelsen skal indeholde oplysning om tidspunktet for ændringens  

 ikrafttræden.
 5. Gennemgang af vejfortegnelser.
Amtsrådet foretager hvert femte år en gennemgang af amtskommunens  

 kommunevejsregister og kommunernes vejfortegnelser med henblik på at  

 konstatere overensstemmelse mellem fortegnelse og registre.
For denne  

 gennemgang kan der af amtsrådet fastlægges en turnus, således at ikke alle  

 kommuners vejfortegnelser revideres samtidig.
 De ændringer i vejfortegnelsen, der måtte blive følgen af gennemgangen,  

 offentliggøres i overensstemmelse med pkt. 4.
 Ministeriet for offentlige arbejder, den  

 22. januar 1973.
 P.M.V.
 E.B.
Th.
Jørgensen.
 Bilag 1.
--------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- Bilag 3.
