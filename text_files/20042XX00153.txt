Skriftlig fremsættelse (12. april 2005) Udenrigsministeren  

  

 (Per Stig Møller):
 Herved tillader jeg mig for Folketinget at fremsætte:
 Forslag til  

 folketingsbeslutning om dansk deltagelse i en FN-fredsbevarende operation i  

 Sudan (UNMIS).
(Beslutningsforslag nr.
B 71).
Folketinget meddeler sit samtykke til, at danske militære  

 styrker stilles til rådighed for en FN-fredsbevarende operation i Sudan.
Den  

 danske stabsdeling vil støtte det militære hovedkvarter med stabshjælpere og  

 sekretærbistand omfattende bl.a. etablering og vedligeholdelse af en central  

 registrering, udarbejdelse af operationsordrer og operationsplaner.
Enheden  

 vil  

 endvidere støtte med stabshjælpere 24 timer i døgnet i operationsrummet og  

 give  

 teknisk hjælp til staben vedrørende kommunikation.
Bidraget vil primært være  

 indsat i Khartoum, men et mindre element vil blive indsat ved det fremskudte  

 hovedkvarter i Juba.
Udover stabsdelingen omfatter det danske bidrag  

 stabsofficerer til hovedkvarteret.
Enkelte personer kan midlertidigt blive  

 udsendt til andre dele af Sudan.
Fredsaftalen, der blev indgået d. 9. januar 2005 mellem  

 Sudans regering og oprørsbevægelsen i det sydlige Sudan SPLM/A (Sudan  

 Peoples  

 Liberation Movement/Army) afslutter formelt 21 års borgerkrig, hvor over 2  

 millioner mennesker er døde og 4 millioner flygtet og fordrevet.
I  

 fredsaftalen  

 anmoder parterne FN om at indsætte en fredsbevarende operation til at  

 overvåge  

 og verificere gennemførelsen af den samlede fredsaftale i overensstemmelse  

 med  

 FN pagten.
 FNs Sikkerhedsråd vedtog d. 24. marts 2005 resolution 1590,  

 der bemyndiger etableringen af en FN-fredsbevarende operation i Sudan (United  

 Nations Mission in the Sudan, UNMIS). UNMIS efterfølger United Nations  

 Advance  

 Mission in the Sudan (UNAMIS), som blev etableret i henhold til FN  

 sikkerhedsrådsresolution  

 1547 af 11. juni 2004, der bemyndigede oprettelse af en politisk mission til  

 at  

 forberede en militær FN fredsbevarende operation.
Regeringen vurderer på denne baggrund, at Danmark bør  

 bidrage til en FN-fredsbevarende operation i Sudan.
Regeringen foreslår  

 derfor,  

 at stille et dansk bidrag til FN-operationens indledende fase med ca. 45  

 soldater inden for rammen af SHIRBRIG, der udsendes for en periode på ca. 6  

 måneder, hvorefter SHIRBRIG-bidraget vil blive afløst af FN-styrker.  

 Herudover  

 vil der kunne blive behov for at udsende dansk støttepersonel i mindre  

 omfang.
Regeringen vil løbende vurdere det danske bidrags  

 sammensætning med henblik på at sikre en effektiv opgaveløsning.
Såfremt det  

 i  

 øvrigt skulle vise sig hensigtsmæssigt at justere bidraget væsentligt, eller  

 såfremt der skulle ske en væsentlig ændring i grundlaget for eller karakteren  

 af bidraget, vil regeringen rådføre sig med Det Udenrigspolitiske Nævn herom  

 eller om nødvendigt på ny forelægge sagen for Folketinget.
