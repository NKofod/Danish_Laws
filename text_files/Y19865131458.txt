 Annoncering indeholdende angivelser af bestemte rentesatser bør  

 tydeligt indeholde forbehold umiddelbart i forlængelse af renteoplysningen,  

 såfremt pengeinstituttet forbeholder sig ret til senere ændring af den  

 angivne sats, jfr. markedsføringslovens § 2, stk. 1 og § 1.
 »Altid« var indtil pengeinstituttet sagde stop.
Et pengeinstitut reklamerede med oprettelse af en aktionærkonto.  

 Forudsætningerne for oprettelse af kontoen, der var særlig gunstigt  

 forrentet, var at man købte en eller flere aktier i pengeinstituttet og  

 deponerede dem der.
Det blev i en brochure om aktionærkontoen anført, at  

 aktionærerne kunne indsætte helt op til kr. 100.000 på kontoen, og endvidere  

 anvendtes udsagn som »De kan altid indsætte penge på kontoen« og  

 »Vi sætter ingen grænser for, hvornår De må sætte penge ind på  

 aktionærkontoen.
De er altid velkommen.« Brochuren indeholdt bestillingskupon med henblik på køb af aktier og  

 oprettelse af aktionærkonto.
En forbruger bestilte på baggrund af reklamen aktier og oprettede en  

 aktionærkonto i det øjemed at indskyde kr. 100.000. Nogen tid efter åbningen  

 af kontoen, og inden kontohaveren havde indskudt maximumbeløbet, blev han af  

 pengeinstituttet informeret om, at der var lukket for yderligere indskud.
Der  

 henvistes i den forbindelse til et vilkår i aftalen om aktionærkonto gående  

 ud på, at indskud på kontoen kan foretages, indtil banken bestemmer andet.  

 Den oplysning var ikke givet i brochuren, og klagersn havde allerede bestilt  

 aktier, da han underskrev aftalen om aktionærkontoen.
 FO udtalte, at brochurens angivelser om indskud fandtes vildledende, jvf.  

 markedsføringslovens § 2, stk. 1, og stridende mod god markedsføringsskik.  

 Pengeinstituttet tiltrådte herefter en henstilling om at ændre det påklagede  

 reklamemateriale. 1983-1611-53.
 Annoncering om indlån til en angiven rentesats - manglende oplysning om,  

 at renten er variabel.
En forbruger klagede i begyndelsen af 1984 til Bank- og Sparekassetilsynet  

 over, at et pengeinstitut i februar 1983 annoncerede med en indlånsordning  

 med en forrentning på 13% uden i annoncen at tage forbehold for  

 renteændringer.
På baggrund af annonceringen havde klageren i februar måned  

 1983 oprettet to konti og ialt indsat kr. 62.086,00 og siden konstateret, at  

 det indsatte beløb ikke var blevet forrentet med 13% p.a., hvilket banken  

 begrundede med henvisning til »almindelige bestemmelser for indlån på  

 bankbog.« Bank- og Sparekassetilsynet anmodede FO om en udtalelse i sagen.
 FO udtalte, at annonceringen bedømt i forhold til markedsføringsloven  

 måtte anses for stridende mod lovens § 2, stk. 1, idet de anvendte  

 angivelser, sammenholdt med det faktiske hændelsesforløb, var vildledende.  

 Endvidere anførte FO som sin opfattelse, at god markedsføringsskik tilsiger,  

 at eventuelle gældende forbehold om renteændringer i en annonce som den  

 foreliggende skal oplyses klart i annoncen - også selvom der ved indgåelse af  

 aftalen i pengeinstituttet gives nærmere oplysninger om de for kontoformen  

 nærmere gældende vilkår.
I medfør af §§ 2 og 3 i Bank- og Sparekassetilsynets bekendtgørelse af 2.  

 juli 1979 om skiltning og annoncering med indlånsrenter har  

 pengeinstitutterne pligt til ved skiltning, udover at angive rentesatsen for  

 årlig rente, tillige at oplyse om terminer for rentetilskrivning.
Videre er  

 pengeinstitutterne pligtige til i henhold til samme bekendtgørelses § 6, når  

 der ved annoncering gives oplysning om indlånsrenter, samtidig at oplyse om  

 renteterminerne.
Denne oplysning var imidlertid ikke givet i den påklagede  

 annonce.
 Det indskærpedes pengeinstituttet at overholde såvel markedsføringsloven  

 som skiltningsbekendtgørelsen.
1984-1611-17 I.C.
Andre sager.
 Administration og registrering af værdipapirer i Værdipapircentralen.
 I henhold til lov om en Værdipapircentral skal rettigheder over  

 registrerede fondsaktiver (kreditforeningsobligationer m.v.) registreres i  

 Værdipapircentralen.
