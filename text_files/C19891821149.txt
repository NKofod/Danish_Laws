Registrering Registrering I henhold til lovens § 25 registreres virksomheder inden for jordbrug,  

 husdyrbrug, gartneri, frugtavl, skovbrug, fiskeri, dambrug, pelsdyravl og  

 biavl i registret for landbrug og fiskeri mv (landbrugsregistret).
 Disse virksomheder opnår herved længere kredit med indbetaling af afgift  

 til toldvæsenet (halvårs- i stedet for kvartalsvis afregning).
Optagelse i landbrugsregistret sker, selv om virksomheden også sælger  

 varer og afgiftspligtige ydelser, der ikke hidrører fra den registrerede  

 landbrugs- eller fiskerivirksomhed mv, når dette salg ikke overstiger 10 000  

 kr årlig.
Salg af varer, der er indkøbt til videresalg, anses ikke at hidrøre  

 fra virksomheden, uanset om virksomheden i øvrigt selv producerer og sælger  

 tilsvarende varer, fx kartofler, grøntsager og frugt.
 Optagelse i landbrugsregistret sker også, selv om virksomheden i øvrigt i  

 mindre omfang leverer naturprodukter fra ejendommens område (fx grus og  

 tørv), leverer ydelser, hvortil virksomhedens driftsmidler mv benyttes, eller  

 driver virksomhed med »bondegårdsferie«, jf side 5. Som vejledende  

 regel er det fastsat, at den årlige omsætning ved salg af naturprodukterne  

 samt af de nævnte ydelser, herunder »bondegårdsferie«, kan udgøre  

 indtil 1/3 af virksomhedens samlede omsætning, dog højst 100 000 kr, uden at  

 det får konsekvenser for virksomhedens registrering i landbrugsregistret.
 Hvis ejeren af en bedrift inden for landbrug og fiskeri mv tillige driver  

 anden virksomhed i videre omfang end ovenfor nævnt, registreres den  

 pågældendes virksomhed under et i registret for byerhverv mv (byregistret).  

 Føres der særskilt regnskab for landbrugsbedriften mv, kan denne dog optages  

 (forblive) i landbrugsregistret, uanset omfanget af den del af virksomheden,  

 der optages i byregistret.
Bortforpagtere og udlejere af landbrugsvirksomheder (ejendomme og evt  

 driftsmidler), der er frivillig registreret, vil kunne optages i  

 landbrugsregistret.
Ved frivillig registrering for udlejning af  

 landbrugsejendomme til anden anvendelse end landbrug (fx udstillings- eller  

 lagerlokaler) skal virksomheden optages i byregistret, såfremt vederlaget for  

 denne udlejning overstiger 10 000 kr årlig.
 Følgende virksomheder optages i landbrugsregistret:
Landbrug mv - Landbrug (jordbrug og husdyrbrug) Hønserier Ornecentraler Tyrestationer - Gartnerier, planteskoler og frugtplantager Det vil sige virksomheder, der avler frugt, grøntsager og blomster, eller  

 som fremdriver planter.
- Pelsdyravl, herunder slagtning (pelsning) af dyr fra egen bedrift - Biavl - Stutterier - Drift af afvandingssystemer for landbrugsjord, herunder landvindings-,  

 pumpe- og digelag - Salg af vildt i tilknytning til udlejning af jagtrettigheder Skovbrug mv - Plantagedrift - Småskovsskovridere for så vidt angår de ydelser (salgsformidling,  

 arbejdsledelse mv), der afsættes til skovejere - Småskovsforeninger for så vidt angår de ydelser (konsulentbistand), der  

 afsættes til skovejere.
Fiskeri, herunder dambrug Følgende virksomheder skal optages i byregistret, medmindre virksomheden  

 udøves i tilknytning til landbrug mv, og omsætningen kun er af mindre omfang,  

 jf ovenfor:
Anlægsgartnerier (anlæg, tilplantning og vedligeholdelse af haver mv) »Bondegårdsferie« (ophold med pension på landbrugsejendom) Dyrlægevirksomhed Fiskeauktioner Hestepensionsvirksomhed (herunder fodring, pasning og træning af heste  

 samt boxleje) Hjemmeslagtere Hundekenneler Landbrugsforeninger, herunder kvæg- og svinekontrolforeninger samt  

 regnskabs- og konsulentvirksomhed Landbrugsmaskinstationer mv Pelsberedning mv, herunder slagtning (pelsning) Rideskoler Råstofudvinding, fx gravning af ler, grus og sten mv.
Andre særlige bestemmelser Virksomheder i landbrugsregistret er principielt omfattet af lovens  

 almindelige bestemmelser vedrørende værdi, omsætning og tilsvar mv.
 Der er dog i nedennævnte tilfælde fastsat særlige bestemmelser, der må  

 betragtes som forenklingsforanstaltninger.
Privatforbrug i landbrugsvirksomheder Virksomhederne skal beregne afgift af varer, som udtages til forbrug i  

 indehaverens husholdning mv, herunder kost til folkehold.
 I landbrugsvirksomheder, der ikke løbende noterer privatforbruget af egne  

 produkter, skal afgiftsberigtigelsen ske med nogle nærmere fastsatte  

 afgiftsbeløb (»standardsatser«) pr person pr halvår, jf kap  

 BEKENDTGØRELSER, ad § 9.
 Afgiftsberigtigelse med faste beløb bevirker ikke, at de pågældende  

 virksomheder opnår fradragsret for indgående afgift i forbindelse med indkøb  

 til privat forbrug af tilsvarende varer, fx kød.
Landbrugsvirksomheder, der dyrker kartofler og havesager alene til privat  

 forbrug, skulle indtil den 1 januar 1982 svare afgift af de dyrkede produkter  

 (uanset dyrkningsstedet). Til gengæld havde virksomhederne fradragsret for  

 indgående afgift af urtefrø, læggekartofler og gødning mv, ligesom  

 virksomhedernes (fulde) fradragsret vedrørende driftsmidler, der både  

 anvendes i bedriften og i den private urtehave, ikke blev påvirket.
Der kunne  

 dog ikke indrømmes sådanne virksomheder fradragsret vedrørende mere  

 hobbyprægede indkøb til brug udelukkende i urtehaven, fx mindre drivhuse mv.
Fra den 1 januar 1982 skal landbrugsvirksomheder ikke længere svare afgift  

 af kartofler og havesager af egen avl, som direkte anvendes til eget forbrug,  

 herunder til kost til folkehold.
Ovennævnte retningslinjer vedrørende  

 virksomhedernes fradragsret er fra samme tidspunkt bortfaldet, hvorefter  

 lovens almindelige regler om delvis eller ingen fradragsret må bringes i  

 anvendelse.
Landbrugsvirksomheder, der anvender en del af den i virksomheden  

 producerede halm til opvarmning i eget halmfyringsanlæg, skal fra og med  

 kalenderåret 1979 ikke svare afgift af denne halm.
Afgiften var hidtil blevet  

 beregnet på grundlag af et beløb på 500 kr, som landmanden skulle medtage ved  

 opgørelse af den skattepligtige indkomst (dvs den ansatte private andel af  

 udgifter til bjærgning og opbevaring mv af halm). Disse regler er med  

 virkning fra indkomståret 1979 blevet ophævet ved ændring af ligningsloven.
»Bondegårdsferie« Det vil indtil videre kunne tillades, at afgiftstilsvaret vedrørende  

 »bondegårdsferie« - i stedet for opgørelse efter de almindelige  

 regler - opgøres som 18,03 pct af halvdelen af »gæsteomsætningen«,  

 incl afgift og eventuelle gebyrer til turistbureauer mv.
Tilladelsen vil kunne meddeles på betingelse af, at »bondegårdsferievirksomheden« finder sted som indlogering  

 (med pension) af familier i gårdens sædvanlige faciliteter og ikke har  

 karakter af hotel- eller pensionslignende virksomhed, at virksomheden ikke tager fradrag for indgående afgift vedrørende indkøb  

 til brug i »bondegårdsferievirksomheden«, at varer, som udtages fra landbrugsvirksomheden til  

 »bondegårdsferievirksomheden« afgiftsberigtiges efter lovens  

 almindelige regler om udtagelse til privat brug, jf ovenstående, og at virksomhedens valg af den forenklede opgørelsesmetode er bindende for 5  

 regnskabsår ad gangen.
Ved afgørelse af, i hvilket register en kombineret  

 landbrugs-/»bondegårdsferievirksomhed« skal registreres, kan den  

 særlige regel om forholdet mellem omsætningerne (1/3, højst 100 000 kr), jf  

 side 3, anvendes.
Dette gælder, uanset hvilken metode virksomheden har valgt  

 at anvende ved opgørelsen af afgiftstilsvaret.
 For så vidt angår virksomhedsformen »ferie på landet« henvises  

 til kap AFGIFTSPLIGTEN.
Tilkørselsveje Afgift vedrørende anlæg og vedligeholdelse af veje, der bruges til kørsel  

 til både drifts- og beboelsesbygningerne i en registreret  

 landbrugsvirksomhed, kan medregnes til den indgående afgift med 2/3. Hvis en  

 vej bruges udelukkende til kørsel til beboelsesbygning eller driftsbygninger  

 har virksomheden ingen, henholdsvis fuld fradragsret for afgift vedrørende  

 vejen.
Stutterier m fl Der gælder særlige afgiftsmæssige regler for stutterier samt trav- og  

 galoptrænere.
Disse regler er nærmere beskrevet i kap SPEC AFG.
