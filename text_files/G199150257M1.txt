Formålet med registeret er at overvåge råstofindvindingen, som er ensartet på landsbasis.
Registeret skal fungere som basisregister ved administration af salgsindberetninger og afgiftsopkrævning og som dataunderlag i forbindelse med amtskommunernes tilsynsvirksomhed.
Endvidere er formålet med registeret, at det skal kunne benyttes til at fremstille oversigter og kort over f. eks. graverettigheder og til planlægning af den fremtidige råstofforsyning.
Personkreds: Registeret må kun indeholde oplysninger om virksomheder, som ansøger eller har ansøgt om tilladelse til råstofindvinding, som indvinder, som udleverer eller formodes at udlevere råstoffer eller importerer råstoffer eller færdigvarer, som er omfattet af bekendtgørelse om afgift af råstoffer.
