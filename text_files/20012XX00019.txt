Skriftlig fremsættelse (12. december  

 2001) Ministeren for ligestilling (Henriette Kjær) :
 Herved tillader jeg mig for Folketinget at  

 fremsætte:
 Forslag til lov om ændring af lov om ligestilling  

 af kvinder og mænd (Genetablering af mulighed for  

 godtgørelse).
(Lovforslag nr.
L 22).
Lovforslaget er en uændret genfremsættelse af  

 L 33, der blev fremsat 10. oktober 2001, jf.
Folketingstidende, tillæg  

 A, s. 919 og 924. Lovforslaget blev 1. behandlet den 24. oktober, jf.  

 forhandlingerne, s. 604.
 Forslaget er et teknisk lovforslag.
I sidste folketingsår ændredes 5  

 ligestillingslove, herunder lov om ligestilling af kvinder og mænd,  

 idet der blev indført delt bevisbyrde på lovenes område  

 som følge af et EU direktiv.
Ved et ændringsforslag til  

 ligestillingsloven, § 2, stk. 1, der omhandler, hvem loven forpligter, blev  

 bestemmelsen i samme paragraf om adgangen til godtgørelse  

 ophævet ved en teknisk fejl ved formuleringen af forslaget.
Ved lovforslaget genindføres muligheden for, at  

 personer kan få tilkendt en godtgørelse, hvis deres rettigheder  

 efter ligestillingsloven krænkes.
Lovforslaget er en nøjagtig  

 gengivelse af § 2, stk. 1, 2. pkt. i lov af 30. maj 2000 om ligestilling af  

 kvinder og mænd.
 Lovforslaget vurderes ikke at have  

 nævneværdige økonomiske eller administrative konsekvenser  

 for det offentlige og for erhvervslivet.
 Lovforslaget har ikke miljømæssige  

 konsekvenser og indeholder ikke EU-retlige aspekter.
 Lovforslaget har positive ligestillingsmæssige  

 konsekvenser, idet ligestillingsloven genetableres ved lovforslaget.
 Lovforslaget foreslås at træde i kraft dagen  

 efter bekendtgørelsen i Lovtidende.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
