Betænkning afgivet af Boligudvalget den  

 2. maj 2002 Betænkning over Forslag til lov om ændring af lov om  

 almene boliger samt støttede private andelsboliger m.v., lov om  

 boliger for ældre og personer med handicap og lov om boligbyggeri (Frit valg af ældreboliger m.v. og bedre vilkår  

 for selvejende ældreboliginstitutioner) [af  

 økonomi- og erhvervsministeren (Bendt Bendtsen)] 1. Ændringsforslag Der er stillet 12 ændringsforslag til lovforslaget,  

 herunder har Socialdemokratiets medlemmer af udvalget stillet  

 ændringsforslag nr. 1 om deling af lovforslaget. Økonomi- og  

 erhvervsministeren har stillet ændringsforslag nr. 3, 4, 11 og 12.  

 Socialistisk Folkepartis medlem af udvalget har stillet ændringsforslag  

 nr. 5-10, og Enhedslistens medlem af udvalget har stillet  

 ændringsforslag nr. 2.
2. Udvalgsarbejdet Lovforslaget blev fremsat den 28. februar 2002 og var til  

 1. behandling den 22. marts 2002. Lovforslaget blev efter 1. behandling  

 henvist til behandling i Boligudvalget.
Møder Udvalget har behandlet lovforslaget i 4 møder.
Høring Lovforslaget blev samtidig med fremsættelsen sendt i  

 høring.
Den 18. marts 2002 sendte økonomi- og  

 erhvervsministeren de indkomne høringssvar samt et notat herom til  

 udvalget.
Den 1. maj 2002 sendte ministeren et supplerende høringssvar  

 samt notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra KommuneKredit og Organisationen af Selvejende  

 Institutioner.
 Økonomi- og erhvervsministeren har over for  

 udvalget kommenteret de skriftlige henvendelser til udvalget.
Deputationer Endvidere har KommuneKredit og Organisationen af  

 Selvejende Institutioner mundtligt over for udvalget redegjort for deres  

 holdning til lovforslaget.
Spørgsmål Udvalget har stillet 13 spørgsmål til  

 økonomi- og erhvervsministeren og 1 spørgsmål til  

 socialministeren til skriftlig besvarelse, som disse har besvaret.
 Derudover er der fra Socialudvalgets alm. del omdelt 1  

 spørgsmål til socialministeren, som denne har besvaret.
Præcisering af lovforslagets kapitel 9 a Udvalget har noteret sig, at økonomi- og  

 erhvervsministeren i sin bevarelse af spørgsmål 4  

 præciserer, at lovforslaget alene omhandler nonprofitorganisationer.
3. Indstillinger og politiske bemærkninger Et mindretal i udvalget (V, DF og KF) indstiller  

 lovforslaget til vedtagelse med de af økonomi- og  

 erhvervsministeren stillede ændringsforslag.
 Et andet mindretal i udvalget (S og RV) indstiller  

 lovforslaget til forkastelse ved 3. behandling, men vil stemme for de  

 under nr. 1, 5 og 7 stillede ændringsforslag.
 Et tredje mindretal i udvalget (SF) indstiller  

 lovforslaget til vedtagelse med de stillede ændringsforslag.
 Socialistisk Folkepartis medlem af udvalget finder det  

 vigtigt, at der sikres et reelt frit valg af ældre- og plejeboliger.  

 Socialistisk Folkeparti hilser det endvidere velkomment, at der tages hul  

 på renoveringen af de utidssvarende plejehjem.
Socialistisk Folkeparti mener principielt, at anvisningen  

 til ældreboliginstitutioner bør være kommunal, så  

 der kan gennemføres et princip om, at en ledig bolig anvises til den,  

 der har størst behov.
Men når det som her drejer sig om en meget  

 lille mængde boliger, kan Socialistisk Folkeparti støtte, at der  

 bliver mulighed for at bruge andre principper, hvor f.eks. idébestemte  

 eller andre typer af fællesskaber kan drive  

 ældreboliginstitutioner på nonprofitvilkår.
Socialistisk Folkeparti mener, at finansieringen af de  

 forskellige typer af ældreboliginstitutioner i fremtiden bør  

 sidestilles, således at den kommunale finansieringsandel er den lavest  

 mulige.
Det vil sikre både en større grad af gennemskuelighed og  

 et maksimalt incitament til nybyggeri og renovering.
Socialistisk Folkeparti  

 må konstatere, at der ikke er flertal for et ændringsforslag  

 herom, men agter at arbejde videre for at sikre en gennemskuelig,  

 retfærdig og effektiv finansieringsmodel for  

 ældreboliginstitutioner.
Endelig finder Socialistisk Folkeparti ikke, at der er  

 grund til videreførelse af ordningen med 4. Maj Kollegierne.
Der er  

 god grund til at vise taknemmelighed over for dem, der vovede livet under  

 besættelsen.
Men det er disse mennesker, der har brug for en  

 særlig behandling   ikke deres børnebørn og  

 oldebørn.
Socialistisk Folkeparti ønsker et frit og lige valg  

 af boliger.
Derfor ønsker Socialistisk Folkeparti også, at 4.  

 Maj Kollegierne skal tildele boliger på linje med alle andre kollegier.  

 Socialistisk Folkeparti må konstatere, at der ikke er flertal for dette  

 synspunkt, men vil ikke lade det stå i vejen for de øvrige  

 forbedringer, der er i lovforslaget.
 Et fjerde mindretal i udvalget (EL) indstiller  

 lovforslaget til vedtagelse med de under nr. 1-4, 6, 8, 9, 11 og 12  

 stillede ændringsforslag.
 Et femte mindretal i udvalget (KRF) indstiller  

 lovforslaget til vedtagelse med de under nr. 1, 3, 4, 11 og 12  

 stillede ændringsforslag.
 Kristeligt Folkeparti støtter en opdeling af  

 lovforslaget, som det er foreslået i ændringsforslag nr. 1.  

 Såfremt dette ændringsforslag ikke vedtages, stemmer Kristeligt  

 Folkeparti for en vedtagelse af lovforslaget med de af økonomi- og  

 erhvervsministeren stillede ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	et mindretal (S), tiltrådt af et mindretal (SF,  

 RV, EL og KRF):
a Ændringsforslag om deling af lovforslaget 1) Lovforslaget deles i tre lovforslag med følgende  

 titler og indhold:
 A. »Forslag til lov om ændring af lov om almene boliger samt  

 støttede private andelsboliger m.v., lov om boliger for ældre og  

 personer med handicap og lov om boligbyggeri. (Frit valg af  

 ældreboliger m.v.)« omfattende § 1, indledningen, nr. 3-8 og 11, samt  

 §§ 2-4.
 B. »Forslag til lov om  

 ændring af lov om almene boliger samt støttede private  

 andelsboliger m.v. (Bedre vilkår for selvejede  

 ældreboliginstitutioner) «  

 omfattende § 1, indledningen, nr. 2, 9, 10 og 12-18, samt § 4, stk. 1.
 C. »Forslag til lov om  

 ændring af lov om almene boliger samt støttede private  

 andelsboliger m.v. (4. Maj Kollegierne)« omfattende § 1, indledningen og nr. 1, samt § 4, stk. 1.
b Ændringsforslag til det udelte lovforslag Til § 1 Af	et mindretal (EL), tiltrådt af et mindretal  

 (SF):
 2) Efter nr. 1 indsættes som nyt nummer:
 »01. I § 2, stk. 2, indsættes efter 2. pkt. som nyt  

 punktum:
»Dog kræves, at hver fjerde ledige  

 kollegieværelse stilles til rådighed for anvisning til unge  

 uddannelsessøgende og andre unge med behov derfor, der ikke er  

 efterkommere af frihedskæmpere.«« [Anvisningsret til studerende] Af	økonomi- og erhvervsministeren, tiltrådt af et  

flertal (udvalget med undtagelse af S og RV):
 3) I det under nr. 6 foreslåede § 58 a, stk.  

 1, indsættes efter 1. pkt. som nyt punktum:
»Retten efter 1. pkt. gælder endvidere boliger efter lov om  

 byfornyelse eller lov om byfornyelse og boligforbedring, som er særligt  

 indrettet for den nævnte personkreds, og boliger efter den tidligere  

 lov om boliger for ældre og personer med handicap.« [Præcisering af, hvilke boliger der er omfattet af frit valg af  

 plejeboliger m.v.] 4) Nr. 16 udgår.
[Redaktionel ændring] Af	et mindretal (SF), tiltrådt af et mindretal (S  

 og RV):
 5) I de under nr. 18 foreslåede § 143 a, stk.  

 1, og § 143 b, stk. 1, udgår », medmindre andet er aftalt  

 mellem den selvejende institution og kommunalbestyrelsen«.
[Kommunalbestyrelsens tilsagn om  

 ydelsesstøtte] Af	et mindretal (SF), tiltrådt af et mindretal  

(EL):
 6) I det under nr. 18 foreslåede § 143 a, stk.  

 2, ændres »kommunal grundkapital« til: »statslig grundkapital«.
[Ændring af kommunal grundkapital til statslig  

 grundkapital] Af	et mindretal (SF), tiltrådt af et mindretal (S  

 og RV):
 7) I de under nr. 18 foreslåede § 143 c, stk.  

 1, og § 143 d, stk. 1, indsættes efter »plejeboliger«: »,  

 hvortil kommunalbestyrelsen udøver anvisningsretten«.
[Kommunal anvisningsret] Af	et mindretal (SF), tiltrådt af et mindretal  

 (EL):
 8) I det under nr. 18 foreslåede § 143 c, stk.  

 2, ændres »kommunen i form af kommunal grundkapital« til: »staten i  

 form af statslig grundkapital«.
[Ændring af kommunal grundkapital til statslig  

 grundkapital] 9) De under nr. 18 foreslåede § 143 c, stk.  

 3, og § 143 d, stk. 3, affattes således:
»Stk. 3. I det omfang antallet af boliger er forøget efter  

 ombygningen, er det en betingelse for tilsagn om offentlig støtte  

 efter stk. 1, at der mellem den selvejende institution og kommunalbestyrelsen  

 indgås driftsoverenskomst om, at den selvejende institution som  

 bygningsejer forestår bygningsdriften.« [Krav om driftsoverenskomst som betingelse for offentlig  

 støtte] Af	et mindretal (SF):
 10) Den under nr. 18 foreslåede § 143 e  

 udgår.
 §§ 143 f-143 h bliver herefter §§ 143 e-143 g.
[Kommunal visitation] Af	økonomi- og erhvervsministeren, tiltrådt af et  

flertal (udvalget med undtagelse af S og RV):
 11) Efter nr. 18 indsættes som nye numre:
 »02. § 151, stk. 1, nr. 1, affattes således:
»1) Nybyggeri og ombygning efter § 115, §§ 143 a-143 d og § 160 b.« 03. I § 151, stk. 2, ændres »efter § 115, stk. 1-4, og  

 § 160 b« til: »efter § 115, stk. 1-4, og §§ 143 c, 143 d og 160 b.«« [Byggeskadefonden] Til § 3 12) I den under nr. 1 foreslåede § 86 k  

 ændres paragrafbetegnelsen fra »§ 86 k« til: »§ 84«.
[Redaktionel ændring] Bemærkninger Til nr. 1 Del A indeholder de ændringer, der er  

 foreslået i L 119 med henblik på at indføre en ret til  

 frit at vælge ældrebolig m.v., herunder retten til at få  

 sin ægtefælle med.
Herudover indeholder del A en række  

 ændringer af mere teknisk karakter.
 Del B indeholder forslaget om indførelse af  

 differentierede finansieringsregler for selvejende  

 ældreboliginstitutioner og selvejende plejecentre samt  

 indførelse af anvisningsret for den selvejende  

 ældreboliginstitution og det selvejende plejecenter, hvis nærmere  

 bestemte vilkår er opfyldt.
 Del C indeholder forslaget om forlængelse af den  

 særordning, der gælder for de 4. Maj Kollegier, der har modtaget  

 eller vil modtage offentlig støtte til renoveringsarbejder m.v.
Til nr. 2 For at opnå forlængelse frem til 2015 af  

 særordningen for 4. Maj Kollegierne er det en betingelse, at  

 vedtægterne ændres, således at hver fjerde ledige  

 kollegieværelse stilles til rådighed for anvisning til  

 studerende.
Til nr. 3 Ændringsforslaget præciserer, at frit valg af  

 plejeboliger m.v. omfatter den samme kreds af boliger, som er omfattet af den  

 gældende adgang for ældre og personer med handicap til at flytte  

 over kommunegrænser.
Forslaget vedrører boliger opført  

 efter byfornyelsesloven, som er særligt indrettet for ældre og  

 personer med handicap.
Til nr. 4 og 12 Ændringsforslagene er af redaktionel karakter.
Til nr. 5, 7, 9 og 10 Det foreslås, at uanset om boligerne er tilvejebragt  

 efter lovforslagets finansieringsmodel A eller B, enten som nybyggeri eller  

 som ombygning med eller uden en forøgelse af antallet af boliger efter  

 ombygningen, vil anvisningsretten til ældreboligerne altid skulle  

 udøves af kommunalbestyrelsen.
Til nr. 6 og 8 Det foreslås, at for boliger tilvejebragt efter  

 model A erstattes den kommunale grundkapital af en statslig grundkapital.  

 Forslaget indebærer, at de resterende 7 pct. af anskaffelsessummen for  

 nybyggeris vedkommende finansieres med 3,5 pct. statslig grundkapital og 3,5  

 pct. indskud fra den selvejende institution, mens de for ombygningers  

 vedkommende finansieres med indtil 7 pct. indskud fra den selvejende  

 institution, eventuelt sammen med statslig grundkapital.
Kommunerne friholdes  

 derfor helt for finansieringsstøtte.
Til nr. 11 Ændringsforslaget indebærer, at de boliger,  

 der bygges eller ombygges efter de foreslåede regler i kapitel 9 a,  

 omfattes af Byggeskadefonden.
Byggeskadefonden er etableret som en  

 forsikringslignende ordning.
Dette indebærer, at en bygningsejer efter  

 nærmere fastsatte regler har et retskrav på dækning af  

 indtil 95 pct. af udgifter til udbedring af byggeskader.
Inge-Lene Ebdrup (V)  

  Rikke Hvilshøj (V)  Ulrik Kragh (V) nfmd.  

  Gudrun Laub (V)  Christian H.
Hansen (DF)  

  Freddie H.
Madsen (DF) Carina Christensen (KF)  

  Helle Sjelle (KF)  Tove Videbæk (KRF)  

  Carsten Bo Jensen (S)  Jytte Andersen (S)  

  Lars Kramer Mikkelsen (S)  Lissa Mathiasen (S)  

 René Skau Björnsson (S) fmd.  

  Morten Homann (SF)  Niels Helveg Petersen (RV)  

  Keld Albrechtsen (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 119 Bilagsnr.
