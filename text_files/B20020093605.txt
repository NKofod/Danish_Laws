Bekendtgørelse om det frekvenspolitiske  

 rammemandat1) I medfør af § 2 i lov nr. 421 af 6. juni 2002 om  

 radiofrekvenser fastsættes:
 § 1. IT- og Telestyrelsen skal forberede,  

 træffe og gennemføre beslutninger på frekvensområdet  

 inden for rammerne af det frekvenspolitiske rammemandat, jf. bilag 1.
 § 2. Bekendtgørelsen træder i kraft  

 den 1. december 2002.
Ministeriet for Videnskab, Teknologi og  

 Udvikling, den 21. november 2002 Helge Sander /Sune Rahn Bilag 1 Det frekvenspolitiske rammemandat af 1. december 2002.
Hermed fastsættes  

 rammerne inden for hvilke, IT- og Telestyrelsen skal forberede, træffe  

 og gennemføre beslutninger på radiofrekvensområdet.
Det frekvenspolitiske rammemandat udgør således de politiske  

 retningslinjer for den telefaglige administration i IT- og Telestyrelsen.
Overordnede målsætninger for IT- og Telestyrelsens  

 frekvensadministration Målsætningerne for den danske  

 frekvensadministration er formuleret i overensstemmelse med de rammer, som er  

 udstukket i den telepolitiske aftale af 8. september 1999,  

 "Principaftale om sigtelinier for telepolitikken - danskernes  

 adgangsbillet til netværkssamfundet" samt i lov nr. 421 af 6. juni  

 2002 om radiofrekvenser og bemærkningerne hertil.
Målsætninger IT- og Telestyrelsen skal fremme en udvikling, der fører til  

 innovation og vækst, og som sikrer alle danskere adgang til de moderne  

 kommunikationsteknologier og derved adgangsbillet til det globale  

 netværk.
 IT- og Telestyrelsen skal arbejde for at sikre et stadigt billigere,  

 mere varieret og bredere udbud af kommunikationsmuligheder på et  

 konkurrencebaseret grundlag til flest mulige brugere, således at flest  

 mulige både udbydere og brugere af radiofrekvenser har adgang til  

 tilstrækkelig radiofrekvenskapacitet til at opbygge infrastruktur, til  

 brug for netværkssamfundet.
 IT- og Telestyrelsen skal fremme mulighederne for bredde og  

 mangfoldighed i udbudet af kommunikationsprodukter, også når det  

 gælder kombinationsprodukter og konvergens, herunder ved sikring af  

 størst mulig teknologineutralitet i relevant regulering, så  

 teknologivalg, hvor det er muligt, overlades til markedet.
Generelle strategier og principper for IT- og Telestyrelsens  

 frekvensadministration De følgende strategier og principper gælder  

 for IT- og Telestyrelsens frekvensadministration generelt, herunder for de  

 dele af IT- og Telestyrelsens frekvensadministration der vedrører  

 frekvensanvendelser, der ikke er omfattet af specifikke strategier,  

 eksempelvis maritime, luftfarts-, satellit- og amatør-radiotjenester.  

 IT- og Telestyrelsen skal således som hidtil arbejde for at sikre de  

 frekvensmæssige og administrative rammer for anvendelse af  

 radiofrekvenser på områder, der ikke er nævnt i de  

 specifikke strategier, og i overensstemmelse med disse generelle strategier  

 og principper.
Generelle strategier og principper for IT- og Telestyrelsens  

 frekvensadministration IT- og Telestyrelsens frekvensadministration skal være  

 objektiv, transparent, ikke-diskriminerende og forholdsmæssigt  

 afpasset.
 IT- og Telestyrelsens frekvensadministration skal i alle  

 tilfælde ske med behørig inddragelse af relevante parter.
IT- og Telestyrelsen skal sikre, at frekvensadministrationen  

 påfører brugerne af radiofrekvenser mindst mulig administrativ  

 byrde.
Hvor det er muligt, og navnlig hvor der kun er ubetydelig risiko for  

 uacceptable forstyrrelser, skal IT- og Telestyrelsen arbejde for at fritage  

 anvendelse af radiofrekvenser fra krav om tilladelse.
 IT- og Telestyrelsen skal sikre en hurtig implementering af  

 internationale beslutninger om frekvensanvendelse, som er tiltrådt fra  

 dansk side, herunder fælleseuropæiske beslutninger  

 (ECC-Decisions) om harmoniseret frekvensanvendelse.
Specifikke strategier De specifikke strategier for de udvalgte  

 fokusområder er formuleret med henblik på at fremme  

 gennemførelsen af de overordnede telepolitiske  

 målsætninger.
Fokusområderne er konkret funderet på  

 de overordnede målsætninger om at fremme vækst og  

 innovation og sikre et stadigt billigere, mere varieret og bredt udbud af  

 kommunikationsmuligheder.
Med henblik på at nå de anførte  

 overordnede målsætninger er der for hvert fokusområde  

 opstillet en specifik strategi, som udgør de politiske rammer for IT-  

 og Telestyrelsens frekvensadministration.
Fokusområderne er udvalgt ud fra et eller flere af  

 følgende kriterier: Områder, hvor der forventes den  

 største innovation og udvikling af nye tjenester, tilkendegivelser,  

 som IT- og Telestyrelsen har modtaget fra branche og brugere i forbindelse  

 med den daglige frekvensadministration, eller "frekvenstunge"  

 områder, det vil sige anvendelser, som lægger beslag på en  

 væsentlig del af de tilgængelige radiofrekvenser.
Under de  

 enkelte fokusområder er baggrunden for emnet og den forventede  

 udvikling inden for dette nærmere beskrevet.
 De seks udvalgte fokusområder er:
Short Range Devices og trådløse Lokalnet Landmobile tjenester Radio og tv Radiokæder og trådløs access Offentlig mobilkommunikation Forsvarets radiofrekvensanvendelse Short Range Devices (SRD) og trådløse Lokalnet (WLAN) Baggrund Short Range Devices (SRD) dækker over en bred vifte  

 af udstyr, hvori der indgår en radiosender.
Udstyret bruger typisk  

 radiofrekvenser, der er harmoniseret på europæisk niveau og ofte  

 også på globalt niveau.
Udstyret er karakteriseret ved at sende  

 med lave effekter, der kun giver en kort rækkevidde, men som til  

 gengæld betyder, at den samme radiofrekvens kan bruges igen og igen.
De  

 tekniske forhold betyder, at mange brugere kan deles om de samme  

 radiofrekvenser.
Eksempler på SRD er f.eks.:
 Fjernstyring af bl.a. legetøj, billåse,  

 garagedøre, alarmer m.v.
 Trådløs overførsel af billede og lyd, bl.a.  

 trådløse mikrofoner, trådløse hovedtelefoner,  

 videosendere m.m.
Telemetri, herunder overførsel af måledata på  

 sygehuse og kraftværker Trådløse computernet (RLAN og WLAN) Radio Frequency Identification (RFID) Bevægelsesradarer og -sensorer i f.eks. biler.
RFID er små brikker med en indbygget radiosender.  

 Disse kan bruges som tyverialarmer, nøglekort, varekoder m.v.
RFID  

 forventes at blive en ny form for stregkode på varer.
Fordelen ved brug  

 af RFID er, at en brik kan aflæses, bare den er inden for en afstand af  

 1-2 meter.
 SRD udstyr gør det i dag muligt at overføre  

 data indenfor 40-50 meter, herunder billede og lyd, hvor det tidligere var  

 nødvendigt med ledninger og kabler.
Trådløse lokalnet (WLAN) er et alternativ til  

 kabelbaserede computernetværk på linie med mobiltelefoner i  

 forhold til fastnettelefoner.
WLAN giver større fleksibilitet og giver  

 netværksadgang på steder, hvor det hidtil har været  

 besværligt eller uhensigtsmæssigt med kabeladgang.
Markedet for SRD-udstyr, herunder WLAN-udstyr, er vokset  

 voldsomt inden for de seneste år på grund af lave priser på  

 elektronik og radiosendere, og fordi udstyret normalt kan bruges uden en  

 tilladelse fra IT- og Telestyrelsen.
IT- og Telestyrelsen har undtaget  

 radiofrekvenser til brug af SRD-udstyr fra kravet om tilladelse på  

 grund af den meget lille risiko for forstyrrelser i forhold til andre  

 radiobrugere.
 Udvikling:
Inden for de kommende år forventes SRD-udstyr  

 (særligt trådløse computernet, herunder WLAN, og RFID) at  

 udvise en stor vækst.
Trådløse computernet, herunder WLAN,  

 forventes at blive etableret i private hjem, i virksomheder og i  

 "hot-spots", hvor teleoperatører og virksomheder gør  

 det muligt at få internet-adgang inden for en radius af et par hundrede  

 meter.
Hot-spots kan f.eks. etableres på banegårde, busstationer,  

 cafeer, butikscentre m.v.
RFID forventes at blive anvendt i forretninger,  

 virksomheder samt private hjem både som stregkoder, elektroniske  

 nøgler, tyverialarmer m.v.
 Strategi:
 IT- og Telestyrelsen skal sikre, at der findes tilstrækkeligt  

 med radiofrekvensmuligheder for nyt SRD-udstyr, herunder WLAN.
 Brugen af radiofrekvenser i SRD-udstyr, herunder WLAN, skal fortsat  

 være tilladelsesfri, hvor det er muligt, og navnlig hvor der kun er  

 ubetydelig risiko for uacceptable forstyrrelser.
Landmobile tjenester Baggrund Landmobile tjenester omfatter primært kommunikation  

 mellem mobile og bærbare radioer og basisstationer på VHF- og  

 UHF-frekvenser, det vil sige radiofrekvenser mellem 30 og 960 MHz.
Til de  

 landmobile tjenester hører for eksempel TETRA og ækvivalente  

 systemer, personsøgesystemer, reportageudstyr og trådløse  

 videokameraer (ENG/OB).
Den daværende Telestyrelse udstedte i oktober 2001  

 to landsdækkende TETRA-tilladelser.
Tilladelserne omfatter dels et  

 landsdækkende net i radiofrekvensbåndet 380 - 400 MHz  

 særligt til nød- og beredskabsbrugere samt et civilt net i  

 radiofrekvensbåndet 410 - 430 MHz.
Der er dog fri adgang for alle typer  

 kunder i begge net.
Den ene tilladelse til etablering af et civilt TETRA-net  

 blev udstedt som en radiofrekvensportion på 2 x 3,0 MHz i 410-430  

 MHz-båndet, hvoraf 2 x 1,9 MHz blev stillet til brugerens disposition  

 ved tilladelsens ikrafttræden, mens den resterende radiofrekvensportion  

 på 2x1,1 MHz vil blive stillet til disposition, efterhånden som  

 radiofrekvenserne bliver ledige.
Dette forventes at ske ved en frivillig  

 tilbagelevering fra de nuværende brugere.
 I den gældende frekvensplan og tilhørende  

 bekendtgørelser er det fastlagt, at der i radiofrekvensbåndet  

 410-430 MHz indtil 30. juni 2003 alene kan udstedes midlertidige tilladelser,  

 der bortfalder den 30. juni 2003.
 Der er derfor brug for regler for udstedelse af  

 tilladelser i radiofrekvensbåndet 410-430 MHz efter 30. juni 2003.  

 Reglerne skal dels tilgodese behovet for at kunne identificere de resterende  

 2x1,1 MHz til TETRA, dels tilgodese behovet for at få fastsat  

 permanente regler for andre radiofrekvensanvendelser i dette  

 radiofrekvensbånd, herunder reportagesendere og analog PMR.
Udvikling Det forventes, at TETRA-nettene vil tiltrække en  

 stor del af de nuværende LMR-brugere, således at presset på  

 radiofrekvenser i de nuværende LMR-bånd specielt i  

 Storkøbenhavn vil blive lettet.
Det vil formentlig nedsætte  

 risikoen for, at der opstår frekvensknaphed i de nuværende  

 LMR-bånd.
 IT- og Telestyrelsen skal fastlægge, hvorledes  

 reguleringen af radiofrekvensbåndet 410-430 MHz skal ske efter den 30.  

 juni 2003. Inden dette tidspunkt skal IT- og Telestyrelsen efter  

 behørig inddragelse af relevante parter vurdere, hvorvidt der i dette  

 radiofrekvensbånd skal iværksættes frekvensadministrative  

 metoder - og i givet fald hvilke - eller om nye tilladelser til  

 radiofrekvensanvendelse kan udstedes efter først-til-mølle  

 princippet.
Det er usikkert, hvor stor den reelle efterspørgsel  

 efter radiofrekvenser til brug for TETRA og ækvivalente systemer vil  

 være i fremtiden.
IT- og Telestyrelsen skal i sin  

 radiofrekvensplanlægning søge at tage hensyn til både  

 TETRA og traditionel LMR.
Dette indebærer, at der ikke skal  

 afsættes flere radiofrekvenser til TETRA, end den reelle  

 efterspørgsel tilsiger.
Ved udgangen af 2001 er en tidligere udstedt tilladelse  

 til ERMES tilbageleveret.
Hermed er der ikke længere noget digitalt  

 personsøgesystem i drift i Danmark.
En tilsvarende udvikling ses i  

 resten af Europa, hvor operatørerne af ERMES tilbageleverer deres  

 tilladelser.
ERMES har anvendt radiofrekvenser, der er harmoniseret i EU og  

 dermed i praksis også i resten af Europa.
Inden for CEPT  

 pågår for øjeblikket et intensivt arbejde for at sikre, at  

 ERMES radiofrekvenserne også i fremtiden er harmoniserede på  

 europæisk niveau og således vil kunne bruges til introduktion af  

 nye radiokommunikationstjenester på tværs i Europa.
En tilsvarende udvikling er set med det paneuropæisk  

 luftfarts-telefonsystem   TFTS.
I 2001 blev denne tjeneste lukket, og der er  

 ikke længere kommerciel interesse for at drive et sådant system.  

 Inden for CEPT arbejdes der intensivt for at sikre, at TFTS radiofrekvenserne  

 også i fremtiden er harmoniserede på europæisk niveau,  

 så de vil kunne bruges til introduktion af nye  

 radiokommunikationstjenester på tværs i Europa.
Når den fremtidige ordning for brugen af  

 radiofrekvenser i båndet 410-430 MHz skal fastlægges, vil de  

 nuværende anvendelser i båndet indgå i overvejelserne.
IT-  

 og Telestyrelsen skal søge den mindst indgribende regulering i forhold  

 til de eksisterende brugere, specielt løsninger baseret på  

 frivillig overgang til digitale teknologier.
Strategi IT- og Telestyrelsen skal fastsætte regler for den fremtidige  

 anvendelse af radiofrekvensbåndet 410-430 MHz, herunder hvornår  

 de resterende 2x1,1 MHz kan overgå til TETRA.
 IT- og Telestyrelsen skal fortsat sikre de radiofrekvensmæssige  

 muligheder for, at der kan etableres lukkede radiosystemer for især  

 mindre private og offentlige brugere.
 Hvis der ikke sker en frivillig overgang til nye digitale systemer,  

 skal IT- og Telestyrelsen afdække mulighederne for på anden  

 måde at imødekomme den samlede efterspørgsel efter  

 radiofrekvensressourcer til LMR/TETRA.
 IT- og Telestyrelsen skal sikre, at de radiofrekvenser, der hidtil  

 har været anvendt til ERMES og TFTS, også i fremtiden kan  

 anvendes til radiokommunikationstjenester, der er harmoniseret på  

 europæisk niveau.
Radio og tv Anvendelsen af radiofrekvenser på radio- og  

 tv-området sker inden for rammerne af de gældende mediepolitiske  

 aftaler, der indgås i Kulturministeriets regi.
Hvis der viser sig behov  

 for at foretage ændringer i eksisterende tilladelser, der bunder i  

 mediepolitiske hensyn, vil IT- og Telestyrelsen efter forhandling med  

 Kulturministeriet foretage disse ændringer.
Baggrund Radio/tv-området er inde i en omstillingsproces fra  

 analog til digital udsendelse.
På radiosiden sker en introduktion af det  

 europæisk udviklede Digital Audio Broadcasting system (DAB).  

 DAB-systemet er indrettet, så der kan opnås bedre  

 frekvensudnyttelse og bedre signalkvalitet end ved et tilsvarende system  

 baseret på traditionelle FM-sendere.
Samtidig er systemet indrettet,  

 så samme senderfrekvens kan benyttes på flere sendere   eventuelt  

 på alle sendere i hele landet, hvis der er tale om landsprogrammer.
I 1995 og 2002 blev der på europæiske  

 frekvensplanlægningsmøder afsat radiofrekvenser til DAB.
Der er  

 mulighed for at etablere i alt 3 DAB-multipleks i Danmark, hvoraf et giver  

 mulighed for en amtsopdeling af sendefladen.
Systemet er under opbygning i de  

 fleste europæiske lande, herunder Danmark.
På tv-siden er en tilsvarende omstilling på  

 vej fra det nuværende analoge PAL-tv-system til det europæisk  

 udviklede Digital Video Broadcasting system (DVB). Indførelsen af  

 DVB-systemet er understøttet af et EF-direktiv fra 1995, der blev  

 implementeret i dansk lovgivning i 1996 (Lov om standarder for transmission  

 af tv-signaler m.v.). I lighed med systemet til udsendelse af digital radio  

 indebærer brugen af det digitale tv-system en række fordele med  

 hensyn til kvalitet og radiofrekvensmæssige besparelser i forbindelse  

 med udsendelse af regionalt og landsdækkende tv.
Det vil sige, at der  

 skal bruges færre forskellige radiofrekvenser til at opbygge et  

 regionalt eller landsdækkende net.
Der er i Danmark truffet  

 mediepolitisk beslutning om rammerne for en eventuel fremtidig etablering af  

 jordbaserede digitale tv-net, som indebærer, at IT- og Telestyrelsen  

 skal søge at tilvejebringe sendemuligheder for 4 DVB-multipleks.
Nye programmer og nye programtyper, der alene er praktisk  

 gennemførlige med digital udsendelsesteknik, vil komme til.
DAB og DVB  

 giver mulighed for en udbygning af radio- og tv-området med tjenester,  

 der hidtil har været afviklet som traditionel telekommunikation.
Man  

 vil derfor i de kommende år se en øget sammensmeltning mellem  

 radio/tv-området og telekommunikation.
DAB og DVB muliggør  

 udsendelse af datastrømme, som udover lyd og video kan indeholde andre  

 typer data.
Blandt de tjenester, som DVB giver mulighed for, er interaktive  

 tjenester såsom spil, banking, e-mail, e-handel og  

 informationstjenester.
Det er ikke hensigten at begrænse muligheden for  

 udbyde teletjenester via broadcast-net.
Digitale radio- og tv-net vil  

 således også kunne anvendes til teletjenester.
Dette skal ske  

 inden for rammerne af internationale beslutninger på området og  

 under overholdelse af telereguleringen.
Udvikling Fælles for radio og tv er, at det er vigtigt, at  

 omstillingen til digital udsendelse sker med en passende overgangsperiode,  

 hvor de samme programmer både sendes analogt og digitalt.
Lyttere og  

 seere får herved mulighed for at anskaffe nye digitale modtagere, hvis  

 de ønsker at udnytte den bedre kvalitet og større udbud, der  

 opnås ved digital udsendelse.
Ifølge den mediepolitiske aftale  

 af 3. juni 2002 mellem regeringen og Dansk Folkeparti vil det i forbindelse  

 med fastsættelsen af retningslinier for udbud af jordbaseret, digitalt  

 tv som udgangspunkt blive lagt til grund, at udsendelse af analogt tv  

 ophører inden udgangen af 2007. For så vidt angår radio  

 fremgår det af tillægsaftalen af 14. marts 2000 om anvendelse af  

 de danske DAB-frekvensressourcer, at det forventes, at analog udsendelse af  

 landsdækkende og regional radio ophører i løbet af 10-15  

 år.
I en overgangsperiode vil de samme radio- og tv-programmer  

 blive sendt både analogt og digitalt.
Der er derfor ikke umiddelbart  

 mulighed for at udnytte den bedre radiofrekvensøkonomi, der knytter  

 sig til de digitale transmissionssystemer.
Når de analoge sendesystemer  

 til sin tid nedlægges, vil der imidlertid blive frigjort betydelige  

 radiofrekvensressourcer.
Disse kan anvendes til nye, digitale radio- og  

 tv-tjenester eller til andre radiotjenester som f.eks. offentlig  

 mobilkommunikation.
Det kan derfor i den nærmeste fremtid blive  

 nødvendigt at træffe endelig beslutning om, hvornår den  

 analoge del skal lukkes.
Fastlæggelsen af de overordnede rammer for adgangen  

 til udnyttelsen af radiofrekvenser til radio og tv i Danmark har hidtil  

 fundet sted via bestemmelser i lov om radio- og fjernsynsvirksomhed samt  

 gennem flerårige aftaler mellem et flertal af partierne i Folketinget.  

 Denne regulering har især været nødvendig på  

 områder, hvor efterspørgslen overstiger de  

 radiofrekvensressourcer, der er til rådighed.
Dette har især  

 været tilfældet for de jordbaserede senderes vedkommende.  

 På satellitområdet har der hidtil været tilstrækkelig  

 kapacitet.
Dette forventes også at være tilfældet i de  

 kommende år.
Det fremgår derfor af den mediepolitiske aftale af  

 3. juni 2002, at det nuværende tilladelsessystem på satellit- og  

 kabelområdet for udøvelse af programvirksomhed skal erstattes af  

 et registreringssystem.
Strategi IT- og Telestyrelsen skal beskytte eksisterende radio- og  

 tv-tjenester i Danmark i overensstemmelse med de mediepolitiske rammer for  

 disse tjenester.
Endvidere skal IT- og Telestyrelsen sikre, at Danmark mindst  

 får de samme muligheder for at realisere sit behov for radio- og  

 tv-tjenester som vore nabolande.
 IT- og Telestyrelsen skal sikre en bedre og mere effektiv udnyttelse  

 af radiofrekvenser til radio- og tv-tjenester og dermed understøtte  

 regeringens løbende mediepolitik.
 IT- og Telestyrelsen skal arbejde for at tilvejebringe mindst 4  

 sendenet (multipleks) til brug for DVB.
Radiokæder, trådløs access (FWA) og  

 trådløse multimediasystemer (MWS) Baggrund Radiokæder er faste trådløse  

 forbindelser, som typisk anvendes som led i den almindelige teleinfrastruktur  

 som alternativ til kabler og lysledere.
Flere af teleoperatørerne  

 på det danske telemarked har valgt at etablere egne telenet baseret  

 på radiokæder, idet det har givet mulighed for en særdeles  

 hurtig udbygning i sammenligning med udbygning med kabler og lysledere.  

 Blandt amter og kommuner har der ligeledes været en øget  

 interesse for anvendelse af radiokæder til opbygning af regional og  

 lokal teleinfrastruktur.
FWA er en fællesbetegnelse for trådløse  

 abonnentnet, der kan erstatte den kabelbårne forbindelse til  

 almindelige telefonabonnenter.
FWA kan herudover også bruges i  

 telenettene som infrastruktur til mobilnet.
MWS er trådløse jordbaserede  

 punkt-til-multipunkt systemer, eventuelt multipunkt-til-multipunkt systemer,  

 som muliggør distribution af multimedietjenester.
I Danmark er  

 radiofrekvensbåndet 40,5-43,5 GHz blevet afsat til MWS med virkning fra  

 15. september 2000. Samtidig blev det muligt at få midlertidig  

 tilladelse til etablering af MWS-systemer.
Fælles for radiokæder, FWA og MWS er  

 muligheden for at anvende disse teknologier til udbygning af  

 teleinfrastruktur, herunder offentlige mobilnet.
Specielt til 3. generations  

 mobilnet forventes FWA og MWS at være særligt velegnede til  

 udbygning af infrastruktur pga. det store antal basisstationer i  

 bymæssig bebyggelse.
Den daværende Telestyrelse foretog i april 2001 en  

 høring om relevante parters synspunkter vedrørende  

 spørgsmålet om yderligere radiofrekvenser til faste tjenester,  

 specielt FWA, i en række radiofrekvensbånd over 10 GHz.  

 Høringen viste en vis principiel interesse for at anvende  

 radiofrekvensbåndene 10,15-10,30/10,50-10,65 MHz samt 27,5-29,5 GHz,  

 mens interessen var mere behersket for radiofrekvensbåndene 31,0-31,3  

 GHz og 31,8-33,4 GHz.
Høringen viste desuden, at der både var  

 interesse for FWA og radiokæder, dog med præference for FWA.  

 Interessen synes dog behersket, og i ingen høringssvar var der  

 angivelse af konkrete radiofrekvensbehov.
Radiofrekvensbåndene 10,15 - 10,65 GHz, 27,5 - 29,5  

 GHz og 31,0 - 31,3 GHz er i den seneste frekvensplan afsat til FWA.  

 Radiofrekvensbåndet 31,8 - 33,4 GHz er afsat til fremtidig  

 implementering af radiokæder eller FWA.
Radiofrekvensbåndene  

 40,5-43,5 GHz er i den seneste frekvensplan afsat til MWS.
Der er i disse  

 radiofrekvensbånd alene mulighed for at få midlertidige  

 tilladelser.
Disse tilladelser bortfalder den 1. januar 2003. Der er derfor  

 behov for at få fastlagt nye regler, der skal gælde fra d. 1.  

 januar 2003. Som følge heraf iværksatte IT- og Telestyrelsen en  

 høring om etablering af FWA, radiokæder og/eller andre faste  

 tjenester i de nævnte radiofrekvensbånd.
Høringen blev  

 afsluttet den 9. august 2002.
Udvikling På baggrund af den seneste høring i 2002 kan  

 det konstateres, at der er tilkendegivet en vis konkret interesse for at  

 etablere enkelte faste tjenester, herunder FWA i radiofrekvensbåndene  

 10,15   10,65 GHz, 27,5   29,5 GHz og radiokæder i 31,8 og 33,4 GHz.  

 Der er ikke tilkendegivet konkret interesse i at anvende  

 radiofrekvensbåndene 31,0   31,3 GHz og 40,5   43, 5 GHz.
Interessen  

 for MWS er fremtidig og ikke konkret.
På dette grundlag vurderes det, at der ikke på  

 nuværende tidspunkt kan forventes frekvensknaphed i de aktuelle  

 radiofrekvensbånd.
Tilladelser vil derfor blive udstedt efter  

 først til mølle princippet, efterhånden som  

 ansøgninger modtages.
På baggrund af høringen vurderes det tillige,  

 at radiofrekvensbåndene skal afsættes til faste tjenester  

 generelt, uden begrænsninger med hensyn til hvilke specifikke faste  

 tjenester eller teknologi (FDD eller TDD), med henblik på at lade de  

 konkrete behov i et angiveligt usikkert marked selv definere anvendelserne i  

 radiofrekvensbåndene.
I overensstemmelse med ERC beslutning (99)15 vil  

 radiofrekvensbåndet 40,5   43,5 GHz fortsat primært være  

 afsat til MWS.
Systemet med midlertidige tilladelser i de aktuelle  

 radiofrekvensbånd forlænges ikke efter 1. januar 2003.  

 Skæringsdatoen 1. januar 2003 blev oprindeligt sat netop med henblik  

 på en revurdering af branchens behov og ønsker til den tid.  

 Efterhånden har markedet haft lejlighed til at gøre sig  

 erfaringer med de 7 udbudte FWA tilladelser, som blev udstedt i december  

 2000. Desuden er der udstedt 4 tilladelser til etablering af 3. generations  

 offentlige mobilnet i efteråret 2001. Til etablering af infrastruktur  

 til de nye 3. generationstjenester forventes der at være behov for  

 radiokæder og/eller FWA.
Etablering af denne infrastruktur kan  

 eventuelt ske i nogle af de radiofrekvensbånd, der er omfattet af denne  

 høring.
Tilladelser vil blive udstedt som almindeligt  

 tidsbegrænsede tilladelser i de aktuelle radiofrekvensbånd.
 Endeligt vurderes det, at der ikke i  

 radiofrekvensbåndet 10,15   10,65 GHz på grund af den  

 begrænsede efterspørgsel er grundlag for på  

 nuværende tidspunkt at iværksætte frekvensadministrative  

 metoder til inddragelse eller omfordeling af allerede udstedte  

 tilladelser.
Strategi IT- og Telestyrelsen skal bringe radiofrekvensbåndene 10,15 -  

 10,65 GHz, 27,5 - 29,5 GHz, 31,0 - 31,3 GHz og 31,8   33,4 GHz i anvendelse  

 til faste tjenester samt radiofrekvensbåndet 40,5 - 43,5 GHz til MWS i  

 det omfang efterspørgslen tilsiger det.
 IT- og Telestyrelsen skal sikre, at der ikke sker en endelig  

 udfasning af eksisterende tjenester i de aktuelle radiofrekvensbånd,  

 før der er identificeret alternative radiofrekvensbånd til de  

 eksisterende tjenester, og før der er konkret efterspørgsel  

 efter radiofrekvenserne til faste tjenester i  

 radiofrekvensbåndene.
Offentlig mobilkommunikation Baggrund Der er udstedt 14 tilladelser til offentlige mobilnet,  

 herunder 10 tilladelser til 2. generations mobilnet (2G) til fire  

 operatører og 4 tilladelser til 3. generations mobilnet (3G),  

 også fordelt på fire operatører.
 På WRC-2000 blev det besluttet at afsætte  

 yderligere radiofrekvenser til 3G i radiofrekvensbåndet 2500-2690  

 MHz.
Udvikling En CEPT/ECC beslutning er under udarbejdelse.
Der  

 lægges her op til, at radiofrekvensbåndene 2500-2690 MHz skal  

 afsættes til 3G pr. 1. januar 2008. Denne forventes vedtaget senest i  

 starten af 2003.
En senere ECC beslutning i 2004 vil afklare, om hele  

 radiofrekvensbåndet 2500-2690 skal bruges til landbaseret 3G, eller om  

 radiofrekvensbåndene 2500-2520 MHz og 2670-2690 MHz skal anvendes til  

 3G satellitkomponenten.
Den senere beslutning vil også indeholde  

 tekniske retningslinier for brugen af radiofrekvensbåndene.
 Når der foreligger en tidsplan for, hvornår de  

 nye IMT2000/UMTS tjenester skal bruge radiofrekvenserne, skal IT- og  

 Telestyrelsen efter behørig inddragelse af relevante parter tage  

 stilling til, om de allerede udstedte tilladelser i radiofrekvensbåndet  

 2500-2690 MHz kan løbe videre, eller om der skal  

 iværksættes frekvensadministrative metoder.
For i videst muligt omfang at undgå en tvungen  

 flytning af eksisterende tjenester har IT- og Telestyrelsen siden 2001  

 udstedt tilladelser til ENG/OB-tjenester (reportageudstyr og  

 trådløse videokameraer) i et nyt frekvensområde i  

 2300-2400 MHz radiofrekvensbåndet, hvortil også de eksisterende  

 ENG/OB-tjenester i radiofrekvensbåndet 2500-2690 MHz kan flyttes.
Der  

 findes således et alternativ til den eksisterende afsætning af  

 radiofrekvenser til ENG/OB i radiofrekvensbåndet 2520-2670 MHz.
For så vidt angår radiofrekvenser til GSM er  

 der ikke ledige radiofrekvenser.
Alle radiofrekvenser, der internationalt er  

 afsat til GSM-formål, er der udstedt tilladelser til i Danmark ved de  

 10 tilladelser, der anført ovenfor.
Der forventes derfor ikke at  

 være behov for ændringer i IT- og Telestyrelsens administration  

 af radiofrekvenser til GSM.
Strategi IT- og Telestyrelsen skal fremme udarbejdelsen af en ECC-beslutning  

 vedrørende harmonisering af frekvensanvendelse, kanalplaner m.v. i  

 2500-2690 MHz radiofrekvensbåndet til 3. generations mobilnet.
 IT- og Telestyrelsen skal sikre, at radiofrekvensbåndene  

 2500-2520 MHz og 2670-2690 MHz kan bruges til den satellitbaserede komponent  

 af 3G mobilnet, såfremt der opstår efterspørgsel efter  

 dette.
 Når efterspørgsel efter 3G radiofrekvenser i  

 radiofrekvensbåndet 2500-2690 MHz opstår, skal IT- og  

 Telestyrelsen sikre, at radiofrekvenserne kan tages i anvendelse til disse  

 tjenester.
Forsvarets frekvensanvendelse Baggrund De overordnede rammer for forsvarets  

 radiofrekvensanvendelse bliver fastlagt nationalt og i NATO-regi med  

 deltagelse af de enkelte NATO-landes civile og militære  

 myndigheder.
Forsvarets radiofrekvensanvendelse undtages fra  

 tilladelseskrav i de radiofrekvensbånd, som er identificeret som  

 eksklusive radiofrekvensbånd eller, hvor der iøvrigt er  

 anført at være militær radiofrekvensanvendelse i den  

 danske frekvensplan.
I andre radiofrekvensbånd fastsættes  

 forsvarets vilkår for frekvensanvendelse i hvert enkelt tilfælde.  

 Forsvarets overordnede radiofrekvensanvendelse fremgår af "Nato  

 Joint Frequency Agreement" (NJFA) og den danske frekvensplan.
På  

 baggrund af Lov om forsvarets ordning og NJFA har IT- og Telestyrelsen for en  

 række radiofrekvensbånds vedkommende indgået  

 radiofrekvensaftaler med Forsvarskommandoen om forsvarets  

 radiofrekvensanvendelse.
Udvikling Der foregår en fortsat udvikling hen imod nye  

 frekvensbesparende teknologier, således at det stadig stigende  

 informationsbehov kan tilgodeses inden for de nuværende rammer.
Dansk forsvar pålægges i stigende grad at  

 løse opgaver i internationalt regi.
Dette forhold medfører  

 øgede krav til interoperabel teknologi og ikke mindst til harmoniseret  

 militær anvendelse af radiofrekvensbåndene, ikke blot i Europa,  

 men i alle nationer, der deltager i FN- og NATO-opgaver.
Strategi IT og Telestyrelsen skal sikre, at forsvarets behov for  

 radiofrekvenser fortsat bliver tilgodeset, således at Danmark kan leve  

 op til de lovgivningsmæssige krav såvel nationalt som  

 internationalt, herunder til de forpligtelser, som FN- og NATO-samarbejdet  

 kræver.
 I den forbindelse skal IT- og Telestyrelsen arbejde for, at civile  

 tjenester fortsat får adgang til de af forsvaret anvendte  

 radiofrekvensbånd, i det omfang frekvensdeling er mulig, samt at  

 forsvaret, som tidligere, tilbagegiver dele af det radiofrekvensspektrum, som  

 forsvaret anvender, i takt med ændringer i forsvarets opgaver og  

 behov.
1)   Bekendtgørelsen  

 gennemfører dele af Europa-Parlamentets og Rådets direktiv  

 2002/20/EF af 7. marts 2002 om tilladelser for elektroniske kommunikationsnet  

 og  tjenester (EF-Tidende 2002 nr.
L 108 s. 21) og dele af  

 Europa-Parlamentets og Rådets direktiv 2002/21/EF af 7. marts 2002 om  

 fælles rammebestemmelser for elektroniske kommunikationsnet og  

  tjenester (EF-Tidende 2002 nr.
L 108 s 33).
