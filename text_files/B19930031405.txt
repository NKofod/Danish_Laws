(Etiketbekendtgørelsen) I medfør af § 6, stk. 2, og § 44, stk. 2, i lov om lægemidler, jf.  

 lovbekendtgørelse nr. 452 af 10. juni 1992 og lov nr. 280 af 6. maj 1993,  

 fastsættes:
Pakninger og emballage § 1.  Størrelsen af pakninger skal afpasses det  

 enkelte lægemiddels terapeutiske formål og holdbarhed.
 § 2.  Emballagen skal i fysisk og mekanisk henseende  

 være formålstjenlig og skal være udformet således, at den ikke giver  

 anledning til misforståelser med hensyn til måden, hvorpå lægemidlet skal  

 anvendes, eller til forveksling af lægemidlet med nærings- og nydelsesmidler  

 eller med kosmetiske produkter.
 Stk. 2.  Farmaceutiske specialiteter, der er omfattet af  

 § 14 i Sundhedsstyrelsens bekendtgørelse om recepter og receptpligt m.m.  

 (visse afhængighedsskabende stoffer m.m.) skal være emballeret på en sådan  

 måde, at brud på pakningen let kan konstateres.
 Stk. 3.  Farmaceutiske specialiteter til peroral  

 anvendelse, som doseres dråbevis eller ved hjælp af medicinmål, skal som del  

 af pakningen eller emballagen være forsynet med passende  

 afdrypningsanordning/dråbestav, medicinmål eller lignende.
Mærkning § 3.  Ved mærkning forstås i denne bekendtgørelse  

 tekst og figurer på indre og ydre emballage og på indlægssedler.
 Stk. 2.  Mærkning skal anføres på såvel ydre som indre  

 emballage, medmindre andet er bestemt.
 § 4.  Mærkningen skal omfatte følgende oplysninger:
 § 5.  Mærkningen må ikke omfatte følgende angivelser:
 Undtaget fra ovennævnte er dog angivelsen af logoer for  

 registreringsindehaveren og en evt. dansk repræsentant under forudsætning af,  

 at disse ikke indeholder reklameslogans o.lign.
 § 6.  Et lægemiddel skal benævnes ved navn og  

 lægemiddelformbetegnelse.
Stk. 2.  Lægemidler med kun eet lægemiddelstof skal  

 tillige angives ved styrke.
Dette gælder dog ikke lægemidler, omfattet af  

 bekendtgørelse om naturlægemidler.
 § 7.  Lægemidlet angives ved det navn, som er godkendt  

 af Sundhedsstyrelsen, (jf. i øvrigt § 6, stk. 3 og § 18 i lov om lægemidler).
 § 8.  Lægemiddelformbetegnelsen skal være den, som er  

 godkendt af Sundhedsstyrelsen.
 § 9.  Styrken angives efter følgende regler:
 Stk. 2.  For lægemidler til peroral anvendelse, som  

 doseres dråbevis, angives tillige mængde lægemiddelstof pr. dråbe eller antal  

 dråber pr. ml.
 Stk. 3.  For faste lægemidler til peroral anvendelse,  

 som doseres ved hjælp af medicinmål, angives tillige mængde lægemiddelstof  

 eller mængde lægemiddel pr. medicinmål.
 Stk. 4.  Radioaktive lægemidler skal på afskærmningens  

 etiket, hvis nødvendigt, være mærket med angivelse af mængden af  

 radioaktivitet pr. doseret enhed eller pr. hætteglas/ampul til et angivet  

 tidspunkt og af antallet af kapsler eller for væsker, antallet af milliliter  

 i beholdere.
Stk. 5.  Mængde lægemiddelstof angives i mg.
Mængder på  

 1 gram eller derover angives dog i g, og mængder under 0,1 mg angives i  

 mikrogram (mikrog.). I særlige tilfælde kan andre internationale  

 mængdebetegnelser anvendes, f.eks.
IE (Internationale enheder) eller mmol.  

 For immunologiske præparater benyttes enheder af biologisk aktivitet, antal  

 kim eller om muligt specifikt proteinindhold.
For radioaktive lægemidler  

 benyttes enheden Becquerel (Kbq, MBq eller GBq).
 § 10.  Pakningsstørrelsen (indholdsmængden) angives  

 efter følgende regler:
 Stk. 2.  For lægemidler, hvis indhold er under tryk,  

 angives derudover såvel brutto- som nettovægt.
 Stk. 3.  Overskud i ampuller eller hætteglas angives  

 ikke.
 § 11.  Lægemiddelstoffer eller virksomme droger skal  

 deklareres kvalitativt og kvantitativt.
 Stk. 2.  Hjælpestoffer deklareres efter følgende regler:
 Stk. 3.  Hvis et radioaktivt lægemiddel indeholder et  

 radionuklid, skal navn og evt. kode for præparatet samt navn eller kemisk  

 symbol for det pågældende radionuklid angives på afskærmningens etiket.
 § 12.  Indholdsstofferne skal betegnes med et navn fra  

 følgende nomenklatursystemer, angivet i prioriteret rækkefølge:
 Anvendes BAN-navn eller USAN-navn, skal navnekilde angives.
 Stk. 2.  Er der ikke fastsat et navn for stoffet, kan  

 handelsnavnet benyttes.
Stk. 3.  For naturlægemidler skal de virksomme  

 bestanddele betegnes med et eentydigt dansk navn som anført i Danske  

 Lægemiddelstandarder eller Dansk Feltflora.
Er dette ikke muligt, anvendes i  

 stedet den latinske betegnelse eller det gængse handelsnavn.
 Stk. 4.  Den kvantitative deklaration af  

 indholdsstofferne angives i overensstemmelse med § 9. For lægemidler, som er  

 omfattet af bekendtgørelse om naturlægemidler og som indeholder en eller  

 flere virksomme droger, angives, jf. § 9, stk. 1, 2 og 3, mængde af virksom  

 droge(r) pr. dosis eller mængde af virksom droge angivet som et interval  

 svarende til en defineret mængde af terapeutisk aktive indholdsstoffer.
 § 13.  Brugsanvisninger, herunder oplysninger om  

 anvendelsesmåde og evt. indgivelsesvej m.m., jf. bilag 1, skal anføres.
 § 14.  Tekniske oplysninger skal anføres, når  

 Sundhedsstyrelsen finder det nødvendigt.
 § 15.  Indikationsområde og normaldosering, advarsler  

 m.m. skal anføres på håndkøbslægemidler (receptfrie lægemidler) som nævnt i  

 bilag 2. Henvisningen til bilag 2 gælder dog ikke for lægemidler, omfattet af  

 bekendtgørelse om naturlægemidler eller bekendtgørelse om vitamin- og  

 mineralpræparater.
 Stk. 2.  For lægemidler, omfattet af bekendtgørelse om  

 naturlægemidler, skal det i forbindelse med indikationsområdet tydeligt  

 angives, at der er tale om et naturlægemiddel.
 Stk. 3.  I forbindelse med indikationsområdet for  

 lægemidler, omfattet af bekendtgørelse om vitamin- og mineralpræparater, skal  

 betegnelsen »Stærkt vitaminpræparat«, »Stærkt  

 mineralpræparat« eller »Stærkt vitamin-mineralpræparat«  

 angives.
 § 16.  Lægemidler udelukkende til veterinært brug skal  

 mærkes: » Til dyr«.
 Stk. 2.  Oplysninger om tilbageholdelsestid skal  

 anføres.
 Stk. 3.  Lægemidler til veterinært brug, optaget i  

 Sundhedsstyrelsens specialitetsregister med særlig markering: »V«,  

 i medfør af bekendtgørelse nr. 613 af 15. december 1975 om undtagelse fra  

 apotekerforbehold af visse jern- og vitaminpræparater samt antiparasitære  

 midler til dyr, skal tillige forsynes med indikationsområde og normaldosering  

 som fastsat af Sundhedsstyrelsen.
§ 17.  Lægemidlers ydre emballage skal være påført  

 nordisk varenummer.
Denne bestemmelse gælder dog ikke for lægemidler,  

 omfattet af bekendtgørelse om naturlægemidler eller bekendtgørelse om  

 vitamin- og mineralpræparater eller bekendtgørelse om radioaktive lægemidler.
 § 18.  Lægemidler skal mærkes »Opbevares  

 utilgængeligt for børn«.
 Stk. 2.  Lægemidler specielt beregnet til sygehusbrug  

 skal ikke mærkes i medfør af stk. 1.
Stk. 3.  Lægemidler, der er optaget i Sundhedsstyrelsens  

 liste over lægemidler, som kan nedsætte evnen til at føre motorkøretøj eller  

 betjene farlige maskiner, skal mærkes med advarselstrekant.
Trekanten skal  

 anbringes på en iøjnefaldende plads på pakningsmaterialet.
Trekanten skal  

 være ligesidet, og størrelsen skal være afpasset efter den øvrige tekst og  

 etiketstørrelse, dog skal sidelængden være mindst 10 mm.
Trekanten skal bestå  

 af en rød ramme af ca. 2 mm bredde på hvidt bund.
Den skal være orienteret  

 med spidsen opad.
 Stk. 4.  Andre advarsler skal anføres som nævnt i bilag  

 3, eller hvis der er fastsat krav herom i DLS.
 § 19.  Opbevaringsbetingelser skal anføres, når  

 Sundhedsstyrelsen finder det nødvendigt.
 § 20.  Batchnummeret og udløbsdatoen skal anføres.  

 Udløbsdatoen som »Anvendes inden . . .« eller »Anvendes før .  

 . .«.
 Stk. 2.  Når Sundhedsstyrelsen finder det nødvendigt,  

 skal andre oplysninger om begrænset holdbarhed anføres.
 § 21.  Registreringsindehaverens navn og adresse skal  

 anføres.
 Stk. 2.  For veterinære lægemidler endvidere navn og  

 adresse på fremstilleren, hvis denne er forskellig fra  

 registreringsindehaveren.
 Stk. 3.  Registreringsindehaverens repræsentant i  

 Danmark, jf. lægemiddellovens § 14, stk. 2, kan anføres som supplement.
 § 22.  Markedsføringstilladelsens nummer skal anføres.
 § 23.  Den ydre emballage kan forsynes med tegn eller  

 piktogrammer til forklaring af visse af de i §§ 6-17 angivne oplysninger samt  

 andre oplysninger fra produktresumeet, som kan være sundhedsoplysende.  

 Ethvert element, der kan have karakter af reklame, skal udelukkes.
 § 24.  Blisterkort indeholdende humanmedicinske  

 lægemidler skal, når de leveres i en ydre emballage udformet i  

 overensstemmelse med denne bekendtgørelse, mindst være forsynet med  

 oplysninger om lægemidlets benævnelse, jf. § 6, registreringsindehaverens  

 navn, sidste anvendelsesdato og batchnummer.
 Stk. 2.  Små indre emballager til humanmedicinske  

 lægemidler, på hvilke fuldstændig mærkning ikke er mulig, skal mindst være  

 forsynet med oplysninger om lægemidlets navn, om nødvendigt styrke og  

 indgivelsesvej, anvendelsesmåde, sidste anvendelsesdato, batchnummer og  

 indholdsmængde.
 § 25.  Ampuller med veterinærmedicinske lægemidler  

 skal, når de leveres i en ydre emballage udformet i overensstemmelse med  

 denne bekendtgørelse, mindst være forsynet med oplysninger om lægemidlets  

 navn, mængde af aktive indholdsstoffer, indgivelsesvej, batchnummer, sidste  

 anvendelsesdato samt ordene »Til dyr«.
 Stk. 2.  Små pakninger til enkeltdosering af  

 veterinærmedicinske lægemidler skal, når de leveres i en ydre emballage,  

 mærkes i overensstemmelse med stk. 1. Såfremt dette ikke er muligt, skal som  

 minimum angives lægemidlets navn, styrke og batchnummer.
 § 26.  For radioaktive lægemidler skal  

 hætteglasset/ampullen mærkes med navn eller kode på lægemidlet, herunder navn  

 eller kemisk symbol for det pågældende radionuklid, batchnummer, udløbsdato,  

 det internationale symbol for radioaktivitet, fremstillerens navn og mængden  

 af radioaktivitet, jf. § 9, stk. 5.
§ 27.  De i kapitel 2 nævnte oplysninger skal være  

 affattet på dansk.
De skal være let læselige, let forståelige og må ikke  

 kunne slettes.
 Stk. 2.  De i § 24 nævnte oplysninger kan dog, når  

 forbrugerbeskyttelseshensyn ikke tilsiger andet, være affattet på andre sprog  

 end dansk.
 Stk. 3.  Sundhedsstyrelsen kan i særlige tilfælde  

 tillade, at radioaktive lægemidler mærkes på andre sprog.
 Indlægsseddel til humanmedicinske  

 lægemidler, bestemt til brugeren.
 § 28.  Emballagen skal indeholde en indlægsseddel  

 bestemt til brugeren, medmindre alle de oplysninger, der kræves i dette  

 kapitel, er angivet direkte på den ydre eller den indre emballage.
§ 29.  Indlægssedlen skal udformes i overensstemmelse  

 med produktresumeet.
Den skal indeholde følgende oplysninger i den nedenfor  

 anførte rækkefølge:
 Stk. 2.  Indlægssedlen skal være på dansk, let læselig  

 og affattet i udtryk, der er klare og forståelige for brugerne.
 § 30.  Indlægssedler kan forsynes med tegn og  

 piktogrammer på de betingelser, der fremgår af § 23.
Indlægsseddel til veterinærmedicinske  

 lægemidler, bestemt til § 31.  Emballagen skal indeholde en indlægsseddel  

 bestemt til brugeren, medmindre alle de i dette kapitel krævede oplysninger  

 er angivet på den indre og ydre emballage.
§ 32.  Indlægssedlen skal udformes i overensstemmelse  

 med produktresumeet.
Den skal indeholde følgende oplysninger:
 Stk. 2.  Indlægssedlen skal være på dansk.
 § 33.  Eventuelle oplysninger udover de, der er anført  

 i § 32, skal være klart adskilt fra disse.
Almindelige bestemmelser § 34.  Samtidig med ansøgning om optagelse i  

 Sundhedsstyrelsens specialitetsregister eller om forlængelse af registrering  

 skal ansøgeren indsende udkast til mærkning af ydre og indre emballage samt  

 udkast til indlægsseddel, udformet i overensstemmelse med bekendtgørelsens  

 regler og produktresumeet.
§ 35.  For humanmedicinske lægemidler skal ethvert  

 udkast til ændring af et element i mærkningen eller indlægssedlen, som er  

 omfattet af denne bekendtgørelse og som ikke er omfattet af produktresumeet,  

 forelægges Sundhedsstyrelsen.
Den pågældende ændring kan foretages, såfremt  

 Sundhedsstyrelsen ikke inden 90 dage fra modtagelsen af udkastet har gjort  

 indsigelse mod den påtænkte ændring.
 § 36.  Lægemidler, som er beregnet til udelukkende at  

 administreres af sundhedspersonale eller dyrlæger eller som udelukkende  

 sælges eller udleveres til hospitaler eller lignende institutioner, behøver  

 ikke vedlægges en indlægsseddel.
 § 37.  Sundhedsstyrelsen kan i særlige tilfælde og på  

 vilkår, der fastsættes i hvert enkelt tilfælde, meddele dispensation fra  

 bekendtgørelsens bestemmelser eller stille yderligere krav.
Straffebestemmelser § 38.  Med bøde straffes den, der Stk. 2.  Er en overtrædelse begået af et aktieselskab,  

 anpartsselskab, andelsselskab eller lignende kan der efter § 44, stk. 3, i  

 lov om lægemidler pålægges selskabet som sådant bødeansvar.
Er overtrædelsen  

 begået af staten, en kommune eller et kommunalt fællesskab, jf. § 60 i lov om  

 kommunernes styrelse, kan der pålægges staten, kommunen eller det kommunale  

 fællesskab bødeansvar.
Ikrafttrædelses- og overgangsbestemmelser § 39.  Bekendtgørelsen træder i kraft den 1. juni  

 1993.
 Stk. 2.  For så vidt angår indlægssedler til  

 veterinærmedicinske lægemidler finder §§ 31 og 34 dog først anvendelse fra  

 følgende tidspunkter:
 Stk. 3.  Fra den 1. januar 1994 afslår Sundhedsstyrelsen  

 ansøgninger om optagelse i Sundhedsstyrelsens specialitetsregister eller om  

 forlængelse af registrering af humanmedicinske lægemidler, såfremt udkast til  

 mærkning og indlægsseddel ikke er i overensstemmelse med reglerne i denne  

 bekendtgørelse, jf. § 16 a i lov om lægemidler.
Stk. 4.  Veterinærmedicinske lægemidler, jf. dog stk. 5,  

 skal senest den 1. januar 1996 indeholde en indlægsseddel, der opfylder  

 bekendtgørelsens regler, såfremt dette, jf. stk. 6, ikke allerede er  

 tilfældet.
Ligeledes skal mærkningen af veterinærmedicinske lægemidler senest  

 den 1. januar 1996 opfylde bekendtgørelsens regler, såfremt dette, jf. stk.  

 6, ikke allerede er tilfældet.
Stk. 5.  Immunologiske, veterinærmedicinske lægemidler  

 skal senest den 1. april 1998 indeholde en indlægsseddel, der opfylder  

 bekendtgørelsens regler, såfremt dette, jf. stk. 6, ikke allerede er  

 tilfældet.
Ligeledes skal mærkningen af immunologiske, veterinærmedicinske  

 lægemidler senest den 1. april 1998 opfylde bekendtgørelsens regler, såfremt  

 dette, jf. stk. 6, ikke allerede er tilfældet.
 Stk. 6.  Senest 1 år efter Sundhedsstyrelsens meddelelse  

 om forlængelse af registrering skal lægemidlets pakning indeholde en  

 indlægsseddel, og mærkning samt indlægsseddel skal være bragt i  

 overensstemmelse med denne bekendtgørelses regler.
 Stk. 7.  Såfremt en lægemiddelpakning, som ikke før  

 bekendtgørelsens ikrafttræden har indeholdt en indlægsseddel, vedlægges en  

 sådan førend det i medfør af bekendtgørelsen krævede tidspunkt, skal  

 indlægssedlen opfylde bekendtgørelsens regler.
 Stk. 8.  Bekendtgørelse nr. 777 af 12. december 1989 om  

 forbrugerpakninger til lægemidler optaget i Sundhedsstyrelsens  

 Specialitetsregister ophæves.
Sundhedsstyrelsen, den 18. maj 1993 Knud Kristensen / Henning Hovgaard Bilag 2 Brugeroplysninger på håndkøbslægemidler Udover det i bilagt angivne kan Sundhedsstyrelsen for konkrete præparater  

 have stillet krav om afvigende eller supplerende mærkning.
Udformningen af de  

 angivne indikationer, doseringer, advarsler og andet kan omformuleres, når  

 meningen ikke ændres.
Dette gælder dog ikke, når ordlyden er angivet i  

 citationstegn.
 Oplysningerne skal være udformet på en for brugerne let forståelig måde og  

 skal fremgå såvel af lægemidlets etiket som af en eventuel karton.
 Bemærk: Advarsler, se også bilag 3.
 (*1) Bekendtgørelsen indeholder bestemmelser, der gennemfører Rådets  

 direktiv 92/27/EØF, EF-tidende 1992 L 113 s. 8, Rådets direktiv 81/851/EØF,  

 EF-tidende 1981 L 317 s. 1, Rådets direktiver 90/676/EØF og 90/677/EØF,  

 EF-tidende 1990 L 373 s. 15 og 26, Rådets direktiver 89/342/EØF og  

 89/343/EØF, EF-tidende 1989 L 142 s. 14 og 16 og Rådets direktiv 89/381/EØF,  

 EF-tidende 1989 L 181 s. 44.
