Bekendtgørelse  

 af  

 første og anden tillægskonvention af henholdsvis   

 18. september 1985 og 11. april 1996 til konventionen af  

 5. januar 1983 med Schweiz om social sikring Danmark har henholdsvis den 18. september 1985 og 11.  

 april 1996 i Bern undertegnet første og anden tillægskonvention  

 til konventionen af 5. januar 1983 mellem Danmark og Schweiz om social  

 sikring, jfr.
Udenrigsministeriets bekendtgørelse nr. 18 af 6. marts  

 1984, Lovtidende C.
 Første tillægskonvention af 18. september  

 1985 har følgende ordlyd:
Tillægskonvention til konventionen af 5. januar  

 1983 mellem Kongeriget Danmark og Det Schweiziske Edsforbund om social  

 sikring Den danske regering og det schweiziske forbundsråd  

 er enige om at ændre og supplere konventionen af 5. januar 1983 om  

 social sikring   i det følgende benævnt konventionen  

 således:
Artikel 1 1.	Artikel 3, stk. 1, A), c), i konventionen affattes  

 således:
 »c) 	forsikring mod ulykker under arbejde og uden forbindelse med  

 arbejde samt mod erhvervssygdomme;«.
 2.	Artikel 3, stk. 1, B), f), i konventionen affattes  

 således:
 »f) socialpension;«.
 3.	Artikel 13 i konventionen affattes således:
 »1)	Med forbehold af bestemmelserne i stk. 2 har danske statsborgere og  

 deres efterladte på samme vilkår som schweiziske statsborgere og  

 deres efterladte krav på almindelig pension og plejegodtgørelse  

 efter den schweiziske alders-, efterladte- og invalideforsikring.
2)	Almindelig pension for forsikrede, som er mindre end 50 pct.  

 invalide, ydes danske statsborgere, så længe de har bopæl i  

 Schweiz.« 4.	Efter artikel 13 i konventionen indsættes som ny artikel 13  

 a:
»Artikel 13 a For så vidt krav på ydelser efter den  

 schweiziske lovgivning beror på et forsikringsforhold, betragtes  

 ligeledes som forsikrede i medfør af denne lovgivning danske  

 statsborgere, a) 	som på tidspunktet for forsikringsbegivenhedens  

 indtræden efter den schweiziske lovgivning har bopæl i Danmark  

 eller er omfattet af loven om social pension; eller b) 	som må opgive deres beskæftigelse eller virksomhed i  

 Schweiz på grund af ulykkestilfælde eller sygdom,  

 sålænge de modtager revalideringsydelser efter den schweiziske  

 invalideforsikring eller forbliver i Schweiz.
De er underlagt bidragspligt  

 som ikke-erhvervsaktive.« 5. Artikel 16 i konventionen affattes således:
 »1)	Schweiziske statsborgere har ret til førtidspension på  

 betingelse af, at de i den optjeningsperiode, der gælder efter lov om  

 social pension i en sammenhængende bopælsperiode på dansk  

 område i mindst 12 måneder har været fysisk og psykisk i  

 stand til at udøve et normalt erhverv.
2)	Ret til førtidspension på grund af sociale forhold for  

 schweiziske statsborgere er yderligere betinget af, at de har haft fast  

 bopæl på dansk område i mindst 12 måneder umiddelbart  

 forud for indgivelse af ansøgningen om pension, og at behovet for  

 pension opstod, mens de havde bopæl på dansk  

 område.« 6.	Artikel 17 i konventionen affattes således:
 »1)	Udbetaling af social pension til en schweizisk statsborger, der har  

 bopæl på schweizisk område, kan kun ske, hvis vedkommende i  

 den optjeningsperiode, der gælder efter lov om social pension, har  

 været beskæftiget på dansk område i mindst 12  

 måneder som arbejdstager eller selvstændig erhvervsdrivende.
2)	Selv om betingelserne i stk. 1 ikke er opfyldt, udbetales en  

 pension, der er tilkendt en schweizisk statsborger bosat på dansk  

 område dog fortsat på schweizisk område, hvis vedkommende i  

 den optjeningsperiode, der gælder efter lov om social pension, har haft  

 bopæl på dansk område i mindst 10 år, hvoraf mindst 5  

 år ligger umiddelbart forud for ansøgningen om  

 pension.« 7.	Artikel 18 i konventionen affattes således:
»1)	Et medlem af Arbejdsmarkedets Tillægspension (ATP), som har  

 opnået mindst 1 års pensionsanciennitet, skal anses for at have  

 tilbagelagt en beskæftigelsesperiode på 12 måneder på  

 dansk område; 2)	hvis en person godtgør, at pågældende har  

 været beskæftiget på dansk område i en periode forud  

 for 1. april 1964, medregnes denne periode også; 3)	hvis en person godtgør, at pågældende var  

 selvstændig erhvervsdrivende på dansk område i en periode,  

 medregnes denne periode også.« 8.	Artikel 19 i konventionen affattes således:
 »Uanset andre bestemmelser i denne konvention udbetales  

 følgende tillæg og ydelser efter lov om social pension kun til  

 personer bosat uden for dansk område, i det omfang det er fastsat i  

 loven:
a) pensionstillæg; b) hustrutillæg; c) ægteskabstillæg; d) personligt tillæg; e) bistandstillæg; f) plejetillæg; g) invaliditetsydelse.« 9.	Artikel 20 i konventionen affattes således:
»Uanset artikel 5 finder reglerne i lov om social pension  

 om ophold i udlandet, der sidestilles med bopæl på dansk  

 område ved opgørelse af bopælstid, ikke anvendelse  

 på schweiziske statsborgere.« 10.	Artikel 21 i konventionen affattes således:
 »1)	Bestemmelserne i artikel 5 giver ikke schweiziske statsborgere ret  

 til pension efter overgangsbestemmelserne i de danske love af 7. juni 1972 om  

 ret til pension for danske statsborgere, som har haft fast bopæl i  

 Danmark i et nærmere fastsat tidsrum forud for ansøgningen om  

 pension.
2)	Når en person har erhvervet ret til folkepension og tillige  

 alderspension efter schweizisk lovgivning, fastsættes folkepensionens  

 størrelse uden anvendelse af overgangsbestemmelserne i lov om social  

 pension om ret til fuld folkepension senest fra den 1. oktober 1989 for  

 personer, som har haft fast bopæl i Danmark mindst 10 år efter  

 det fyldte 15. år, heraf mindst 5 år umiddelbart forud for det  

 fyldte 67. år, eller den tilsvarende bestemmelse i den tidligere lov om  

 folkepension.
Opfylder pensionisten betingelserne for ret til fuld  

 folkepension ved anvendelse af en af de nævnte bestemmelser, eller i  

 givet fald i medfør af bestemmelserne i denne konvention, og  

 udgør de pensioner, der skal ydes af begge parter, sammenlagt mindre  

 end en fuld dansk folkepension, yder den kompetente danske institution et  

 tillæg svarende til forskellen.
Ved denne beregning tages der alene  

 hensyn til den schweiziske alderspension, i det omfang den ikke beror  

 på bidrag til frivillig forsikring.« 11.	Punkt 1 i slutprotokollen affattes således:
»1)	Konventionens afsnit III, 2. kapitel, gælder ligeledes den  

 schweiziske lovgivning om forsikring ved ulykker uden forbindelse med  

 arbejde.« 12.	Punkt 5 i slutprotokollen affattes således:
 »5)	Når en dansk statsborger samtidig har erhvervet ret til en  

 dansk førtidspension, hvis beløb er fastsat efter de indtil 1.  

 oktober 1984 gældende regler, og en schweizisk invalide- eller  

 enkepension, nedsættes tiden fra tilkendelsen af pensionen, indtil den  

 normale pensionsalders indtræden ved beregningen af den danske pension,  

 efter forholdet mellem det antal bopælsår, som den  

 pågældende har tilbagelagt på dansk område forud for  

 forsikringsbegivenhedens indtræden, efter at pågældende har  

 opnået den nedre aldersgrænse, som er foreskrevet i dansk  

 lovgivning, og den samlede længde af de bopæls- og  

 forsikringsperioder, som den pågældende forud for  

 forsikringsbegivenhedens indtræden har tilbagelagt efter begge de  

 kontraherende staters lovgivninger.
Medfører anvendelsen af stk. 1, at de pensioner,  

 der skal ydes af begge kontraherende stater, sammenlagt kommer til at  

 udgøre et lavere beløb end den pension, hvortil der er  

 erhvervet ret alene efter dansk lovgivning, yder den kompetente danske  

 institution et beløb svarende til forskellen.
Artikel 39, stk. 2, 3.  

 punktum, finder ikke anvendelse.
Personer, som har opnået ret til en dansk social  

 pension på schweizisk område forud for 1. januar 1984, bevarer  

 denne ret.« 13.	Punkt 9 i slutprotokollen affattes således:
 »9)	Uanset konventionens artikel 6 kan en dansk statsborger med  

 bopæl på schweizisk område ikke få tillagt  

 førtidspension af sociale grunde.
Har en dansk statsborger med bopæl på  

 schweizisk område efter denne konvention erhvervet ret til en pension  

 for en bestemt periode efter schweizisk lovgivning, tages denne periode ikke  

 i betragtning ved beregning af pension efter dansk lovgivning.« 14.	Punkt 10 i slutprotokollen affattes således:
»10)Bopælsperioder, der er tilbagelagt efter dansk  

 pensionslovgivning forud for den 1. april 1957, tages ikke i betragtning ved  

 beregning af pension efter lov om social pension til schweiziske statsborgere  

 med bopæl på schweizisk område.« Artikel 2 1)	Denne tillægskonvention begrunder ingen ret til ydelser for  

 tiden forud for dens ikrafttræden.
 2)	Tidligere afgørelser hindrer ikke anvendelsen af denne  

 tillægskonvention.
3)	Pensioner, der er fastsat forud for denne tillægskonventions  

 ikrafttræden, beregnes efter ansøgning på ny.
De kan  

 ligeledes fastsættes af administrationen på ny.
Medfører  

 denne nyvurdering en lavere ydelse, udbetales pensionen på det  

 hidtidige grundlag.
Artikel 3 1)	De kontraherende parter underretter skriftligt hinanden om  

 afslutningen af de i love og forfatning fastsatte fremgangsmåder med  

 hensyn til ikrafttræden af denne tillægskonvention.  

 Tillægskonventionen træder i kraft den første dag i den  

 anden måned, der følger efter modtagelsen af den sidste  

 underretning.
 2)	Denne tillægskonvention har gyldighed for den samme periode og  

 under de samme betingelser som konventionen.
 Til bekræftelse heraf har de kontraherende staters  

 befuldmægtigede undertegnet denne konvention og forsynet den med  

 segl.
 Udfærdiget i Bern, den 18. september 1985 i to  

 originaltekster, den ene på dansk, den anden på tysk, idet begge  

 tekster har samme gyldighed.
For den danske regering Erik Thrane For det schweiziske forbundsråd J.-D.
Baechtold Anden tillægskonvention til konventionen af 5.  

 januar 1983 mellem Kongeriget Danmark og Det Schweiziske Edsforbund om social  

 sikring Den danske regering og det schweiziske forbundsråd, er bleget enige om at ændre og supplere konventionen  

 af 5. januar 1983 om social sikring, som ændret ved  

 tillægskonventionen af 18. september 1985,   i det følgende  

 kaldt konventionen   således og har hertil som sine  

 befuldmægtigede udnævnt:
 for den danske regering:
Jan Marcussen for det schweiziske forbundsråd:
M.
Verena Brombacher Efter at have udvekslet fuldmagter, som er blevet fundet  

 at være i god og behørig form, er de befuldmægtigede  

 blevet enige om følgende bestemmelser:
Artikel 1 1. Artikel 1 i konventionen ændres  

 således:
 (a) Artiklens hidtidige ordlyd bliver stk. 1 og f)  

 affattes således:
»f) »at bo« at have sædvanligt ophold; og »bopæl« sædvanligt opholdssted; og »fast bopæl» i relation til Schweiz i henhold til den schweiziske  

 civillovgivning principielt stedet, på hvilket en person opholder sig  

 med den hensigt at forblive der, og i relation til Kongeriget Danmark lovligt  

 etableret sædvanligt opholdssted;«.
 (b) Efter h) indsættes følgende nye i), j) og  

 k):
»i) »flygtninge« flygtninge i den betydning, der er tillagt dette udtryk i  

 konventionen af 28. juli 1951 og protokollen af 31. januar 1967 om  

 flygtninges retsstilling; j)	»statsløse« statsløse personer i den betydning, der er tillagt  

 dette udtryk i konventionen af 28. september 1954 om statsløse  

 personers retsstilling; k)	»forordningen« Rådets forordning (EØF) nr. 1408/71 om  

 anvendelse af de sociale sikringsordninger på arbejdstagere,  

 selvstændige erhvervsdrivende og deres familiemedlemmer, der flytter  

 inden for Fællesskabet, i den til enhver tid gældende  

 udformning.« (c)	I artikel 1 indsættes som nyt stykke:
»2)	I denne artikel har andre udtryk den betydning, som er tillagt dem  

 i den lovgivning, der finder anvendelse.« 2.	Artikel 3, stk. 1, B), e) i konventionen affattes  

 således:
 »e)	børnefamilieydelse og børnetilskud;«.
 3.	Artikel 4 i konventionen affattes således:
»Denne konvention gælder for a)	statsborgere i en kontraherende stat samt deres familiemedlemmer og  

 efterladte i den udstrækning, disse har afledte rettigheder fra en  

 statsborger; b)	flygtninge og statsløse samt deres familiemedlemmer og  

 efterladte i den udstrækning, disse har afledte rettigheder fra de  

 nævnte flygtninge og statsløse, når de bor på en af  

 de kontraherende staters område; der tages forbehold for gunstigere  

 bestemmelser i staternes lovgivning; c)	alle uanset statsborgerskab, ved anvendelsen af konventionens  

 artikel 7, artikel 8, artikel 9, stk. 1 d) og e), artikel 9 a, stk. 2,  

 artikel 11, artikel 11 a, afsnit III, andet og fjerde kapitel, samt afsnit IV  

 og V.« 4.	Artikel 6 i konventionen affattes således:
»1)	Medmindre andet er bestemt i denne konvention, modtager de  

 personer, der er nævnt i artikel 4, a), kontantydelser efter den i  

 artikel 3, stk. 1, A), a) og b), samt B), f), nævnte lovgivning i fuldt  

 omfang og uden nogen indskrænkning, så længe de bor  

 på en kontraherende stats område eller i en anden stat, som  

 forordningen finder anvendelse på.
Ved bopæl på en  

 kontraherende stats område gælder første punktum  

 tilsvarende for de i artikel 4, b), nævnte personer.
 2)	Almindelig pension efter den schweiziske invalideforsikring for  

 forsikrede, der er mindre end 50 pct. invalide, samt særlig pension og  

 plejegodtgørelse efter den schweiziske alders-, efterladte- og  

 invalideforsikring ydes kun personer, der har fast bopæl i Schweiz.
3)	Husstandstillæg efter den schweiziske lovgivning om  

 familietillæg ydes kun danske statsborgere, så længe den  

 berettigede opholder sig i Schweiz med sin familie.« 5.	Artikel 7 i konventionen affattes således:
»Medmindre andet er bestemt i artikel 8-11 a, finder  

 lovgivningen i den kontraherende stat anvendelse, på hvis område  

 en person opholder sig eller har erhvervsmæssig beskæftigelse  

 eller virksomhed.« 6.	Artikel 8, stk. 4, i konventionen ophæves.
 7.	Artikel 9 i konventionen affattes således:
»1)	Anvendelse af schweizisk lovgivning a)	Schweiziske statsborgere, der udsendes til Danmark som medlemmer af  

 schweizisk diplomatisk eller konsulær repræsentation, er omfattet  

 af schweizisk lovgivning.
b)	Danske statsborgere, som ansættes i Schweiz til at gøre  

 tjeneste ved en dansk diplomatisk eller konsulær repræsentation,  

 er omfattet af schweizisk lovgivning.
De kan inden 6 måneder efter  

 overtagelsen af hvervet eller efter denne konventions ikrafttrædelse  

 vælge at være omfattet af dansk lovgivning.
 c)	Bestemmelserne i b) anvendes tilsvarende på danske  

 statsborgere, som er beskæftiget i Schweiz i privat tjeneste hos en  

 dansk statsborger, som er medlem af en dansk diplomatisk eller konsulær  

 repræsentation, eller som gør tjeneste ved en sådan  

 repræsentation.
 d)	Bestemmelserne i b), første punktum, anvendes tilsvarende  

 på statsborgere i tredjestater, som gør tjeneste ved en dansk  

 diplomatisk eller konsulær repræsentation i Schweiz, eller som i  

 Schweiz er beskæftiget i privat tjeneste hos en af de i a) eller b)  

 nævnte personer.
e)	Dersom en dansk diplomatisk eller konsulær  

 repræsentation i Schweiz beskæftiger personer, som er omfattet af  

 schweizisk lovgivning, skal repræsentationen opfylde de almindelige  

 pligter, som arbejdsgivere er pålagt efter denne kontraherende stats  

 lovgivning.
Det samme gælder for de i a) og b) nævnte  

 statsborgere, der beskæftiger sådanne personer i privat  

 tjeneste.
 f)	Bestemmelserne i a)-d) gælder ikke honorære medlemmer  

 ved konsulære repræsentationer og deres ansatte.
2)	Anvendelse af dansk lovgivning a)	Danske statsborgere, der udsendes til Schweiz som medlemmer af en  

 dansk diplomatisk eller konsulær repræsentation, er omfattet af  

 dansk lovgivning.
b)	Schweiziske statsborgere, som ansættes i Danmark til at  

 gøre tjeneste ved en schweizisk diplomatisk eller konsulær  

 repræsentation, er omfattet af dansk lovgivning.
De kan inden 6  

 måneder efter overtagelsen af hvervet eller efter denne konventions  

 ikrafttrædelse vælge at være omfattet af schweizisk  

 lovgivning.
 c)	Bestemmelserne i b) anvendes tilsvarende på schweiziske  

 statsborgere, som er beskæftiget i Danmark i privat tjeneste hos en  

 schweizisk statsborger, der er medlem af en schweizisk diplomatisk eller  

 konsulær repræsentation, eller som gør tjeneste ved en  

 sådan repræsentation.
 d)	Dersom en schweizisk diplomatisk eller konsulær  

 repræsentation i Danmark beskæftiger personer, som er omfattet af  

 dansk lovgivning, skal repræsentationen opfylde de almindelige pligter,  

 som arbejdsgivere er pålagt efter denne kontraherende stats lovgivning.  

 Det samme gælder for de i a) og b) nævnte statsborgere, der  

 beskæftiger sådanne personer i privat tjeneste.
e)	Bestemmelserne i a)-c) gælder ikke honorære medlemmer  

 ved konsulære repræsentationer og deres ansatte.« 8.	Efter artikel 9 i konventionen indsættes som ny artikel 9  

 a:
»Artikel 9 a 1)	Danske statsborgere, som på schweizisk område gør  

 tjeneste ved et tredjelands diplomatiske eller konsulære  

 repræsentation, og som hverken er omfattet af dette lands lovgivning  

 eller af dansk lovgivning, er omfattet af schweizisk lovgivning.
2)	Stk. 1 gælder med hensyn til den schweiziske alders-,  

 efterladte- og invalideforsikring tilsvarende for ægtefæller og  

 børn til de i stk. 1 nævnte personer, når de opholder sig  

 sammen med disse i Schweiz, og de ikke allerede er sikret efter schweizisk  

 lovgivning.« 9.	Efter artikel 11 i konventionen indsættes som ny artikel 11  

 a:
»Artikel 11 a 1)	Forbliver en person under sin beskæftigelse på en  

 kontraherende stats område efter artikel 8, 9, 10 eller 11 omfattet af  

 den anden kontraherende stats lovgivning, gælder dette også for  

 personens ægtefælle og børn, som opholder sig sammen med  

 ham på den førstnævnte kontraherende stats område,  

 såfremt de ikke selv er erhvervsmæssigt beskæftiget  

 der.
2)	Dersom ægtefællen og børnene i medfør af  

 stk. 1 er omfattet af schweizisk lovgivning, er de forsikret i den  

 schweiziske alders-, efterladte- og invalideforsikring.« 10.	Artikel 12 i konventionen affattes således:
»1)	Danske statsborgere, som ved invaliditetens indtræden var  

 underlagt bidragspligt til den schweiziske alders-, efterladte- og  

 invalideforsikring, modtager revalideringsydelser, så længe de  

 opholder sig i Schweiz.
Artikel 13, b), gælder tilsvarende.
 2)	Danske statsborgere, som ved invaliditetens indtræden ikke var  

 underlagt bidragspligt til den schweiziske alders-, efterladte- og  

 invalideforsikring, men alligevel er omfattet af forsikringen, modtager  

 revalideringsydelser, så længe de har fast bopæl i Schweiz,  

 såfremt de umiddelbart forud for invaliditetens indtræden har  

 boet i Schweiz i en uafbrudt periode på mindst et år.  

 Mindreårige børn har desuden krav på sådanne  

 ydelser, når de har fast bopæl i Schweiz og enten er født  

 der som invalide eller har opholdt sig der uafbrudt siden fødslen.
 3)	Danske statsborgere, der bor i Schweiz, som forlader Schweiz i en  

 periode, der ikke overstiger 3 måneder, afbryder ikke deres  

 bopælsperiode i Schweiz i relation til stk. 2.
4)	Børn, der er født i Danmark som invalide, og hvis  

 moder før fødslen ikke har opholdt sig i Danmark i mere end  

 højst 2 måneder, er ligestillet med børn, der er  

 født som invalide i Schweiz.
Den schweiziske invalideforsikring  

 dækker i tilfælde af en medfødt lidelse de udgifter, der  

 opstår i de første 3 måneder efter barnets fødsel,  

 i samme omfang som den skulle have afholdt disse udgifter i Schweiz.
5)	Stk. 4 gælder også for børn, der er født  

 som invalide uden for de kontraherende staters område; dog dækker  

 den schweiziske invalideforsikring kun udgifterne ved ydelser i udlandet,  

 når det af hensyn til barnets sundhedstilstand er nødvendigt, at  

 de ydes der.« 11.	Artikel 13 i konventionen affattes således:
»For så vidt krav på ydelser efter schweizisk  

 lovgivning beror på et forsikringsforhold, betragtes også danske  

 statsborgere som forsikrede i medfør af denne lovgivning, a)	når de på tidspunktet for forsikringsbegivenhedens  

 indtræden efter schweizisk lovgivning bor i Danmark eller er omfattet  

 af loven om social pension; eller b)	i et år efter tidspunktet for afbrydelsen af arbejdet med  

 påfølgende invaliditet, når de må opgive deres  

 erhvervsmæssige beskæftigelse eller virksomhed i Schweiz på  

 grund af en ulykke eller sygdom, og deres invaliditet er konstateret i dette  

 land; de skal stadig betale bidrag til alders-, efterladte- og  

 invalideforsikringen på samme måde som, hvis de havde fast  

 bopæl i Schweiz; c)	når de efter ophør med deres erhvervsmæssige  

 beskæftigelse eller virksomhed modtager revalideringsydelser fra den  

 schweiziske invalideforsikring; de er underlagt bidragspligt til den  

 schweiziske alders-, efterladte- og invalideforsikring; d)	når de modtager en pension efter dansk lovgivning på  

 grund af invaliditet eller alder eller har krav på en sådan  

 pension.« 12.	Artikel 13 a i konventionen affattes således:
 »1)	Med forbehold af bestemmelserne i stk. 2-4 har danske statsborgere  

 og deres efterladte på samme vilkår som schweiziske statsborgere  

 og deres efterladte krav på almindelig pension og  

 plejegodtgørelse efter den schweiziske alders- og  

 efterladteforsikring.
2)	Har danske statsborgere eller deres efterladte, som bor i en stat,  

 hvor forordningen finder anvendelse, krav på en almindelig  

 brøkpension, der højst udgør 10 pct. af den fulde  

 almindelige pension, får de i stedet for brøkpensionen udbetalt  

 en engangsydelse svarende til pensionens kontantværdi.
Dersom danske  

 statsborgere eller deres efterladte, som har oppebåret en sådan  

 brøkpension, endeligt forlader Schweiz for at slå sig ned i en  

 stat, hvor forordningen finder anvendelse, får de ligeledes en  

 sådan engangsydelse udbetalt, der svarer til kontantværdien af  

 deres pension på tidspunktet for udrejsen.
3)	Dersom den almindelige brøkpension andrager mere end 10 pct.,  

 men højst 20 pct. af den fulde almindelige pension, kan danske  

 statsborgere eller deres efterladte, som bor i en stat, hvor forordningen  

 finder anvendelse eller som endeligt forlader Schweiz for at slå sig  

 ned i en stat, hvor forordningen finder anvendelse, vælge mellem at  

 få pensionen udbetalt løbende eller at få en  

 engangsydelse.
Valget skal træffes under pensionssagens behandling,  

 når den berettigede ved forsikringsbegivenhedens indtræden  

 opholder sig uden for Schweiz, eller, i tilfælde af flytning fra  

 Schweiz, når den berettigede allerede har modtaget en pension i  

 Schweiz.
 4)	Efter at den schweiziske forsikring har udbetalt en engangsydelse,  

 kan der ikke længere gøres krav gældende mod forsikringen  

 på grundlag af de indtil da indbetalte bidrag.
5)	Stk. 2-4 finder tilsvarende anvendelse på den almindelige  

 pension efter den schweiziske invalideforsikring, når den berettigede  

 er fyldt 55 år, og der ikke kan forventes en nyvurdering af de  

 helbredsmæssige forudsætninger for pensionen.« 13.	I artikel 14 i konventionen indsættes som nyt stk.:
»2)	Ved anvendelsen af stk. 1 a)	medregnes perioder, i hvilke en person har været fritaget for  

 at være forsikret i den schweiziske alders-, efterladte- og  

 invalideforsikring, ikke som bopælstid i Schweiz; b)	regnes bopælstiden ikke for afbrudt, når en person i  

 løbet af et kalenderår ikke har forladt Schweiz i en  

 længere periode end 3 måneder.
Undtagelsesvis kan denne frist  

 på 3 måneder forlænges.« 14.	Artikel 15 i konventionen ophæves.
 15.	Artikel 17 i konventionen affattes således:
 »1)	Schweiziske statsborgere, som har fast bopæl på  

 schweizisk område eller i en tredjestat, hvor forordningen finder  

 anvendelse, kan få social pension udbetalt, når de i den  

 optjeningsperiode, der gælder efter lov om social pension, i mindst 12  

 måneder har været beskæftiget som arbejdstagere eller  

 selvstændige erhvervsdrivende på dansk område.
2)	Selv om betingelserne i stk. 1 ikke er opfyldt, udbetales social  

 pension, der er tilkendt schweiziske statsborgere, fortsat efter deres  

 flytning til schweizisk område eller til en stat, hvor forordningen  

 finder anvendelse, såfremt vedkommende på det tidspunkt, da de  

 erhvervede ret til pension, i mindst 10 år, hvoraf mindst 5 år  

 ligger umiddelbart forud for ansøgningen om pension, har opfyldt de  

 betingelser om fast bopæl i Danmark, som er fastsat i loven om social  

 pension vedrørende ret til pension for andre end danske  

 statsborgere.« 16.	Artikel 19 i konventionen ophæves.
 17.	Artikel 21 i konventionen ophæves.
 18.	Artikel 28 i konventionen affattes således:
 »1)	Dersom en person, som flytter sin bopæl eller sin  

 beskæftigelse eller virksomhed fra Danmark til Schweiz, inden 3  

 måneder efter sin udtræden af den danske lovmæssige  

 dagpengesikring ved sygdom eller fødsel forsikres hos en schwezisk  

 forsikringsinstitution med hensyn til dagpenge, medregnes de af denne person  

 tilbagelagte forsikringsperioder i den danske ordning ved afgørelsen  

 af retten til ydelser.
2)	Med hensyn til retten til dagpenge ved fødsel medregnes  

 forsikringsperioder efter stk. 1 dog kun, hvis den sikrede i de sidste 3  

 måneder har været forsikret hos en schweizisk  

 forsikringsinstitution.« 19.	Punkt 2 i slutprotokollen til konventionen ophæves.
 20.	Punkt 3, b), i slutprotokollen til konventionen affattes  

 således:
»b)	om alders-, efterladte- og invalideforsikring for schweiziske  

 statsborgere, som er beskæftiget i udlandet i tjeneste hos Edsforbundet  

 eller en af forbundsrådet angivet institution;« 21.	Punkt 4 i slutprotokollen til konventionen affattes  

 således:
 »1)	Bestemmelserne i artikel 5 giver ikke schweiziske borgere ret til  

 pension efter overgangsbestemmelserne i de danske love af 7. juni 1972 om ret  

 til pension for danske statsborgere, der har haft fast bopæl på  

 dansk område i et nærmere fastsat tidsrum forud for  

 ansøgningen om pension.
2)	Når en person samtidig har erhvervet ret til folkepension og  

 tillige alderspension efter schweizisk lovgivning, fastsættes  

 folkepensionens størrelse uden anvendelse af overgangsbestemmelserne i  

 lov om social pension om ret til fuld folkepension senest fra den 1. oktober  

 1989 for personer, som har haft fast bopæl i Danmark i mindst 10  

 år efter det fyldte 15. år, heraf mindst 5 år umiddelbart  

 forud for det fyldte 67. år, eller den tilsvarende bestemmelse i den  

 tidligere lov om folkepension.
Opfylder pensionisten betingelserne for ret  

 til fuld folkepension ved anvendelse af en af de nævnte bestemmelser,  

 eller i givet fald i medfør af bestemmelserne i denne konvention, og  

 udgør de pensioner, der skal ydes af begge parter, sammenlagt mindre  

 end en fuld folkepension, yder den kompetente danske institution et  

 tillæg svarende til forskellen.
Ved denne beregning tages der kun  

 hensyn til den schweiziske alderspension i det omfang, den ikke beror  

 på bidrag til den frivillige forsikring.« 22.	Punkt 8 i slutprotokollen til konventionen ophæves.
 23.	Punkt 9, stk. 1, i slutprotokollen til konventionen  

 ophæves.
 24.	Punkt 12 i slutprotokollen til konventionen ophæves.
 25.	Punkt 13 i slutprotokollen til konventionen affattes  

 således:
»Ved anvendelse af artikel 29 om ret til dagpenge ved  

 sygdom eller fødsel efter dansk lovgivning anses en selvstændig  

 erhvervsdrivende eller en arbejdstager (i tilfælde, hvor den  

 sidstnævntes aktuelle arbejdsindtægt ikke er egnet som grundlag  

 for beregning af dagpenge) for i perioder, der er tilbagelagt i Schweiz inden  

 for referenceperioden, og som skal medregnes, at have haft en gennemsnitlig  

 indtjening af en størrelse, der svarer til den, der bliver lagt til  

 grund ved beregningen af dagpenge for de perioder, der er tilbagelagt efter  

 dansk lovgivning i referenceperioderne.« Artikel 2 Tillægskonventionen af 18. september 1985 til  

 konventionen af 5. januar 1983 mellem Kongeriget Danmark og Det Schweiziske  

 Edsforbund om social sikring får betegnelsen »Første  

 Tillægskonvention til konventionen af 5. januar 1983 mellem Kongeriget  

 Danmark og Det Schweiziske Edsforbund om social sikring.« Artikel 3 1)	Denne tillægskonvention gælder også for  

 forsikringstilfælde, der er indtrådt før dens  

 ikrafttrædelse.
 2)	Denne tillægskonvention begrunder ingen ret til ydelser for  

 tiden forud for dens ikrafttrædelse.
 3)	Tidligere afgørelser hindrer ikke anvendelsen af denne  

 tillægskonvention.
4)	Pensioner, der er fastsat forud for denne tillægskonventions  

 ikrafttrædelse, beregnes efter ansøgning på ny.
De kan  

 ligeledes omberegnes efter beslutning af pensionsmyndigheden.
Medfører  

 omberegningen en lavere pension, udbetales pensionen med det hidtidige  

 beløb.
Artikel 4 1)	De kontraherende stater underretter skriftligt hinanden om  

 afslutningen af de i love og forfatning fastsatte fremgangsmåder med  

 hensyn til ikrafttrædelsen af denne tillægskonvention.  

 Tillægskonventionen træder i kraft den første dag i den  

 anden måned, der følger efter modtagelsen af den sidste  

 underretning.
 2)	Denne tillægskonvention har gyldighed for samme periode og  

 under de samme betingelser som konventionen.
 Til bekræftigelse heraf har de kontraherende staters  

 befuldmægtigede undertegnet denne tillægskonvention og forsynet  

 den med segl.
 Udfærdiget i Bern, den 11. april 1996, i to  

 originaltekster, den ene på tysk, den anden på dansk; idet begge  

 tekster har samme gyldighed.
 For den danske regering:
Jan Marcussen For det schweiziske forbundsråd:
M.
V.
Brombacher Første tillægskonvention af 18. september  

 1985 trådte i kraft den 1. oktober 1986 og anden  

 tillægskonvention af 11. april 1996 trådte i kraft den 1. oktober  

 1997.
 Konventionen og tillægskonventionerne gælder  

 ikke for Færøerne og Grønland.
