Landsskatteretsafgørelse Udlejningsejendomme omfattet af  

 boligreguleringsloven A klagede for indkomstårene 1990, 1991 og 1992 over,  

 at skatteankenævnet havde forhøjet overskud af  

 udlejningsejendomme med hhv. 962.315 kr., 384.828 kr. og 1.138.930 kr.
Det fremgik af sagens oplysninger, at klageren ejede en  

 større portefølje af udlejningsejendomme, i alt ca. 50  

 ejendomme.
Ejendommene var omfattet af bestemmelserne i  

 boligreguleringsloven, således at klageren havde vært pligtig at  

 hensætte beløbet til konto for udvendig vedligeholdelse, jf.  

 boligreguleringslovens § 18, og på den bundne konto i Grundejernes  

 Investeringsfond, jf. boligreguleringslovens § 18 b.
 Klagen til Landsskatteretten vedrørte  

 spørgsmålet om fortolkningen af ligningslovens § 14 G, idet  

 skatteankenævnet havde beskåret klagerens selvangivne fradrag for  

 vedligeholdelsesudgifter, jf. statsskattelovens § 6, stk. 1, litra e, som  

 følge af foretagne modregninger i ejendommenes indbetalinger og  

 udbetaling af indeståender i Grundejernes Investeringsfond.
Der forelå enighed mellem klagerens advokat og de  

 lokale skattemyndigheder om fordelingen af de lejeretlige  

 vedligeholdelsesudgifter på skatteretlige vedligeholdelses- og  

 forbedringsudgifter.
Der var imidlertid ikke enighed om  

 modregningsrækkefølgen, jf. ligningslovens § 14 G, stk. 3 og 4.
 Ifølge klagerens advokat skulle afsætning i  

 eller udbetalinger fra Grundejernes Investeringsfond anses for modregnet  

 i:
1. Årets forbedringsudgifter 2. Tidligere års forbedringsudgifter 3. Årets vedligeholdelsesudgifter De lokale skattemyndigheder havde anset følgende  

 modregningsrækkefølge for den korrekte:
1. Årets forbedringsudgifter 2. Årets vedligeholdelsesudgifter 3. Tidligere års forbedringsudgifter Skatteankenævnet havde på grundlag af  

 uenigheden om den skattemæssige behandling af vedligeholdelses- og  

 forbedringsudgifter afholdt af § 18 b-midler, jf. ligningslovens § 14 G,  

 forhøjet klagerens skatteansættelser i indkomstårene  

 1990-1992 inkl.
De påklagede forhøjelser for ejendommene  

 udgjorde således samlet 962.315 kr. i indkomståret 1990, 384.828  

 kr. i indkomståret 1991 og 1.138.930 kr. i indkomståret 1992.
Skatteankenævnet havde ved behandlingen af klagen  

 for indkomsåret 1992 genoptaget skatteansættelserne for  

 indkomstårene 1990 og 1991, idet klagerens revisor efter afsigelsen af  

 den første kendelse 20. december 1995 havde anmodet Grundejernes  

 Investeringsfond om at ændre indberetninger vedrørende  

 forbedringer i forbindelse med foretagne moderniseringer af køkkener  

 og badeværelser.
Ved genoptagelseskendelserne af 28. august 1996 havde  

 skatteankenævnet nedsat klagerens indkomst som følge af de  

 foretagne korrektioner i Grundejernes Investeringsfond.
 De påklagede beløb var efter genoptagelsen  

 sammensat således:
Indkomståret 1990 Ikke godkendte modregninger i Grundejernes Investeringsfond 934.955 kr.
Forhøjelse ved skatteankenævnets kendelse af 20. december 1995 153.362 kr.
Nedsættelse ved skatteankenævnets kendelse af 28. august 1996 126.002 kr.
 27.360 kr.
Samlet påklaget forhøjelse 962.315 kr.
Indkomståret 1991 Ikke godkendte modregninger i Grundejernes Investeringsfond 522.319 kr.
Nedsættelse ved skatteankenævnets kendelse af 20. december 1995 5.954 kr.
Nedsættelse ved skatteankenævnets kendelse af 28. august 1996 131.537 kr.
 -137.491 kr.
Samlet påklaget forhøjelse 384.828 kr.
Indkomståret 1992 Ikke godkendt fradrag for ved- ligeholdelsesudgifter, jf. lig- ningslovens § 14 G, stk. 3 1.252.254 kr.
Genbeskatning af modregnede og udbetalte beløb fra Grundejernes Investeringsfond, jf. lignings- lovens § 14 G, stk. 5 56.629 kr.
Nedsættelse ved skatteankenævnets kendelse af 28. august 1996 -169.953 kr.
Samlet påklaget forhøjelse 1.138.930 kr.
Skatteankenævnet havde til støtte for sin  

 fortolkning af ligningslovens § 14 G lagt til grund, at udgifter til  

 vedligeholdelse og forbedring af ejendommene efter ligningslovens § 14 G,  

 stk. 3, fortrinsvis skulle anses for at være afholdt af beløb,  

 der var fradraget i forbindelse med indbetaling af årets  

 afsætning til ejendommens § 18 a eller § 18 b konto eller udbetalt fra  

 disse konti.
Sammenholdt med ligningslovens § 14 G, stk. 4, havde  

 nævnet fundet, at modregnede eller udbetalte beløb  

 vedrørende ejendommens konti i Grundejernes Investeringsfond  

 fortrinsvis skulle anses for anvendt til årets forbedring af  

 ejendommene, og i det omfang det modregnede eller udbetalte beløb  

 havde oversteget forbedringsudgiften, skulle det overskydende beløb  

 fortrinsvis anses for anvendt til årets vedligeholdelse af ejendommen.  

 Der var herved forudsat, at udgifterne efter § 14 G, stk. 3, jf. stk.4, alene  

 omfattede beløb, der kunne debiteres bindingskontoen efter  

 boligreguleringslovens § 19.
Nævnet havde ikke fundet støtte i  

 cirkulære nr. 167 af 21. oktober 1983 for den af klagerens advokat  

 fastholdte fortolkning, hvorefter modregning efter boligreguleringslovens §  

 22 a samt udbetaling fra kontoen efter boligreguleringslovens § 22 b skulle  

 fragå i ejendommens udgifter i den rækkefølge, der var  

 anvendt ved opgørelsen af de selvangivne indkomster.
Derimod havde  

 nævnet fastholdt, at de foretagne skatteansættelser var i  

 overensstemmelse med ligningslovens § 14 G og cirkulære nr. 167 af 21.  

 oktober 1983, nr. 181 af 21. november 1984 og nr. 96 af 22. juni 1993 til  

 ligningsloven, samt Landsskatterettens kendelse TfS 1994.722.
 For så vidt angik forventningsprincippet havde  

 nævnet ikke fundet det godtgjort, at skatteforvaltningen i forbindelse  

 med ændringerne af skatteansættelserne for tidligere år var  

 fremkommet med en positiv tilkendegivelse, hvorved klageren var blevet  

 bibragt en retsbeskyttet forventning om, at de efter boligreguleringslovens  

 §§ 22a og 22b modregnede og udbetalte beløb skulle behandles efter de  

 af klagerens advokat anførte principper, som var lagt til grund for  

 klagerens selvangivelser.
 Klagerens anbringender vedrørende  

 forventningsprincippet for så vidt angik indkomstårene 1994 og  

 1995 havde været i høring ved skatteankenævnet, hvilket  

 bl.a. havde affødt følgende bemærkninger:
 "...
 Efter skatteankenævnets opfattelse er  

 skatteforvaltningens afgørelser for indkomstårene 1984 og 1985  

 ikke i fuld overensstemmelse med bestemmelserne i ligningslovens § 14 G, idet  

 der som forbedringsudgifter alene burde være medregnet de skatteretlige  

 forbedringsudgifter, der var debiteret på de enkelte ejendommes  

 bindingskonto efter boligreguleringslovens § 19. Klager har herved  

 opnået en gunstigere retsstilling end andre skatteydere med tilsvarende  

 forhold, idet en del af de pågældende års  

 vedligeholdelsesudgifter - ikke forbedringsudgifter som forudsat af  

 skatteforvaltningen  er blevet afholdt af samme års skattefri  

 afsætningsbeløb uden, at det selvangivne vedligeholdelsesfradrag  

 er blevet reduceret.
Det fremgår af de foreliggende årsregnskaber,  

 at klager, såvel i årene forud for skatteforvaltningens  

 afgørelse for indkomstårene 1984 og 1985 som i de  

 efterfølgende år, har afholdt væsentlige udgifter til  

 forbedring og vedligeholdelse af ejendommene.
Der ses således ikke at  

 foreligge oplysninger, der giver grundlag for at antage, at klager har  

 disponeret i tillid til skatteforvaltningens afgørelse.
Efter skatteankenævnets opfattelse har den foretagne  

 ansættelse for indkomstårene 1990, 1991 og 1992 alene bevirket,  

 at skatteudskrivningen er foretaget på et skatteretligt korrekt  

 grundlag.
Skatteankenævnet finder derfor ikke, at klager herved er  

 påført et tab.
 Af den foreliggende praksis om forventningsprincippet  

 fremgår det, at de tilkendegivelser fra den kommunale skattemyndighed,  

 der eventuelt kan danne grundlag for retsbeskyttelse fortrinsvis vil  

 være tilkendegivelser af aftalelignende karakter om faktiske forhold  

 eller skøn i forbindelse med den ligningsmæssige behandling  

 under sådanne omstændigheder, at skatteyderen mister incitament  

 til at samle dokumentation.
 Den foretagne afgørelse for indkomstårene  

 1990, 1991 og 1992, hvoraf alene den del af de skatteretlige  

 forbedringsudgifter, som er debiteret bindingskontoen efter  

 boligreguleringslovens § 19,kan anses for afholdt af samme års  

 skattefri afsætningsbeløb, bringer ikke klager i en urimelig  

 bevismæssig situation som følge af manglende opbevaring af  

 dokumentationsmateriale m.v.
 Under henvisning til de overordnede skattemyndigheders  

 revisionsbeføjelser og til, at skatteankenævnet uanset klagens  

 indhold er berettiget til at ændre ansættelsen i sin helhed, jf.  

 skattestyrelseslovens § 21, stk. 4, finder skatteankenævnet ikke, at  

 klager har haft grundlag for nogen berettiget forventning om, at samtlige  

 afholdte skatteretlige forbedringsudgifter kan anses for afholdt af samme  

 års skattefri afsætningsbeløb.
Det fremgår endvidere af praksis, at det navnlig er  

 tilkendegivelser fra de centrale skattemyndigheder, der kan føre til,  

 at en skatteyder får medhold efter forventningsprincippet, selv om  

 tilkendegivelsen ikke kan anses for at være i overensstemmelse med  

 gældende praksis.
Skatteankenævnet finder derfor ikke, at klager  

 kan knytte en berettiget forventning til edb-programmer og artikler m.v.  

 vedrørende skatteretlig praksis på det omhandlede  

 område.
 Med henvisning til en række domme er det i  

 "Skatteretten 3" af Jens Olav Engholm Jacobsen m.fl. afsnit V, kapitel  

 2.4.2.1. bl.a. anført:
 "...
Et spørgsmål er, om en skatteyder kan  

 støtte retskrav på en lokal praksis, en konkret  

 forhándsudtalelse eller adfærd fra lignings- eller  

 skattemyndighederne, herunder om domstolene er bundet til af træffe  

 afgørelse i overensstemmelse med forhåndsudtalelsen m.v. selv om  

 denne eventuelt ikke er i overensstemmelse med gældende ret.
Det  

 principielle udgangspunkt er, at sådanne  

 forhåndsudtalelser m.v. bortset fra bindende forhåndsbesked i  

 henhold til den herom særligt gældende lovgivning, ikke  

 selvstændigt kan danne grundlag for retskrav, og at domstolene ikke  

 uprøvet skal lægge den i forhåndsudtalelsen m.v.  

 tilkendegivne retsstilling til grund for sin afgørelse.
 Det forhold, at en skatteyder i et eller flere tidligere  

 indkomstår ved skatteansættelserne har opnået en bestemt,  

 men uhjemlet retsstilling, giver ikke retskrav på en fortsat  

 ansættelse i overensstemmelse hermed.
 Det er således uden legalt grundlag at hævde,  

 at der skulle gælde et generelt forventningsprincip i skatteretten,  

 hvorefter en skatteyders individuelle forventninger, der er knyttet til lokal  

 praksis, en konkret forhåndsudtalelse eller adfærd fra  

 ligningsmyndighederne om en bestemt skatteretlig stilling, skulle være  

 retsbeskyttede.
..." ..." Klagerens advokat havde over for Landsskatteretten  

 principalt nedlagt påstand om, at klagerens skatteansættelser  

 blev nedsat med 962.315 kr. for indkomståret 1990, med 384.828 kr. for  

 indkomståret 1991 og med 1.138.930 kr. for indkomståret 1992,  

 idet det til støtte herfor bl.a. var anført, at beløbene  

 var fradragsberettigede som vedligeholdelsesudgifter, jf. statsskattelovens §  

 6, stk. 1, litra e, og at afsætninger i eller udbetalinger fra  

 Grundejernes Investeringsfond først skulle modregnes i  

 indkomstårets forbedringsudgifter, herefter i tidligere  

 indkomstårs forbedringsudgifter og dernæst i indkomstårets  

 vedligeholdelsesudgifter, jf. ligningslovens § 14 G, stk. 3 og 4, uanset om  

 forbedringsudgifterne havde givet anledning til lejeforhøjelser.  

 Derfor havde skattemyndighederne ikke haft hjemmel til at fortolke  

 ligningslovens § 14 G således, at der kun kunne ske modregning i  

 afsætning eller modregninger i udbetalinger fra Grundejernes  

 Investeringsfond af forbedringsudgifter, der ikke havde givet anledning til  

 lejeforhøjelser.
Advokaten havde videre anført, at  

 formålet med indførelsen af boligreguleringslovens § 18b og  

 ligningslovens § 14 G, stk. 4, i 1983, var indirekte at give ejerne fradrag  

 for forbedringsudgifter for derigennem at fremme beskæftigelsen  

 indenfor byggesektoren, og at bestemmelsen derfor naturligt måtte  

 fortolkes således, at midlerne fra Grundejernes Investeringsfond  

 fortrinsvis skulle modregnes i de anførte forbedringsudgifter.
Til  

 støtte for herfor var det henvist til Skatte- og afgiftsudvalgets  

 betænkning til lovforslag L 119 til ændring af ligningsloven,  

 særligt FT 1982/83, Tillæg A, sp. 1690 n., hvoraf følgende  

 bl.a. fremgik:
 "...
 Det vil kunne forekomme, at de samlede udgifter til  

 vedligeholdelse og forbedring af ejendommen overstiger de beløb, der  

 er nævnt i § 14 G, stk. 3. Det foreslås i § 14 G, stk. 4, at  

 sådanne beløb skal anses for fortrinsvis at være  

 medgået til forbedring af ejendommen.
..." Herefter havde advokaten for indkomstårene 1990-1992  

 inkl. henvist til cirkulære nr. 167 af 21. oktober 1983, punkt 27, der  

 gav udtryk for retstilstanden således:
 "...
 Inden for et indkomstår vil det kunne forekomme, at  

 de samlede udgifter til vedligeholdelse og forbedring, en husejer har  

 på en ejendom, overstiger de beløb, der udbetales fra  

 Grundejerens Investeringsfond, eller som kan modregnes i den årlige  

 indbetaling.
 Det fremgår af § 14 G, stk. 4, at de beløb  

 der udbetales fra en konto i Grundejernes Investeringsfond, eller som kan  

 modregnes i de årlige indbetalinger til kontoen, fortrinsvis skal anses  

 for medgået til forbedring af ejendommen.
..." Advokaten havde desuden henvist til Ligningsvejledningen  

 1992, E.K.2.14, hvoraf følgende fremgik:
 "...
 Udgifter til vedligeholdelse og forbedring af ejendommen  

 anses for fortrinsvis at være afholdt af de beløb, der er  

 modregnet eller udbetalt fra Grundejernes Investeringsfond og fortrinsvis at  

 dække forbedringer.
..." Cirkulære nr. 96 af 22. juni 1993 til ligningsloven  

 kunne ikke finde anvendelse for indkomstårene 1990-1992 inkl.
Fortolkningen af ligningslovens § 14 G støttedes  

 endvidere på Pauli Eriksens artikel "Vedligeholdelsesreglerne for  

 udlejningsejendomme", SR-Skat 1991, p. 173 ff., hvori det bl.a. var  

 anført, at formålet med, at forbedringsudgifterne skulle anses  

 for afholdt af afsætninger i eller udbetalinger fra § 18 b-kontoen,  

 havde været derigennem indirekte at give ejerne fradragsret for  

 forbedringsudgifter.
Advokaten havde herefter anført, at  

 skatteberegningsprogrammet for ejendomsejere, SP:HUS, anvendte samme  

 fortolkning af ligningslovens § 14 G, hvorefter alle forbedringsudgifter  

 skulle modregnes i udbetalinger fra Grundejernes Investeringsfond, uanset om  

 de havde givet anledning til lejeforhøjelser.
Desuden varder henvist  

 til uddrag af afsnit 4 i "Udlejernes Grundbog" fra1984 af Klaus Klerke  

 Rasmussen.
I anden række havde advokaten anført, at de  

 påklagede ansættelser grund af forventningsprincippet skulle  

 nedsættes til 0. Til støtte herfor havde advokaten bl.a.  

 anført, at skatteforvaltningen fra 1983 til 1992 var bekendt med og  

 havde anerkendt klagerens opgørelsesmetode, idet klageren netop havde  

 fulgt skatteforvaltningens anvisninger i forbindelse med en nøje  

 gennemgang af klagerens opgørelse af vedligeholdelses- og  

 forbedringsudgifter for indkomstårene 1983-1986 inkl.
Der var navnlig  

 henvist til skatteansættelserne for indkomstårene 1984 og 1985,  

 hvor skatteforvaltningen havde forhøjet de selvangivne  

 forbedringsudgifter med forbedringsudgifter, der havde givet anledning til  

 lejeforhøjelser og dem, der ikke havde medført  

 lejeforhøjelser.
Klageren havde herved opnået en berettiget  

 forventning om, at den af myndighederne anvendte opgørelsesmetode var  

 korrekt.
Skattemyndighederne havde pligt til at følge en ensartet  

 praksis, således at skatteyderne havde mulighed for at indrette sig  

 derefter, og myndighederne kunne først ændre praksis, når  

 der var klare holdepunkter herfor.
I denne sag havde der i den kommunale  

 skattemyndighed været betydelig tvivl om fortolkningen af  

 ligningslovens § 14 G, men den kommunale skattemyndigheds udlægning af  

 bestemmelsen ved behandlingen af de forudgående indkomstår, som  

 var i overensstemmelse med klagerens, kunne ikke anses for åbenbar  

 ulovlig, og måtte derfor opretholdes.
Som en følge af, at  

 skatteforvaltningen direkte havde anvist klageren en bestemt  

 opgørelsesmetode, havde advokaten fastholdt, at klageren var blevet  

 bibragt en berettiget forventning om, at skattemyndighederne ikke med  

 tilbagevirkende kraft for indkomstårene 1990-1992 inkl. kunne  

 ændre opgørelsesmetoden, idet klageren havde indrettet sine  

 afskrivnings- og fradragsmuligheder herefter og havde været i god tro  

 vedrørende de foretagne modregninger.
 Advokaten havde henvist til gennemgang af praksis i  

 redegørelse om skatteretlige praksisændringer fra  

 Skatteministeriets Retssikkerhedsudvalg, TfS 1996.309, særligt pkt.  

 5.1.
Landsskatteretten bemærkede indledningsvis, at  

 boligreguleringslovens bestemmelser i kapitel III om "Vedligeholdelse og  

 opretning", herunder reglerne i § 18 om udvendig vedligeholdelse og § 18b om  

 binding i Grundejernes Investeringsfond, vedrørte vedligeholdelse,  

 opretning og forbedring, som var afholdt uden om reglerne for  

 forbedringsforhøjelser i boligreguleringslovens kapitel IV.
Retten  

 fandt derfor i overensstemmelse med kendelsen i TfS1994.722, at udgifter, der  

 havde været inddækket af lejeforhøjelser, faldt uden for  

 reguleringen i ligningslovens § 14 G, stk. 3, som for sin anvendelse  

 forudsatte, at der var afholdt udgifter, som kunne fradrages eller modregnes  

 i indbetalinger i ejendommens konto i Grundejernes Investeringsfond.
 Efter en sproglig fortolkning af ligningslovens § 14 G,  

 stk. 4,jf. stk. 3, fandt retten ikke grundlag for at følge klagerens  

 anbringende om, at modregning og udbetaling fra § 18b kontoen skulle ske i  

 tidligere års udækkede forbedringsudgifter før fradrag  

 blev foretaget i det aktuelle indkomstårs vedligeholdelsesudgifter.  

 Fortolkningen støttedes navnligt på, at det fremgik af  

 prioriteringsreglen i § 14 G, stk. 4, at den fandt anvendelse på  

 beløb efter § 14 G, stk. 3, vedrørende "samme  

 indkomstår", således at der først skulle modregnes i  

 udækkede forbedringsudgifter vedrørende tidligere  

 indkomstår, når udgifter afholdt til forbedringer og  

 vedligeholdelse i det aktuelle indkomstår var anvendt.
 Uanset det var lovens intention ved vedtagelsen i 1983 at  

 fremme beskæftigelsen i byggesektoren, fandt retten ikke, at  

 ejendomsejere ved at anvende udækkede forbedringsudgifter fra tidligere  

 indkomstår kunne opnå et større indirekte fradrag for  

 forbedringsudgifter idet aktuelle indkomstår ved hjælp af de  

 skattefri midler efter ligningslovens § 14 G, stk. 1, end der direkte fulgte  

 af ordlyden af § 14 G, stk. 4, jf. stk. 3.
Tre retsmedlemmer, herunder retsformanden, fandt ikke, at  

 klageren ved behandlingen af indkomstårene 1990-1992 inkl. kunne  

 støtte ret på en forventning om en begunstigende ligningspraksis  

 i kommunen, som på grund af tvivl om fortolkningen af ligningslovens §  

 14 G siden var forladt og erstattet af en ny generel og skærpet  

 administrativ praksis.
Disse retsmedlemmer kunne således tilslutte sig  

 de synspunkter, der var gjort gældende af skatteankenævnet  

 vedrørende forventningsprincippets manglende anvendelighed.
Et retsmedlem fandt, under henvisning til det af klagerens  

 advokat anførte, at klageren havde haft en retsbeskyttet forventning  

 omgodkendelse af den af ham anvendte opgørelsesmetode.
Dette  

 retsmedlem voterede derfor for at give klageren medhold.
 Der blev truffet afgørelse efter  

 stemmeflertallet.
