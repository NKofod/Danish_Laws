 I henhold til § 5, stk. 2, i lov om frikommuner (lovbekendtgørelse nr. 337  

 af 21. maj 1987) meddeles:
 § 1.  Miljøministeren har i dag godkendt  

 frikommuneregulativ nr. 10 for Næstved Kommune om overførelse af kompetence i  

 henhold til by- og landzonelovens § 9, stk. 1, fra amtsrådet til  

 kommunalbestyrelsen, samt bortfald af klagemulighed ved zonetilladelser givet  

 i lokalplanlagte landzoneområder.
 § 2.  Det i § 1 nævnte frikommuneregulativ indebærer,  

 at følgende bestemmelser ikke gælder i Næstved Kommune:
 § 9,  stk. 1, 2, 3 og 4, samt § 10 a, stk. 1, i lov om  

 by- og landzoner, jf. lovbekendtgørelse nr. 446 af 3. oktober 1985, som  

 ændret ved lov nr. 286 af 13. maj 1987.
 § 3.  Det i § 1 nævnte frikommuneregulativ træder i  

 kraft den 10. august 1987. Frikommuneregulativet gælder til og med den 31.  

 december 1989.
 Stk. 2.  Det i § 1 nævnte frikommuneregulativ vil være  

 fremlagt de samme steder som kommunalbestyrelsens mødedagsordener, jf. lov om  

 kommunernes styrelse § 8, stk. 4.
