Ankestyrelsens principafgørelse D-16-92 om arbejdsgivers konkurs - forskud fra kommunen Resume:
Lønmodtager, der ikke modtog sygedagpenge fra arbejdsgiver på grund af dennes konkurs, havde ret til forskud på dagpenge fra kommunen.
Dagpengeudvalget har ikke herved taget stilling til, hvorvidt dagpenge i de første 2 uger er et privilegeret krav i henhold til konkursloven.
 Kassation:
Principafgørelsen har ikke længere vejledningsværdi Kassationsdato:
14-06-2009 Love:
Lov om dagpenge ved sygdom eller fødsel - lov nr. 852 af 20. december 1989 - § 8, stk. 2 og § 31, stk. 1 Sagsfremstilling:
 Kommunen traf afgørelse om, at der ikke kunne udbetales dagpenge, idet dette tilgodehavende henhørte under Lønmodtagernes Garantifond, da det vedrører arbejdsgiverens forpligtelse til at udbetale løn/dagpenge under sygdom i henhold til dagpengelovens § 3, stk. 1.
Lønmodtagernes Garantifond havde godkendt krav på løntilgodehavende, mens kravet på sygedagpenge var blevet afslået, idet dette krav ikke var omfattet af konkurslovens § 95, stk. 1 og dermed af garantien.
Kommunen har til Dagpengeudvalgets sekretariat oplyst, at lønmodtageren opfylder beskæftigelseskravet i dagpengelovens § 3, stk. 1.
 Afgørelse:
 Lønmodtageren havde ret til forskud på dagpenge fra kommunen, idet arbejdsgiveren havde undladt at betale dagpenge, og det skønnedes, at dette var uberettiget, jf. dagpengelovens § 31.
 Dagpengeudvalget har ved afgørelsen lagt vægt på, at kravet først blev anmeldt til Lønmodtagernes Garantifond, og at der herved foreligger fyldestgørende begrundelse for, at kravet ikke er anmeldt rettidigt til kommunen, jf. dagpengelovens § 8, stk. 2 og Socialministeriets bekendtgørelse nr. 153 af 5. marts 1990 § 24.
 Dagpengeudvalget ændrede således kommunens afgørelse.
