(Til de private lærerseminarier,  

 børnehave- og fritidspædagogseminarierne samt  

 husholdningsseminarierne) Som led i seminariernes overgang til statsfinansiering i medfør af lov nr.  

 348 af 18. juni 1969 om statsstøtte til visse private seminarier  

 (seminariestøtteloven) som ændret ved lov nr. 598 af 19. december 1969  

 foretages revision af regnskaberne af revisionsdepartementet.
Som hovedregel  

 skal revisionsdepartementet være eneste revisor, men der kan dog fraviges  

 herfra.
 Med henblik på almindelig regnskabsteknisk assistance (cfr. bilagskonrol,  

 kasseeftersyn og lignende revisionsopgaver) samt den årlige statusopgørelse  

 over seminariets aktiver og passiver vil der kunne gøres brug af en privat  

 revisor inden for en beløbsramme, der vil blive fastsat i forbindelse med  

 kommunicering af bevillingerne for de enkelte finansår.
 Ved egentlige byggearbejder vil der endvidere kunne træffes aftale med en  

 privat revisor om bistand ved føring og kontrol af byggeregnskabet, medens  

 den endelige revision skal foretages af revisionsdepartementet.
 Herudover vil der kunne gøres brug af en privat revisor, såfremt der gives  

 særlig tilladelse hertil; sådan tilladelse vil kun kunne forventes givet i  

 tilfælde, hvor der til seminariet er knyttet anden virksomhed, der ikke er  

 omfattet af statsfinansieringsordningen efter seminariestøtteloven, og hvor  

 det efter omfanget af denne øvrige virksomhed må anses for mest  

 hensigtsmæssigt, om den etablerede revisionsordning udstrækkes til helt eller  

 delvis at omfatte regnskabet for den statsfinansierede virksomhed.
 P.D.V.
