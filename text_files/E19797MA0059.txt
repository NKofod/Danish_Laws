 Der blev rejst spørgsmål om den afgiftsmæssige stilling for den af  

 rejsebureauer og turistkontorer udøvede virksomhed efter ændringen af  

 merværdiafgiftsloven pr 1. oktober 1978.
Der blev endvidere rejst spørgsmål om den afgiftsmæssige stilling for den  

 udlejningsform af ferieboliger, der betegnes som "ferie på landet",  

 dvs ophold uden pension i et hus eller en selvstændig lejlighed i tilknytning  

 til en gård eller anden ejendom i landlige omgivelser.
Der blev endelig rejst  

 spørgsmål om afgift af provisionsandelen til udenlandske rejsebureauer.
Rejsebureauvirksomhed, lovens § 2, stk 3, punkt m, kan bestå af mange  

 forskellige aktiviteter.
Nogle bureauer har kun enkelte, medens andre har en  

 række aktiviteter af forskellig art.
 Efter forhandlinger med branchen har nævnet fastlagt det område, som er  

 undtaget fra afgiftspligten.
 Rejsebureauvirksomhed efter merværdiafgiftsloven omfatter nedenstående  

 område eller væsentlige dele heraf:
a. arrangement af selskabsrejser (grupper), b. arrangement af individuelle, færdigpakkede ture, herunder udflugter,  

 salg af billetter til underholdningsarrangementer mv, c. reservation af ophold i hoteller, gæstgiverier, moteller o lign,  

 herunder i ferielejligheder med tilknyttede hotelfaciliteter, samt  

 reservation af ophold i værelser, for så vidt angår virksomheder, der udlejer  

 for kortere tidsrum end 1 måned, d. salg af billetter til transportydelser, e. agent- og  

 mellemhandlervirksomhed i forbindelse med a.-d., f. oplysningsvirksomhed i  

 forbindelse med rejser.
Andre end de her nævnte aktiviteter, som udøves af rejsebureauerne  

 (vigtigst er nok formidling af sommerhusudlejning), anses ikke som afgiftsfri  

 rejsebureauvirksomhed.
Nævnet har i tilknytning hertil bestemt, at der i alle  

 tilfælde skal svares afgift af formidlingen (men ikke af lejebeløbet) af  

 ophold her i landet i sommerhuse og anden ikke-afgiftspligtig  

 ferieboligudlejning.
 Nævnet har indtil videre godkendt, at der i forbindelse med  

 udlejningsformen "ferie på landet" uden afgiftserlæggelse kan  

 udlejes indtil 2 selvstændige udlejningsenheder, dvs selvstændige  

 ferieboliger (huse eller lejligheder, selv om de ikke er særskilt  

 matrikulerede), som uden for feriesæsonen kan tjene almindelige boligformål.
Ved udlejning i videre omfang (altså af mere end 2 udlejningsenheder),  

 skal der svares afgift af hele udlejningsvirksomheden efter de almindelige  

 regler.
Der skal svares afgift af eventuel formidlingsvirksomhed, i det  

 omfang selve udlejningen er afgiftsfri.
 Vedrørende spørgsmålet om afgift af den provisionsandel, der afgives til  

 udenlandske rejsebureauer for udlejningsformidling her i landet, traf nævnet  

 afgørelse om, at denne andel ikke kan holdes uden for den afgiftspligtige  

 værdi.
 Se også Mn.712, Mn.713, Mn.794 og Mn.848.
