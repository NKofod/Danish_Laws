Skriftlig fremsættelse (31. marts 2004) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov om  

 ændring af lov om sygehusvæsenet og lov om offentlig sygesikring (Styrkelse  

 af  

 det frie sygehusvalg mv.) (Lovforslag nr.
L 209).
 Jeg skal hermed tillade mig at fremsætte forslag til lov om  

 ændring af lov om sygehusvæsenet og lov om offentlig sygesikring.  

 Lovforslaget  

 er en udmøntning af regeringens strategi for et åbent og gennemsigtigt  

 sundhedsvæsen, hvor patienten kommer først samt opfølgning på evalueringen af  

 det udvidede frie sygehusvalg.
 Med henblik på at styrke patienternes frie sygehusvalg  

 indeholder lovforslaget følgende forslag:
 Sygehuse skal inden  

 8 dage efter modtagelsen af en henvisning af en patient, meddele patienten  

 tid  

 og sted for behandling, om man kan tilbyde behandling inden for 2 måneder, om  

 muligheden for at benytte det frie og udvidede frie sygehusvalg samt om  

 ventetider på andre sygehuse mv.
Sundhedspersoner får  

 med patientens mundtlige samtykke adgang til at give nødvendige  

 journaloplysninger mv., til en patientvejleder på et patientkontor, så denne  

 hurtig og let kan rådgive patienten om ventetider og om patientens mulighed  

 for  

 at benytte det frie og udvidede frie sygehusvalg.
I dag kræves et skriftligt  

 samtykke efter patientretstillingsloven.
Indenrigs- og  

 sundhedsministeren får adgang til efter ansøgning fra en privat institution  

 at  

 bestemme, at lovens fritvalgsregler helt eller delvist skal finde anvendelse  

 på  

 institutionen.
Forslaget er primært møntet på nye selvejende hospicer med  

 driftsaftale med et amt.
 Det frie sygehusvalg  

 udvides til at omfatte de to private rehabiliteringscentre OASIS og  

 RCT-Jylland  

 for traumatiserede flygtninge.
 Med henblik på at understøtte behandlingskvaliteten og øge  

 patientsikkerheden foreslås endvidere, at Sundhedsstyrelsen med en patients  

 mundtlige samtykke får mulighed for at videregive oplysninger om patientens  

 tidligere undersøgelser, diagnoser og behandlinger fra Landspatientregisteret  

 til den behandlende læge på det behandlende sygehus til brug for behandling  

 af  

 patienten.
 Som opfølgning på amternes svar på regeringens frihedsbrev  

 foreslås en adgang for indenrigs- og sundhedsministeren til at tillade  

 amterne  

 at lave forsøg med opkrævning af gebyr ved udeblivelse fra aftalt behandling,  

 når der ikke foreligger undskyldelige forhold.
Som et incitament til at tilegne sig danskkundskaber for  

 herboende udlændinge og styrke integrationen foreslås, at amterne opkræver et  

 gebyr for tolkebistand fra personer, der har boet her i landet i 7 år og  

 derover, og som har behov for tolkebistand i forbindelse med behandling hos  

 praktiserende læger og speciallæger samt på sygehuse.
Det foreslås, at  

 ordningen først skal træde i kraft i 2011, så de berørte personer kan nå at  

 indrette sig på den.
Forslaget giver indenrigs- og sundhedsministeren  

 mulighed  

 for at undtage visse persongrupper fra at skulle betale gebyr, fx hvor hensyn  

 til alder samt fysisk og psykisk tilstand taler for det og i forhold til døve  

 og torturofre.
 Jeg skal hermed anbefale lovforslaget til Folketingets  

 velvillige behandling.
