Bekendtgørelse om forbud mod  

 omsætning af fødevarer forurenet med dioxin1) I medfør af §§ 13 og 41, § 44, stk. 3, § 48a, stk. 1 og 4, og § 63,  

 stk. 3, i lov nr. 310 af 6. juni 1973 om levnedsmidler m.m., senest  

 ændret ved lov nr. 1228 af 27. december 1996, §§ 2 og 4, § 6, stk. 2, §  

 14, stk. 2-4, og § 15, stk. 4, i lov nr. 290 af 29. april 1992 om æg og  

 ægprodukter, som ændret ved lov nr. 481 af 12. juni 1996, § 19,  

 stk. 2-4, i lov nr. 342 af 12. juni 1992 om mælk, mælkeprodukter,  

 margarine, m.v. (mælkeproduktloven), som ændret ved lov nr. 481  

 af 12. juni 1996, § 2, stk. 2, § 12, §§ 14 og 15, § 19, stk. 1, § 24, stk.  

 2-4, § 26 og § 27, stk. 3, i lov nr. 343 af 14. maj 1992 om kød  

 (kødloven), som ændret ved lov nr. 481 af 12. juni 1996, § 1,  

 stk. 1, og § 3 i lov nr. 343 af 25. maj 1990 om administration af De  

 Europæiske Fællesskabers retsakter om levnedsmidler m.m., og  

 tekstanmærkning nr. 115 ad § 24 på Finansloven for  

 finansåret 1999, samt efter bemyndigelse fra ministeren for  

 fødevarer, landbrug og fiskeri fastsættes følgende:
§ 1. Det er forbudt fra Belgien at indføre  

 fødevarer af animalsk oprindelse eller fødevarer, som  

 indeholder produkter af animalsk oprindelse som ingrediens.
Forbudet  

 gælder også produkter af belgisk oprindelse, som indføres  

 fra andre lande.
 Stk. 2. Undtaget fra forbudet i stk. 1 er  

 fødevarer nævnt i nr. 1 og 2, når der ikke i  

 fødevaren indgår andre animalske ingredienser:
1)	mælk og mælkebaserede produkter samt fødevarer,  

 der indeholder sådanne produkter som ingrediens, og 2)	æggehvide, samt fødevarer, der indeholder  

 æggehvide som ingrediens.
 Stk. 3. Undtaget fra forbudet i stk. 1 er desuden  

 fødevarer, som ledsages af dokumentation fra de belgiske myndigheder  

 om, at de animalske råvarer stammer fra besætninger, hvor der er  

 udtaget prøver, som er analyseret og fundet at ligge inden for de  

 officielle belgiske grænser for dioxin eller PCB.
 Stk. 4. Undtaget fra forbudet i stk. 1 er endvidere  

 fødevarer, som ledsages af dokumentation fra de belgiske myndigheder  

 om, at de animalske råvarer ikke er af belgisk oprindelse.
 Stk. 5. Ved fødevarer forstås i denne  

 bekendtgørelse såvel færdige fødevarer som  

 halvfabrikata og råvarer til fødevarefremstilling.
 § 2. Fødevarer omfattet af restriktioner i  

 henhold til § 1 og som allerede er indført, må ikke  

 omsættes, medmindre der foreligger en analyseattest for det konkrete  

 vareparti (lot-nummer) som viser, at fødevarerne ikke er forurenet med  

 dioxin eller PCB, eller der fremskaffes dokumentation dateret efter den 29.  

 juli 1999 for, at de animalske råvarer stammer fra besætninger,  

 hvor der er udtaget prøver, som er analyseret og fundet at ligge inden  

 for de officielle belgiske grænser for dioxin eller PCB.
Stk. 2. Analysen omtalt i § 1, stk. 3, og stk. 1 skal  

 være foretaget af et anerkendt laboratorium i et andet land eller skal  

 foretages i overensstemmelse med retningslinier fastlagt af Veterinær-  

 og Fødevaredirektoratet.
For æg, ægprodukter, fersk  

 fjerkrækød og afledte produkter er der fastsat et maksimalt  

 niveau for PCB (summen af følgende PCB (IUPAC): 28, 52, 101, 118, 138,  

 153 og 180) på 200 ng/g fedt.
§ 3. Virksomheder, som har produceret eller  

 foretaget engrossalg af fødevarer omfattet af restriktioner i henhold  

 til § 1 og som allerede er indført, skal til de virksomheder de har  

 leveret til omgående meddele, at der er leveret fødevarer  

 omfattet af restriktioner.
Meddelelsen skal indeholde en specifikation af de  

 pågældende partier.
Kopi af meddelelsen skal samtidig fremsendes  

 til tilsynsmyndigheden.
 Stk. 2. Der skal dog ikke ske meddelelse om partier, for  

 hvilke der foreligger dokumentation, jf. § 1, stk. 3 og 4, og § 2, stk.  

 1.
§ 4. Virksomheder, der er i besiddelse af de af  

 fødevarer omfattet af restriktioner i henhold til § 1, skal  

 omgående indberette dette til tilsynsmyndigheden.
Indberetningen skal  

 indeholde en specifikation af de pågældende partier.
 Stk. 2. Der skal dog ikke ske indberetning om partier for  

 hvilke der foreligger dokumentation, jf. § 1, stk. 3 og 4, og § 2, stk.  

 1.
 § 5. Fødevarer omfattet af restriktioner i  

 henhold til § 1, for hvilke der ikke foreligger eller fremskaffes den  

 fornødne dokumentation, vil af tilsynsmyndigheden blive påbudt  

 tilintetgjort, jf. dog § 6.
 § 6. Veterinær- og  

 Fødevaredirektoratet kan meddele tilladelse til at returnere varerne  

 nævnt i stk. 2 til Belgien på betingelserne nævnt i stk.  

 3.
 Stk. 2. For de i nr. 1-11 anførte produkttyper,  

 jf. bilag 1, kan der meddeles tilladelse til returnering:
1)	fersk fjerkrækød af høns og kyllinger, 2)	fersk kød af kvæg og svin, 3)	maskinsepareret kød, 4)	hakket kød og tilberedt kød, 5)	kødprodukter og andre produkter af animalsk oprindelse, som  

 er produceret på grundlag af kvæg, svin, høns eller  

 kyllinger, 6)	fødevarer, som indeholder andre produkter af animalsk  

 oprindelse produceret på grundlag af kvæg, svin, høns  

 eller kyllinger og med et fedtindhold på over 2% animalsk fedt, bortset  

 fra mælkefedt, 7)	hønseæg, 8)	ægprodukter fremstillet af hønseæg, bortset fra  

 æggehvide, 9)	fødevarer, som indeholder mere end 0,2% ægfedt fra  

 hønseæg, f.eks. ved tilsætning af mere end 2% æg  

 eller tilsætning af mere end 2% ægprodukt med et indhold på  

 mere end 10% ægfedt, 10)	afsmeltet fedt fra kvæg, svin, høns eller kyllinger  

 indført fra tredjelande og behandlet i Belgien, og 11)	forarbejdet animalsk protein fra kvæg, svin, høns  

 eller kyllinger beregnet til menneskeføde.
Stk. 3. Returnering af fødevarer til Belgien som  

 omtalt i stk. 1 er betinget af, at 1)	fødevarerne er produceret i Belgien i perioden 15. januar  

 1999 til 1. juni 1999 for så vidt angår fersk  

 fjerkrækød og æg samt fødevarer med indhold heraf  

 omfattet af stk. 2, og i perioden 15. januar 1999 til 3. juni 1999 for  

 så vidt angår fersk kød samt fødevarer med indhold  

 heraf omfattet af stk. 2, 2)	det ikke har været muligt at efterspore  

 oprindelsesbesætningen i Belgien, 3)	der ikke er foretaget undersøgelse for dioxin-indhold i  

 fødevarerne, 4)	der indsendes skriftlig ansøgning til Veterinær- og  

 Fødevaredirektoratet bilagt kopi af det certifikat eller  

 handelsdokument, som ledsagede fødevarerne ved ankomsten fra  

 Belgien, 5)	de belgiske myndigheder skriftligt overfor Veterinær- og  

 Fødevaredirektoratet bekræfter, at fødevarerne kan  

 returneres, og at det angives præcis, hvortil fødevarerne skal  

 leveres, 6)	fødevarerne transporteres i en container eller et  

 transportmiddel, som forsegles med nummereret segl af tilsynsmyndigheden, 7)	fødevarerne ledsages af et af Veterinær- og  

 Fødevaredirektoratet godkendt certifikat, og 8)	fødevarerne transporteres direkte fra det danske lager til  

 den af myndighederne i Belgien angivne destination.
 § 7. Udgifter til fremskaffelse af den i § 2, stk.  

 1, nævnte analyseattest, tilintetgørelse som anført i §  

 5, samt oplagring og transport i forbindelse med returnering som  

 anført i § 6, stk. 1, er det offentlige uvedkommende.
§ 8. Ved udførsel af fødevarer kan  

 Veterinær- og Fødevaredirektoratet efter krav fra myndighederne  

 i indførselslandet samt i særlige tilfælde udstede  

 attestation (certifikat) vedr. dioxin.
Anmodning om udstedelse af  

 særlig attestation rettes til Veterinær- og  

 Fødevaredirektoratet.
Stk. 2. For det i stk. 1 anførte certifikat  

 betaler virksomheden et gebyr på 630 kr. pr. certifikat i de  

 tilfælde, hvor det har været nødvendigt at anmode en anden  

 myndighed om at foretage særlige undersøgelser som grundlag for  

 udstedelse af certifikatet.
Gebyret betales efter påkrav.
 Stk. 3. Der opkræves et særskilt gebyr  

 på 200 kr. for udsendelse af erindringsskrivelse i tilfælde af  

 ikke-rettidig indbetaling af gebyr efter stk. 2.
 Stk. 4. Ved for sen betaling af gebyr efter stk. 2  

 opkræves 1,3 pct. af det skyldige beløb pr. påbegyndt  

 måned fra kravets forfaldsdag.
 Stk. 5. I henhold til lov om æg og  

 ægprodukter, mælkeproduktloven og kødloven er der  

 udpantningsret for de i stk. 2-4 nævnte beløb.
 § 9. Afgørelser efter denne  

 bekendtgørelse kan påklages i henhold til §§ 20-22 samt § 24,  

 stk. 1 og 3, i bekendtgørelse nr. 176 af 24. marts 1999 om  

 Veterinær- og Fødevaredirektoratets opgaver og  

 beføjelser.
 § 10. Overtrædelse af § 1, stk. 1, § 2, § 3,  

 stk. 1, § 4, stk. 1, eller returnering i strid med § 6 straffes med  

 bøde.
Stk. 2. For overtrædelse af regler fastsat med  

 hjemmel i kødloven eller lov om levnedsmidler kan straffen stige til  

 hæfte eller fængsel i indtil 1 år, hvis overtrædelsen  

 er begået forsætligt eller groft uagtsomt og hvis der ved  

 overtrædelsen er 1)	voldt skade på sundheden eller fremkaldt fare derfor,  

 eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelser.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 10. Bekendtgørelsen træder i kraft  

 den 30. juli 1999.
 Stk. 2. Samtidig ophæves bekendtgørelse nr.  

 430 af 9. juni 1999 og bekendtgørelse nr. 613 af 22. juli 1999 om  

 forbud mod omsætning af fødevarer forurenet med dioxin.
Veterinær- og Fødevaredirektoratet, den 29.  

 juli 1999 Henrik G.
Jensen /Carl-Aage Morgen Bilag 1 1)	Fjerkrækød omfattet af bekendtgørelse nr.  

 878 af 20. oktober 1994 om fersk fjerkrækød, hvori fersk  

 fjerkrækød er defineret som kød (dvs. alle spiselige dele  

 af husdyr af følgende arter: høns, kalkuner, perlehøns,  

 ænder og gæs), herunder kød der er vakuumpakket eller  

 pakket i kontrolleret atmosfære, og som med undtagelse af  

 kuldebehandling ikke har været underkastet nogen behandling, der  

 forlænger holdbarheden.
 2)	Kød af kvæg og svin omfattet af
bekendtgørelse nr. 351 af 2. maj 1996 om fersk kød m.v.,  

 hvori fersk kød er defineret som kød (dvs. alle spiselige  

 dele af kvæg (herunder arterne Bubalus bubalis og Bison bison),  

 svin, får, geder og hovdyr holdt som husdyr), herunder kød der  

 er vakuumpakket eller pakket i kontrolleret atmosfære, og som med  

 undtagelse af kuldebehandling ikke har været underkastet nogen  

 behandling, der forlænger holdbarheden.
3)	Maskinsepareret kød omfattet af a)	bekendtgørelse nr. 351 af 2. maj 1996 om fersk kød  

 m.v., hvori maskinsepareret kød defineres som kød, der er  

 mekanisk udvundet fra kødbærende knogler, undtagen knogler fra  

 hovedet, fra lemmerne under forknæet og haseleddet samt fra svinehaler,  

 og som er bestemt til at anvendes på autoriserede  

 kødproduktvirksomheder, eller b)	bekendtgørelse nr. 878 af 20. oktober 1994 om fersk  

 fjerkrækød, hvori maskinsepareret fjerkrækød  

 defineres som kød af fjerkræ, der er mekanisk udvundet fra  

 kødbærende knogler, og som er bestemt til at anvendes på  

 autoriserede kødproduktvirksomheder.
 4)	Hakket kød omfattet af bekendtgørelse nr. 897  

 af 10. oktober 1996 om hakket kød og tilberedt kød, hvori  

 hakket kød defineres som fersk fjerkrækød eller fersk  

 kød som er findelt i en hakkemaskine med roterende kniv eller som er  

 hakket i en hakkemaskine med snegl.
5)	Tilberedt kød omfattet af bekendtgørelse nr.  

 897 af 10. oktober 1996 om hakket kød og tilberedt kød, hvori  

 tilberedt kød defineres som varer tilberedt helt eller delvis af  

 kød, som a)	har gennemgået en anden behandling end den, der er defineret i  

 bekendtgørelse nr. 1073 af 10. december 1996 om kødprodukter  

 m.v., eller b)	er tilsat levnedsmidler, smagsændrende stoffer eller  

 tilsætningsstoffer.
 6)	Kødprodukter omfattet af bekendtgørelse nr.  

 1073 af 10. december 1996 om kødprodukter m.v., hvori  

 kødprodukter er defineret som produkter, der er tilvirket af eller med  

 kød, og som har været underkastet en behandling, således  

 at det ved et snit til midt i produktet på snitfladen kan konstateres,  

 at kødet ikke længere har fersk køds karakteristika.
7)	Andre produkter af animalsk oprindelse omfattet af  

 bekendtgørelse nr. 1073 af 10. december 1996 om kødprodukter  

 m.v., hvori disse produkter defineres som a)	kødekstrakter, b)	afsmeltet animalsk fedt, dvs. fedt afsmeltet fra kød,  

 herunder ben, bestemt til konsum, c)	grever, dvs. de proteinholdige rester fra afsmeltning efter delvis  

 adskillelse af fedt og vand, d)	kødmel, svær i pulverform, saltet eller tørret  

 blod, saltet eller tørret blodplasma, og e)	rensede, saltede, tørrede eller varmebehandlede maver,  

 blærer og tarme.
 8)	Æg: æg til konsum eller til fremstilling af  

 ægprodukter fra husdyr af følgende arter: høns, kalkuner,  

 perlehøns, ænder og gæs.
 9)	Ægprodukter omfattet af bekendtgørelse nr. 626  

 af 14. juli 1992 om ægprodukter, hvori ægprodukter defineres som  

 produkter fremstillet af æg, deres forskellige bestanddele eller  

 blandinger deraf efter fjernelse af skal og hinder, bestemt til konsum; de  

 kan delvis suppleres med andre levnedsmidler eller tilsætningsstoffer;  

 de kan være i flydende, koncentreret, tørret, krystalliseret,  

 frossen, dybfrossen eller koaguleret form.
 10)	Forarbejdede animalske proteiner: fedtegrever, kødmel  

 og flæskesvær i pulverform.
 1)   Bekendtgørelsen indeholder  

 bestemmelser, der gennemfører dele af Kommissionens beslutning  

 1999/449/EF af 9. juli 1999, EF-Tidende 1999 L 175, side 70.
