Et byggearbejde blev afleveret 20.1.1989. I afleveringsforretningen  

 deltog bygherren og såvel en hovedentreprenør som en underentreprenør.
I  

 afleveringsrapporten var blandt andet anført: »Eventuelle  

 tillægsarbejder bestilt af bygherre gælder ikke denne aflevering«.
Den  

 nævnte underentreprenør fremsendte slutopgørelse den 16.1.1989, men fremkom i  

 perioden 28.7.-14.8.1989 med en række ekstraregninger.
Bl.a. udtalt, at underentreprenøren efter AB 72 § 26, stk. 16, havde  

 været pligtig at kræve betaling for udførte ekstraarbejder inden 4 uger efter  

 afleveringen.
Da han først havde sendt sine regninger fra 28.7.1989 og  

 fremefter, var han afskåret fra at kræve betaling for ekstraarbejder og  

 leverancer forud for afleveringsforretningen den 20.1.1989, med mindre der i  

 den forbindelse måtte anses at være taget forbehold.
Efter  

 afleveringsrapportens indhold sammenholdt med afgivne forklaringer kunne  

 forbeholdet i afleveringsrapporten ikke omfatte arbejder bestilt af den  

 indklagede hovedentreprenør.
I anledning af en tvist mellem klageren, Bygningskonstruktør K, og  

 indklagede, Entreprenørfirmaet A A/S, om betaling for ekstraarbejder udført  

 af klageren på bl.a. en bygning i tilknytning til ejendommen »x«  

 har klageren ved klageskrift af 23. november 1989 indbragt sagen for en i  

 henhold til »Regler for behandling af sager ved Voldgiftsretten for  

 Bygge- og Anlægsvirksomhed« nedsat voldgiftsret, bestående af  

 murermester, ingeniør Jørn Buch Andersen, civilingeniør J.
Pilgaard  

 Kristensen og landsdommer Vagn Rasmussen som formand.
 Klageren har efter sin endelige påstand påstået indklagede tilpligtet at  

 betale 327.757,76 kr. med procesrente fra den 23. september 1989.
 Indklagede har påstået frifindelse, subsidiært frifindelse mod betaling af  

 et mindre beløb.
 Sagens nærmere omstændigheder er følgende:
 Indklagede var hovedentreprenør for ejeren af »x« B i  

 forbindelse med en række bygningsarbejder på hovedbygningen og andre  

 bygninger, herunder »y«, som denne sag i hovedsagen vedrører.
 Den 14. november 1988 blev der på Håndværksrådets Aftaleseddel indgået en  

 aftale mellem klageren og indklagede om følgende arbejde:
 »Udførelse af pejsestue i henhold til tegninger af 10.11.1988 excl.  

 søjler og sternkasser.
 Murerarbejdet excl.
 Gulvbelægning: Jels-gulvplanker afh. af levering.
Bygningen afleveres den 23.12.1988 med forbehold for gulvplanker.« Prisen er angivet til 400.000 kr. excl. moms.
Der er X i rubrikken  

 »Fast pris«.
Indklagede er anført som »Bygherre/kunde« og på dennes vegne  

 underskrevet af C.
Klageren er anført som entreprenør.
Om betaling er anført: »Betales efter aftale i rater. 1/12 150.000  

 kr. rest ved afl.« Til beskrivelse af arbejdet var alene vedlagt en enkelt tegning.
 Mellem ejeren og indklagede blev der den 1. december 1988 indgået en  

 aftale, ligeledes på Håndværksrådets Aftaleseddel.
 Arbejdet er beskrevet således:
»Udførelse af gårdhus i henhold til tegning og beskrivelse af  

 10.11.1988 ..... Arbejdet er færdigt den 23.12.1988 med forbehold for  

 gulvarbejdet alt afhængig af levering.
Dette er afklaret i uge 49.
 Beløbet betales den 04.01.1989.
Arbejdet er igangsat.« Prisen er angivet til 620.000 kr. med tillæg af omkostninger 93.000 kr.  

 eller ialt 713.000 kr. excl. moms.
 For indklagede var aftalen underskrevet af nævnte C.
 Den 20. januar 1989 blev der udfærdiget en afleveringsrapport af følgende  

 indhold:
»Dags data er der foretaget afleveringsforretning af Til nedenstående byggeri:
Arbejdet blev synet og godkendt som værende udført i henhold til indgået  

 kontrakt.
Der forefandtes ingen/følgende mangler:
Jf. vedlagte mangelliste af 20.1.89 eventuelle tillægsarbejder bestilt af bygherre gælder ikke denne aflevering.
Ovenstående mangler skal være afhjulpet inden 01.02.1989 Manglerne vurderes til kroner 25.500.
Afhjælpningsperioden løber fra den 20/1-1989 og 12 måneder frem.« Afleveringsrapporten er »For bygherre« underskrevet af C og af  

 klageren som entreprenør.
 I en skrivelse af 17. juli 1989 fra indklagede til C hedder det:
 »P.gr. af den seneste udvikling vedrørende vort projekt og  

 tilgodehavende hos B samt din rolle heri fritages du med øjeblikkelig  

 virkning og indtil videre for dit arbejde i A A/S.
Du bedes på vedlagte kopi bekræfte, at du ikke har indgået andre aftaler  

 med bygherrer og/eller underentreprenører ud over dem, som vi har kontakt med  

 eller er blevet gjort bekendt med.« En af klageren fremlagt kopi er under underskriften fra A påført C's  

 initialer.
Desuden har kopien følgende tilføjelse:
»Den 17.07.89 var A gjort bekendt med en opgørelse fra K på i alt kr.  

 185.196, der ikke er faktureret.« Tilføjelse er påført C's initialer.
 En af indklagede fremlagt kopi, der efter A's underskrift er forsynet med  

 fuld underskrift fra C, har ikke den nævnte tilføjelse, og indklagede  

 bestrider at have modtaget kopi tilbage med den nævnte tilføjelse.
Fakturaerne er alle godkendt af C.
Beløbet anvist den 23.12.1988  

 indeholder dels en a contobegæring på 146.400 kr., dels ekstraregninger for  

 ialt 54.498,62 kr.
Ekstraregningerne vedrører dels murerarbejde for 6.885,00  

 kr. og 8.415,00 kr. (excl. moms), dels elektrikerarbejde for 25.310,00 kr.  

 (excl. moms). Til disse beløb er der af klageren tilskrevet »DB«  

 10%. Beløbet anvist den 24.1.1989 er udbetalt i henhold til klagerens  

 slutopgørelse af 16.1.1989, med fradrag af det i henhold til  

 »Afleveringsrapporten« tilbageholdte beløb på 25.500 kr. excl. moms  

 eller incl. moms 31.110,00 kr., der som anført er betalt den 1.8.1989.
Herefter har klageren fra den 28. juli 1989 til den 14. august 1989  

 fremsendt en række ekstraregninger på ialt 337.359,24 kr.
Beløbet er under  

 den mundtlige forhandling nedsat til påstandsbeløbet, der ikke helt stemmer  

 med summen af de ekstraregninger, der påstås betalt.
 De enkelte ekstraregninger.
1. Regning af 28. juli 1989 Regningen, der oprindelig var på 83.256,43 kr. excl. moms, eller  

 101.572,84 kr. incl. moms, vedrørte ifølge sin tekst »Murerarbejde  

 udført i henhold til aftale med souschef ... C«.
 Regningen er sammensat af følgende poster:
 På regningen er påført:
»Alle beløb inkl. 15% administration/tilsyn.« Under den mundtlige forhandling er posten »Div. materialer«  

 nedsat til 10.610,94 kr.
Efter en sammenlægning af de poster i de fremlagte  

 fakturaer, der indgår i dette beløb, burde der være sket nedsættelse til  

 10.260,82 kr.
Vedrørende posten arbejdsløn er der fremlagt dagsedler og en oversigt  

 udarbejdet af klageren med angivelse af timetallet de enkelte dage og af  

 hvilket arbejde der er udført.
Det fremgår heraf, at arbejdet er udført fra  

 februar måned 1989 og fremefter.
 Kørsel med servicevogn har ligeledes fundet sted fra februar og fremefter.
 Vedrørende posten Container m.v. er der fremlagt bilag af 21.12.1988 på  

 1.705,00 kr., af 3.3.1989 på 1.243,00 kr. og af 17.3.1989 på 1.397,00 kr.
Vedrørende posten diverse materialer er der ligeledes fremlagt bilag, alle  

 fra D A/S.
Fakturaerne er dateret den 19. december 1988 (2 stk.), den 28.  

 december 1988, den 31. januar 1989 og den 20. marts 1989. De poster, som af  

 klageren er angivet at vedrøre denne sag, udgør på december fakturaerne  

 2.860,00 kr., 2.461,75 kr. og 1.177,30 kr.
På fakturaen af 31. januar 1989:  

 1.990,00 kr. og på fakturaen af 20. marts 1989: 353,40 kr.
 Vedrørende posten fremmed arbejde er der fremlagt fakturaer dateret den 3.  

 og 17. januar 1989. Fakturaerne indeholder en nærmere beskrivelse af det  

 udførte arbejde og af fakturaen af 17. januar fremgår, at der er tale om  

 arbejde udført den 2., 9. og 11. januar.
 2. Regning af 31. juli 1989 på 5.050,80 kr.
Regningsbeløbet fremkommer som summen af 3.600 kr. med tillæg af 15% i  

 Administration/tilsyn, samt moms.
Den vedrører rengøring m.v. ifølge en  

 regning af 27.4.1989 fra et rengøringsfirma.
 3. Regning af 31. juli 1989 på 53.339,25 kr.
Regningsbeløbet fremkommer som summen af 38.018,00 kr.,  

 administrationstillæg 15% og moms og vedrører »Hoveddøre: Materialer,  

 montering m.v.« ifølge en faktura af 19. juni 1989 fra tømrermester E  

 firma »F«.
I fakturaen er arbejdet beskrevet således: »Leveret  

 og monteret 3 stk. yderdøre med egetræsbundstykker i henhold til aftale og  

 arkitektens tegning«.
I fakturaen specificeres materialeforbrug og  

 medgået tid.
 4. Regning af 31. juli 1989 på 3.507,50 kr.
 Regningsbeløbet fremkommer som summen af 2.500,00 kr.,  

 administrationstillæg 15% og moms og vedrører gulvafslibning i henhold til en  

 faktura af 3. april 1989 fra et gulvservicefirma.
 5. Regning af 7. august 1989 på 7.316,00 kr.
 Regningsbeløbet fremkommer som summen af 5.215,00 kr.,  

 administrationstillæg 15% og moms og vedrører »Blikkenslager: indgreb på  

 eksisterende C/V-anlæg« i henhold til en faktura af 19. december 1988,  

 hvoraf fremgår, at arbejdet er udført i uge 50.
 6. Regning af 7. august 1989 på 63.222,00 kr.
Regningsbeløbet fremkommer som summen af følgende poster, idet det i  

 overskriften hedder: »Vedr. x/B.
Havehus/Ovenlys«:
 Tømrer: 17.850,00 kr., blikkenslager: »indgreb i tag for ovenlys samt  

 inddækning af do«: 15.589,00 kr., materialer: »Glaspaneler«:  

 10.815,00., »Skruer m.v.«: 389,00 kr. »Transport«: 420,00  

 kr., Administrationstillæg 15% og moms.
Vedrørende tømrerarbejdet foreligger en faktura af 26. februar 1989 fra F.  

 Posten skruer m.v. fremgår af samme faktura.
Der er ikke bilag på  

 blikkenslagerarbejdet.
Glaspanelerne fremgår af en faktura af 31. januar 1989  

 fra leverandøren.
Transporten vedrører ifølge en faktura af 7. februar 1989  

 transport af de nævnte paneler.
 7. Regning af 9. august 1989 på 40.630,00 kr.
 Regningsbeløbet, der vedrører »Stalddøre m.v.«, fremkommer som  

 summen af følgende poster: Tømrer: 4.222,00 kr., tømrer: 20.019,00 kr., smed  

 3.551,00 kr., termoruder 1.168,00 kr., 15% administrationstillæg og moms.
Tømrerarbejdet fremgår af to fakturaer af henholdsvis 19. juni og 30. maj  

 1989 fra F.
Den første faktura vedrører »Stålglasdør« og den anden  

 2 stalddøre.
Smedearbejdet fremgår af en faktura af 31. maj 1989 og vedrører  

 udførelse af en dør efter tegning.
 8. Regning af 14. august 1989 på 12.609,00 kr.
 Regningsbeløbet, der vedrører »Døre«, fremkommer således: 2  

 BD-60 træfiberdøre med karm: 7.650,00 kr., arbejdsløn: 1.850,00 kr., maling  

 740,00 kr., materialer 96,00 kr. og moms.
 9. Regning af 14. august 1989 på 28.745,00 kr.
 Regningsbeløbet, der vedrører »Rendekasser«, fremkommer således:  

 Arbejdsløn, materialer, stålbolte, maling og imprægnering 15.028,00 kr., 15%  

 administrationstillæg heraf, arbejdsløn til blikkenslager, materialer,  

 galvaniserede rendekassebæringer 6.280,00 kr. samt moms af hele beløbet.
 10. Regning af 14.-august 1989 på 21.266,85 kr.
 Regningsbeløbet, der vedrører »Toilet/Ombygning«, fremkommer  

 således: Tømrer ifølge faktura af 30. maj 1989, blikkenslager ifølge  

 dagsedler fra 10. til 16. maj, transport og servicevogn, materialer for  

 3.177,00 kr., maler, transport/service, mikrodisperser, Sigma maling og  

 elektriker ifølge faktura af 10. marts 1989, ialt 16.148,85 kr., 15%  

 administrationstillæg af tømrerregning, materialeudgifter og  

 elektrikerregning samt moms.
Det bemærkes, at der er en sammentællingsfejl på materialeposten.
Det  

 rette beløb er 2.986,08 kr.
 Der er under den mundtlige forhandling afgivet forklaring af klageren,  

 direktør hos indstævnte, G, arkitekt H, arkitekt C og tømrermester E.
Klageren har forklaret, at han kom ind i arbejdet, da han traf C under en  

 afleveringsforretning i forbindelse med et andet byggeri.
C spurgte, om han  

 var interesseret i det af denne sag omhandlede arbejde.
De gennemgik tingene  

 på stedet, og klageren fik tegningen af 10. november 1988. Der skulle udføres  

 tømrerarbejde og 5 vinduer.
Et på tegningen markeret dørparti var ikke med i  

 entreprisen.
Der skulle endvidere udføres tagbeklædning i zink og med  

 afvanding, centralvarmeanlæg, elarbejde (afbrydere og lampeudtag),  

 malerarbejde samt nedlægning af gulve, men uden overfladebehandling.
De  

 ekstraarbejder, der er betalt af indklagede, var ikke aftalt skriftligt.  

 Murerarbejdet blev betalt løbende efter regning.
Halogenspot blev aftalt med  

 C som et ekstraarbejde.
Aftalerne om de senere fakturerede ekstraarbejder  

 foregik på byggepladsen.
De blev drøftet med B, H og C, men det var C, der  

 bestilte arbejdet.
Afhørte havde fået at vide, at han skulle passe på B,  

 hvorfor han aldrig har lavet nogen aftale med denne.
Han har ikke indgået  

 aftaler med andre fra A end C.
Det sene faktureringstidspunkt skyldtes, at  

 han, der ikke havde noget kontorhold, selv skulle udarbejde regningerne.
Han  

 havde samtidig en entreprise i hovedbygningen.
Afleveringen heraf gav ikke  

 anledning til påtale, og et ekstraarbejde med et køkken for 85.000 kr. blev  

 aftalt med C og betalt uden problemer.
Han har ikke på noget tidspunkt fået  

 tilkendegivet, at der skulle foreligge aftalesedler.
På  

 afleveringstidspunktet vidste han, at der var nogle ekstraarbejder.
I  

 afleveringsrapporten anser han »Bygherre« som værende identisk med  

 indklagede.
Det udførte arbejde er løbende bestilt af C, der nok har fået et overslag  

 på nogle af arbejderne.
Der er mange timer, der ikke er faktureret.
De  

 fremlagte dagsedler har han gennemgået og nedskrevet til de 253 timer, han  

 har krævet betaling for.
Til kørsel og service har han beregnet halvdelen af  

 de 253 timer.
Containeren indeholdt affald fra murerarbejdet, alt vedrørende  

 kuskehuset.
De materialer, han har forlangt betaling for, vedrører alle  

 ekstraarbejderne.
Når fakturaen er skrevet så sent, skyldes det som tidligere  

 nævnt, at han ikke havde haft tid før.
I forbindelse med gulvafslibning i Hovedbygningen blev det aftalt med C,  

 at også gulvet i kuskehuset skulle slibes.
Der var pletter efter  

 murerarbejdet.
Regningen vedrørende centralvarmeinstallationen skyldtes, at det mundtligt  

 påviste rør ikke var centralvarmerør, men rør til brugsvand.
Der var sket  

 tilslutning hertil, men det måtte laves om.
Arbejdet er aftalt med C.
Ved afleveringsforretningen var huller til ovenlys delvist lavet.
Ovenlys  

 blev først aftalt efter, at en del af zinktaget var lavet.
De 15% i administrationstillæg er aftalt med C.
Når der på  

 ekstraregningerne fra december kun er tilskrevet 10%, må det være en fejl.
De stalddøre, der var blevet sat op, blev ændret af arkitekten.
C  

 accepterede, at de blev lavet om.
Den ståldør, smeden har lavet, er bestilt  

 af C.
BD-60 dørene er bestilt af C.
Det er ikke standardmål, hvorfor de er  

 dyrere end sædvanligt.
Rendekasser og sternkasser er bestilt af C.
Han mener,  

 at ca. 2/3 af de materialer, der er opgjort på regningen af 14. august 1989,  

 vedrører ekstraarbejderne.
Direktør G har forklaret, at han ikke har noget kendskab til den af  

 klageren nævnte dør.
Indklagede havde støbt fundamentet, og den væg, hvori  

 vinduerne skulle indsættes, var bygget med vindueshuller.
Under byggearbejdet  

 var han selv lejlighedsvis på pladsen, men det var C, der var konduktør.
Den  

 20. januar 1989 resterede der kun arbejde på hovedbygningen, der lå i 200-300  

 meters afstand fra Kuskehuset.
Klagerens arbejde var det sidste på dette hus.  

 Efter afleveringsforretningen fortalte C, at der var nogle småting, der ikke  

 var i orden.
Han kan ikke huske, om der blev nævnt tillægsarbejder eller  

 arbejder for bygherren.
Efter hans opfattelse er de eneste ekstraarbejder, de  

 betalte.
På hovedbygningen blev klageren a conto honoreret, og ekstraarbejder  

 blev aftalt på aftalesedler, hvoraf der foreligger 8. Den eneste undtagelse  

 er det af klageren nævnte køkken.
C var også konduktør på hovedbygningen.  

 Pejsestuen var færdig ved afleveringen.
Indklagedes forbindelse med C ophørte  

 den 17. juli 1989, idet C havde gjort sig skyldig i tillidsbrud i forbindelse  

 med B.
Der forelå ikke noget i forhold til klageren.
Han har ikke set notatet  

 på den af klageren fremlagte kopi af skrivelsen af 17. juli 1989 og er ikke  

 gjort bekendt med nogen mundtlig aftale.
Indklagede har ikke forsøgt at  

 fakturere ekstraarbejderne til B og indklagede har iøvrigt opgivet et krav på  

 796.000 kr. hos B, ligesom man har opgivet at få hovedentreprisesummen hjem.  

 Han har først fået kendskab til de af sagen omhandlede arbejder ved de fra  

 klageren modtagne fakturaer.
Iøvrigt mener han, at regningerne er for store.
Arkitekt C har forklaret, at han under ansættelsen var souschef og  

 entrepriseleder.
Han forestod byggepladsen på »x«.
Han havde  

 fuldmagt til at indgå entrepriseaftaler og en stillingsfuldmagt til at indgå  

 aftaler om ekstraarbejder.
Afleveringsrapporten er udfyldt af vidnet.
Når der  

 i teksten er anført, at »eventuelle tillægsarbejder bestilt af bygherren  

 gælder ikke denne aflevering«, er der med bygherren tænkt på B.
Forud  

 for skrivelsen af 17. juli 1989 var han af K blevet informeret om  

 ekstraarbejder på 151.000 kr.
Fra K fik han en tællestrimmel, som han gav til  

 I hos A.
Påtegningen på den af klageren fremlagte kopi er efterfølgende  

 påført vidnets eget eksemplar.
Murerarbejdet var ikke med i den oprindelige aftale, men det viste sig at  

 være praktisk, at det blev udført af klageren.
Arbejdet er bestilt af vidnet.  

 Arbejdet omfattede bl.a. bjælkeindføring i en kampestensmur, der  

 omkostningsmæssigt var uoverskueligt.
Der foregik også en større eftersøgning  

 efter varmerørsforbindelsen, idet det oprindeligt anviste rør ikke var  

 anvendeligt.
Vidnet har bedt klageren lave en glasdør et sted, hvor der  

 oprindelig ikke skulle have været dør.
Der blev endvidere lavet et toilet,  

 der ikke var med i den oprindelige entreprise.
Klageren blev bedt om at lave  

 det og sørge for blikkenslagerarbejdet.
Vidnet har endvidere bedt klageren  

 udføre nogle BD 60 døre i stedet for nogle BD 30 døre, der tidligere var  

 indsat.
I et oprindeligt projekt var der ovenlys.
Det gik imidlertid ud, men  

 senere under arbejdet med taget blev det besluttet, at der alligevel skulle  

 være ovenlys.
På tidspunktet for afleveringsforretningen var dette arbejde i  

 gang.
Murerarbejdet var midlertidigt standset.
Afleveringen vedrørte alene  

 hovedentreprisen.
Gulvafslibning skulle ikke være nødvendig, og vidnet har  

 ikke haft noget at gøre med bestillingen heraf.
Det samme gælder stalddørene.  

 De må være bestilt af arkitekten direkte til klageren.
B bestilte de  

 forskellige arbejder via arkitekten.
Ekstrarengøring har været nødvendig på  

 grund af den sene iværksættelse af arbejdet med ovenlys.
Arkitekt H har forklaret, at han var engageret af B og udarbejdede de  

 tegninger, der var grundlag for byggeriet.
Der var ingen beskrivelse af  

 arbejdet.
Han har intet kendskab til aftalen med klageren.
Projektet blev  

 udarbejdet i samråd med B.
Bygningen blev oprindeligt tegnet med zinktag og  

 ovenlys, men dette blev sparet væk.
Han bearbejdede imidlertid bygherren,  

 således, at ovenlys kom ind igen.
Det var, da ca. halvdelen af byggeriet var  

 udført.
Ovenlys var der den 20. januar.
Den tegning, der ledsagede aftalen  

 med klageren, er vist udgået fra vidnets tegnestue.
Der er ikke ovenlys med,  

 og det ville heller ikke nødvendigvis være med på tegningen.
Den døråbning,  

 hvor der senere kom en glasdør, var heller ikke med i det oprindelige  

 projekt.
Hullet skulle have været tilmuret.
Toilettet kom ind, medens  

 klageren arbejdede på stedet.
Det skete successivt efter ønske fra B.
Vidnet  

 har muligt sat C i gang.
Der er i forhold til det oprindelige projekt senere  

 bestilt en dør til gården.
Han ved ikke, om døren var der den 20. januar  

 1989, men hullet var.
De nævnte BD-60 døre blev lavet i hovedbygningen.
Der  

 var tale om et myndighedskrav.
Han tror, de er lavet af klageren og må være  

 bestilt af C.
Tømrer E har forklaret, at han har lavet gulve færdige, lavet ovenlys,  

 glasskydedøre, ændringer i forbindelse med toilet og vaskerum (dørflytning),  

 2 stalddøre og 2 hoveddøre.
Arbejdet blev udført fra februar til juni 1989.  

 Ovenlys blev lavet fra slutningen af februar til begyndelsen af marts.
Den  

 afsluttende rengøring var en følge af murerarbejdet og ovenlysarbejdet.  

 Yderdørene var bestilt af C.
Arkitekten havde lavet en tegning, som vidnet  

 fik.
De er formentlig bestilt i maj.
Under et besøg på pladsen sagde C, at K  

 var bestilt til at lave ovenlys.
Ovenlyset var under udførelse ved  

 afleveringsforretningen.
 Klageren har gjort gældende, at der er tale om ekstraarbejder, der er  

 bestilt i henhold til AB 72, § 8, stk. 2. Klageren er ikke afskåret fra at  

 gøre kravene gældende, da der ikke er gjort påkrav i medfør af AB 72, § 26,  

 stk. 16.
Klageren har nærmere anført, at arbejderne er bestilt som ekstraarbejder  

 af C, idet de ligger uden for hans entreprise.
Ingen del af kravene er  

 prækluderet i medfør af AB 72, § 26, stk. 16, idet der ved  

 afleveringsforretningen udtrykkeligt er taget forbehold for tillægsarbejder  

 bestilt af bygherren, hvilket efter indholdet af afleveringsrapporten og  

 klagerens forklaring må være »A«.
Der er overhovedet ikke indgået  

 aftaler med B.
Iøvrigt er der ikke givet påkrav i medfør af § 26, stk. 16, 2.  

 punktum.
C's forklaring må lægges til grund.
Det må bero på en  

 erindringsforskydning, at C ikke mener at have bestilt stalddørene.
Klageren  

 er ubekendt med, hvad der er passeret mellem C og indklagede den 17. juli  

 1989.
Indklagede har gjort gældende, at klageren er afskåret fra at gøre krav  

 gældende på ekstraarbejder, der er udført før den 20. januar 1989, hvor der  

 er foretaget afleveringsforretning, og slutafregning har fundet sted.
Der er  

 aftalt en fast pris.
Endvidere vedrører visse ekstraarbejder B og ikke  

 indklagede.
Indklagede har nærmere anført, at klagerens opgørelser er uoverskuelige,  

 hvilket må være hans problem.
Specielt er anført, at der ikke er grundlag for  

 at kræve 15% i administrationstillæg.
Der kan højst tilkendes 10% som ved de  

 betalte ekstraregninger.
Forudsætningen for, at krav vedrørende  

 ekstraarbejder udført før den 20. januar 1989 kan gøres gældende, må i hvert  

 fald være, at de gøres gældende umiddelbart efter den i AB 72, § 26, stk. 16  

 angivne frist.
Her er der gået 6 månder. § 26, stk. 16, 2. punktum er ikke  

 anvendelig.
I afleveringsrapporten må »bygherren« såvel efter  

 afleveringsrapportens indhold som efter C's forklaring forstås som B.
Disse  

 krav kan derfor ikke rettes mod indklagede, men må gøres gældende over for B.  

 Der må ved sagens afgørelse også tages hensyn til afregningstempoet.
Hvis der  

 var foretaget løbende afregning, havde indklagede haft mulighed for at  

 reagere.
Med hensyn til C's rolle bestrides det ikke, at han har haft en  

 stillingsfuldmagt, men han har ikke handlet inden for fundmagtens grænser.  

 Det fremgår af afleveringsrapporten, at C har været fuldmægtig for B.  

 Skrivelsen af 17. juli 1989 tyder ikke på, at der skulle være krav, der kan  

 gøres gældende over for indklagede.
Forklaringen om de 185.196 kr. var meget  

 usikker.
Det vil ikke være meningsfuldt, hvis indklagede skulle hæfte.
 Voldgiftsretten udtaler:
 Generelt.
Da der er sendt slutopgørelse, finder bestemmelsen i AB 72, § 26, stk. 16,  

 1. punktum anvendelse, således at påkrav efter samme bestemmelses 2. punktum  

 er ufornøden.
Klageren har herefter været pligtig at kræve betaling for  

 udførte ekstraarbejder inden 4 uger efter afleveringen.
Klageren, der først  

 har sendt sine regninger på ekstraarbejder fra den 28. juli 1989 og  

 fremefter, er herefter afskåret fra at kræve betaling for ekstraarbejder og  

 leverancer forud for afleveringsforretningen den 20. januar 1989, medmindre  

 der i forbindelse hermed må anses at være taget forbehold.
Efter afleveringsrapportens indhold sammenholdt med arkitekt C's  

 forklaring må »bygherren« forstås som ejeren B.
Der er således ikke  

 taget forbehold for arbejder bestilt af indklagede i egenskab af  

 hovedentreprenør.
Det er ubestridt, at C har indtaget en stillingsfuldmagt i forhold til  

 indklagede.
Der findes ikke - heller ikke i afleveringsrapporten - at være  

 holdepunkter for, at C tillige har optrådt som fuldmægtig for B.
Dette er  

 også i overensstemmelse med C's forklaring, og der er ikke grundlag for at  

 antage, at der skulle være givet klageren nogen anden opfattelse.
 Den sene fremkomst af regningerne findes ikke ud over det foran anførte at  

 kunne tillægges betydning ved sagens afgørelse.
 I det økonomiske opgør, jf. nedenfor, kan der alene tilskrives 10% i  

 administration/tilsyn i overensstemmelse med, hvad indklagede har anerkendt i  

 forbindelse med de betalte ekstraregninger.
 Det økonomiske opgør.
Nedenfor gennemgås de enkelte regninger, således at de poster, indklagede  

 tilpligtes at betale, anføres, medens der for de regninger, der anføres med  

 0, sker frifindelse.
Er der ikke anført andet, er baggrunden for  

 frifindelsen, at regningen vedrører arbejder og leverancer forud for den 20.  

 januar 1989. For så vidt angår de beløb der tilkendes klageren, er det lagt  

 til grund, at arbejdet er bestilt af C.
Der har ikke været det fornødne  

 grundlag for at foretage nedsættelse af de enkelte poster som værende for  

 høje.
 1: Regning 28.07.89 vedr. murerarbejde:
 Efter klagerens forklaring er 2/3 af de materialeudgifter, der er fremlagt  

 bilag for, henført til disse arbejder.
 Sammenfatning:
 hvilket beløb tilkendes klageren med procesrente som påstået.
 Med hensyn til sagens og Voldgiftsrettens omkostninger forholdes som  

 nedenfor bestemt.
 T H I B E S T E M M E S:
 Inden 14 dage fra denne kendelses modtagelse betaler indklagede,  

 Entreprenørfirmaet A A/S, til klageren, Bygningskonstruktør K, 242.023,57 kr.  

 med tillæg af procesrente fra den 23. september 1989, til betaling sker.
 Hver af parterne betaler egne omkostninger og halvdelen af  

 Voldgiftsrettens omkostninger.
København, den 2. august 1991 Jørn Buch Andersen Vagn Rasmussen Jørgen Pilgaard Kristensen P.v.C.
