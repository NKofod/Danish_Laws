Betænkning afgivet af Erhvervsudvalget den 20. april 2006 Betænkning over Forslag til lov om ændring af lov om omsætning  

 af fast ejendom, lov om leje af erhvervslokaler m.v., lov om leje og lov om  

 forbrugerbeskyttelse ved erhvervelse af fast ejendom m.v.
(Oprettelse af et disciplinærnævn for ejendomsmæglere,  

 skærpelse af oplysningspligt m.v.) [af  

 økonomi‑ og erhvervsministeren (Bendt Bendtsen)] 1. Ændringsforslag Økonomi- og erhvervsministeren har stillet 3 ændringsforslag til  

 lovforslaget.
2. Udvalgsarbejdet Lovforslaget blev fremsat den 11. januar 2006 og var til 1.  

 behandling den 7. februar 2006. Lovforslaget blev efter 1. behandling henvist  

 til behandling i Erhvervsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 25. november 2005 dette  

 udkast til udvalget, jf.
ERU alm. del  bilag 109. Den 1. februar 2006  

 sendte økonomi-  

 og erhvervsministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget 2  

 skriftlige henvendelser fra Dansk Ejendomsmæglerforening.
 Økonomi- og erhvervsministeren har over for udvalget kommenteret  

 de skriftlige henvendelser til udvalget.
Deputationer Endvidere har Dansk Ejendomsmæglerforening mundtligt over for  

 udvalget redegjort for sin holdning til lovforslaget.
Spørgsmål Udvalget har stillet 10 spørgsmål til økonomi- og  

 erhvervsministeren til skriftlig besvarelse, som denne har besvaret.
3. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med de  

 stillede ændringsforslag.
 Socialdemokratiets, Det Radikale Venstres, Socialistisk  

 Folkepartis og Enhedslistens medlemmer af udvalget er 100 pct. enige i dette  

 lovforslag og dets begrundelser.
 S, RV, SF og EL vil gerne understrege, at dette lovforslag alene  

 blev fremsat som konsekvens af nogle meget uheldige situationer i branchen.  

 Vi  

 håber, at det signal, der er udsendt med dette lovforslag, bliver forstået af  

 alle i branchen.
S, RV, SF og EL forstår ikke, at der er købere og sælgere af  

 fast ejendom, der tør binde an med personer, der driver  

 ejendomsmæglervirksomhed, uden at de pågældende er registrerede eller har de  

 nødvendige forsikringer.
Vi finder det derfor væsentligt at understrege, at  

 domstolene bør dømme mindst lige så hårdt som disciplinærnævnet, hvis en  

 ikkeregistreret  

 mægler begår forseelser.
 Tilsvarende bør advokater, der driver ejendomsmæglervirksomhed,  

 og som er registrerede som ejendomsmæglere, straffes lige så hårdt som  

 ejendomsmæglere i disciplinærnævnet.
 S, RV, SF og EL finder, at der bør lovgives snarest vedrørende  

 budrunder, da parterne ikke er nået til enighed.
 Enhedslistens medlem af udvalget tilføjer, at en løsning på de  

 problemer, der ligger bag dette lovforslag, kun kan findes, hvis det  

 forbydes,  

 at rådgivere inden for ejendomsbranchen kan have forskellige interesser i  

 samme  

 sag.
4. Ændringsforslag med bemærkninger Ændringsforslag Af  

 	  

  

 økonomi- og erhvervsministeren,  

  

 tiltrådt af  

  

 udvalget:
Til § 1 1)  

  

 Efter nr. 1 indsættes som nyt  

 nummer:
 »01.  

  

 I  

  

 § 1, stk. 4,  

  

 indsættes som  

  

 3. pkt.:
»Endvidere gælder bestemmelsen i § 8, stk. 3, 4. pkt., om  

 fastsættelse af regler om deponering og garantistillelse samt bestemmelsen i  

 §  

 17, stk. 3, om fastsættelse af regler om opdragets indhold og udførelse også  

 for aktiviteter, der er omfattet af stk. 1, nr. 1.«« [Præcisering af, at bemyndigelsen til at fastsætte regler om  

 deponering m.v. og opdragets indhold m.v. også gælder for udbydere] Ny paragraf 2)  

  

 Efter § 4 indsættes som ny paragraf:
»§ 01 I lov nr. 605 af 24. juni 2005 om ændring af lov om omsætning af  

 fast ejendom. (Bedre og billigere bolighandel) foretages følgende ændringer:
 1.  

  

 I  

  

 § 2, stk. 1,  

  

 ændres »1. juli 2006« til: »1.  

 oktober 2006«, og som  

  

 2. pkt.  

  

 indsættes:
»Dog træder § 1, nr. 5-11, 17, 27-29 og 31, i kraft den 1. juli  

 2006.« 2.  

  

 I  

  

 § 2, stk. 2,  

  

 ændres »1. juli 2006« til:  

 »1. oktober 2006«.« [Ændring af lovens ikrafttrædelsestidspunkt] Til § 5 3)  

  

 I  

  

 stk. 1  

  

 ændres »1. juli 2006« til: »1. oktober 2006«, og som  

  

 2. pkt.  

  

 indsættes:
»Dog træder § 1, nr. 7 og 14, i kraft den 1. juli 2006.« [Ændring af lovens ikrafttrædelsestidspunkt] Bemærkninger Til nr. 1 § 1, stk. 4, i lov om  

 omsætning af fast ejendom angiver, hvilke af lovens bestemmelser der gælder  

 for  

 erhvervsmæssig formidling af køb og salg af fast ejendom.
 Det foreslås, at der i  

 den foreslåede ændring af § 1, stk. 4, indsættes en henvisning til § 8, stk.  

 3,  

 4. pkt., og til § 17, stk. 3.
 Derved præciseres det,  

 at bemyndigelsen i § 8, stk. 3, 4. pkt., til at fastsætte regler om  

 deponering  

 og garantistillelse samt bemyndigelsen i § 17, stk. 3, til at fastsætte  

 regler  

 om opdragets indhold og udførelse gælder såvel for aktiviteter omfattet af  

 lovens § 1, stk. 1, dvs. erhvervsmæssigt udbud og salg af fast ejendom, som  

 for  

 aktiviteter omfattet af lovens § 1, stk. 2, dvs. erhvervsmæssig formidling af  

 køb og salg af fast ejendom for eller til forbrugere.
Til nr. 2 og 3 Lov nr. 605 af 24. juni  

 2005 om ændring af lov om omsætning af fast ejendom. (Bedre og billigere  

 bolighandel)  

 indeholder en række ændringer, som ifølge loven skal træde i kraft den 1.  

 juli  

 2006. Ikrafttrædelsestidspunktet svarer således til det oprindelig foreslåede  

 ikrafttrædelsestidspunkt for lovforslag nr.
L 118.
Det foreslås, at  

 ikrafttrædelsestidspunktet for lov nr. 605 og lovforslag nr.
L 118 som  

 udgangspunkt  

 udskydes til den 1. oktober 2006. En række af ændringerne i lov nr. 605 og i  

 lovforslag nr.
L 118 nødvendiggør tilpasning af ejendomsmæglerbranchens  

 it-systemer.
Ved at udskyde disse bestemmelsers ikrafttræden til den 1.  

 oktober  

 2006, får branchen passende tid til at foretage de praktiske foranstaltninger  

 til gennemførelse af de nye regler, der sikrer, at der bliver større  

 valgfrihed  

 og øget gennemsigtighed for forbrugerne.
Visse centrale  

 bestemmelser i lov nr. 605 og lovforslag nr.
L 118 nødvendiggør imidlertid  

 ikke  

 tilpasning af ejendomsmæglerbranchens it-systemer og er således ikke  

 forbundet  

 med praktiske gennemførelsesforanstaltninger for branchen.
Det foreslås  

 derfor,  

 at disse ændringer træder i kraft den 1. juli 2006, som det oprindelig var  

 forudsat.
Det drejer sig om følgende ændringer:
   

 	  

 Liberaliseringen af  

 ejerbestemmelserne i lovens § 8 og konsekvensændringerne i forbindelse hermed  

 i  

 lovens §§ 25 og 26, jf. § 1, nr. 5-11, 27 og 31, i lov nr. 605.
  

 	  

 Forbuddet mod  

 selvindtræde i lovens § 15, jf. § 1, nr. 17, i lov nr. 605 og præciseringen  

 heraf i § 1, nr. 7, i lovforslag nr.
L 118.
   

 	  

 Ændringerne vedrørende  

 betaling af gebyr ved registrering i lovens § 25, stk. 2, og den  

 redak-tionelle  

 konsekvensændring i forbindelse hermed, jf. § 1, nr. 28 og 29 i lov nr. 605.
  

 	  

 Bestemmelserne  

 vedrørende disciplinærnævnet for ejendomsmæglere i det nye kapitel  

 4 a  

 i loven, jf. § 1, nr. 14, i lovforslag  

 nr.
L 118.
Det vil være  

 hensigtsmæssigt at lade ovennævnte ændringer træde i kraft allerede den 1.  

 juli  

 2006 af flere grunde.
Liberaliseringen af ejerbestemmelserne vil således åbne  

 mulighed for øget konkurrence og større valgfrihed for forbrugerne.
Endvidere  

 vil reglerne om et disciplinærnævn for ejendomsmæglere sikre en hurtig og  

 effektiv sanktion over for ejendomsmæglere, der overtræder loven.
 Siumut,  

 Tjóðveldisflokkurin, Fólkaflokkurin og Inuit Ataqatigiit var på tidspunktet  

 for  

 betænkningens afgivelse ikke repræsenteret med medlemmer i udvalget og havde  

 dermed ikke adgang til at komme med indstillinger eller politiske udtalelser  

 i  

 betænkningen.
 En oversigt over Folketingets sammensætning er optrykt i  

 betænkningen.
Kim Andersen (V)   

 Jacob Jensen (V)   

 Kurt Kirkegaard (V)  

  

  fmd.  

  

 Jens Hald Madsen (V)   

 Marion Pedersen (V)   

 Colette L.
Brix (DF)  

  

  nfmd.  

  

 Kim Christiansen (DF)   

 Per Ørum Jørgensen (KF)   

 Jakob Axel Nielsen (KF)   

 Kim Mortensen (S)   

 Jens Christian Lund (S)   

 Niels Sindal (S)   

 Karen Hækkerup (S)   

 Poul Erik Christensen (RV)   

 Johs.
Poulsen (RV)   

 Poul Henrik Hedeboe (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 118 Bilagsnr.
Titel 1 Høringssvar og høringsnotat, fra økonomi- og  

 erhvervsministeren 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 Supplerende høringssvar, fra økonomi- og  

 erhvervsministeren 5 Materiale fra Dansk Ejendomsmæglerforening i forbindelse  

 med foretræde 21/3-06 6 Ændringsforslag fra økonomi- og erhvervsministeren 7 1. udkast til betænkning 8 Henvendelse af 5/4-06 fra Dansk Ejendomsmæglerforening 9 Ændringsforslag fra økonomi- og erhvervsministeren 10 2. udkast til betænkning Oversigt over spørgsmål og svar vedrørende L 118 Spm.nr.
