Cirkulære om aftale om ansættelse af chefere ved institutioner inden for undervisning, uddannelse og forskning på Uddannelses- og Forskningsministeriets område Generelle bemærkninger 1. Finansministeriet og Akademikerne, Lærernes Centralorganisation samt Centralorganisationen af 2010 har indgået vedlagte aftale om ansættelse af chefer ved institutioner inden for undervisning, uddannelse og forskning på Uddannelses- og Forskningsministeriets område.
2. Aftalen omfatter chefer med personaleledelse, som aktuelt er klassificeret i lønramme 35 - 40 eller med et lønniveau svarende hertil.
Dækningsområ-det er beskrevet i aftalens § 1.
 En vejledende beskrivelse af hvilke chefstillinger, der er omfattet af aftalens dækningsområde, er beskrevet i aftalens bilag 2.
 3. Inden for sit dækningsområde træder aftalen i stedet for:
 a) Aftale om chefløn (Perst. nr. 009-10).
 b) Aftale om klassificering og omklassificering (Fmst. nr. 23/95).
c) Organisationsaftale om stillinger som rektor ved professionshøjskoler samt protokollat til overenskomst for akademikere i staten (Modst. nr. 035-15) d) Organisationsaftale om stillinger som rektor ved erhvervsakademier (Perst. nr. 042-09) e) Protokolat om ledere og lærere ved en række videregående uddannelses-institutioner (Modst nr. 049-15) f) Organisationsaftale for ledere under CO10s forhandlingsområde ved en række uddannelsesinstitutioner (Modst. nr. 043-13) 4. Chefer, der allerede er ansat ved aftalens ikrafttræden, har mulighed for at overgå til ansættelse efter reglerne i aftalens § 9.
 5. Aftalerne nævnt i punkt 3 finder fortsat anvendelse for chefer, der er an-sat før aftalens ikrafttræden, og som ikke vælger at overgå til ansættelse ef-ter denne aftale.
6. Cheferne er omfattet af en række generelle aftaler mellem Finansministe-riet og centralorganisationerne.
Disse aftaler er oplistet i bilag 3. Cheferne vil dog også være omfattet af andre generelle aftaler mellem de samme par-ter.
Ikrafttræden Cirkulæret træder i kraft den 28. juni 2019 og har virkning fra den 1. januar 2019.
Finansministeriet, Moderniseringsstyrelsen, den 28. juni 2019 Rasmus Vilain Bilag Aftale om ansættelse af chefer Kapitel 1. Aftalens område mv.
§ 1. Aftalens dækningsområde Aftalen omfatter chefer med personaleledelse, som er ansat ved institutioner oprettet efter lov om professionshøjskoler for videregående uddannelser, lov om medie- og journalisthøjskolen, lov om erhvervsakademier for videregående uddannelser, lov om maritime uddannelser, i stillinger som aktuelt er klassificeret i lønramme 35  40 eller med et lønniveau svarende dertil.
a) Akademikerne har forhandlingsretten for chefer, der ansættes på baggrund af en uddannelse nævnt i bilag A til overenskomst for akademikere i staten.
Akademikerne har endvidere forhandlingsretten for bygningskonstruktører.
 b) LC/CO10 har forhandlingsretten for chefer der ansættes på baggrund af en grunduddannelse som ergoterapeut, fysioterapeut, bioanalytiker, socialrådgiver/socionom, sygeplejerske, radiograf, jordemoder, psykomotorisk terapeut, professionsbachelor i ernæring og sundhed samt chefer med en kandidatuddannelse med udgangspunkt i en af de nævnte grunduddannelser.
 c) DM har forhandlingsretten for chefer, der ikke kan omfattes af nr. 1 eller nr. 2.
 Stk. 2. Aftalen gælder ikke for chefer, hvor der allerede er indgået en aftale mellem Finansministeriet og medlemsorganisationer under Offentligt Ansattes Organisationer.
 Stk. 3. Aftalen gælder ikke i de tilfælde, hvor ansættelse sker som tjenestemand.
 Stk. 4. Aftalen finder anvendelse for chefer, der som en personlig ordning har opretholdt medlemskab af, eller som ved ansættelsen optages i en statslig tjenestemandspensionsordning, og som i øvrigt er omfattet af aftalens dækningsområde.
 Stk. 5. Aftaleparterne optager forhandlinger, såfremt der etableres nye ud-dannelsesinstitutioner på tilsvarende uddannelsesniveau, jf. stk. 1, med hjemmel i et andet lovgrundlag.
§ 2. Ansættelse Ansættelse kan ske varigt eller på åremål svarende til den til enhver tid gældende aftale om åremålsansættelse.
 Stk. 2. Ansættelsesaftale og en eventuel åremålsaftale indgås mellem ansæt-telsesmyndigheden og chefen.
 Stk. 3. Ansættelsesmyndigheden indsender kopi af ansættelsesaftalen til den forhandlingsberettigede organisation, jf. § 1, litra a-c.
 Kapitel 2. Løn mv.
 § 3. Løn, forhandlingsregler mv.
 Løn og øvrige ansættelsesvilkår aftales individuelt mellem ansættelsesmyn-digheden og chefen, jf. bilag 1. Den samlede faste løn skal dog som minimum være på et niveau svarende til lønramme 35.
 Stk. 2 Lønfastsættelsen skal afspejle ansættelsesperioden, de øvrige aftalte vilkår og i øvrigt ske under hensyntagen til den enkelte stillings organisatoriske niveau og ansvarsområder samt chefens kvalifikationer, jf. bilag 2.
 Stk. 3. Ansættelsesmyndigheden kan efter forhandling med chefen fastsætte bonus, fx som honorering for særlig indsats.
 Stk. 4. Der kan mellem ansættelsesmyndigheden og chefen aftales rammer og vilkår for resultatbaserede lønordninger, hvorefter der udbetales resultatløn, i det omfang en række på forhånd definerede  kvalitative og/eller kvantitative  mål bliver opfyldt.
 Stk. 5. Lønnen reguleres med de generelle stigninger, der aftales centralt ved overenskomstfornyelserne eller udmøntes via en generel reguleringsordning.
 § 4. Pension mv.
 Pensionsbidraget udgør 18 pct. af den samlede faste løn, jf. dog stk. 2 og 3. Af pensionsbidraget anses 1/3 at være chefens eget bidrag.
 Stk. 2. Chefer der overgår til aftalen, jf. § 9, bevarer deres hidtidige pensi-onsprocent.
 Stk. 3. Mellem ansættelsesmyndigheden og chefen kan der aftales en højere pensionsbidragsprocent end den, der følger af stk. 1 og 2.
Stk. 4. For chefer, der som personlig ordning har opretholdt medlemskab af eller som ved ansættelsen optages i en statslig tjenestemandspensionsordning, indbetales pensionsbidrag efter stk. 1-3 til den statslige tjenestemandspensionsordning.
Pensionsbidraget beregnes af den pensionsgivende løn på det pensionsskalatrin, som chefen er indplaceret på i den statslige tjenestemandspensionsordning.
Stk. 5. For chefer omfattet af stk. 4, indbetales pensionsbidrag efter stk. 1-3 af den del af den samlede løn, der ligger ud over den tjenestemandspensionsgivende løn på pensionsskalatrinnet.
Pensionsbidraget indbetales til den pensionsordning for supplerende pension, som chefen var omfattet af før overgang til denne aftale.
 Stk. 6. Pensionsbidraget indbetales til den af pensionskasserne, der fremgår af litra a-b.
a) Indbetaling af pensionsbidrag for chefer omfattet af § 1, stk. 1, litra a, sker i henhold til bilag A i overenskomst for akademikere i staten.
For chefer omfattet af § 1, stk. 1, litra c, indbetales pensionsbidrag i henhold til bilag 9 i overenskomst for akademikere i staten.
 b) For chefer omfattet af § 1, stk. 1, litra b, indbetales pensionsbidrag i hen-hold til bilag 4 for så vidt angår sundhedsområdet (CO10) samt til PFA Pension for så vidt angår Lærernes Centralorganisations område.
 Stk. 7. Ansættelsesmyndigheden indbetaler præmie til statens gruppelivsordning til chefer, hvor der indbetales pensionsbidrag efter stk. 6, litra b, jf. dog stk. 8.
 Stk. 8. For chefer, der vælger at overgå til ansættelse efter denne aftale, jf. § 9, stk. 2, og som før overgangen fik indbetalt gruppelivspræmie til statens gruppelivsordning, indbetaler ansættelsesmyndigheden præmie til statens gruppelivsordning.
 § 5. Generelle ansættelsesvilkår mv.
 Cheferne er omfattet af en række generelle aftaler og fælles regelsæt indgået mellem Centralorganisationernes Fællesudvalg og Finansministeriet, som fremgår af bilag 3.
Kapitel 3. Opsigelse og afsked § 6. Opsigelsesvarsler og forhandlingsprocedure ved afskedigelse mv.
 Funktionærlovens regler om varsling gælder, medmindre andet er aftalt, jf. dog stk. 2 og 3.
Stk. 2. Opsigelsesvarslet for øverste chef er herudover forlænget med 3 måneder de første 2 år af ansættelsen.
Herefter er det forlængede opsigelsesvarsel 6 måneder.
 Stk. 3. For øvrige chefer kan der aftales et forlænget opsigelsesvarsel på op til 6 måneder.
 Stk. 4. Ved afskedigelse og bortvisning gælder de procedure- og voldgiftsregler, der er aftalt i den forhandlingsberettigede organisations fællesoverenskomst eller overenskomst.
§ 7. Fratrædelsesgodtgørelse I tilfælde af uansøgt afsked, der ikke skyldes chefens væsentlige misligholdelse, ydes en fratrædelsesgodtgørelse efter funktionærlovens regler.
 Stk. 2. Det kan herudover for øverste chef aftales, at der i tilfælde af uansøgt afsked, der ikke skyldes chefens væsentlige misligholdelse, ydes en fratrædelsesgodtgørelse på op til 9 måneders løn.
 Stk. 3. Det kan for øvrige chefer herudover aftales, at der i tilfælde af uansøgt afsked, der ikke skyldes chefens væsentlige misligholdelse, ydes en fratrædelsesgodtgørelse på op til 3 måneders løn.
§ 8. Afgørelse af tvister Enhver tvist vedrørende fortolkning af ansættelsesaftalen søges bilagt ved forhandling mellem ansættelsesmyndigheden og chefen.
 Stk. 2. Kan der ikke opnås enighed mellem parterne efter stk. 1, fortsættes forhandlingen mellem ansættelsesmyndigheden og den forhandlingsberettigede organisation.
 Stk. 3. Kan der ikke opnås enighed mellem parterne efter stk. 2, gælder reglerne om tvistløsning i den hovedaftale, som chefen er omfattet af, jf. § 1, pkt. 1-3.
 Stk. 4. Uenighed ved fastsættelsen af løn og øvrige vilkår, jf. §§ 3, 4, 6 og 7, kan ikke gøres til genstand for fagretlig behandling.
Kapitel 4. Overgangsbestemmelser § 9. Overgang til aftale om ansættelse af chefer ved institutioner inden for undervisning, uddannelse og forskning på Uddannelses- og Forskningsministeriets område Bestemmelserne i stk. 2 og 3 omfatter chefer, der er ansat før aftalens ikrafttræden, og som vælger at overgå til ansættelse efter denne aftale.
Stk. 2. Den enkelte chef kan vælge at overgå til ansættelse efter denne aftale.
Ansættelsesmyndigheden udarbejder forslag til vilkår forinden en chefs stillingtagen til overgang til ansættelse efter denne aftale.
Stk. 3. Overgangen vil tidligst kunne ske fra tidspunktet, hvor aftalen er trådt i kraft.
Overgangen kan ikke ske med tilbagevirkende kraft, medmindre ansættelsesmyndigheden er indstillet herpå.
 Stk. 4. Åremålsansatte kan først overgå til ansættelse efter aftalen ved åremålets udløb eller på det tidspunkt, hvor vedkommende har mulighed for en forlængelse af sin åremålsansættelse i henhold til principperne herfor i åremålsaftalen, medmindre chefen og ansættelsesmyndigheden, inden åremålsaftalens udløb, ønsker at genforhandle aftalen samt vilkårene herfor.
 Stk. 5. Overgang til ansættelse efter denne aftale skal ske som direkte overgang til samme stilling.
 Stk. 6. Retten til forlænget opsigelsesvarsel for øverste chef, jf. § 6, stk. 2, 2. pkt., regnes fra chefens oprindelige ansættelse i stillingen.
Kapitel 5. Ikrafttrædelse og opsigelse § 10. Ikrafttræden og opsigelse Aftalen træder i kraft 1. januar 2019. Aftalen kan opsiges skriftligt med 3 måneders varsel til en 31. marts, dog tidligst til den 31. marts 2021. Nedenstående aftaler finder fortsat anvendelse for personer, der er ansat før aftalens ikrafttræden, jf. dog § 9, stk. 2.
1) Organisationsaftale for stillinger som rektor ved professionshøjskoler samt protokollat til overenskomst for akademikere i staten (Modst. nr. 035-15) 2) Organisationsaftale om stillinger som rektor ved erhvervsakademier (Perst. nr. 042-09).
3) Protokollat om ledere og lærere ved en række videregående uddannelses-institutioner (Modst. nr. 049-15) 4) Organisationsaftale for ledere under CO10s forhandlingsområde ved en række uddannelsesinstitutioner (Modst. nr. 043-13) Bilag 1 Hensigtserklæring vedrørende nyt aftalegrundlag for chefer på uddannelses- og undervisningsinstitutioner - LC/CO10, Akademikerne og Finansministeriet har i forbindelse med aftale- og overenskomstfornyelsen drøftet et nyt grundlag for løn- og ansættelsesvilkår for chefer på visse selvejende uddannelses- og undervisningsinstitutioner under Uddannelses- og Forskningsministeriet og Undervisningsministeriet.
 Drøftelserne har taget udgangspunkt i en erkendelse af, at ansættelses-grundlaget for chefer på de statslige selvejende uddannelses- og undervisningsinstitutioner er præget af forskelligartede vilkår og til dels ugennemsigtige lønstrukturer med elementer, der ikke i alle tilfælde virker efter hensigten.
Med aftalegrundlagene ønsker de centrale parter at øge de lokale frihedsgrader for fastsættelse af løn- og ansættelsesvilkår.
De øgede frihedsgrader skal sikre en tættere kobling mellem de lokale forhold på arbejdspladsen og lønforholdene, understøtte udvikling og kvalitet i opgaveløsningen samt bidrage til fastholdelse og rekruttering af chefer.
Løn- og ansættelsesvilkår forhandles fremover mellem ansættelsesmyndigheden og chefen.
Vilkårene skal afspejle den enkelte stillings kompleksitet, organisatoriske placering og ledelsesansvar.
Hertil kommer chefens kompetencer og erfaring samt ansættelsesmyndighedens behov for fastholdelse og rekruttering af chefer.
Den lokale lønudvikling skal ske inden for rammerne af institutionens økonomi og det er et lokalt ansvar at sikre en forsvarlig og prioriteret løndannelse.
Det er ikke intentionen, at det nye aftalegrundlag skal medføre en højere lønudvikling blandt chefer omfattet af aftalernes dækningsområde i forhold til sammenlignelige chefstillinger i staten.
Parterne er enige om, at kompetencen til at aftale løn  såvel på arbejdsgiver  som på arbejdstagersiden  delegeres i videst muligt omfang.
Intentionen med aftalen bygger på en forudsætning om, at lønnen forhandles individuelt mellem ansættelsesmyndigheden og chefen.
Såfremt en af parterne ønsker at tilbagekalde forhandlings- og aftalekompetencen, skal der foreligge konkrete omstændigheder, der begrunder dette.
Dernæst skal der være en forhandling mellem de centrale parter herom, inden kompetencen tilbagekaldes.
Endvidere gælder, at en overordnet myndighed efter almindelige regler om forholdet mellem myndigheder om nødvendigt kan komme med bindende udmeldinger til konkrete institutioner.
Finansministeriet forventer, at der kun i særlige tilfælde vil være behov herfor.
Bilag 2 Vejledende beskrivelse af chefstillinger omfattet af aftalegrundlaget - Øverste chef af en institution (Øverste chef (niveau 1)) Øverste chef for uddannelsesinstitutionen refererer til institutionens bestyrelse.
Vedkommende leder og udvikler institutionens overordnede strategi, mål og træffer beslutninger om institutionens overordnede struktur og planlægning.
Ledelsesansvaret omfatter brede og dybe fagområder.
Fagligt og personalemæssigt ledelsesansvar for chefer med et selvstændigt fagligt, økonomisk eller personalemæssigt ledelsesansvar.
Varetagelse af stillingen forudsætter overordnet og strategisk ledelseserfaring.
 Eksempel på stillinger: Rektor eller administrerende direktør.
Stedfortræder for øverste chef/medlem af institutionens direktion (Øvrige chefer (niveau 2)) Stedfortræder for øverste chef refererer direkte til øverste chef af uddannelsesinstitution og indgår i institutionens strategiske ledelsesgruppe.
Vedkommende udfærdiger indstillinger om overordnet mål og strategi for institutionen.
Vedkommende leder og udvikler et eller flere områder ud fra institutionens overordnede mål og strategi og træffer beslutninger om overordnet strategi, struktur og planlægning.
Ledelsesansvaret omfatter et bredt og dybt fagområde inden for flere funktioner med tilhørende økonomisk ansvar.
Den assisterende chef har underordnede chefer, der har et fagligt og økonomisk ledelsesansvar.
Varetagelse af stillingen forudsætter overordnet og strategisk ledelseserfaring.
 Eksempel på stillinger: Vicerektor, vicedirektør, uddannelsesdirektør, ressourcedirektør, udviklingsdirektør, økonomidirektør.
Leder af et eller flere uddannelses og/eller forskningsområder (Øvrige chefer (niveau 3)) Øverste chef for et eller flere selvstændige uddannelses og/eller forskningsområder inden for institutionen.
Vedkommende arbejder med at udvikle institutionens fagområde ud fra overordnede mål, strategi og planlægning og er leder af andre personaleledere.
Ledelsesansvaret omfatter et afgrænset fagområde med flere typer af funktioner med tilhørende økonomisk ansvar.
Chefen træffer principielle beslutninger inden for fagområdet.
Chefen kan være organisatorisk placeret under den assisterende chef og varetagelse af stillingen forudsætter nogen faglig og personalemæssig ledelseserfaring.
 Eksempel på stillinger: Uddannelseschef, akademichef, campuschef, centerchef, HR-chef, administrationschef, økonomichef.
Personaleleder inden for et uddannelsesområde (Øvrige chefer (niveau 4)) Chef af et fagområde med personalemæssigt ledelsesansvar for en større gruppe medarbejdere, som arbejder med aktiviteter ud fra institutionsmål.
Ledelsesopgaverne forudsætter indgående kendskab til indhold, metoder og principper samt aktuel udvikling for ansvarsområdet.
Det faglige ledelsesansvar kan være bredt eller dybt/specialiseret, bestå af en eller flere arter af opgaver med tilhørende økonomisk ansvar.
Chefen træffer beslutninger om anvendelse af nye metoder og løsninger på fagområdet.
Resultaterne er eksternt rettet med mindre funktionen er en intern funktion.
Afhængigt af funktionens størrelse og opgavernes kompleksitet kan stillingen have underordnede (team)ledere.
Chefen indgår i virksomhedens ledelsesgruppe og deltager i fastlæggelse af mål og strategier.
Varetagelse af stillingen forudsætter faglig ledelseserfaring.
 Eksempel på stillinger: Uddannelsesleder, centerchef, chef for et uddannelsesfagligt område, afdelingsleder, områdechef, funktionsleder.
Bilag 3 Generelle aftaler og fælles regelsæt - De ansatte er omfattet af de til enhver tid gældende aftaler mellem Finansministeriet og centralorganisationerne i pkt. 1-18.
 Ved overenskomstforhandlingerne i 2018 er der indgået ny aftale eller aftalt ændringer i de aftaler, der er markeret med *.
 1) Arbejdsgiverens pligt til at underrette arbejdstageren om vilkårene for ansættelsesforholdet, for tiden Fmst. cirk. 14/6 2002 (Perst.nr. 029-02).
 2) Aftale om generelle krav til indhold af bidragsdefinerede pensionsordninger i staten mv., for tiden Fmst. cirk. 30/4-2019 (Modst.nr. 020-19).
 3) Visse aspekter i forbindelse med tilrettelæggelse af arbejdstiden, for tiden Fmst.cirk. 18/7 2003 (Perst.nr. 055-03).
 4) Tjenesterejseaftalen, for tiden Fmst. cirk. 30/6 2000 (Perst.nr. 057-00).
 5) *Ferieaftalen, for tiden Fmst. cirk. 11/11 2005 (Perst.nr. 053-05).
 6) Aftale om barsel, adoption og omsorgsdage, for tiden Fmst. cirk. 12/8 2015 (Modst.nr. 036-15).
 7) Orlov til børnepasning, for tiden Fmst. cirk. 30/5 2001 (Perst.nr. 020-01).
8) Tjenestefrihed af familiemæssige årsager, for tiden Fmst. cirk. 10/6 2008 (Perst.nr. 015-08) 9) * Tillidsrepræsentanter i staten mv., for tiden Fmst.cirk. 25/3 2019 (Modst.nr. 008-19).
 10) Senior- og fratrædelsesordninger, for tiden Fmst. cirk. 29/8 2011 (Perst.nr. 043-11).
 11) Rammeaftale om distancearbejde, for tiden Fmst. cirk. 6/7 2005 (Perst.nr. 039-05).
 12) Implementering af deltidsdirektivet, for tiden Fmst. cirk. 2/9 1999 (Fmst.nr. 051-99).
 13) *Fonden til udvikling af statens arbejdspladser, for tiden Fmst. cirk. 15/6 2015 (Perst.nr. 022-15).
 14) *Aftale om kompetencefonden, for tiden Fmst. cirk. 15/6 2015 (Perst.nr. 023-15).
 15) *Aftale om kompetenceudvikling, for tiden Fmst. cirk. 15/6 2015 (Perst.nr. 020-15).
 16) Samarbejde og samarbejdsudvalg i staten, Fmst. cirk. 27/8 2013 (Modst.nr. 031-13).
17) Aftale om kontrolforanstaltninger, for tiden Fmst. cirk. 1/11 2010 (Perst. nr. 031-10) 18) Organisering af parternes fælles arbejde med kompetenceudvikling i staten, for tiden Fmst. cirk 15/6 2015 (Perst. nr. 021-15).
 For aftalen gælder endvidere nedenstående hovedaftaler:
 Hovedaftale mellem Finansministeriet og AC-organisationerne (Perst. nr. 045-91)  Hovedaftale mellem Finansministeriet og Lærernes Centralorganisation og CO10  Centralorganisationen af 2010 (LC/CO10-hovedaftalen) (Perst. nr. 044-11).
 Herudover gælder kapitlerne om fravær i henholdsvis overenskomst for akademikere i staten og LC/CO10-fællesoverenskomst (de fælles regelsæt om sygdom, tjenestefrihed og barns 1. og 2. sygedag samt bestemmelserne om militærtjeneste).
Bilag 4 Oversigt over pensionsordninger for chefer på CO10- og LC-området - Ansættelsesmyndigheden indbetaler pensionsbidrag i henhold til aftalens § 4, stk. 6, litra b til følgende pensionsordninger efter den ansattes grunduddannelse (nr. 1-8) eller baggrund i øvrigt (nr. 9-10):
