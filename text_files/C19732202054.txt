(Til husholdningsseminarierne) Hermed udsendes økonomi- og budgetministeriets cirkulære af 27. september  

 1973 om ændrede regler for vederlæggelse m.v. af timelønnet undervisning  

 tilligemed følgeskrivelse af s.d.
Akademisk uddannede timelærere som varetager undervisning, der forudsætter  

 akademisk uddannelse hos læreren, ved husholdningsseminarierne henføres til  

 sats III, 13,80 kr. pr. arbejdstime og en forberedelsestid på 40 minutter  

 (2/3 time). Øvrige timelærere henføres til sats IV, 11,75 kr. pr. arbejdstime  

 og en forberedelsestid på 40 minutter.
Det bemærkes herved, at 1  

 undervisningstime, exclusive forberedelsestid, regnes lig med 1 arbejdstime  

 uanset varierende timelængder udenfor de forskellige undervisningsområder.  

 Det må dog forudsættes, at undervisningstimer er af en varighed på mindst 45  

 minutter.
 Betalingen pr. arbejdstime udgør med det pr. 1. oktober 1973 gældende  

 dyrtidstillæg 57,05 kr. (sats III), respektive 48,57 kr. (sats IV) hvortil  

 kommer feriegodtgørelse med 9,5%. Der kan herefter for hver  

 undervisningstime, inclusive forberedelsestid, ydes en betaling på 95,08 kr.  

 (sats III) + en feriegodtgørelse på 9,03 kr., respektive 80,95 kr. (sats IV)  

 + en feriegodtgørelse på 7,69 kr.
Man er fra undervisningsministeriets side opmærksom på, at der i  

 forbindelse med anvendelsen af reglerne i det omhandlede cirkulære opstår  

 forskelige tvivlsspørgsmål.
Der er imidlertid endnu ikke taget nærmere  

 stilling til særlige spørgsmål for husholdningsseminarierne, men man vil  

 vende tilbage til dem, når den nødvendige afklaring er tilvejebragt.
 Økonomi- og budgetministeriets cirkulære, der har virkning fra 1. oktober  

 1973, træder i stedet for undervisningsministeriets cirkulære af 23.  

 september 1966 om aflønning af akademisk uddannede timelærere - med ændringer  

 ved cirkulæreskrivelser af 25. august 1970 og 29. november 1971 - samt  

 cirkulæreskrivelse af 6. april 1972 om aflønning af ikke-akademisk uddannede  

 timelærere, jfr. senest cirkulærskrivelse af 11. maj 1973 om timelønssatser  

 pr. 1. april 1973.
 P.D.V.
Inga Roepstorff Bilag.
Bilaget er udeladt, da det er forældet.
Der henvises til F CIR 6748  

 19870921.
