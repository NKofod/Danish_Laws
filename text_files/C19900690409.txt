I resultatet af forhandlingerne mellem Finansministeriet og  

 Centralorganisationernes Fællesudvalg 1989 indgik som punkt 5.7., at parterne  

 - inkl.
AC's overenskomstansatte - skulle drøfte indgåelse af en aftale om  

 projektløn for unge i beskæftigelsesprojekter, jf. bekendtgørelse nr. 79 af  

 15. februar 1988 af lov om beskæftigelsesmuligheder for unge mv.
 Den nævnte lov er nu afløst af lov nr. 379 af 13. juni 1990.
 Efter drøftelser mellem Finansministeriet, CFU og AC's  

 overenskomstorganisationer er den 7. november 1990 indgået vedlagte aftale om  

 projektløn.
 Aftalen har virkning for personer, der ansættes i beskæftigelsesprojekter  

 den 1. oktober 1990 eller senere.
Aflønning sker med den i § 2 nævnte timeløn.
Der kan ikke ydes  

 kvalifikationstillæg, genetillæg eller andre tillæg til lønnen, bortset fra  

 eventuelle arbejdstidsbestemte ulempeydelser (natpenge og lign.).
 Ansættelsen reguleres i øvrigt af de respektive overenskomster, der dog  

 vil kunne fraviges med hensyn til arbejdstid, jf. § 3, stk. 3. Såfremt der  

 indgås aftale om ansættelse med et mindre timetal end normal fuld arbejdstid  

 inden for et overenskomstområde, der ikke indeholder hjemmel til  

 deltidsbeskæftigelse, betales projektløn for det aftalte antal timer.
Parterne er enige om at pege på det formålstjenlige i, at der gives de  

 unge mulighed for uddannelse i forbindelse med ansættelse i et  

 beskæftigelsesprojekt.
Såfremt den berørte lokale personaleorganisation  

 fremsætter anmodning herom, bør institutionen rette henvendelse til kommunen  

 med henblik på en drøftelse af muligheden for uddannelse.
I § 4 bestemmes, at der skal gives orientering til  

 Centralorganisationernes Fællesudvalg, Norsvej 1, Postboks 514, 1506  

 København V, om projekter, hvor der ydes projektløn.
Der er dog enighed om,  

 at evt. manglende orientering ikke kan have arbejdsretlige konsekvenser.
Finansministeriet Administrations- og Personaledepartementet Den 28. november 1990 P.M.V.
 E.B.
Agnete Halmind AFTALE OM PROJEKTLØN Aftalens område § 1.  Aftalen omfatter personer, der ansættes i  

 beskæftigelsesprojekter i statsinstitutioner og statslignende institutioner i  

 henhold til lovbekendtgørelse nr. 79 af 15. februar 1988 og senere lovgivning  

 samt tilsvarende beskæftigelsesprojekter.
Stk. 2. Aftalen omfatter ikke - modtagere af arbejdsløshedsunderstøttelse fra en Akasse, herunder  

 langtidsledige, - holdledere og instruktører.
Stk. 3. Aftalen omfatter alene personer, der ansættes i egentlige  

 beskæftigelsesprojekter.
Personer, der ansættes i institutioner som  

 overtallig arbejdskraft, er ikke omfattet af aftalen.
Løn § 2. Ansatte i henhold til aftalen aflønnes efter de for statens  

 tjenestemænd gældende lønninger, skalatrin 1.
 Stk. 2. Aflønning i henhold til aftalen kan for den enkelte ansatte  

 maksimalt finde sted for en uafbrudt periode på 12 måneder.
Øvrige vilkår § 3. Ansættelsesvilkår i øvrigt fastsættes i henhold til de  

 respektive overenskomster med de undtagelser, der fremgår af stk. 2 og 3.
 Stk. 2. Der ydes ikke tillæg til lønnen, bortset fra eventuelle  

 arbejdstidsbestemte ulempeydelser.
 Stk. 3. Den institution, der iværksætter et beskæftigelsesprojekt,  

 fastsætter den ugentlige arbejdstid i henhold til de respektive  

 overenskomster.
 Såfremt en overenskomst ikke indeholder hjemmel til deltidsbeskæftigelse,  

 forudsætter evt. deltidsansættelse, at der indgås aftale mellem institutionen  

 og den forhandlingsberettigede organisation herom.
 § 4.  Med virkning fra aftalens udsendelse skal institutionen  

 orientere Centralorganisationernes Fællesudvalg om projekter, der oprettes  

 efter dette tidspunkt, og hvor der ydes projektløn.
Ikrafttræden og opsigelse § 5. Aftalen finder anvendelse for personer, der ansættes i  

 beskæftigelsesprojekter den 1. oktober 1990 eller senere.
 Stk. 2. Aftalen kan opsiges skriftligt med 3 måneders varsel, dog  

 tidligst til den 31. marts 1991.
København, den 7. november 1990 Statsansattes Kartel Finansministeriet P.M.V.
 Ove Hygum E.B.
