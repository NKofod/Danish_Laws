God revisorskik Ved skrivelse af 26. juni 1998 har Restaurations- og  

 Bryggeriarbejderforbundet indgivet klage mod registreret revisor Svend E.  

 Madsen.
 Erhvervs- og Selskabsstyrelsen har oplyst, at Svend E.  

 Madsen har været optaget i Revisorregistret siden den 12. november  

 1974.
 Sagens omstændigheder:
Restaurant Sømærket i Vejle åbnede i  

 september 1996. Restauranten blev drevet i interessentskabsform af Hans  

 Christensen og hans datter Yvonne Christensen.
Indklagede, der hidtil havde  

 været revisor for Hans Christensen, blev revisor for interessentskabet  

 og skulle foruden sædvanlige revisoropgaver forestå udarbejdelse  

 af lønsedler.
 I forbindelse med restaurantens åbning blev Ruth  

 Nielsen, der er medlem af Den Kristelige Fagforening, ansat.
 Efter Ruth Nielsens ansættelse indgik restauranten  

 overenskomst med den som klager optrædende fagforening, Restaurations-  

 og Bryggeriarbejderforbundet.
Der er til brug for nævnets behandling af sagen  

 fremsendt kopi af lønsedler for Ruth Nielsen for perioden 1. januar -  

 30. september 1997. Et sæt lønsedler anfører  

 timelønnen 75,34 kr.
Et andet sæt lønsedler, der  

 anfører timelønnen 90,00 kr. i perioden 1/1-31/3 og 92,00 kr. i  

 perioden 1/4-30/9, udviser samme nettoløn i de enkelte måneder.  

 Dette skyldes, at posterne "bonus" og "forskudstillæg" er anført  

 med forskellige satser i de to sæt lønsedler.
 For så vidt angår perioden 1.-31. august 1997  

 er der endelig fremlagt en tredje lønseddel med timelønnen  

 79,74. Også på denne lønseddel er nettolønnen den  

 samme som på de lønsedler, der for samme periode har  

 anført timetaksterne 75,34 og 92,00.
 Under et forhandlingsmøde den 12. august 1998  

 enedes repræsentanter for interessentskabet og for klageren om, at  

 interessentskabet til Ruth Nielsen efterbetalte ialt kr. 40.000 til fuld og  

 endelig afgørelse af parternes mellemværende.
 Indklagede fratrådte som interessentskabets revisor  

 den 30. september 1997.
 Indklagede har oplyst, at lønsedlerne med  

 timesatserne 90,00 og 92,00 blev udarbejdet efter at han i november 1997 blev  

 kontaktet af Yvonne Christensen, der af Den Kristelige Arbejdsgiverforening  

 havde fået oplyst, at de overenskomstmæssige timesatser var 90,00  

 indtil 31. marts 1997 og derefter 92,00, og at udarbejdelsen skete i  

 overensstemmelse med Yvonne Christensens instruktioner.
 I en til brug for nævnets behandling af sagen  

 afgivet erklæring har Ruth Nielsen oplyst, at timelønnen ved  

 hendes ansættelse blev oplyst til kr. 90,00, og at hun - da hun havde  

 modtaget lønsedler med timelønnen 75,34 kr. - af såvel  

 Yvonne Christensen som indklagede fik oplyst, at lønsedlerne var  

 korrekt udfyldt.
 Klager har ikke besvaret indklagedes provokation om at  

 oplyse, om Ruth Nielsen selv har udarbejdet erklæringen, eller om hun  

 blot har underskrevet den.
 Parternes argumenter:
Klageren har gjort gældende, at indklagede  

 har medvirket til udarbejdelse af fiktive lønsedler, hvor timetaksten  

 på de oprindelige lønsedler, kr. 75,34, blev rettet til kr.  

 90,00 og kr. 92,00 uden at det havde betydning for den ferieberettigede  

 løn.
Indklagede har erkendt at have udarbejdet de  

 pågældende lønsedler.
Under forligsmødet den 12. august 1998 - hvori  

 indklagede deltog - kunne indklagede ikke redegøre  

 fyldestgørende for, hvordan bonus blev udregnet, hvordan bonus kunne  

 tilbageføres, eller hvordan der for august 1997 kunne fremkomme 3  

 lønsedler med forskellig timetakst.
Indklagede erkendte på mødet, at begrebet bonus dækkede over  

 faktiske løntimer og forliget blev indgået på grundlag af  

 den opgørelse, klageren havde udarbejdet.
 Hvis den af indklagede anførte beregningsmodel  

 lægges til grund, har indklagede medvirket til at udhule en optjent  

 bonus til regulering af en timeløn.
Det er uden betydning for nærværende sag, i  

 hvilken fagforening Ruth Nielsen er organiseret.
Klageren har en vital  

 interesse i, at uorganiserede medlemmer ikke aflønnes ringere end  

 organiserede, hvilket fremgår af § 59 i overenskomsten.
I det  

 kollektive arbejdssystem er det de parter, der har indgået  

 overenskomst, der også har forhandlingsretten og afgør tvister  

 på området.
Klageren har således den fornødne  

 retlige interesse.
Indklagede har anført, at Yvonne Christensen  

 oplyste, at Ruth Nielsens timeløn var aftalt til kr. 90,00 + optjent  

 bonus.
Fra en tidligere sag havde indklagede imidlertid kendskab til, at  

 timelønnen skulle opdeles i en mindsteløn og et  

 forskudstillæg.
Indklagede tog herefter udgangspunkt i en  

 mindsteløn på kr. 75,34, som han multiplicerede med det oplyste  

 antal timer, hvorefter det resterende beløb fra mindstelønnen  

 på kr. 75,34 og op til kr. 90,00 ligeledes blev multipliceret med det  

 oplyste antal timer og derefter på lønsedlen benævnt  

 forskudstillæg.
Den samlede timeløn optrådte herefter  

 på lønsedlen som en ordinær timeløn og et  

 forskudstillæg og var samlet i overensstemmelse med den løn, der  

 var aftalt mellem Ruth Nielsen og Yvonne Christensen.
Indklagede har hele tiden været af den opfattelse,  

 at bonusbeløbene dækkede over en merindsats fra Ruth Nielsens  

 side.
Indklagede har ikke - fra hverken Yvonne Christensen eller Ruth Nielsen  

 - fået oplyst, at bonusbeløbene i realiteten var betaling for et  

 yderligere antal timer, ydet af Ruth Nielsen, der selv burde have gjort  

 opmærksom på dette forhold.
 Indklagede har således ved lønberegningen  

 alene fulgt de instrukser, der var givet af Yvonne Christensen, dog var det  

 indklagede der foranledigede, at den aftalte timeløn blev opdelt i en  

 mindsteløn og et forskudstillæg.
Indklagede fik af Hans Christensen oplyst, at denne ikke  

 kunne tiltræde overenskomsten med klager.
Overenskomsten havde herefter  

 ikke retsvirkning, da interessentskabet skulle tegnes af interessenterne i  

 forening.
 Det er ikke indklagedes opgave at gribe ind i en aftalt  

 løn mellem arbejdsgiver og den ansatte.
 Da Ruth Nielsen ikke er organiseret hos klageren, har  

 klageren ikke retlig interesse i sagen, hvorfor klagen bør  

 afvises.
 Disciplinærnævnet udtaler:
Klagen vedrører lønsedlerne for  

 månederne januar til september 1997 for Ruth Nielsens ansættelse  

 som tjener i Restaurant Sømærket.
Disse lønsedler er  

 ubestridt udarbejdet af indklagede i forbindelse med dennes hverv som revisor  

 for restauranten.
Klagen er indgivet af Restaurations- og Bryggeriarbejder  

 Forbundet, med hvem Restaurant Sømærket indgik overenskomst  

 inden Ruth Nielsens fratræden som tjener i restauranten.
Nævnet  

 må efter klagerens oplysninger lægge til grund, at Ruth Nielsen  

 ikke er medlem af det som klager optrædende fagforbund.
 Efter § 11, stk. 4, i loven om registrerede revisorer er  

 det en betingelse for en klages behandling i nævnet, at klageren har  

 retlig interesse i det forhold, som klagen angår.
Klageren har herved henvist til, at Ruth Nielsens  

 manglende tilknytning til det klagende forbund er uden betydning, idet  

 klageren som part i overenskomsten efter det kollektive aftalesystem har  

 påtaleretten, og at dette fagretligt også gælder for  

 personer, der ikke er medlem af forbundet.
Desuden har klageren som  

 fagforbund en generel interesse i at påse, at forbundets overenskomst  

 respekteres.
 Nævnet skal hertil bemærke, at nævnet  

 ikke er en del af det kollektive aftalesystem mellem arbejdsmarkedets parter.  

 Bedømmelsen af, om klageren har den fornødne retlige interesse  

 i sagen, må derfor ske efter de samme, almindelige principper, som  

 finder anvendelse i andre sager.
Ruth Nielsen har efter det foreliggende ikke  

 tiltrådt klagen til nævnet.
Herefter finder nævnet ikke, at  

 klagen angår et forhold, hvor det klagende forbund selv eller nogen,  

 på hvis vegne forbundet kan optræde i henhold til medlemskab  

 eller anden bemyndigelse, har lidt tab eller skuffelse ved det  

 påklagede arbejde fra indklagede eller på anden lignende  

 måde er blevet direkte og individuelt berørt af dette.
 Klageren kan således ikke anses for at have den  

 efter lovgivningen påkrævede retlige interesse i sagen, hvorfor  

 nævnet i medfør af den omtalte bestemmelse afviser klagen.
 Thi bestemmes:
Den af Restaurations- og Bryggeriarbejder Forbundet mod  

 registreret revisor Svend E.
Madsen indgivne klage afvises.
 Afgørelsen offentliggøres.
