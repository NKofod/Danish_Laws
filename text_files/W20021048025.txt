Optagelse i kasse på baggrund af  

 uddannelse som køkkenassistent Ankenævnet har behandlet Deres klage på vegne af  xxx på  

 møde den 13. juni 2002.
Nævnet traf denne A F G Ø R E L S E xxx er ikke berettiget til optagelse i xxx (xx) som dimittend på  

 baggrund af sin uddannelse som køkkenassistent.
Ankenævnet har lagt til grund, at  xxx afsluttede uddannelsen den  

 28. februar 2001, at  xxx ved sin tilmelding til Arbejdsformidlingen (AF) den  

 5. marts 2001, oplyste, at hun havde afsluttet en uddannelse.
Endvidere har  

 ankenævnet lagt til grund, at xxx modtog ansøgningen om  

 optagelse den 20. marts 2001.
 Endelig har ankenævnet lagt til grund, at AF den 5. marts 2001  

 oplyste, at registreringen om uddannelsen skulle sendes til  XXX sammen med  

 dagpengekortet.
xxx søgte ikke rettidigt om optagelse som dimittend i  XXX  

 på baggrund af sin uddannelse som køkkenassistent, eftersom  

 a-kassen skal have modtaget en skriftlig ansøgning senest 2 uger efter  

 uddannelsens afslutning.
XXX modtog først ansøgningen om  

 optagelse den 20. marts 2001. Ansøgningsfristen på 2 uger fra  

 uddannelsens afslutning var derved overskredet.
 De har i klagen på vegne af  xxx anført, at AF vejledte  xxx  

 forkert ved hendes henvendelse den 5. marts 2001. Ankenævnet finder  

 imidlertid, at AF ikke har nogen vejledningspligt i forhold til reglerne om  

 optagelse i en a-kasse.  xxx kan derfor ikke støtte ret på den  

 forkerte vejledning, og hun kan således ikke af den grund blive  

 berettiget til optagelse som dimittend i  XXX.
De har endvidere anført på vegne af  xxx, at a-kassen ikke  

 har vejledt hende om optagelsesreglerne.  XXX havde ikke pligt til  

 uopfordret, at yde en særlig vejledning om optagelse som dimittend.
Da  

  XXX først den 20. marts 2001 blev bekendt med at  xxx havde afsluttet  

 en uddannelse den 28. februar 2001, så havde  XXX ikke mulighed for at  

 vejlede hende inden fristens udløb.
 Ankenævnet henviser til lov om arbejdsløshedsforsikring m.v.,  

 § 41, stk. 1, nr. 3, samt direktoratets bekendtgørelse nr.  617 af 23.  

 juli 1999 om optagelse i en a-kasse for lønmodtagere, § 9, stk. 3.
 Ankenævnet tiltræder således direktoratets  

 afgørelse af 8. august 2001.
På ankenævnets vegne xxx De kan læse om afgørelsens faktiske og retlige grundlag  

 på de følgende sider.
 Kopi til:
xxx Arbejdsløshedskasse Arbejdsdirektoratet + sagens akter xxx 1. Sagsforløb Arbejdsdirektoratet fremstillede sagen på denne måde:
 "Det fremgår af sagen, at De blev færdiguddannet som  

 køkkenassistent den 28. februar 2001. De sendte en  

 ledighedserklæring, som  XXX modtog den 20. marts 2001, hvoraf det  

 fremgik, at De havde gennemført en uddannelse.
I et brev af 16. maj 2001 gav  XXX Dem afslag på Deres  

 ansøgning om dagpenge.
De var ikke berettiget til dagpenge efter  

 reglerne for nyuddannede, da De ikke kunne optages i a-kassen på  

 baggrund af Deres uddannelse.
A-kassen gav som begrundelse, at den modtog  

 Deres ledigheds-erklæring/ansøgning om optagelse mere end 2 uger  

 efter afslutningen af Deres uddannelse, hvilket var for sent.
 I klagen har Økonomaforeningen på Deres vegne gjort  

 gældende, at henset til den vægt, a-kassen lægger på  

 informationsmødet, må Deres lovlige fravær fra  

 mødet give anledning til dispensation.
 A-kassen har fastholdt sin afgørelse over for direktoratet.".
 Sekretariatet er enig i fremstillingen.
2. Arbejdsdirektoratets afgørelse Direktoratet traf den 8. august 2001 denne afgørelse:
 "De kan ikke blive optaget som medlem i a-kassen på baggrund af  

 Deres uddannelse som køkken-assistent.
Begrundelse Det følger af § 9, stk. 3, i bekendtgørelse nr. 617 af 23.  

 juli 1999 om optagelse i en a-kasse for lønmodtagere, at a-kassen skal  

 have modtaget en skriftlig ansøgning senest 2 uger efter uddan-nelsens  

 afslutning, hvis ansøgeren skal kunne optages på baggrund af en  

 uddannelse.
 De afsluttede Deres uddannelse som køkkenassistent den 28. februar  

 2001. A-kassen modtog først Deres ansøgning om optagelse den  

 20. marts 2001.
 Ansøgningsfristen på 2 uger fra uddannelsens afslutning var  

 derfor overskredet, da a-kassen modtog ansøgningen.
 Deres forklaring om, at De ikke var til informationsmødet på  

 skolen kan ikke føre til et andet resultat.
En ansøger bærer selv ansvaret for, at a-kassen modtager  

 ansøgningen om optagelse inden fristens udløb.
A-kassen har  

 ingen pligt til at vejlede mulige medlemmer inden optagelse.".
3. Klagen til ankenævnet I klagen på vegne af  xxx anførte xxx  

 følgende:
 "Ved skrivelse af 8. august 2001 har Arbejdsdirektoratet bestemt at  xxx  

 ikke kan optages som medlem i a-kassen, jf. bekendtgørelse nr. 617, §  

 9, stk. 3.
 På vegne af medlemmet, skal xxx herved klage over direktoratets  

 afgørelse, idet vi dels skal henvise til tidligere anførte  

 begrundelser og dels henvise til den i kopi vedlagte dokumentation for hendes  

 tilmelding til AF den 5. marts 2001. I den forbindelse skal det nævnes,  

 at medlemmet angiver at have fået besked på, at registreringen  

 først skulle sendes til  XXX sammen med dagpengekontoret.
Således som vi ser det, er der tale om en situation, hvor uheldige  

 omstændigheder er indtrådt og hvor man bør overveje om  

 afgørelsen ikke kan ændres således at medlemmet  

 indtræder som dimittend." 4. Arbejdsdirektoratets bemærkninger til klagen Direktoratet oversendte den 2. januar 2002 Deres klage til behandling  

 i ankenævnet.
 Direktoratet anførte følgende:
 "xxx har anført, at  xxx ved sin tilmelding til Arbejdsformidlingen  

 den 5. marts 2001 oplyste, at hun havde afsluttet en  

 uddannelse.  xxx har anført, at Arbejdsformidlingen oplyste, at  

 registreringen skulle sendes til a-kassen sammen med dagpengekortet.  

 Arbejdsformidlingen har over for direktoratet bekræftet, at  xxx ved  

 grundregistreringen den 5. marts 2001 meddelte, at hun havde afsluttet en  

 uddannelse til køkkenassistent.
 Direktoratet har overvejet konsekvenserne af den manglende vejledning om  

 dimittendreglerne fra Arbejdsformidlingens side.
Vi mener imidlertid ikke, at der er tilstrækkeligt grundlag til at  

 ændre afgørelsen.
Vi har lagt vægt på, at  xxx blev  

 orienteret om 2ugersfristen for nyuddannede i forbindelse med optagelsen i  

 1999. A-kassen oplyser videre, at hun også har modtaget en folder om  

 optagelse." 5. Nyt efter klagen Intet nyt.
6. Regler Lov om arbejdsløshedsforsikring m.v., jf.  

 lovbekendtgørelse nr. 712 af 19. juli 2000 § 41. Ret til optagelse som medlem har personer, 1) som har bopæl og ophold her i riget bortset fra  

 Færøerne og Grønland, jf. dog stk. 7, 2) som er mellem 18 og 63 år, dog 65 år for personer  

 født før den 1. juli 1939, og 3)som enten a) ...
b) har gennemført en erhvervsmæssig uddannelse af mindst 18  

 måneders varighed inden for kassens faglige område eller en  

 erhvervsgrunduddannelse i henhold til lov om erhvervsgrunduddannelse,  

 når kassen modtager skriftlig begæring om optagelse senest 2 uger  

 efter uddannelsens afslutning, ....
Direktoratets bekendtgørelse nr. 617 af 23. juli 1999 om optagelse  

 i en a-kasse for lønmodtagere § 9, stk. 3. For at en ansøger kan blive optaget på  

 baggrund af uddannelse, skal a-kassen have modtaget skriftlig  

 ansøgning senest 2 uger efter uddannelsens afslutning.
