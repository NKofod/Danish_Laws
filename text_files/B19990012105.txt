Bekendtgørelse af forretningsorden for  

 Energiklagenævnet I medfør af § 5, stk. l og 4, i lov om statstilskud til  

 dækning af udgifter til kuldioxidafgift i visse virksomheder med et  

 stort energiforbrug, jf. lovbekendtgørelse nr. 846 af 17. november  

 1997, og § 9, stk. 2 og 3, i lov om tilskud til elproduktion, jf.  

 lovbekendtgørelse nr. 768 af 6. oktober 1997, fastsættes:
 § 1. Energiklagenævnet behandler klager over  

 afgørelser, der træffes af Energistyrelsen efter bestemmelserne  

 i § 1, stk. 1, nr. 2, og § 2, stk. 4, i  

 lovbekendtgørelse nr. 846 af 17. november 1997, afgørelser, der  

 er henlagt til nævnet i henhold til § 16 i bekendtgørelse  

 nr. 951 af 7. november 1996 og § 43, stk. 1, i  

 bekendtgørelse nr. 37 af 16. januar 1997, afgørelser, der er  

 henlagt til nævnet i henhold til § 9, stk. 2, i lov om  

 tilskud til elproduktion, som senest ændret ved  

 lovbekendtgørelse nr. 768 af 6. oktober 1997, samt anden lovgivning,  

 der tillægger nævnet kompetence.
 Stk. 2. Klagenævnet afgør selv  

 spørgsmål om nævnets kompetence.
 § 2. Klagenævnet består af en formand  

 og en næstformand samt op til 5 sagkyndige medlemmer, der beskikkes af  

 miljø- og energiministeren.
 Stk. 2. Klagenævnets medlemmer skal repræsentere  

 et alsidigt kendskab til erhvervs- og energimæssige forhold samt  

 besidde teknisk og juridisk sagkundskab.
 Stk. 3. I klager over afgørelser truffet efter  

 bestemmelserne i § 1, stk. 1, nr. 2, og § 2, stk. 4, i  

 lovbekendtgørelse nr. 846 af 17. november 1997, samt  

 afgørelser, der er henlagt til energiklagenævnet i henhold til  

 § 16 i bekendtgørelse nr. 951 af 7. november 1996, og § 43,  

 stk. 1, i bekendtgørelse nr. 37 af 16. januar 1997, beskikkes 1  

 medlem efter indstilling fra Dansk Industri og 1 medlem efter indstilling fra  

 Landbrugsrådet.
 Stk. 4. I klager over afgørelser truffet efter  

 § 9, stk. 2, i lovbekendtgørelse nr. 768 af 6. oktober 1997  

 beskikkes 2 medlemmer med særlig økonomisk og teknisk  

 sagkundskab indenfor kraftvarmeproduktion.
Stk. 5. Medlemmerne udnævnes for en periode af 4  

 år.
Udnævnelse af nye medlemmer i løbet af 4 års  

 perioden gælder for den resterende del af perioden.
 § 3. Formanden for  

 Energiklagenævnet tilrettelægger nævnets arbejde,  

 fastlægger tid, sted og dagsorden for nævnets møder og  

 drager omsorg for udførelsen af nævnets beslutninger.
 Stk. 2. Formanden leder nævnets sekretariat.
 Stk. 3. Formanden kan bestemme, at beføjelserne i  

 henhold til stk. 1 varetages af næstformanden.
 § 4. Intet medlem af klagenævnet må  

 deltage i behandlingen af en sag, såfremt der foreligger  

 omstændigheder, der er egnet til at vække tvivl om vedkommendes  

 upartiskhed, jf. forvaltningslovens § 3.
 Stk. 2. Et medlem, der er bekendt med, at der for den  

 pågældendes vedkommende foreligger forhold som nævnt i  

 stk. l, skal snarest underrette klagenævnets formand herom.
 Stk. 3. Spørgsmål om, hvorvidt et medlem er  

 inhabil, afgøres af klagenævnets formand.
 § 5. Klage skal indgives skriftligt til  

 klagenævnet med angivelse af de synspunkter, som klagen støttes  

 på.
Stk. 2. For indgivelse af klage betales et gebyr på 4000  

 kr.
Medfølger gebyret ikke, og betales dette ikke inden for en af  

 formanden fastsat frist, afvises klagen.
Stk. 3. Gives der klager helt eller delvist medhold i den  

 indbragte klage, kan nævnet bestemme, at gebyret helt eller delvist  

 tilbagebetales.
Afvises en klage fra realitetsbehandling, tilbagebetales  

 gebyret.
 § 6. Oplysninger, som en klager ønsker  

 tilført sagen og taget i betragtning ved nævnets behandling af  

 denne, skal indgives samtidig med klagen eller inden for en af formanden  

 fastsat frist.
 Stk. 2. Formanden bestemmer hvilke oplysninger og udtalelser,  

 der herudover bør indhentes, før sagen forelægges  

 klagenævnet.
 Stk. 3. Formanden forelægger på dette grundlag  

 sagen for nævnet og stiller forslag om sagens videre behandling.
§ 7. Klagenævnet kan under behandlingen af  

 sagen indhente alle oplysninger, der er nødvendige til  

 bedømmelse af klagen, hos de pågældende myndigheder samt  

 hos klageren.
Nævnet kan desuden kræve, at klageren eller  

 myndighederne giver møde for nævnet for nærmere at  

 redegøre for klagen.
 Stk. 2. Nævnet bestemmer, om der bør indkaldes  

 særligt sagkyndige, og om der bør foretages besigtigelse ved et  

 eller flere medlemmer af nævnet eller af en, som nævnet  

 bemyndiger hertil.
§ 8. Afgørelser træffes ved  

 stemmeflerhed.
I tilfælde af stemmelighed er formandens stemme  

 afgørende.
 Stk. 2. Nævnet er beslutningsdygtigt, når mindst  

 halvdelen af medlemmerne, herunder formanden eller næstformanden, er  

 til stede.
 Stk. 3. Klagenævnets afgørelser udfærdiges  

 skriftligt og skal indeholde oplysninger om de forhold og synspunkter, der  

 har været bestemmende for afgørelsen.
 Stk. 4. Det skal af afgørelsen fremgå hvilke  

 medlemmer, der har medvirket ved sagens behandling.
 Stk. 5. Har et medlem af nævnet et standpunkt, der  

 afviger fra flertallets, anføres navnet på den  

 pågældende og begrundelsen for standpunktet i nævnets  

 afgørelse.
 § 9. Klagenævnets medlemmer og andre, der  

 deltager i eller yder bistand ved nævnets behandling af klager, er  

 underkastet tavshedspligt, jf. forvaltningslovens § 27.
 § 10. Bekendtgørelsen træder i kraft  

 15. marts 1999.
 Stk. 2. Samtidig ophæves bekendtgørelse nr. 819  

 af 8. september 1996, af forretningsorden for Energiklagenævnet.
