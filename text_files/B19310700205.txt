 Regulativets Område.
§ 1 Nærværende Regulativ gælder for Fiskeriet i Væng Sø.
 Bestemmelser om Fiskeriet.
§ 2 Enhver Lodsejer har med de af den gældende Lovgivning og nærværende  

 Regulativ følgende Indskrænkninger Ret til personlig og ved sin Husstand at  

 drive Fiskeri paa sin egen Sølod.
Denne Ret kan Lodsejeren bortforpagte til  

 en anden Lodsejer efter forud derom til Formanden for Bestyrelsen given  

 Meddelelse, jfr. dog § 1, 2. Stk., i Lov om Ferskvandsfiskeri af 31. Marts  

 1931.
 Fiskekort kan udstedes med Gyldighed for een til fjorten Dage, og de giver  

 kun Ret til Fiskeri med Kolpetøj, Blink, Dyp, Flue eller almindeligt Medetøj.
 Fiskekort løses hos Formanden uden Vederlag.
 Formanden har Ret til at nægte at udstede Fiskekort under Appel til  

 Generalforsamlingen.
 Fiskekortet giver kun Ret til Fiskeri udfor den fiskeberettigedes Grund,  

 hvorfra Tilladelse haves.
§ 3 Fredningstiden for Gedde og Aborre bortfalder, jfr.
Lov om  

 Ferskvandsfiskeri af 31. Marts 1931 § 16, 4. Stk.
§ 4 Aal maa kun fanges i Ruser, paa Kroge og ved Stangning fra Isen.  

 Aalestangning fra Baad og Rørbevoksning er tilladt.
§ 5 Al Slags Vaaddragning og Fiskeri med andet Redskab, der som Net, Fletværk  

 eller lignende bevæges gennem Vandet langs Bunden, er forbudt hele Aaret.  

 Lodsejerne har dog Ret til fælles Udfiskning med Vaad, naar Beslutning derom  

 tages paa en lovlig afholdt Generalforsamling, jfr. herved § 17, Litra a i  

 Lov om Ferskvandsfiskeri af 31. Marts 1931.
§ 6 For Fisk af nedennævnte Arter gælder følgende Mindstemaal:
Maalet tages fra Snudespids til Halefinnens Spids (Totallængden) jfr.
Lov  

 om Ferskvandsfiskeri af 31. Marts 1931 § 15).
 Foreningens indre formaal.
§ 7 Den ved nærværende Regulativs Vedtagelse opstaaede Fiskeriforening  

 benævnes »Fiskeriforeningen for Væng Sø«.
Medlem af Foreningen er enhver Lodsejer, der er fiskeberettiget i det  

 under § 1 nævnt Vandomraade.
Ingen anden kan være Medlem.
§ 8 Foreningen ledes af en Bestyrelse, bestaaende af 3 Medlemmer af  

 Foreningen, disse vælges paa den ordinære Generalforsamling med simpel  

 Majoritet for et Aar ad Gangen.
Genvalg kan finde Sted.
Bestyrelsen bidrager  

 sit til, at nærværende Regulativ efterkommes i sin Helhed.
 Bestyrelsen vælger af sin Midte en Formand og en Kasserer.
Naar Bestyrelsen er valgt, skal der ske Indberetning til Ministeriet for  

 Søfart og Fiskeri, om hvem der er valgt til Medlemmer af Bestyrelsen, ligesom  

 der skal gøres Indberetning til Ministeriet om senere stedfundne Ændringer i  

 Bestyrelsens Sammensætning.
Dersom Regulativets Bestemmelser om Valg af  

 Bestyrelsen ikke overholdes, kan Ministeren for Søfart og Fiskeri, hvis der  

 ikke inden 6 Maaneder efter derom fremsat Henstilling fra Ministeriet for  

 Søfart og Fiskeri vælges en Bestyrelse, efter Fristens Udløb ophæve  

 Regulativet, hvilket ved Ministeren for Søfart og Fiskeris Foranstaltning  

 bringes til almindelig Kundskab for alle Vedkommende.
§ 9 Ordinær Generalforsamling afholdes hvert Aar i Marts maaned og  

 sammenkaldes af Formanden skriftlig med 8 Dages Varsel.
Ekstraordinær  

 Generalforsamling bekendtgøres paa samme Maade som den ordinære og  

 sammenkaldes af Formanden efter Anledning.
Der tilstilles Fiskeridirektøren  

 Meddelelse om Indkaldelse til Generalforsamling tilligemed Dagsorden for  

 Mødet.
Fiskeridirektøren har Ret til personlig eller ved Stedfortræder at  

 overvære Generalforsamlingen og deltage i Forhandlingerne, men han har ingen  

 Stemmeret.
§ 10 Enhver lovlig indvarslet Generalforsamling er beslutningsdygtig (skriftlig  

 Fuldmagt er gyldig) og tager sine Beslutninger med simpel Majoritet, jfr. dog  

 § 20 i Lov om Ferskvandsfiskeri af 31. Marts 1931.
§ 11 Bestyrelsen paaligner Medlemmerne Bidrag til Bestridelse af  

 Fiskeriforeningens Udgifter, fordelt paa Medlemmerne i Forhold til hvert  

 Medlems Fiskevandsareal.
§ 12 Foreningens Regnskab, der føres for Kalenderaaret, skal varetages af  

 Bestyrelsen.
Bestyrelsens Medlemmer er solidarisk ansvarlig for Foreningens  

 Midler.
Regnskabet fremlægges til Godkendelse paa den ordinære  

 Generalforsamling.
 Alle Omkostninger, der flyder af dette Regulativ, afholdes af Foreningens  

 Kasse.
----------------- Foranstaaende i Henhold til § 19 i Lov Nr. 317 om Ferskvandsfiskeri af 2.  

 Juni 1917 udarbejdede Regulativ stadfæstes herved paany i Medfør af Lov Nr.  

 94 af 31. Marts 1931 efter at Regulativet er ændret i Overensstemmelse med  

 denne Lov.
 Det ændrede Regulativ træder i Kraft den 9. August 1931.
 MINISTERIET FOR SØFART OG FISKERI, DEN  

 5. AUGUST 1931.
P.
M.
V.
F.
V.
MORTENSEN.
/P.
Stahlschmidt.
