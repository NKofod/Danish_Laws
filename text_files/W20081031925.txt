Klage over utilstrækkelig anlæggelse af støttestrømper Det var nævnets opfattelse, at bandagisten forud for bestillingen af støttestrømperne henholdsvis den 26. maj 2004 og 3. januar 2005 havde foretaget relevante undersøgelser af patienten og havde reageret relevant ved undersøgelserne.
Nævnet lagde herved vægt på, at bandagisten havde foretaget mundtlig eksamination af patienten med henblik på bekræftelse af lægens diagnose, samt havde foretaget en visuel undersøgelse af huden, der også omfattede undersøgelse af, hvorvidt der eventuelt var væskeophobning.
Nævnet lagde videre vægt på, at der kan forekomme forskelle mellem målinger til støttestrømper, som kan skyldes vægtforandringer eller eventuel brug af strømper med komprimerende effekt.
Afhængig af konsistens og eventuel væskeophobning, kan målene derfor variere med måneders mellemrum.
Såfremt der forekommer uoverensstemmelser mellem mål og strømpe, er det nødvendigt at foretage en tilretning.
