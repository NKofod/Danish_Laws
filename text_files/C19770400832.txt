 Til kommunalbestyrelserne i hovedstadsområdet.
 Meddelelse om fordelingen af kommunal driftsstøtte, der udbetales  til  

 almennyttige boligselskaber.
 1. I henhold til § 1, stk. 2, i lov om midlertidig  

 offentlig støtte  til almennyttigt boligbyggeri, jfr. boligministeriets  

 lovbekendtgørelse nr. 191 af 4. maj 1977, kan kommuner yde lån efter lovens  

 regler til enten landsbyggefonden til videre udlån til almennyttige  

 boligselskaber inden for kommunens område eller til boligselskaberne.
 Efter lovens § 1, stk. 4, fordeles halvdelen af lån, som kommunerne i  

 hovedstadsområdet yder i medfør af stk. 2, efter reglerne i § 13, stk. 3, i  

 lov om boligsikring.
 2. I punkt 7 i boligministeriets cirkulære af 20. juni  

 1977 om ændringer i lov om midlertidig offentlig støtte til almennyttigt  

 boligbygger der der nærmere redegjort for afgrænsningen af hovedstadsområdet.
 Afgrænsningen af hovedstadsområdet er fastsat således, at fordeling af  

 lån, der er ydet til byggerier, som er finansieret efter reglerne i  

 1967-loven - det vil sige indtil 1. april 1975 - foretages i overensstemmelse  

 med reglerne i § 71 i 1967-loven.
 Hovedstadsområdet omfatter i disse tilfælde følgende kommuner:
 København, Frederiksberg, Gentofte, Albertslund, Ballerup, Birkerød,  

 Brøndby, Dragør, Farum, Gladsaxe, Glostrup, Greve, Herlev, Hvidovre,  

 Høje-Tåstrup, Hørsholm, Lyngby-Tårbæk, Rødovre, Søllerød, Ishøj, Tårnby,  

 Vallensbæk og Værløse.
Hvis der ydes driftsstøttelån til byggerier, der er finansieret efter  

  reglerne i 1975-loven, fordeles disse lån efter reglerne i denne lovs § 57,  

 svarende til de kommuner i hovedstadsområdet, som har ydet støtte til  

 finansiering af nybyggeri.
Hovedstadsområdet udvides derfor ved fordeling af  

 disse lån til at omfatte Københavns og Frederiksberg kommuner og samtlige  

 kommuner i Københavns, Frederiksborg og Roskilde amter.
 3. Fordelingen foretages af Kongeriget Danmarks Hypotekbank og  

  Finansforvaltning, dog den refusion, der tilfalder kommunerne, vil blive  

 anvist af hypotekbanken, der tilsvarende vil kræve indbetaling hos de  

 kommuner, der skal refundere beløb.
Fordelingen sker på samme grundlag, som anvendes ved fordeling af  

 boligsikringsudgifter i hovedstadsområdet.
Der henvises herom til punkt 43 i  

 boligministeriets cirkulære af 11. november 1976 om boligsikring.
 Efter regnskabsårets afslutning må kommunerne foretage en opgørelse over  

 afholdte udgifter til lån, som måtte være ydet i medfør af lov om midlertidig  

 offentlig støtte til almennyttigt boligbyggeri, og modtagne indtægter -  

 afdrag og renter - vedrørende de ydede lån.
 En opgørelse over de samlede udgifter og indtægter i regnskabsåret  

 henholdsvis vedrørende byggerier, der er finansieret efter reglerne i  

 1967-loven og byggerier, der er finansieret efter reglerne i 1975-loven,  

 indsendes til Kongeriget Danmarks Hypotekbank og Finansforvaltning,  

 Landgreven 4, 1301 København K., såvidt muligt inden 15. maj.
 Opgørelsen må være underskrevet af borgmesteren og af den ansvarlige leder  

 af kommunens revision.
 Halvdelen af udgifterne og indtægterne ifølge kommunens opgørelse vil som  

 nævnt indgå i fordelingen efter reglerne, der er nævnt ovenfor.
