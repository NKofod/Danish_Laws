Fejlmedicinering Patientklagenævnet fandt, at social- og sundhedsassistent A ikke  

 havde handlet fagligt korrekt i forbindelse med sin overførsel af  

 ordinationen af Furix, Spirix og Tafil fra et medicinskema til et andet til.  

 Nævnet lagde vægt på, at social- og sundhedsassistent A  

 på medicinskemaet havde anført forkert tabletstyrke og  

 -antal.
Nævnet bemærkede, at overførsel af oplysninger fra et  

 medicinkort til et andet må antages at ligge inden for en social- og  

 sundhedsassistents kompetenceområde.
Nævnet fandt i den  

 forbindelse, at hvis social- og sundhedsassistent A var i tvivl omkring  

 udfærdigelsen af medicinkortet, burde hun have kontaktet en  

 sygeplejerske med henblik på yderligere vejledning eller have frasagt  

 sig opgaven.
 Patientklagenævnet fandt videre, at social- og sundhedsassistent A  

 ikke havde handlet faglig korrekt ved at udportionere præparatet Spirix  

 af styrken 100 mg, idet der var ordineret tabletter af styrken 25 mg.
 Patientklagenævnet indskærpede overfor social- og  

 sundhedsassistent A at udvise større omhu i sit fremtidige virke.
 Nævnet fandt i den forbindelse, at social- og sundhedsassistent A  

 burde have kontaktet patientens egen læge eller en sygeplejerske, da  

 der ikke i patientens medicinbeholdning var tabletter af den rette styrke.  

 Nævnet tog ved sin vurdering i betragtning, at der ikke var tale om et  

 potent præparat.
