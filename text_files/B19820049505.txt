 I medfør af § 1, stk. 1 og 2, § 6, § 7 og § 16, stk. 6, i lov nr. 595 af  

 22. december 1972 om administration af Det europæiske økonomiske Fællesskabs  

 forordninger om markedsordninger for landbrugsvarer m.v., som ændret senest  

 ved lov nr. 79 af 27. februar 1980, fastsættes:
§ 1 Bestemmelserne i denne bekendtgørelse vedrører ydelse af produktionsstøtte  

 til ærter, bønner og hestebønner i henhold til Det europæiske økonomiske  

 Fællesskabs bestemmelser herom, jfr. forordningerne nr. 1431/82 af 18. maj  

 1982, nr. 2036/82 af 19. juli 1982 og nr. 2192/82 af 6. august 1982.
§ 2 Direktoratet for Markedsordningerne udsender vejledning om de gældende  

 bestemmelser for ydelse af produktionsstøtte til ærter, bønner og  

 hestebønner.
Stk. 2 Ansøgere skal forholde sig som angivet i den i stk. 1 nævnte vejledning.
§ 3 Kontrollen med overholdelsen af støtteordningens bestemmelser foretages af  

 Statens Foderstofkontrol.
Stk. 2 Statens Foderstofkontrol er som led i kontrollen med, at grundlaget for  

 udbetaling af produktionsstøtten er til stede, berettiget til uden erstatning  

 at udtage prøver af varerne samt til at efterse virksomhedernes  

 varebeholdning, forretningsbøger, øvrige regnskabsmateriale, optegnelser og  

 bilag samt korrespondance.
Stk. 3 Det påhviler virksomheden at yde den bistand, der er nødvendig for  

 foretagelsen af eftersyn og kontrol efter stk. 1.
§ 4 Indtil den 31. december 1982 fraviges kravet om underskrift af producenten  

 på den i art. 4 i forordning nr. 2192/82 af 6. august 1982 nævnte  

 leveringserklæring.
Stk. 2 Indtil den 31. december 1982 fraviges kravet i art. 5 i forordning nr.  

 2192/82 af 6. august 1982 om førelse af særskilt regnskab, idet det dog  

 forudsættes, at de omhandlede oplysninger vil kunne fremskaffes på  

 forlangende af Statens Foderstofkontrol.
§ 5 Bekendtgørelsen træder i kraft ved bekendtgørelsen i Lovtidende.
Stk. 2 Samtidig ophæves bekendtgørelse nr. 365 af 17. juli 1978 om ydelse af  

 produktionsstøtte til ærter og bønner, herunder hestebønner, til foderbrug  

 som ændret ved bekendtgørelse nr. 539 af 5. december 1980.
