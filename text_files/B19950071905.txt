 I medfør af § 14, stk. 3 og stk. 4, og § 28, stk. 5 og stk. 7, i  

 dyreværnsloven, jf. lov nr. 386 af 6. juni 1991 som ændret ved lov nr. 183 af  

 14. april 1993 fastsættes:
§ 1.  Halekupering af lam må foretages af producenten  

 ved anvendelse af tang eller elastrator tidligst muligt og senest indenfor de  

 første 7 levedage.
Den tilbageværende halestump skal kunne dække anus og  

 vulva.
Stk. 2.  Efter de første 7 levedage må halekupering af  

 lam kun foretages, hvis det er påkrævet af veterinære hensyn.
Kuperingen skal  

 foretages af en dyrlæge og under anvendelse af bedøvelse.
§ 2.  Halekupering af geder, heste og kvæg i alle  

 aldre må kun foretages, hvis det er påkrævet af veterinære hensyn.
Kuperingen  

 skal foretages af en dyrlæge og under anvendelse af bedøvelse.
§ 3.  Halekupering af nyfødte grise må ikke foretages  

 rutinemæssigt.
Hvis det viser sig nødvendigt at kupere nyfødte grises haler i  

 en besætning, skal det ske inden for grisens første 4 levedage, og kan i så  

 fald foretages uden bedøvelse af producenten.
Stk. 2.  Efter de første 4 levedage må halekupering kun  

 foretages, hvis det er påkrævet af veterinære hensyn.
Kuperingen skal  

 foretages af en dyrlæge og under anvendelse af bedøvelse.
 § 4.  Heste, kvæg, fjerkræ, kaniner, hunde og katte må  

 kun kastreres af en dyrlæge og under anvendelse af bedøvelse.
Stk. 2.  Lam og geder må kun kastreres under anvendelse  

 af bedøvelse.
Kastrationen skal ske inden for de første 60 levedage, og kan  

 foretages af producenten ved anvendelse af elastrator.
 § 5.  Svin kan kastreres af producenten snarest muligt  

 og senest inden for de første 28 levedage uden anvendelse af bedøvelse.
 § 6.  Overtrædelse af §§ 1-5 straffes med bøde.
 § 7.  Bekendtgørelsen træder i kraft den 1. oktober  

 1995.
 Stk. 2.  Samtidig bortfalder § 8 og § 9 i lov om værn af  

 dyr, jf. lovbekendtgørelse nr. 335 af 8. juli 1983.
