Fundet at en skolefritidsordning er at betragte som en daginstitution  

 i relation til bygningsreglement 1982. Endvidere fundet at en ændret  

 anvendelse fra beboelse/undervisning er en væsentlig ændret anvendelse, da  

 der er vidt forskellige krav i BR 82 til funktionerne statsamtet har idag skrevet således til BUPL, Blegdamsvej 124, 2100  

 København Ø.:
»I skrivelse af 2. august 1991 har BUPL klaget over Gudme kommunes  

 manglende byggesagsbehandling ved indretning af skolefritidsordningerne i  

 Gudme Skole, Sct.
Michaels Skole, Gudbjerg Skole samt Hesselager Skole.
 Det er af BUPL anført, at det er forbundets opfattelse, at en  

 skolefritidsordning er at betragte som en daginstitution i relation til  

 byggereglementet af 1982.
 Det er endvidere gjort gældende, at en ændret anvendelse fra  

 beboelse/undervisning til daginstitutionen er en væsentlig ændret anvendelse,  

 da der er vidt forskellige krav i BR 82 til de tre funktioner.
 Klageskrivelsen har været forelagt Gudme kommunalbestyrelse til udtalelse.  

 Kommunalbestyrelsen har i skrivelse af 11. oktober 1991 meddelt, at man på et  

 kommunalbestyrelsesmøde den 12. juni 1991 har behandlet det af BUPL rejste  

 spørgsmål om eventuel byggesagsbehandling af de fire skolefritidsordninger.
Et flertal i kommunalbestyrelsen skønnede generelt, at der ikke er tale om  

 ændret anvendelse ved at ændre lokalerne fra klasselokaler til opholdslokaler  

 for skolebørn i skolefritidsordningerne.
Der er tale om pasning af de samme  

 børn, som går i skolerne.
 Endvidere har et flertal i kommunalbestyrelsen lagt til grund for  

 afgørelsen, at den som bygningsmyndighed ikke har fundet anledning til  

 byggesagsbehandling i de fire konkrete tilfælde:
 Gudme skole.
Skolefritidsordning indrettet i klasselokale.
Der er ikke tale om ændret  

 anvendelse.
Sct.
Michael skole.
Lokalet er oprindelig anvendt til børnehaveklasse.
Der er ikke tale om  

 ændret anvendelse.
 Gudbjerg Skole.
Skolefritidsordningen er indrettet i tidligere pedelbolig, som i de  

 seneste år inden skolefritidsordningens start - har været anvendt til  

 undervisningslokale.
Lokalet har været vurderet konkret, og der er meddelt  

 dispensation for loftshøjde af formanden for kommunalbestyrelsens udvalg for  

 faste ejendomme.
 Hesselager skole.
Lokalet har været anvendt som undervisningslokale.
Der er ikke tale om  

 ændret anvendelse.
På et kommunalbestyrelsesmøde den 9. oktober 1991 har man vedtaget at  

 fastholde den tidligere beslutning.
Man har endvidere vedtaget at meddele  

 statsamtet, at kommunalbestyrelsens afgørelse er skønsmæssig og således ikke  

 undergivet mulighed for påklage efter byggeloven.
BUPL er blevet gjort bekendt med Gudme kommunalbestyrelses skrivelse.
Der  

 er ikke fremkommet yderligere kommentarer hertil.
 Statsamtet har efterfølgende fra Gudme kommune rekvireret samtlige akter i  

 sagen.
 Det fremgår af akterne, at der ikke ved indretning af  

 skolefritidsordningerne på de fire skoler er foretaget egentlig  

 byggesagsbehandling, idet der dog for så vidt angår Gudbjerg skole har været  

 foretaget en konkret vurdering, og der er meddelt dispensation for  

 loftshøjden.
 I denne anledning skal man meddele, at det er statsamtets opfattelse, at  

 der normalt vil være tale om en daginstitution, når der i lokalerne sker  

 pasning af børn som i vuggestuer, børnehaver, fritidshjem, dagcentre og andre  

 institutioner med lignende formål.
 Det fremgår af akterne, at de lokaler, som nu er indrettet til  

 skolefritidsordning, hidtil har været benyttet til henholdsvis undervisning  

 og beboelse.
 Under henvisning til, at der i BR 82 er fastsat specielle regler for  

 indretning af daginstitution, er det endvidere statsamtets opfattelse, at der  

 ved indretning af skolefritidsordninger på de fire skoler er sket sådanne  

 ændringer i benyttelse af bebyggelse, som er væsentlige i forhold til  

 bestemmelser i loven eller de i medfør af loven udfærdigede bestemmelser,  

 jfr. byggelovens § 2, stk. 1, litra C, at indretningen kræver en egentlig  

 byggesagsbehandling.
 Det er af Gudme kommunalbestyrelse gjort gældende, at kommunalbestyrelsens  

 afgørelse i den konkrete sag er skønsmæssig og derfor ikke undergivet  

 muligheden for at påklage efter byggeloven.
I anledning heraf skal man meddele, at spørgsmålet om, hvorvidt en ændring  

 i benyttelse af en bebyggelse kræver byggesagsbehandling, til en vis grad er  

 et skønsmæssigt spørgsmål, men at statsamtet i den konkrete sag har fundet,  

 at ændringen fra henholdsvis pedelbolig og undervisningslokaler til  

 fritidsordning er en så væsentlig ændring i forhold til de specielle regler,  

 der gælder for indretning af daginstitutioner, at kommunalbestyrelsens  

 afgørelse indeholder et retligt element og ikke kan træffes alene inden for  

 det kommunale skøns grænser.
Statsamtet har derfor fundet at kunne behandle  

 klagen i medfør af byggelovens § 23.
Under henvisning til ovenstående har statsamtet dags dato hjemvist Gudme  

 kommunes afgørelse i forbindelse med indretning af skolefritidsordningerne i  

 Gudme kommune, Sct.
Michaels skole, Gudbjerg skole og Hesselager skole til  

 fornyet behandling i kommunen.« Under henvisning til ovenstående hjemvises kommunens afgørelse i  

 forbindelse med indretning af skolefritidsordning på Gudme skole, Sct.  

 Michael skole, Gudbjerg skole og Hesselager skole til fornyet behanling i  

 kommunen.
 Statsamtets afgørelse kan ikke påklages til anden administrativ myndighed.
Man henleder opmærksomheden på byggelovens § 25, hvorefter søgsmål til  

 prøvelse af administrative beslutninger i henhold til loven eller de i medfør  

 af denne udfærdigede foreskrifter skal anlægges inden 6 måneder efter den dag, beslutningen er meddelt.
