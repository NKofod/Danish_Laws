Skrivelse om, hvorvidt et  

 byrådsmedlem, der er idømt bøde samt betinget frakendelse  

 af førerretten for overtrædelse af færdselslovens § 118,  

 stk. 1, jf. § 26, stk. 2, og § 126, stk. 1, nr. 1, jf. § 128, er valgbar (Fra Valgbarhedsnævnet til et byråd, j.nr.  

 550/1999) Ved brev af 11. januar 1999 har X-Byråd i  

 medfør af den kommunale valglovs § 101, stk. 4, indberettet til  

 Valgbarhedsnævnet, at byrådsmedlem NN ved retten i Y den 27.  

 november 1998 er idømt en bøde på 1.500 kr. og betinget  

 frakendelse af retten til at føre motordrevet køretøj  

 for overtrædelse af færdselslovens § 118, stk. 1, jf. § 26, stk.  

 2, og § 126, stk. 1, nr. 1, jf. § 128.
 Det fremgår af sagen, at den pågældende  

 er idømt bøde og betinget frakendelse af retten til at  

 føre motordrevet køretøj for overtrædelse af  

 færdselsloven ved den 8. januar 1998 kl. ca. 11.45 at have ført  

 personbil uden at udvise den fornødne agtpågivenhed, idet den  

 pågældende under udkørsel i et  kryds undlod at overholde  

 sin ubetingede vigepligt, tilkendegivet ved vigelinie, for den kørende  

 færdsel fra begge sider.
 I denne anledning skal man meddele, at  

 Valgbarhedsnævnet har fundet, at den begåede forseelse ikke i  

 almindeligt omdømme gør den pågældende  

 uværdig til at være medlem af kommunale råd, jf. den  

 kommunale valgloves § 4.
 Den pågældende må derfor anses for  

 valgbar.
