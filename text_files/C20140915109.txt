Cirkulære om Styrelsen for Forskning og Innovation § 1. Styrelsen for Forskning og Innovation er en statsinstitution under Uddannelses- og Forskningsministeriet.
 Stk. 2. Direktøren for Styrelsen for Forskning og Innovation refererer til departementschefen i Uddannelses- og Forskningsministeriet.
 § 2. Styrelsen for Forskning og Innovation varetager Uddannelses- og Forskningsministeriets opgaver, herunder afgørelse af sager, gennemførelse af tilsyn samt udfærdigelse af generelle forskrifter, efter følgende love:
 1) Lov om forskningsrådgivning m.v.
 2) Lov om opfindelser ved offentlige forskningsinstitutioner.
 3) Lov om teknologi og innovation.
 4) Lov om Danmarks Innovationsfond.
 5) Lov om Danmarks Grundforskningsfond.
 6) Lov om Ankenævnet for Statens Uddannelsesstøtteordninger.
 Stk. 2. Den nærmere afgrænsning af styrelsens opgaver fremgår af delegationsbekendtgørelser og af konkrete delegationer til styrelsen udstedt inden for de i stk. 1 nævnte lovområder.
 Stk. 3. Departementschefen i Uddannelses- og Forskningsministeriet kan henlægge andre opgaver til Styrelsen for Forskning og Innovation.
 § 3. Styrelsen for Forskning og Innovation sekretariatsbetjener:
 1) Danmarks Forsknings- og Innovationspolitiske Råd.
 2) Bestyrelsen for Det Frie Forskningsråd.
 3) Faglige forskningsråd under Det Frie Forskningsråd.
 4) Udvalgene vedrørende Videnskabelig Uredelighed.
 5) Ankenævnet for Statens Uddannelsesstøtteordninger.
 6) Rumforskningsudvalget.
 7) Det Koordinerende Organ for Registerforskning.
 8) Forum for Artisk Forskning.
 § 4. Cirkulæret træder i kraft den 1. april 2014.
 Stk. 2. Cirkulære nr. 44 af 6. juni 2012 om Styrelsen for Forskning og Innovation ophæves.
