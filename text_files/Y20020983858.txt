Ekstraordinær genoptagelse af  

 skatteansættelser for indkomstår før 1997  

 dobbeltbeskatning   anden stat har beskatningsretten En told- og skatteregions afslag på ekstraordinær genoptagelse  

 af skatteansættelser for indkomstårene 1995 og 1996 blev  

 påklaget til Told- og Skattestyrelsen.
Skatteyder (herefter X) var  

 bosat i Tyskland.
X anførte, at den dansk-tyske  

 dobbeltbeskatningsoverenskomst tillige burde inddrages i  

 afgørelsen.
Henset til, at det af art. 21 i den dagældende  

 dobbeltbeskatningsoverenskomst mellem Danmark og Tyskland følger, at  

 det var Tyskland, der havde beskatningretten til Xs arbejdsindkomst i  

 indkomstårene 1995 og 1996, fandt Told- og Skattestyrelsen, at der var  

 tale om sådanne særlige omstændigheder, at der i h. t.  

 dagældende skattestyrelseslovs § 4, stk. 2 kunne indrømmes  

 ekstraordinær genoptagelse.
Der blev ved afgørelsen lagt  

 vægt på, at gennemførelsen af en mutual agreement  

 forhandling måtte anses for overflødig med henblik på at  

 fastslå, hvilket land, der havde beskatningsretten.  

 Skatteansættelserne for de pågældende år kunne derfor  

 ændres, således at der i de pågældende år ikke  

 skete dansk beskatning af den tyske arbejdsindkomst.
 Kommentar til afgørelsen:
 Told- og Skattestyrelsen bemærker, at praksis med afgørelsen  

 er blevet præciseret og lempet.
 Hidtil er den omstændighed, at der er sket samtidig beskatning i 2  

 lande ikke blevet anset for at være en sådan særlig  

 omstændighed, der berettiger til ekstraordinær genoptagelse efter  

 dagældende skattestyrelseslovs § 4, stk. 2, som fortsat er  

 gældende for indkomstår før 1997.
 Samtidig beskatning i 2 lande vil fortsat ikke i sig selv blive anset for  

 en sådan særlig omstændighed, der berettiger til  

 ekstraordinær genoptagelse i h. t. dagældende skattestyrelseslovs  

 § 4, stk. 2, men med virkning fra 31/1-2002 kan der ske ekstraordinær  

 genoptagelse i tilfælde med dobbeltbeskatning, hvor det skønnes  

 at være overflødig at gennemføre en mutual agreement  

 forhandling.
