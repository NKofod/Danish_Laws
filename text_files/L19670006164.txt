 Ved kgl. resolution af 5. maj 1967 har Danmark, efter at folketinget den  

 29. marts 1967 har meddelt sit samtykke dertil, ratificeret den af De  

 forenede Nationers 20. generalforsamling vedtagne ændringer af artikel 109,  

 stk. 1 i De forenede Nationers pagt af 26. juni 1945, som er en følge af de i  

 udenrigsministeriets bekendtgørelser nr. 55 af 7. maj 1965 og nr. 114 af 28.  

 november 1965, Lovtidende C, omhandlede pagtændringer.
 Ændringsaktens ordlyd er som følger:
Oversættelse ÆNDRING AF ARTIKEL 109 I DE FORENEDE NATIONERS PAGT Generalforsamlingen, som tager i betragtning, at De forenede  

 Nationers pagt er blevet ændret derhen, at antallet af Sikkerhedsrådets  

 medlemmer, som foreskrevet i artikel 23, forøges fra elleve til femten, og at  

 Sikkerhedsrådets beslutninger, som foreskrevet i artikel 27, skal vedtages  

 med ni i stedet for med syv medlemmers jastemmer, tager i betragtning, at disse ændringer gør det nødvendigt tillige  

 at ændre pagtens artikel 109, 1. beslutter, i overensstemmelse med artikel 108 i De forenede  

 Nationers pagt at vedtage følgende ændring i pagten og forelægge den for De  

 forenede Nationers medlemsstater til ratifikation:
I artikel 109, stk. 1, erstattes ordet »syv« i første sætning  

 med ordet »ni«; 2. opfordrer samtlige medlemsstater til snarest muligt at  

 ratificere ovennævnte ændring i overensstemmelse med deres respektive  

 forfatningsmæssige fremgangsmåder.
 Akten træder i henhold til artikel 108 i De forenede Nationers pagt i  

 kraft, når 2/3 af medlemmerne i organisationen, derunder alle de faste  

 medlemmer af Sikkerhedsrådet, har ratificeret den.
 Danmarks ratifikationsinstrument deponeredes den 31. maj 1967 hos De  

 forenede Nationers generalsekretær i New York.
 Foruden Danmark har følgende lande ratificeret ændringsakten:
Afghanistan, Albanien, Amerikas forenede Stater, Den forenede arabiske  

 Republik, Argentina, Australien, Belgien, Den bjelorussiske socialistiske  

 Sovjetrepublik, Bolivia, Brasilien, Bulgarien, Burma, Canada; Ceylon, Chile,  

 Congo (Kinshasa), Cypern, Dahomey, Den dominikanske Republik, Ecuador,  

 Finland, Gambia, Ghana, Guatemala, Indien, Irak, Iran, Irland, Island,  

 Israel, Jamaica, Jordan.
Jugoslavien, Kenya, Republikken Kina (Formosa) (*  

 1), Laos, Malawi, Malaysia, Malta, Marokko, Mexico, Nederlandene, Nepal, New  

 Zealand, Niger, Nigeria, Norge, Pakistan, Polen, Rumænien, Rwanda, Singapore,  

 Spanien, Det forenede Kongerige Storbritannien og Nordirland, Sverige,  

 Tanzania, Thailand, Tjekkoslovakiet, Trinidad og Tobago, Tunesien, Tyrkiet,  

 Den ukrainske socialistiske Sovjetrepublik, Ungarn, De socialistiske  

 Sovjetrepublikkers Union, Æthiopien, Østrig og Øvre Volta.
 Udenrigsministeriet, den 16. august  

 1967.
 Hans Sølvhøj.
 (* 1) Ikke anerkendt af Danmark.
