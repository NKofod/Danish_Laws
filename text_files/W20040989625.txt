Klage  

 over manglende konstatering af brud i håndrodsknoglen Nævnet fandt ikke grundlag for at kritisere den  

 praktiserende læge for hans behandling af patienten i perioden fra den 29.  

 maj  

 2001 til den 17. september 2002. Nævnet fandt dog, at det havde været  

 hensigtsmæssigt, om lægen under de foreliggende omstændigheder havde henvist  

 til ny undersøgelse i forbindelse med konsultationen den 29. maj 2001.
Det fremgik af journalen, at patienten i marts 2001  

 faldt og slog sin højre hånd under en fodboldkamp.
Umiddelbart mente han, at  

 hånden var forstuvet og henvendte sig derfor ikke til lægen.
På grund af  

 fortsatte smerter henvendte han sig den 29. maj 2001 til lægen, som  

 konstaterede, at der ikke var tegn på brud.
Lægen vurderede, at der var tale  

 om  

 en følgetilstand efter forvridning i håndleddet og henviste patienten til  

 fysiurgisk behandling.
 Nævnet fandt grundlag for at kritisere speciallægen for  

 hendes behandling af patienten den 1. maj og den 2. september 2002.
Det fremgik af journalen, at patienten første gange  

 blev undersøgt af speciallægen den 1. maj 2002, hvor hun optog sygehistorie  

 og  

 anførte, at han for ca. 1 år siden var faldet på ryggen med højre hånd  

 placeret  

 over lænden, og at der havde været stærke smerter og hævelse, men at der ikke  

 var foretaget røntgenundersøgelse.
Smerterne havde været aftagende de første  

 6  

 måneder, men herefter havde der været vedvarende problemer med håndleddet.  

 Speciallægen fandt ved sin objektive undersøgelse ømhed i håndleddet samt  

 nedsat bevægelighed.
Hun konkluderede, at der måtte være tale om følger efter  

 en skade på de små håndrodsknogler, der havde sat sig sammen, og at der i  

 første omgang kunne forsøges med udspænding og akupunktur.
Den 2. september  

 2002 fandt hun ved fornyet undersøgelse af patienten manglende effekt af  

 behandlingen samt fortsat bevægelsesindskrænkning i håndleddet.
Hun henviste  

 herefter patienten til behandling hos 2 andre speciallæger.
 Det var nævnets opfattelse, at speciallægen, med  

 baggrund i sygehistorien og den objektive undersøgelse ved konsultationerne  

 den  

 1. maj og den 2. september 2002, burde have været henvist til en  

 røntgenundersøgelse på mistanke om frakturfølge og med henblik på diagnostisk  

 afklaring.
