En bank markedsførte præmiebeviser, hvorefter køberen af et  

 præmiebevis til 5.000 kr. i stedet for rente hvert år skulle modtage 3 stk.  

 præmieobligationer til en samlet værdi af ca. 500 kr.
Præmiebeviserne skulle  

 løbe i 3 år, og kunderne kunne ifølge aftalen hæve 5.000 kr. og få 10% p.a.  

 udbetalt kontant som alternativ til præmiebeviserne.
Banken ændrede senere  

 betingelserne, således at hver kunde alene fik tildelt 2 præmieobligationer  

 og renten ved ophævelse i utide blev nedsat fra 10% pa. til 8% p.a.  

 Forbrugerombudsmanden fandt bankens ensidige ændring af aftalevilkårene i  

 strid med markedsføringslovens § 2 stk. 3 og § 1, da en ensidig ændring af  

 kontraktsvilkårene kræver klar og utvedtydig hjemmel.
Renter - på en anden måde Et pengeinstitut annoncerede med »høj rente + plus chance for at  

 vinde 1 million kr.« ved køb af et præmiebevis.
Pengeinstituttet beskrev selv sin præmiebevisordning som »på  

 overfladen en ganske almindelig bankbog i en god solid bank.
Men så hører det  

 almindelige også op.
Et præmiebevis koster 5.000,- kr., men i stedet for  

 renter mod- tager du hvert år tre stk. præmieobligationer til en værdi af ca.  

 500,- kr.
Men ikke nok med det.
Fra den dag du modtager X-bankens  

 præmiebevis, er gevinstchancen din.
Præmiebeviserne løber over tre år, men du  

 kan hæve dine penge, når du vil og i stedet få 10% p.a. kontant.« FO blev af Tilsynet med Banker og Sparekasser bedt om at tage stilling til  

 ordningens overensstemmelse med god markedsføringsskik, da en klager var  

 utilfreds med, at banken som renter for præmiebeviset kun havde tildelt  

 klageren 2 præmieobligationer og ikke som annonceret tre, samt at renten ved  

 ophævelse i utide var nedsat fra 10% p.a. til 8% p.a.
Banken oplyste til sagen, at ændringen i antallet af tildelte  

 præmieobligationer var sket, da gevinststørrelserne på præmieobligationerne  

 af 100 kr. var fundet mere attraktive end gevinststørrelserne på  

 præmieobligationer af 50 kr.
For så vidt angår renteændringen begrundede  

 banken den lave rente med det efter ordningens oprettelse stedfundne  

 rentefald, hvilket havde medført, at flere præmiebevisejere foretrak at  

 ophæve kontoen mod 10% p.a. i rente frem for at modtage rente i form af  

 præmieobligationer til ringere kursværdi.
På baggrund heraf havde banken  

 fastsat renten for ophævelse i de følgende år til 8% p.a., mens  

 sammensætningen af 2. års præmieobligationer blev fastsat til en samlet  

 kursværdi svarende til 8,66%. Endelig henviste banken til, at renten efter  

 præmiebevisernes punkt 7 var angivet som »p.t.« 10% p.a.
 FO udtalte bl.a., at man tidligere havde fundet en identisk ordning for så  

 uklar og mangelfuld, at den ikke kunne siges at opfylde markedsføringslovens  

 krav til kontrakters klarhed og entydighed.
For at være i overensstemmelse med god markedsføringsskik kræver en  

 ensidig ændring eller tilsidesættelse af en kontrakt en klar og utvetydig  

 hjemmel.
Risikoen for uklarheder i kontraktgrundlaget bør efter almindelige  

 anerkendte aftaleretlige fortolkningsprincipper i vidt omfang lægges på den,  

 der har forfattet kontrakten, således at denne fortolkes mod koncipisten.
 På baggrund heraf fandt FO, at banken havde handlet i strid med  

 markedsføringslovens regler, jfr. § 2, stk. 3 og § 1 ved at foretage en  

 uønsket ændring i antallet af præmieobligationer og en tildeling af  

 præmieobligationer til en lavere kursværdi end ca. kr. 500,- samt en  

 nedsættelse af renten i ophævelsessituationen.
 Herefter meddelte Tilsynet med Banker og Sparekasser det pågældende  

 pengeinstitut, at banken måtte siges at have handlet i strid med bank- og  

 sparekasselovens § 1, stk. 6, hvorefter pengeinstitutter skal drives i  

 overensstemmelse med redelig forretningsskik og god pengeinstitutpraksis.
 Ligeledes gennem Tilsynet med Banker og Sparekasser blev FO anmodet om at  

 bedømme et pengeinstituts påtænkte indlånsprodukt med lotterielement.
Om den påtænkte ordning var det oplyst, at indskuddet ville blive  

 forrentet med højeste indlånsrente, men at en del af forrentningen ikke ville  

 blive tilskrevet de enkelte konti, da denne ville indgå i en pulje, som  

 regelmæssigt ville blive udloddet til indskyderne.
Udlodningen ville blive  

 opdelt i forskellige ordninger, således at den enkelte indskyders mulighed  

 for at få andel af udlodningen dels ville blive afhængig og dels uafhængig af  

 indskydernes relative saldi på indlånskontiene.
Indskud på en sådan konto  

 ville kunne hæves på anfordring mod en nærmere fastsat rentedekort.  

 Udlodningen tænktes foretaget af en statsautoriseret revisor.
 Efter markedsføringslovens § 8, stk. 1 må erhvervsdrivende ikke fordele  

 gevinster ved lodtrækning, præmiekonkurrencer eller anden foranstaltning,  

 hvis udfald helt eller delvis beror på tilfældet.
FO udtalte som sin opfattelse, at en tilskrivning af rente på basis af en  

 lodtrækning ville være i strid med denne bestemmelse.
Det måtte i denne  

 forbindelse betragtes som afgørende, at den ekstra rentetilskrivning ville  

 blive fordelt på tilfældig måde.
Ligeledes udtaltes det, at det kan være  

 uheldigt og efter omstændighederne vildledende, jfr. markedsføringslovens §  

 2, stk. 1, at beregne en sådan kontos rentevilkår som højeste indlånsrente,  

 når højeste indlånsrente ikke automatisk tilskrives, samt at betegne kontoen  

 som konto på anfordringsvilkår, når der ikke kan hæves på kontoen uden  

 rentedekort.
 (* 1) Offentliggjort i Beretning fra Forbrugerombudsmanden 1987, s. 39-40.
