Et butikcenters kontoselskab tilbød gratis juleand til alle, der  

 oprettede en konto i centret.
Erhvervelsen af juleanden var ikke betinget af  

 køb ved anvendelse af kontoen, men oprettelse af kontoen blev betragtet som  

 indledningen til et køb i en af centrets forretninger.
Levering af anden  

 måtte herefter betragtes som tilgift, eller hvad der måtte sidestilles  

 hermed, jfr. markedsføringslovens § 6, stk. 1.
 Gratis juleand ved oprettelse af konto.
 Et større butikscenters kontoselskab tilbød ved reklamering i  

 distriktsblade i det pågældende handelsområde en gratis juleand til alle, der  

 oprettede en konto i centret.
 På baggrund af en række klager fra såvel forbrugere som erhvervsdrivende  

 anmodede FO anklagermyndigheden om at rejse tiltale mod centret ved Sø- og  

 Handelsretten for overtrædelse af tilgiftsforbudet i markedsføringslovens §  

 6, stk. 1.
 Centret havde i tilbudsperioden uddelt i alt 1.007 ænder til en samlet  

 værdi af kr. 65.455 til personer, dre samtidig åbnede en konto.
Kontoselskabet gjorde under sagen gældende, at der ikke forelå tilgift,  

 idet erhvervelse i sig selv eller retten til i kraft af dette at foretage køb  

 kan betragtes som en vare.
De kunder, der blot oprettede en månedskonto,  

 skulle ikke erlægge nogen indbetaling og kunne blot undlade at benytte  

 kortet.
De kunder, der havde erlagt en indbetaling, kunne få denne tilbage  

 ubeskåret og eventuelt med renter, uden at der blev stillet krav om betaling  

 for anden.
Der var således tale om en gaveydelse ubetinget af køb.
 Sø- og Handelsretten idømte kontoselskabet en bøde på kr. 15.000 for  

 overtrædelse af markedsføringslovens § 6, stk. 1, og anførte i den  

 forbindelse bl.a. følgende:
 »I de af anklageskriftet omfattede tilfælde var erhvervelsen af en  

 gratis and betinget af oprettelse af en kundekonto.
Oprettelse af en konto i en forretning må, selv om der ikke straks finder  

 køb sted på kontoen, betragtes som indledning til køb i denne forretning.  

 Forretningens interesse i at få aftalt oprettelse af en konto er ved den deri  

 liggende betalingsoprdning at fremme salget af forretningens varer.
I det  

 foreliggende tilfælde varetog det tiltalte selskab kontoordningen for de  

 tilsluttede forretninger.
 Der var herefter en så nær sammenhæng mellem erhvervelse af en gratis and  

 og køb, at ydelsen af anden må betragtes som tilgift, eller hvad der må  

 sidestilles hermed, som omhandlet i markedsføringslovens § 6, stk. 1.
 De muligheder, at kontohvaeren kunne undlade at købe på kontoen, og at et  

 eventuelt indbetalt beløb, der endnu ikke var brugt til dækning af køb, kunne  

 forlanges tilbagebetalt, findes ikke at kunne føre til andet resultat.
Når der, således som fremgangsmåden var i nogle tilfælde af  

 kontooprettelse, skulle indbetales og blev indbetalt beløb, uden at køb da  

 havde fundet sted, forelå der en form for forudbetaling.
Det findes  

 imidlertid ikke afgørende for, om tilgift foreligger, at sådan udbetaling  

 skulle ske«.
 1979-416-322.
 (* 1) Beretning fra Forbrugerombudsmanden 1979-80 s. 126-127.
