60 pct.-godtgørelser - 60 pct.-godtgørelser Reference: Ligningslovens § 9, stk. 7, LV A.B.1.7.2.
 Et selskab havde refunderet medarbejderens udgifter ved rejser i udlandet  

 og gav herudover 60 pct.-godtgørelser i henhold til Ligninglovens § 9,  

 stk. 7.
 Selskabet havde imidlertid i forbindelse med udbetaling af 60 pct.  

 godtgørelser anvendt den samme sats ved alle udbetalinger for rejser i  

 forskellige lande og havde dermed ikke fulgt Ligningsrådets satser for  

 skattefri rejsegodtgørelse.
 Selskabet anvendte satsen i 3 indkomstår og havde i de 3  

 indkomstår både betalt for høje godtgørelser, men  

 også i flere tilfælde for lave godtgørelser.
 Den stedlige told- og skatteregion meddelte selskabet, at man ville  

 beskatte de berørte medarbejdere af de udbetalte godtgørelser,  

 når der var udbetalt godtgørelser, der oversteg  

 Ligningsrådets fastsatte satser.
 Told- og Skattestyrelsen fastslog, at der kun skal ske beskatning af det  

 overskydende beløb.
 I Ligningslovens § 9, stk. 7 er der en speciel adgang til at få en  

 godtgørelse på 60 pct. af Ligningsrådets satser samtidig  

 med at udgifterne refunderes som udlæg efter regning.
Denne regel blev indført som led i eksportpakken for at skabe  

 incitament for eksportmedarbejdere til at yde en større indsats i  

 udlandet, idet eksportmedarbejderne herved kunne få dµkket nogle  

 udgifter til kost m.v., som var vanskelige at dokumentere.
Jf.  

 cirkulære nr. 96 af 22. juni 1993, hvor det hedder at, »efter LL § 9, stk. 7 kan arbejdsgiveren udover de  

 refunderede beløb skattefrit udbetale et beløb på op til  

 60 pct. af Ligningsrådets satser for skattefri rejsegodtgørelse  

 til dækning af udokumenterede udgifter« Det fremgår ikke direkte af bestemmelsen, hvad der gµlder, hvis der  

 er udbetalt godtgørelser med for store beløb.
 Da bestemmelsen tilsigter at give fradrag for udokumenterede udgifter, vil  

 det være i strid med bestemmelsen, hvis en lønmodtager, som har  

 modtaget for høje godtgørelser beskattes af hele den modtagne  

 godtgørelse og afskæres fra at få fradrag efter stk. 7, 2.  

 punktum.
 Ved udbetaling af for høje 60 pct. godtgørelser skal  

 godtgørelsen ikke anses for personlig indkomst iflg. § 9, stk. 5, da §  

 9, stk. 7 ikke skal sammenholdes med denne bestemmelse.
 Ved udbetaling af 60 pct. godtgørelser, der overstiger  

 Ligningsrådets satser skal der kun ske beskatning af det overskydende  

 beløb.
