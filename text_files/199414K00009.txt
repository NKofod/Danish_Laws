Nr BTL 9 Betænkning over Forslag til lov om ændring af lov om social bistand  

 (Adskillelse af reglerne om privat og kommunalt formidlet dagpleje samt  

 fastsættelse af særskilte bestemmelser om klubtilbud m.v.)   

 Nr L 9 1994-95, 1. samling Afgivet af Socialudvalget Afgivet: 19941201 Udvalget har behandlet lovforslaget i nogle møder og har herunder stillet spørgsmål til socialministeren, som denne har besvaret skriftligt.
Et af udvalgets spørgsmål til socialministeren og dennes svar herpå er optrykt som bilag til betænkningen.
 Herefter indstiller udvalget lovforslaget til vedtagelse  

 uændret.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) finder det vigtigt i forbindelse  

 med lovforslagets afsnit om klubtilbud og andre socialpædagogiske  

 fritidstilbud til større børn og unge at understrege følgende:
 Kommunerne skal kunne opfylde deres forpligtelser ved at indgå et  

 samarbejde med lokale foreninger, klubber og organisationer, og kommunerne  

 skal ikke, ved at der stilles formkrav, tvinges til at kommunalisere området,  

 hvis målgruppens behov dækkes af allerede eksisterende tilbud fra foreninger,  

 klubber og organisationer.
 Det er også vigtigt, at man på lovens grundlag kan have forskellighed i  

 opgaveløsningen afhængigt af lokale forhold og behov.
 Mindretallet forventer, at de præciseringer, ministeren i sit svar på  

 udvalgets spørgsmål 7 giver kommunerne, kommer til at indgå i det  

 efterfølgende cirkulære.
 Et andet mindretal (Enhedslistens medlem af udvalget) har følgende  

 bemærkninger:
 Lovforslaget løser ikke i sig selv de grundlæggende problemer, der  

 eksisterer på pasningsområdet i dag.
Det er vigtigt for Enhedslisten at understrege, at man må kunne kræve af  

 kommunerne, at de tilvejebringer en vifte af valgmuligheder for forældrene.  

 Kommunerne må ikke slippe af sted med alene at tilbyde privat dagpleje, der  

 af mange forældre anses som et utrygt og problematisk pasningstilbud.
Der  

 skal tilvejebringes muligheder for at kunne vælge offentlige institutioner i  

 alle kommuner.
Enhedslisten finder de private pasningsordninger i § 63 meget  

 problematiske.
På den ene side skal kommunen give tilladelse til pasning af  

 mere end to børn, og på den anden side lægges der op til, at forældrene får  

 et tilsynsansvar, som er svært at effektuere.
 Med hensyn til klubtilbudene og andre socialpædagogiske tilbud anser  

 Enhedslisten det som et fremskridt, at der stilles større krav til den  

 indholdsmæssige side af disse tilbud, ligesom Enhedslisten synes, det er en  

 vigtig ting, at større børn og unge inddrages i beslutningen om, hvad  

 indholdet af disse tilbud skal være.
Jørn Pedersen (S) Ritt Bjerregaard (S) Jan Petersen (S) Peder Sass (S)  

 Grete Schødts (S) Villy Søvndal (SF) fmd.
Bjørn Elmquist (RV) Bruno Jerup  

 (EL) Sonja Albrink (CD) Erik Larsen (V) Else Winther Andersen (V) Flemming  

 Oppfeldt (V) Tove Fergo (V) Bendt Bendtsen (KF) Helge Adam Møller (KF) Stefan  

 G.
Rasmussen (KF) Tom Behnke (FP) nfmd.
Bilag Et af udvalgets spørgsmål til socialministeren og dennes svar herpå Spørgsmål 7:
Vil ministeren yde teknisk bistand til et ændringsforslag til § 73 a,  

 således at det i lovteksten præciseres, at en kommune kan opfylde sine  

 forpligtelser ved at indgå et samarbejde med lokale foreninger, klubber og  

 organisationer, der arbejder inden for børne- og ungdomsområdet? Svar:
Jeg er meget enig i, at kommunen kan opfylde sine forpligtelser på dette  

 område ved at indgå samarbejde med foreninger, organisationer m.v.
Netop når  

 vi taler om klubtilbud for de større børn og unge, er det vigtigt, at hele  

 dette område ses i tæt sammenhæng med de øvrige fritids- og kulturtilbud, som  

 findes for samme aldersgrupper.
Jeg er derfor også helt enig i, at  

 kommunalbestyrelsen ikke skal etablere klubtilbud, hvis behovet for  

 fritidstilbud til større børn og unge allerede er dækket gennem de  

 fritidstilbud, som foreninger m.v. har etableret.
Dette er også baggrunden for, at jeg i forslaget lægger op til, at den  

 enkelte kommunalbestyrelse skal forholde sig bevidst til, hvad der i kommunen  

 som helhed er af fritidsmæssig, forebyggende og støttende indsats over for  

 børn og unge, når der skal fastlægges en tilbudsstruktur.
Således foreslår  

 jeg i § 73 a, stk. 4, at kommunalbestyrelsen skal fastsætte mål og rammer,  

 hvor tilbudene indgår som en integreret del af kommunens samlede tilbud og  

 indsats.
Den kommunale forpligtelse efter § 73 a, stk. 1, gælder således i  

 den udstrækning, der ikke i øvrigt i det private foreningsliv m.v. er tilbud,  

 der dækker det samlede behov hos større børn og unge, inkl. de svage og  

 udsatte grupper, som kan have særligt behov for støtte.
Lovforslaget lægger samtidig op til, at kommunalbestyrelsen kan opfylde  

 sin forpligtelse ved at lade private etablere klubtilbud.
I § 73 b er således  

 fastsat, at klubtilbud kan drives som kommunale eller private selvejende  

 institutioner, samt at kommunalbestyrelsen kan yde tilskud til private  

 klubordninger.
Med private klubordninger tænkes der netop på f.eks. lokale,  

 frivillige foreninger, organisationer, klubber, forældregrupper og lign.,  

 hvilket er uddybet i bemærkningerne til lovforslagets § 73 b.
 Det afgørende er at fastholde kommunalbestyrelsens overordnede ansvar for,  

 at der findes en tilstrækkelig bredde af fritidstilbud til større børn og  

 unge, således at man sikrer en indsats også over for de børn og unge, som  

 ikke benytter de mange private og organiserede fritidstilbud.
Undersøgelser viser, at en forholdsvis stor gruppe af større børn og unge  

 (ca. 20-25 pct. af alle over 12 år) ikke har kontakt med det mere  

 organiserede fritidsliv, som tilbydes i privat regi.
Mange af disse unge vil  

 netop kunne være i en udsat og truet situation.
Derfor finder jeg det  

 overordentlig vigtigt, at vi sikrer os, at der er relevante tilbud til disse  

 unge, og at nogen har det overordnede ansvaret herfor.
Jeg er således enig i det, der er sigtet med det stillede spørgsmål, men  

 mener, at dette forhold allerede er indarbejdet i lovteksten.
Derfor er det  

 efter min opfattelse unødvendigt at fremsætte ændringsforslag, som der  

 foreslås med spørgsmålet.
 Jeg vil i det cirkulære om klubtilbud m.v., som jeg vil udsende som  

 opfølgning på de nye lovbestemmelser, medtage et afsnit om, at omfanget og  

 karakteren af de kommunale klubtilbud skal ses i tæt sammenhæng med de øvrige  

 fritidstilbud i kommunen, og herunder præcisere, at den kommunale  

 forpligtelse efter lovforslagets § 73 a, stk. 1, kan opfyldes gennem tilskud  

 til private klubtilbud og socialpædagogiske fritidstilbud.
