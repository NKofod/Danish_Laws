 I medfør af § 151, stk. 2, jfr. § 149, stk. 8, 2. punktum, i lov om  

 luftfart, jfr. lovbekendtgørelse nr. 381 af 10. juni 1969, fastsættes herved  

 følgende vedrørende benyttelse af faldskærme:
 § 1.  Benyttelse af faldskærme til udspring og udkast  

 fra luftfartøj må, bortset fra nødstilfælde, ikke ske uden tilladelse fra  

 luftfartsdirektoratet.
 Stk. 2.  Luftfartsdirektoratet kan fastsætte nærmere  

 regler om faldskærmsspring og faldskærmsudkast m.v.
 § 2.  Overtrædelse af denne bekendtgørelse og de i  

 medfør af denne udfærdigede forskrifter straffes med bøde eller hæfte.
 § 3.  Denne bekendtgørelse træder i kraft den 1. maj  

 1971.
 Stk. 2.  Samtidig ophæves afsnit II, Benyttelse af  

 faldskærme, i ministeriet for offentlige arbejders bekendtgørelse nr. 349 af  

 22. december 1956 om benyttelse af svæveplaner, faldskærme og luftfartøjer,  

 som er i stand til at styres uden fører, og som ingen fører har om bord m.v.
 Ministeriet for offentlige arbejder, den  

 20. april 1971.
 Ove Guldberg.
 /Poul Andersen.
