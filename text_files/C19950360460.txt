Som hovedregel er det forbudt at løfte personer med kran.
Det er dog  

 tilladt at løfte personer i kurv eller på platform med kran, når følgende  

 krav er opfyldt:
Arbejde Personløft må kun ske, når der er tale om lejlighedsvis udførelse af  

 kortvarigt, lettere arbejde eller om forhold af helt speciel karakter af  

 kortere varighed.
 Hvis personløft med kran anvendes til arbejdsopgaver af længere varighed,  

 fx montageopgaver ved opførelse af skorstene, silomontering o.l., skal der  

 søges om dispensation.
 Ansøgningen skal mindst indeholde følgende oplysninger og dokumentation:
 - En risikovurdering, hvoraf det fremgår, at andre mere sikre løsninger  

 ikke kan anvendes af tekniske eller økonomiske årsager, og at sikkerheden ved  

 personløft med kran er tilstrækkelig.
 - Opgivelse af hvilke tidsrum der skal arbejdes med personløft og  

 beskrivelse af opgaven.
 - Tegninger og beregninger af de platforme, der planlægges anvendt.
 - Dokumentation for, at de sikkerhedsfaktorer, der er anvendt ved  

 dimensioneringen af kran og løftegrej, opfylder gældende krav.
 - Beskrivelse af de eftersyns- og kontrolprocedurer, der anvendes inden  

 arbejdet påbegyndes, både efter opstilling og til daglig.
 - Identifikation af den kran, der skal anvendes til personløftet, samt  

 dokumentation for kranens sikkerhedsmæssige tilstand, herunder gennemførte  

 12-måneders og 10-års eftersyn.
 Normalt må arbejdskurv eller -platform ikke forlades i løftet stilling.
 Hvis dette undtagelsesvis er nødvendigt for at udføre arbejdet, skal der  

 søges dispensation for dette.
 De væsentligste betingelser herfor vil være:
 - At der foreligger en beskrivelse af arbejdets udførelse.
- At den person, der forlader kurven eller platformen, er sikret med  

 faldsikringsudstyr, og at personen altid er sikret ved fastgørelse af  

 faldsikringslinen til krankrogen eller fast konstruktionsdel.
Personer under  

 18 år må ikke beskæftiges med dette arbejde.
 - At der foreligger dokumentation for godkendelse af faldsikringsudstyr.
 - At der er fastlagte kontrol- og vedligeholdelsesprocedurer for  

 faldsikringsudstyret og fastgørelser af faldsikringslinen.
 - At tilsyn med arbejdsopgaven varetages af en fagligt kvalificeret  

 person.
Kran Kranen skal have en tilladelig belastning på mindst 2.000 kg.
Kraner med  

 varierende udlæg, fx med bevægelig udligger eller udligger med løbekat, skal  

 have en tilladelig belastning på mindst 1.500 kg i den stilling, hvori  

 personløftet sker.
 Kranen skal være anmeldt til Arbejdstilsynet, og der skal forefindes en  

 ajourført journal (At-anvisning nr. 2.3.0.2).
 Vægten af det samlede løft, dvs. kurv eller platform med personer og  

 materialer, må ikke overstige 1/4 af den tilladelige belastning og må aldrig  

 være over 1.000 kg.
Kraner med bevægelig udligger skal have et sikkert virkende endestop for  

 udliggerens opadgående bevægelser.
Løbekat må ikke kunne afspore eller kunne  

 køre ud over skinnernes ender, og den skal være sikkert fastholdt i enhver  

 stilling.
 Kranen må ikke være indrettet til fri firing, og der skal være mindst een  

 hejse- og firehastighed på højst 0,3 m/s.
 Umiddelbart inden for kranførerens rækkevidde fra hans sædvanlige  

 førerplads skal der være et nødstop, der straks standser alle kranbevægelser,  

 når det betjenes.
 Der skal være et sikkert virkende højdestop.
 Et personløft skal altid tilrettelægges, så krogen ikke kommer topskiven  

 nærmere end 2 m.
 Indrettes kraner, som fx mobilkraner og lastbilmonterede kraner til  

 personløft med en arbejdsstandplads direkte fastgjort til redskabets  

 bevægelige udliggerarm, skal kranen sikkerheds- og sundhedsmæssigt være  

 indrettet mindst lige så forsvarligt som en transportabel personløfter med  

 arbejdsstandplads, se At-meddelelse nr. 2.04.3.
Kurv eller platform Kurv eller platform skal være omgivet på alle sider af et 1 m højt  

 rækværk, der slutter tæt til gulvet med en 10 cm høj fodliste.
Rækværket kan  

 bestå af håndliste og knæliste hele vejen rundt eller være udfyldt med  

 forsvarligt net eller plademateriale. 10 cm over og 10 cm inden for  

 rækværkets øverste kant skal der findes en håndliste.
 Låge i rækværket må ikke åbne udad og skal have automatisk lås.
 Gulvet skal være tæt.
Kurv eller platform skal bæres - af et stift ophængningsstativ, der foroven afsluttes af et øje eller  

 lignende til fastgørelse i krankrogen, eller - af kæder eller stropper af stål, forsvarligt fastgjort mindst i højde  

 med rækværkets øverste kant.
Kæder eller stropper samles foroven på en sådan  

 måde, at ingen vinkel i lodret plan mellem stropper eller kæder er over 90  

 grader.
Hver kæde skal kunne bære den samlede belastning med en  

 sikkerhedsfaktor på 6 over for kædens garanterede mindste brudstyrke.
Der må  

 ikke bruges kæder af materiale, der er tyndere end 6 mm.
Hver strop skal kunne bære den samlede belastning med en  

 sikkerhedsfaktor på 10 over for stroppens garanterede mindste brudstyrke.
Der  

 må ikke anvendes stropper med diameter under 8 mm.
Kæder eller stropper må  

 ikke kunne fjernes fra kurv eller platform uden brug af værktøj.
 Hvert øjebeslag, sjækkel, ophængningsstativ/fastgørelse o.l., der indgår i  

 løftegrejet, skal kunne bære den samlede belastning med en sikkerhedsfaktor  

 på 6 over for fastgørelsens mindste garanterede brudstyrke.
 Kurv elle platform må ikke ved ugunstigste placering af lasten hælde mere  

 end 20 grader.
 Kurvens eller platformens fastgørelse til krankrogen skal være  

 afhægtningssikret.
 Kurv eller platform skal være mærket med tilladelig belastning.
 Belastningen skal udtrykkes som maksimalt tilladt belastning i kg  

 og som tilladte antal personer + øvrige belastning .
 Vægten af en peson regnes til 85 kg.
Brug Personløft må kun ske ved anvendelse af kurv eller platform.
 For anvendelse af kraner til personløft skal der udarbejdes en  

 brugsanvisning, der indeholder fyldestgørende oplysninger om kranens og  

 personløfteudstyrets anvendelse og vedligeholdelse.
 Kranen skal betjenes af en kranfører, der er fuldt fortrolig med kranens  

 individuelle manøvrering og funktion.
 Til visse krantyper kræves certifikat, se At-meddelelse nr. 2.02.1 om  

 kranførercertifikat.
 Ved persontransport må krankrogens hastighed i enhver retning ikke  

 overstige 0,5 m/s.
Inden persontransporten skal materiel og arbejdsforhold gennemgås af  

 kranføreren sammen med den eller dem, der skal transporteres.
Kontrollen skal  

 især gælde kurv eller platform, dens ophæng og fastgørelse til krankrogen  

 samt kranens funktioner og sikkerhedsudstyr.
 Der må kun medtages værktøj og genstande af en sådan form og vægt, at de  

 farefrit kan håndteres af en enkelt person.
 Skal der elsvejses fra kurv eller platform, skal det sikres, at  

 svejsestrømmen ikke kan gå gennem kranens hejsetov, fx ved isolering af  

 krankrogen.
 Persontransport med kran i det fri må ikke finde sted under ugunstige  

 vejrforhold.
 Sker løftet på et færdselsområde, skal der foretages trafikafspærring, så  

 påkørsel af kranen hindres, og personer ikke kan komme ind i kranens  

 arbejdsområde.
Der skal være samtaleforbindelse mellem kranføreren og mindst een person i  

 kurven eller på platformen.
Kan de ikke umiddelbart høre hinanden, skal der  

 etableres anden forbindelse, fx radio eller telefon.
Mindst een person i  

 kurven eller på platformen skal kende korrekt tegngivning ved kranarbejde.
Unge under 18 år Unge under 18 år må ikke udføre arbejde i arbejdskurv over 5 meters højde.
H.
Elo Petersen --------------------------------------------------------------------- BAGGRUND:
 - Bekendtgørelse om hejseredskaber og spil.
 - Bekendtgørelse om unges farlige arbejde.
 - Bekendtgørelse om anvendelse af tekniske hjælpemidler.
--------------------------------------------------------------------- Nummer og dato på nævnte bekendtgørelser findes i At-meddelelse nr.  

 0.02.1, der indeholder en fuldstændig fortegnelse over gældende love,  

 bekendtgørelser og At-anvisninger om arbejdsmiljø.
--------------------------------------------------------------------- I At-meddelelse 0.01.1 findes en fortegnelse over gældende At-meddelelser.
