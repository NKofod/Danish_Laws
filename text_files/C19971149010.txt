(Til Kriminalforsorgens anstalter og  

 arrestinspektørerne) Ifølge § 1, stk. 2, § 2, stk. 2, og § 3, stk. 2, i Justitsministeriet,  

 Direktoratet for Kriminalforsorgens cirkulære af 18. marts 1986 afgøres  

 spørgsmålet om udgang til indsatte, der udstår fængsel i 8 år eller derover,  

 eller er anbragt i forvaring, af direktoratet.
I cirkulærets § 5 er det  

 fastlagt, at der i visse kategorier af sager - forinden der gives tilladelse  

 til uledsaget udgang - skal indhentes en udtalelse fra den politimester  

 (politidirektøren i København), der har behandlet straffesagen.
 I tilslutning hertil fastsættes følgende:
 1. I tilfælde, hvor institutionen finder, at der bør  

 meddeles uledsaget udgang til en langtidsdømt - selv om politiet har udtalt  

 sig imod dette - skal sagen forelægges direktoratet med en redegørelse, der  

 konkret angiver de særlige grunde, som efter institutionens opfattelse taler  

 for at give udgangstilladelse trods politiets indvendingen.
2. Institutionens indstilling skal afgives af  

 henholdsvis fængselsinspektøren eller arrestinspektøren.
Denne kompetence kan  

 ikke delegeres til andre medarbejdere i institutionen.
