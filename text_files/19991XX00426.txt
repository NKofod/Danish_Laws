Skriftlig fremsættelse (29. marts  

 2000) Miljø- og energiministeren (Svend Auken) :
 Herved tillader jeg mig for Folketinget at  

 fremsætte:
Forslag til lov om ændring af lov om  

 varmeforsyning (Ophævelse af bestemmelser om naturgas, ændrede  

 prisbestemmelser, Energitilsynet og ændrede klagebestemmelser) (Lovforslag nr.
L 240).
 Regeringen har den 22. marts 2000 indgået aftale om  

 reformopfølgning på energiområdet med Venstre, Det  

 Konservative Folkeparti, Socialistisk Folkeparti, Centrum-Demokraterne og  

 Kristeligt Folkeparti.
 Formålet med lovforslaget er at udmønte de  

 dele af ovennævnte aftale, der vedrører varmeforsyningssektoren.  

 Dermed sikres en fortsat velfungerende varmesektor med høj energi- og  

 omkostningseffektivitet, kvalitet og forsyningssikkerhed samt en fortsat  

 udvikling af en økonomisk, effektiv og miljømæssig  

 bæredygtig sektor.
Liberaliseringen af energisektoren vil med introduktionen  

 af konkurrence i elsektoren og naturgassektoren naturligt medføre  

 incitamenter for producenterne med flere til effektiviseringer og reduktioner  

 af omkostningerne ved driften af deres anlæg.
Med lovforslaget  

 indføres ikke konkurrence i varmesektoren.
Derimod introducerer  

 forslaget øgede krav til de kollektive varmeforsyningsanlæg med  

 henblik på at sikre en mere omkostningseffektiv drift.
Anlæggene  

 vil blive underlagt en løbende regulering af deres indtægter for  

 derved at skabe incitamenterne for en kontinuerlig  

 effektiviseringsindsats.
For at fremme udbygningen af en række VE-anlæg  

 og udnyttelsen af industriel overskudsvarme gives der med lovforslaget  

 mulighed for, at sådanne anlæg kan opnå en fortjeneste,  

 hvorved varmeforsyningslovens i øvrigt gældende  

 hvile-i-sig-selv-princip fraviges, medmindre anlægget er kommunalt  

 eller forbrugerejet, idet fortjenesten da skal tilbageføres til  

 forbrugerne.
Det sikres dog samtidig gennem et prisloft, at varmeforbrugerne  

 ikke påføres urimelige priser.
 Med særskilte regler om indflydelse på  

 distributionen bygges der videre på principperne om forbrugernes og den  

 kommunale indflydelse i sektoren, og samtidig sikres de forbruger- og  

 samfundsskabte værdier i denne forsyningssektor.
 Der gives desuden med lovforslaget mulighed for, at nye  

 varmekunder kan tilbydes vilkår, der afspejler det positive bidrag, som  

 deres tilslutning giver til varmeanlæggets økonomi, og at der i  

 visse tilælde kan ske lempelser for borgere, der pålægges  

 tilslutningspligt til kollektive varmeforsyningsanlæg.
Energieffektiviseringer og -besparelser har gennem en lang  

 årrække stået centralt i dansk energipolitik.
Der er  

 imidlertid behov for en forstærket indsats, hvis  

 CO2-målene skal nås.
Anlæg omfattet af varmeforsyningsloven skal  

 også bidrage til denne indsats.
Derfor indeholder lovforslaget  

 rammebestemmelser, hvorefter det kan pålægges anlæggene at  

 gennemføre effektiviserings- og besparelsesaktiviteter.
Formålet  

 er at skabe en forstærket indsats for aktiviteter, der kan  

 medføre energieffektiviseringer og -besparelser, herunder fremme  

 omstillingen til renere brændsler, øge tilslutningen til  

 fjernvarmenettene og styrke relevante forsknings-, udviklings- og  

 rådgivningsaktiviteter.
 Lovforslaget fremsættes parallelt med forslag til en  

 ny lov om naturgasforsyning, L 239. Der foreslås en række  

 konsekvensændringer i lov om varmeforsyning som følge af, at en  

 række reguleringer på naturgasområdet fremover vil ske  

 efter lov om naturgasforsyning.
Samlet set forventes der ikke væsentlige  

 økonomiske konsekvenser af lovforslaget.
Lovforslaget vurderes desuden  

 at have visse positive konsekvenser for erhvervslivet.
Det forventes, at det  

 øgede økonomiske incitament til anvendelse af vedvarende energi  

 vil have positive miljøeffekter.
Lovforslaget har ikke EU-retlige  

 konsekvenser.
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
