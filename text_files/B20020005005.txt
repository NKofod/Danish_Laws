Bekendtgørelse om uddannelsen til  

 Master i kryptologi I medfør af § 11, stk. 2, § 14, stk. 4,  

 § 15, stk. 5 og 6, § 19, nr. 1, litra a, § 20 og  

 § 30, stk. 2, i lov nr. 488 af 31. maj 2000 om erhvervsrettet  

 grunduddannelse og videregående uddannelse (videreuddannelsessystemet)  

 for voksne fastsættes:
Kapitel 1 Uddannelsens formål og struktur m.v.
§ 1. Uddannelsen til Master i kryptologi har til  

 formål at give studerende med praktisk erhvervserfaring en  

 videregående uddannelse i kryptologi.
Uddannelsen skal give de  

 studerende en teoretisk, analytisk, metodisk og praktisk indsigt i kryptologi  

 samt et overblik over en række øvrige problemstillinger  

 vedrørende datasikkerhed.
Stk. 2. Uddannelsen skal på videnskabeligt grundlag  

 sætte de studerende i stand til at medvirke ved udvikling,  

 implementering og kvalitetsvurdering af software til sikker håndtering  

 af dokumenter i private og offentlige virksomheder.
Uddannelsen skal herunder  

 sætte de studerende i stand til 1)	at kunne indgå aktivt i forbindelse med planlægning,  

 udvikling og ibrugtagning af systemer til digital signatur og fortrolig  

 kommunikation samt tilrettelæggelse af arbejdsgange i forbindelse med  

 anvendelse af disse systemer og 2)	kritisk at kunne vurdere, hvilke muligheder og begrænsninger  

 der er for anvendelsen af kryptosystemer.
Stk. 3. Uddannelsen skal endvidere kvalificere de studerende  

 til at løse krævende tekniske og designmæssige opgaver  

 inden for opbygning og kvalitetsvurdering af kryptosystemer og sætte de  

 studerende i stand til at 1)	forstå og anvende de teorier og arbejdsmetoder, der knytter  

 sig til anvendelse, udvikling og vurdering af kryptosystemer, 2)	forstå udviklingen af og deltage i udvikling af software til  

 kryptering, 3)	forstå og udnytte kryptosystemers muligheder og  

 begrænsninger til forskellige formål og 4)	analysere, evaluere og kritisk vurdere software til kryptering og  

 anvendelsen heraf.
 Stk. 4. Uddannelsen gennemføres på et niveau, der  

 svarer til en kandidatuddannelse.
 Stk. 5. Uddannelsen udgør et selvstændigt  

 afrundet uddannelsesforløb.
 § 2. Uddannelsen er en erhvervsrettet  

 videregående deltidsuddannelse, der udbydes som åben  

 uddannelse.
 Stk. 2. Uddannelsen tilrettelægges som  

 deltidsundervisning inden for en tidsramme på indtil 3 år, men  

 kan tilrettelægges som heltidsundervisning, jf. § 2, stk. 7,  

 i lov om åben uddannelse.
 Stk. 3. De studerende har krav på at kunne  

 gennemføre uddannelsen som enkeltfag, jf. § 2, stk. 3, i lov  

 om åben uddannelse.
Stk. 4. Uddannelsen skal være afsluttet senest 6  

 år efter studiestart.
Institutionen kan, hvor der foreligger  

 usædvanlige forhold, dispensere herfra.
 § 3. Uddannelsen er normeret til 1  

 studenterårsværk.
 Stk. 2. 1 studenterårsværk er en  

 heltidsstuderendes arbejde i 1 år og svarer til 60 point i European  

 Credit Transfer System (ECTS-point).
§ 4. Uddannelsen giver ret til at anvende  

 betegnelsen Master i Kryptologi.
På engelsk: Master of Cryptology.
 § 5. Ministeriet for Videnskab, Teknologi og  

 Udvikling godkender, hvilke institutioner der kan udbyde uddannelsen.
 § 6. Institutionen bestemmer selv, hvor mange  

 studerende den vil optage, medmindre ministeriet fastsætter et  

 årligt minimums- eller maksimumstal for optagelseskapaciteten.
 Stk. 2. Udbud af uddannelsen skal annonceres offentligt.
Kapitel 2 Adgang § 7. Adgang til uddannelsen forudsætter, at  

 ansøgeren har bestået en relevant videregående uddannelse  

 på mindst bachelorniveau og har mindst 2 års relevant  

 erhvervserfaring efter gennemført adgangsgivende uddannelse.
Stk. 2. Institutionen kan fastsætte regler om, at andre  

 relevante uddannelser giver adgang til uddannelsen.
Institutionen kan  

 herunder fastsætte regler om betingelser med hensyn til fag og fagenes  

 niveau i disse uddannelser.
 Stk. 3. Institutionen kan optage ansøgere, der ikke  

 opfylder betingelserne i stk. 1 og 2, men som ud fra en konkret  

 vurdering skønnes at have uddannelsesmæssige  

 forudsætninger, der kan sidestilles hermed, herunder ansøgere  

 der har gennemført en diplomuddannelse som fleksibelt  

 forløb.
Kapitel 3 Indhold m.v.
 § 8. Uddannelsen tilrettelægges som  

 forskningsbaseret konfrontationsundervisning, IT-støttede lære-  

 og undervisningsprocesser samt projektarbejde.
 § 9. Uddannelsen finder sted inden for  

 følgende fagområder, der udgør uddannelsens  

 kerneområder:
 1)	Endelige legemer og lineær algebra.
 2)	Talteori.
 3)	Klassifikation af endelige legemer.
 4)	Opbygning af kryptosystemer.
 5)	Anvendelse af kryptografi til digital signatur og fortrolig  

 kommunikation.
 Stk. 2. Uddannelsen kan tillige dække bl.a.  

 følgende fagområder:
 1)	Datalogiske aspekter af datasikkerhed.
 2)	Juridiske aspekter af digital signatur og fortrolig  

 kommunikation.
 Stk. 3. De kerneområder, der er nævnt i  

 stk. 1, skal i alt mindst have et omfang svarende til 30 ECTS point, jf.  

 § 2, stk.1.
 § 10. I Uddannelsen indgår et afsluttende  

 projektarbejde med et omfang svarende til mindst 12 ECTS point.
 Stk. 2. Det fastsættes i studieordningen, i hvilket  

 omfang der udbydes kurser i tilknytning til uddannelsen.
 § 11. I uddannelsen indgår i det omfang, det  

 er relevant, undervisning i miljømæssige problemstillinger og i  

 samspillet mellem forskellige kulturformer.
 Stk. 2. Uddannelsen skal bidrage til at fremme de studerendes  

 personlige udvikling samt til at udvikle deres interesse for og evne til  

 aktiv medvirken i et demokratisk samfund.
Kapitel 4 Eksamen § 12. For eksamen, herunder prøveformer,  

 bedømmelse, eksamensbevis, klage over eksamen m.v. gælder  

 reglerne i :
 1)	Bekendtgørelse om eksamen ved visse videregående  

 uddannelser under Undervisningsministeriet  

 (eksamensbekendtgørelsen).
2)	Bekendtgørelse om censorinstitutionen for visse  

 videregående uddannelser under Undervisningsministeriet  

 (censorbekendtgørelsen) samt 3)	Bekendtgørelse om karakterskala og anden  

 bedømmelse.
Kapitel 5 Studieordning § 13. Studieordningen indeholder de regler, som  

 institutionen i henhold til denne bekendtgørelse fastsætter  

 om:
 1)	Adgangskrav, jf. § 7.
 2)	De enkelte fag, jf. § 9 og § 10:
a)	mål, b)	indhold, c)	omfang, angivet i ECTS-point, d)	undervisnings- og arbejdsformer, e)	tidsmæssig placering og f)	forudsætninger for deltagelse.
 3)	Udarbejdelse af afgangsprojekt, jf. § 10, stk. 1.
 4)	Merit, jf. § 16.
 5)	Overgangsordninger, jf. § 14, stk. 3.
 Stk. 2. Ud over regler fastsat i henhold til denne  

 bekendtgørelse indeholder studieordningen regler fastsat i henhold til  

 eksamensbekendtgørelsen.
 Stk. 3. Det skal af studieordningen fremgå, at  

 institutionen, når det er begrundet i usædvanlige forhold, kan  

 dispensere fra de regler i studieordningen, der alene er fastsat af  

 institutionen.
 § 14. Ved udarbejdelse af studieordninger og  

 væsentlige ændringer heraf tager institutionen kontakt til  

 aftagerrepræsentanter og andre institutioner, der udbyder uddannelsen,  

 og indhenter udtalelse fra censorformandskabet, jf.  

 censorbekendtgørelsen.
 Stk. 2. Studieordninger og væsentlige ændringer  

 heraf træder i kraft ved et studieårs begyndelse.
 Stk. 3. Studieordninger og væsentlige ændringer  

 heraf skal indeholde de fornødne overgangsordninger.
 Stk. 4. Gældende studieordninger skal være  

 offentligt tilgængelige på institutionens hjemmeside.
Kapitel 6 Andre regler § 15. Beståede uddannelseselementer i  

 henhold til denne bekendtgørelse ækvivalerer tilsvarende  

 uddannelseselementer ved andre institutioner, der udbyder uddannelsen.
 § 16. Beståede uddannelseselementer fra en  

 anden dansk eller udenlandsk videregående uddannelse kan efter  

 institutionens afgørelse i det enkelte tilfælde eller efter  

 regler fastsat af institutionen træde i stedet for  

 uddannelseselementer, der er omfattet af denne bekendtgørelse (merit).  

 Afgørelsen træffes på grundlag af en faglig vurdering af  

 ækvivalensen mellem de berørte uddannelseselementer.
§ 17. Ministeriet kan tillade fravigelse af denne  

 bekendtgørelse som led i forsøg.
Samtidig fastsætter  

 ministeriet forsøgets varighed og rapporteringsformen.
 § 18. Ministeriet træffer afgørelse  

 om at dispensere fra denne bekendtgørelse, når det er begrundet  

 i usædvanlige forhold, bortset fra de tilfælde, der er  

 nævnt i § 7, stk. 2 og stk. 3, og § 16.
§ 19. Institutionens afgørelser i henhold  

 til denne bekendtgørelse kan indbringes for Ministeriet for Videnskab,  

 Teknologi og Udvikling, når klagen vedrører retlige  

 spørgsmål.
Klagen indgives til institutionen, der afgiver en  

 udtalelse, som klageren skal have lejlighed til at kommentere inden for en  

 frist af mindst 1 uge.
Institutionen sender klagen til ministeriet vedlagt  

 udtalelsen og klagerens eventuelle kommentarer hertil.
 Stk. 2. Fristen for at indgive klage efter stk. 1 er 2  

 uger fra den dag, afgørelsen er meddelt klageren.
 § 20. Hvis ikke andet følger af denne  

 bekendtgørelse, gælder reglerne i bekendtgørelse om  

 åben uddannelse.
Kapitel 7 Ikrafttræden § 21. Bekendtgørelsen træder i kraft den 9.  

 februar 2002 og har virkning for de studerende, der begynder på  

 uddannelsen 1. september 2001 eller senere.
