I medfør af § 2, stk. 4, i lov nr. 389 af 20. maj 1992 om behandling af krav om tilbagebetaling af arbejdsmarkedsbidrag m.v. fastsættes følgende:
 § 1.  Krav på tilbagebetaling eller erstatning som  

 følge af indbetaling af arbejdsmarkedsbidrag skal med angivelse af kravets  

 størrelse fremsættes skriftligt over for den told- og skatteregion, til  

 hvilken indbetaling af arbejdsmarkedsbidrag senest er sket.
 § 2.  Ved fremsættelsen af kravet skal angives  

 følgende oplysninger:
 Stk. 2 .  For så vidt angår de under stk. 1, nr. 2,  

 nævnte virksomheder skal oplysningerne efter stk. 1, nr. 3, angives for hver  

 enkelt virksomhed.
 Stk. 3.  Told- og Skattestyrelsen kan bestemme, at de i  

 stk. 1 nævnte oplysninger helt eller delvis skal afgives i et særligt skema.
 Stk. 4.  Bilagsmateriale til dokumentation af  

 oplysningerne i stk. 1 skal så vidt muligt vedlægges anmodningen.
 § 3.  De statslige told- og skattemyndigheder kan,  

 hvis de finder dette nødvendigt for bedømmelsen af det rejste krav, kræve  

 yderligere oplysninger, herunder bl.a. prislister eller prisangivelser  

 gældende for tiden før og efter 1. januar 1988 samt for tiden før og efter 1.  

 januar 1992.
§ 4.  Told- og skatteregionen afgiver indstilling til  

 Told- og Skattestyrelsen, som træffer afgørelse i sagen.
Kravet kan først  

 indbringes for domstolene, når Told- og Skattestyrelsen har truffet en  

 afgørelse, eller der er gået 6 måneder fra det tidspunkt, hvor kravet i  

 overensstemmelse med lovens § 2 og denne bekendtgørelses § 1 og § 2, stk. 1  

 og 2, blev fremsat over for told- og skatteregionen.
 § 5.  Bekendtgørelsen træder i kraft dagen efter  

 bekendtgørelsen i Lovtidende og finder anvendelse på alle erstatnings- og  

 tilbagesøgningskrav, hvorom der ikke er anlagt retssag inden ikrafttrædelsen  

 af lov om behandling af krav om tilbagebetaling af arbejdsmarkedsbidrag m.v.  

 Bekendtgørelsen finder desuden anvendelse på told- og skattemyndighedernes  

 behandling af krav, hvorom anlagte retssager udsættes efter lovens § 7, stk.  

 2.
