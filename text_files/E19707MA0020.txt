Højesterets dom af 23. april 1970 Under en ved Østre Landsret anlagt sag påstod et selskab finansministeriet  

 tilpligtet at anerkende, at spil med spilleautomater må henføres til de  

 forlystelser, hvoraf der ikke skal beregnes merværdiafgift.
Selskabet gjorde  

 bl a gældende, at spil med spilleautomater ifølge den af toldvæsenet før  

 merværdiafgiftslovens ikrafttræden udsendte vejledning ikke var omfattet af  

 afgiftspligten.
Selskabet gjorde endvidere gældende, at afgiften ved dette  

 spil ikke kan overvæltes på forbrugerne.
 Finansministeriet påstod frifindelse under henvisning til, at Nævnet  

 vedrørende den almindelige Omsætningsafgift har truffet afgørelse om, at spil  

 med spilleautomater er omfattet af lovens § 2, stk 2, hvorefter forlystelser  

 er afgiftspligtige (tidl. punkt l se afgørelse nr 19 og nr 68).
 Ved Østre Landsrets dom af 31. marts 1969 blev ministeriet frifundet.  

 Retten fandt, at spil med de omhandlede spilleautomater omfattes af lovens  

 bestemmelser om afgift af forlystelser, og at der ikke i loven eller dens  

 motiver findes at være grundlag for at fritage for afgiftspligten i tilfælde,  

 hvor overvæltning af afgiften på forbrugerne af tekniske eller andre grunde  

 ikke måtte være mulig.
 Sagen blev af selskabet indbragt for Højesteret, der ved dom af 23. april  

 1970 stadfæstede landsretsdommen i henhold til de i denne anførte grunde.
