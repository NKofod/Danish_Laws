 Landsskatteretskendelse vedr. revisionsvirksomheds ombygning  

 og indretning af kontorer i lejede lokaler.
 Der klages over Ligningsrådets afgørelse  

 SKM2004.436.LR af 21. september 2004 i henhold til § 20 A i lovbekendtgørelse  

 nr. 868 af 12. august 2004 (skattestyrelsesloven).
 Spørgsmålet til Ligningsrådet var  

 følgende:
Er Ligningsrådet enig i, at  

 revisionsvirksomheden A i forbindelse med fraflytning af lejemål, vil være  

 berettiget til at foretage fradrag for tab på udgifter afholdt til ombygning  

 af  

 lejede lokaler i medfør af afskrivningslovens § 39, stk. 6, alternativt  

 statsskattelovens § 6, litra a. Ligningsrådet har besvaret det stillede  

 spørgsmål således:
Nej. Landsskatterettens afgørelse Landsskatteretten stadfæster  

 Ligningsrådets afgørelse.
Sagens oplysninger A driver revisionsvirksomhed bl.a. fra  

 lejede lokaler.
Ejendommen ejes af B Fond.
B Fond ejer  

 23,8 pct. af aktiekapitalen i A.
Den resterende del af aktiekapitalen i A  

 ejes  

 af 120 partnere.
A har i 1991 og 1992 afholdt udgifter på  

 17.380.000 kr. til ombygning og indretning af de lejede lokaler.
Ombygningen  

 bestod overordnet i en istandsættelse af samtlige lokaler med maling af hele  

 bygningen indvendigt og pålægning af nye tæpper på alle gulve.
Arbejdet  

 omfattede tillige flytning af vægge, ændring af kontorer, etablering af nyt  

 ventilationssystem, ombygning af toiletter samt indretning af mødelokaler og  

 tekøkkener, ligesom 5. sal, der tidligere havde været indrettet til  

 boligformål,  

 blev ombygget og inddraget til kontorer.
 A fratrak ved indkomstopgørelsen for  

 indkomstårene 1995, 1996 og 1997 udgifterne til nævnte ombygning og  

 indretning  

 i form af ordinære afskrivninger med 10 pct. pr. år af den samlede  

 ombygningsudgift.
 Selskabsrevisionen nægtede ved afgørelse  

 af 21. september 1999 A fradrag for de skattemæssige afskrivninger under  

 henvisning til, at lejer og udlejer var interesseforbundne parter, hvorfor  

 der  

 ikke bestod en reel risiko for opsigelse af lejemålet.
 Afgørelsen blev indbragt for  

 Landsskatteretten, der ved kendelse af 4. oktober 2002 stadfæstede  

 Selskabsrevisionens  

 afgørelse.
 A har indbragt Landsskatterettens  

 kendelse for Østre Landsret, hvor sagen verserer.
Ligningsrådets begrundelse Det lægges til grund, at A er omfattet  

 af den kreds, der efter afskrivningslovens § 39, stk.2, ikke har adgang til  

 at  

 foretage løbende skattemæssige afskrivninger på ombygninger af lejede  

 lokaler.
Reglen i afskrivningslovens § 39, stk.  

 2, vil savne mening, hvis en interessereforbundet lejer alene er afskåret fra  

 de løbende afskrivninger efter stk. 1, men til gengæld vil kunne få fuldt  

 fradrag efter stk. 6 for de afholdte ombygningsudgifter.
Det kan ikke antages  

 at have været formålet i afskrivningsloven § 39.
Det fremgår endvidere af  

 afskrivningsloven § 39, stk. 6, 2. pkt., at fortjenesten eller tabet ved  

 afståelse  

 af lejemålet  .. opgøres som forskellen mellem på den ene side  

 afståelsessummen  

 og på den anden side de afskrivningsberettigede udgifter til anskaffelse,  

 forbedring m.v. med fradrag af samtlige foretagne afskrivninger. Det fremgår således klart af  

 bestemmelsen, at udgifterne skal have været afskrivningsberettigede, hvorfor  

 lejemål mellem interesseforbundne parter ikke er omfattet stk. 6.
 Der kan endvidere ikke foretages fradrag  

 efter statsskattelovens § 6, stk. 1, litra a, idet fradrag for udgifter til  

 ombygning af lejede lokaler udtømmende er reguleret i afskrivningslovens §  

 39.
Klagerens påstand og argumenter Advokaten har ved brev af 17. oktober  

 2004 anført følgende:
 A påtænker at opsige og fraflytte  

 lejemålet, og ønsker i den forbindelse de skattemæssige konsekvenser i  

 relation  

 til de afholdte udgifter til ombygning af lejede lokaler afklaret.
 Som nævnt har skattemyndighederne  

 indtaget det standpunkt, at A og B Fond er interesseforbundne parter i en  

 sådan  

 grad, at A ikke kan afskrive på de afholdte udgifter til ombygning af lejede  

 lokaler.
 Som det også er fremgået, har A bestridt  

 skattemyndighedernes standpunkt.
 Det kan imidlertid ved besvarelsen af  

 det i nærværende anmodning om bindende forhåndsbesked stillede spørgsmål  

 lægges  

 til grund, at skattemyndighedernes standpunkt er korrekt, og at A således  

 ikke  

 har adgang tilløbende skattemæssige afskrivninger på de afholdte udgifter til  

 ombygning af lejede lokaler.
 A er opmærksom på, at der - navnlig hvis  

 det må lægges til grund, at A og B Fond er interesseforbundne parter - i  

 forbindelse  

 med lejeaftalens ophør vil kunne opstå spørgsmål om værdiansættelsen af den  

 ombygning af lejemålet, der er foretaget af A som lejer.
 Ved besvarelsen af det stillede  

 spørgsmål kan det dog lægges til grund, at værdien af ombygningen ved  

 lejeaftalens ophør udgør 0 kr., og at A derfor ikke vederlægges herfor af B  

 Fond, således at A ubestrideligt har haft et tab på de afholdte udgifter til  

 ombygning  

 af lejemålet.
2. Det retlige grundlag 2.1. Praksis forud for indkomståret 1999 Efter en langvarig fast praksis har der  

 været adgang til at foretage skattemæssige afskrivninger på ombygning af  

 lejede lokaler i medfør af statsskattelovens § 6a.
 Med vedtagelsen af den nye  

 afskrivningslov i 1998 (Lov nr. 433 af 26/6 1998), der havde virkning fra og  

 med indkomståret 1999, blev denne praksis delvist lovfæstet i lovens § 39.
Begrundelsen i tidligere praksis for, at  

 en lejer som udgangspunkt kunne foretage afskrivninger på sådanne udgifter,  

 var, at udgiften repræsenterede et gode for lejeren, men et gode som var  

 udsat  

 for forringelse år for år, og hvortil der følgelig svarede en ordinær  

 afskrivning.
Ved lejemålets ophør var lejers investering således tabt.
 Når der ikke gjaldt en tilsvarende  

 adgang i tilfælde af interessesammenfald mellem lejer og ejer, skyldtes det,  

 at  

 man ikke fandt, at der var en reel risiko for opsigelse af lejemålet, hvorfor  

 den afholdte udgift til ombygning af de lejede lokaler måtte anses som sikret  

 økonomisk.
Med Østre Landsrets dom af 31/3 1977  

 (A/S Hotel Botanique) blev praksis lempet en smule, idet dommen - på trods af  

 interessesammenfald - indrømmede lejeren afskrivningsret på  

 ombygningsudgifter  

 begrundet i aktivernes forældelse efter de satser, der gjaldt efter  

 afskrivningsloven for tilsvarende bygninger.
Statsskattedirektoratet udsendte  

 i  

 den forbindelse et cirkulære (1977-16), hvoraf fremgik, at der ved  

 interessefællesskab kunne indrømmes lejere, der ikke risikerede opsigelse af  

 lejemålet, afskrivningsret på ombygningsudgifter med de i loven fastsatte  

 satser, når bygningen efter sin anvendelse, var omfattet af dagældende  

 afskrivningslovs § 18. Herved havde den interesseforbundne lejer opnået ikke  

 at  

 blive stillet ringere end ejeren i afskrivningsmæssig forstand.
En lejer, der fraflyttede et lejemål, og  

 som ikke havde afskrevet udgifter til ombygning af de lejede lokaler fuldt  

 ud,  

 kunne fratrække restbeløbet i fraflytningsåret naturligvis under forudsætning  

 af, at lejeren ikke var blevet vederlagt for ombygningsudgifterne i  

 forbindelse  

 med fraflytningen, således at lejeren ikke havde lidt et tab.
Siden 1993 har  

 dette fremgået direkte af Ligningslovens § 14 J.
 Det fremgår ikke af offentliggjort  

 praksis, at der skulle gælde indskrænkninger i denne fradragsret ved  

 fraflytning for en interesseforbundet lejer.
2.2. Afskrivningslovens § 39 Med lov nr. 433 af 26/6 1998 blev  

 tidligere praksis som nævnt lovfæstet i lovens § 39, der i dag har følgende  

 ordlyd:
"Udgifter til ombygning, forbedring  

 eller indretning af lejede lokaler, der anvendes erhvervsmæssigt til andet  

 formål end beboelse, afskrives med indtil 20 pct. årligt.
Hvis lejemålet er  

 indgået for et bestemt tidsrum, kan den årlige afskrivning dog ikke overstige  

 et beløb svarende til, at afskrivning sker med lige store årlige beløb over  

 lejeperioden.
Stk. 2. Ved lejemål, hvor der som følge  

 af, at den ene part har en bestemmende indflydelse på den anden parts  

 handlemåde  

 eller ved lejemål mellem nærtstående, ikke er en reel risiko for opsigelse,  

 kan  

 der ikke afskrives.
Som nærtstående anses den skattepligtiges ægtefælle,  

 forældre og bedsteforældre samt børn og børnebørn og disses ægtefæller eller  

 dødsboer efter de nævnte personer, stedbarns- og adoptivforhold sidestilles  

 med  

 ægte slægtskabsforhold.
Der kan ligeledes ikke afskrives, hvis lejeren er  

 tillagt en køberet til de lejede lokaler ved lejeperiodens udløb på vilkår,  

 der  

 afviger fra markedsvilkår.
Er lokalerne efter deres anvendelse omfattet af §  

 14, kan lejeren dog afskrive med de i § 17 nævnte satser.
 Stk. 3. Der kan ikke afskrives i det  

 indkomstår, hvori lejemålet er ophørt.
 Stk. 4. I tilfælde af nedrivning, inden  

 udgifterne er afskrevet fuldt ud, kan restbeløbet fradrages i  

 nedrivningsåret.  

 Dette gælder dog ikke for lejemål omfattet af stk. 2.
 Stk. 5. Hvis lejer erhverver den  

 bygning, hvori de lejede lokaler befinder sig, kan et uafskrevet restbeløb på  

 udgifter til ombygning af lejede lokaler, der ikke indgår i købesummen for  

 bygningen, tillægges anskaffelsessummen for bygningen og afskrives sammen med  

 denne med de i § 17 nævnte satser.
Stk. 6. Ved afståelse af lejede lokaler  

 medregnes fortjeneste eller tab på ombygnings- og forbedringsudgifter,  

 indretninger  

 m.v. ved opgørelsen af den skattepligtige indkomst.
Fortjenesten eller tabet  

 opgøres som forskellen mellem på den ene side afståelsessummen og på den  

 anden  

 side de afskrivningsberettigede udgifter til anskaffelse, forbedring m.v. med  

 fradrag af samtlige foretagne afskrivninger." Det fremgår af bestemmelsen, at en lejer  

 som udgangspunkt har adgang til at afskrive på udgifter til ombygning af  

 lejede  

 lokaler.
Såfremt den ene part har en bestemmende indflydelse på den anden  

 parts  

 handlemåde kan lejeren dog kun foretage skattemæssige afskrivninger, hvis  

 lokalerne efter deres anvendelse er omfattet af Afskrivningslovens § 14, og i  

 givet fald med de i lovens § 17 nævnte satser.
 De nugældende regler er på disse punkter  

 en videreførelse af praksis fra dengang, hvor hjemmelen til afskrivning på  

 udgifter til ombygning af lejede lokaler fandtes i Statsskattelovens § 6 a.
 Det følger videre af bestemmelsens stk.  

 6, at en lejer ved fraflytning af de lejede lokaler skal beskattes af  

 eventuelle genvundne afskrivninger, ligesom der er fradrag for et eventuelt  

 tab  

 på udgifterne.
 Landsskatteretten har dog i en kendelse  

 af 14. februar 2003, offentliggjort i SKM2003.112.LSR /TfS 2003.282, lagt til  

 grund,  

 at en uafskreven restsaldo ikke kan fratrækkes, såfremt lejeren køber den  

 bygning, hvori de lejede lokaler befinder sig, med mindre bygningen er  

 afskrivningsberettiget  

 efter afskrivningslovens § 14. Til gengæld kan lejeren tillægge restsaldoen  

 anskaffelsessummen for ejendommen i forbindelse med opgørelse af fortjeneste  

 og  

 tab efter ejendomsavancebeskatningsloven.
3. Spørgsmålets besvarelse I det følgende skal jeg nærmere redegøre  

 for, hvorfor det til Ligningsrådet stillede spørgsmål efter min vurdering  

 skal  

 besvares bekræftende.
 Ved besvarelsen af det stillede  

 spørgsmål kan det, som indledningsvis nævnt, lægges til grund, at A er  

 omfattet  

 af den kreds, der efter afskrivningslovens § 39, stk. 2, ikke har adgang til  

 at  

 foretage løbende skattemæssige afskrivninger på ombygning af lejede lokaler.
 Dette forhold er imidlertid under ingen  

 omstændigheder til hinder for, at A har fradrag i tilfælde af, at A ved en  

 fraflytning ubestrideligt lider et tab på de udgifter, A har afholdt i  

 forbindelse med ombygningen i 1991 og 1992.
 Tidligere praksis vedrørende  

 interesseforbundne parters manglende adgang til at foretage afskrivninger og  

 dermed den nugældende Afskrivningslovs § 39, stk. 2, er begrundet i en  

 antagelse om, at der ikke er en reel risiko for opsigelse af lejemålet,  

 hvorfor  

 den afholdte udgift til ombygning af de lejede lokaler må anses som sikret  

 økonomisk.
 Dette ræsonnement har imidlertid alene  

 gyldighed i relation til adgangen til løbende at foretage skattemæssige  

 afskrivninger.  

 Det tager således ikke sigte på en situation som den foreliggende, hvor  

 lejeaftalen rent faktisk bringes til ophør.
 Når lejeaftalen rent faktisk bringes til  

 ophør, er lejerens udgift i sagens natur ikke sikret - tværtimod er udgiften  

 tabt, uanset om lejeren er interesseforbundet med udlejeren eller ej.
Lovgiver har ikke i Afskrivningslovens §  

 39, stk. 6, udtrykkeligt undtaget situationer omfattet af stk. 2  

 (interesseforbundne  

 parter), således som dette er tilfældet i Afskrivningslovens § 39, stk. 4,  

 hvorefter der for interesseforbundne parters vedkommende ikke kan foretages  

 fradrag for et eventuelt uafskrevet beløb i forbindelse med nedrivning af den  

 bygning, hvori lejemålet befinder sig.
Såfremt lovgiver havde ønsket, at  

 interesseforbundne parter på samme måde skulle være afskåret fra at foretage  

 fradrag for et eventuelt uafskrevet beløb i forbindelse med fraflytning af  

 lejemålet, måtte dette ligeledes udtrykkeligt have været anført i stk. 6.
 Det må være klart, at der ikke kan  

 findes hjemmel til at nægte A fradrag ved en fraflytning ud fra en antagelse  

 om, at ordene "de afskrivningsberettigede udgifter" må forudsætte,  

 at  

 der tidligere er foretaget afskrivninger på den omhandlede ombygning.  

 Nægtelse  

 af fradrag må forudsætte en klar hjemmel, da der vil være tale om en  

 indskrænkning af den almindeligt gældende fradragsret for sådanne udgifter.
 Såfremt Ligningsrådet på trods heraf  

 måtte finde, at der ikke er hjemmel til at foretage et tabsfradrag efter  

 Afskrivningslovens § 39, stk. 6, gøres det subsidiært gældende, at fradraget  

 har hjemmel i Statsskattelovens § 6 a.
Det må således antages, at der også  

 efter indførelsen af den nye Afskrivningslov fortsat er hjemmel i  

 Statsskattelovens § 6 a til at foretage fradrag for ordinære afskrivninger,  

 herunder tab på uafskrevne restsaldi, som ikke er omfattet af bestemmelserne  

 i  

 afskrivningsloven.
Der kan til støtte herfor henvises til f.eks.
LV 2002  

 E.C.S.1.
 Det gøres videre gældende, at en  

 nægtelse af fradrag for tab på udgifter afholdt til ombygning af de lejede  

 lokaler vil indebære en urimelig forskelsbehandling i den omhandlede  

 situation, (a) dels i forhold til andre interesseforbundne lejere, der lejer  

 lokaler i en afskrivningsberettiget bygning, og (b) dels i forhold til en  

 ejer  

 af en ikke afskrivningsberettiget bygning.
(a) Det følger af Afskrivningslovens §  

 39, stk. 2, sidste pkt., at en lejer, der er interesseforbundet med  

 udlejeren,  

 kan foretage afskrivning på udgifter til ombygning af lejede lokaler, såfremt lokalerne efter deres  

 anvendelse er afskrivningsberettigede, og i så fald med de ordinære  

 afskrivningssatser:
 I en sådan situation må det uden videre  

 gælde, at en lejer, der fraflytter lejemålet, hvor der består en uafskreven  

 restsaldo, og ombygningen ikke udgør nogen værdi for ejeren, i medfør af  

 Afskrivningslovens § 39, stk. 6, er berettiget til at foretage fradrag for  

 tabet.
Det forekommer ikke hensigtsmæssigt at  

 behandle en sådan situation anderledes, blot fordi der er tale om en  

 afskrivningsberettiget bygning.
Det skal i den forbindelse understreges, at  

 det  

 jo er udgifter til ombygning af lejede lokaler, der afskrives, og ikke en  

 bygning.
 Nægter skattemyndighederne således  

 afskrivningsret på det tab, A forventes at lide, vil dette indebære, at der  

 sker en uacceptabel forskelsbehandling af to i øvrigt sammenlignelige  

 tilfælde.
(b) Grunden til, at der i den netop  

 anførte situation kan foretages skattemæssige afskrivninger, er, at den  

 interesseforbundne lejer skal sidestilles med ejeren af bygningen.
Dette  

 følger  

 nu direkte af afskrivningsloven, men gjaldt også i tidligere praksis, jf. den  

 ovenfor nævnte østre landsrets dom af 31/3 1977 (A/S Hotel Botanique).
 Det er berettiget at hævde, at den  

 interesseforbundne lejer stilles som om han var ejer, når der er tale om, at  

 bygningen er afskrivningsberettiget, idet såvel lejer som ejer ved ombygning  

 vil kunne foretage sædvanlige bygningsafskrivninger efter afskrivningslovens  

 §  

 17, ligesom begge vil kunne fratrække et uafskrevet beløb (foretage  

 tabsfradrag) ved fraflytning henholdsvis salg.
 Noget tilsvarende gør sig gældende, når  

 den interesseforbundne lejer afholder udgifter til ombygning af det lejede,  

 og  

 efterfølgende erhverver den ejendom, hvor de lejede lokaler befinder sig,  

 idet  

 lejeren herefter kan tillægge ombygningsudgiften til anskaffelsessummen for  

 ejendommen, hvorefter fortjeneste og tab reguleres efter  

 ejendomsavancebeskatningsloven.  

 Dette følger som ovenfor nævnt af landsskatterettens kendelse af 14. februar  

 2003, der er offentliggjort i SKM2003.112.LSR /TfS 2003.282.
Hvis A nægtes fradragsret for tabet på  

 ombygningsudgifterne i den konkrete situation, bliver A ikke stillet, som om  

 A  

 var ejer af ejendommen.
Dette skyldes naturligvis den omstændighed, at A ikke  

 har mulighed for at tillægge udgiften til ejendommens anskaffelsessum, hvad  

 en  

 ejer kan.
A vil dermed blive stillet væsentligt  

 ringere end en ejer i en tilsvarende situation, hvad der ikke kan antages at  

 have været hensigten med reglerne.
Det følger således af den ovenfor nævnte  

 Østre Landsrets dom, at den interesseforbundne lejer skal stilles som om han  

 var ejer.
 En nægtelse af fradrag for tabet vil  

 således også i denne situation medføre en urimelig forskelsbehandling.
4. Sammenfatning Sammenfattende er det således min  

 vurdering, at A har fradragsret for tab på de afholdte udgifter til ombygning  

 af de lejede lokaler i forbindelse med lejeaftalens ophør i medfør af  

 Afskrivningslovens § 39, stk. 6.
 I medfør af lovbestemmelsens stk. 2  

 afskæres A alene fra at foretage løbende afskrivninger, mens der i stk. 6 er  

 klar hjemmel til at foretage tabsfradrag ved fraflytning.
 Såfremt fradraget efter Ligningsrådets  

 opfattelse ikke kan antages at have fornøden hjemmel i Afskrivningslovens §  

 39,  

 stk. 6, har fradraget utvivlsomt hjemmel i Statsskattelovens § 6 a.
Hvis A blev nægtet fradrag for den  

 omhandlede udgift ved en fraflytning, ville det indebære, at A blev nægtet  

 fradrag for et ubestrideligt tab, der i øvrigt opfylder enhver betingelse for  

 at være fradragsberettiget, alene som følge af den i relation til det  

 omhandlede tab helt tilfældige omstændighed, at A er interesseforbundet med  

 udlejer. Landsskatterettens bemærkninger og  

 begrundelse To retsmedlemmer, herunder  

 retsformanden, henviser til bemærkningerne til lovforslagets § 39, jf.  

 forslag  

 nr.
L 102 fremsat den 2. juni 1998 af skatteministeren.
Heraf fremgår bl.a.  

 følgende:
Bestemmelsen i stk. 4 indebærer, at  

 lejeren i tilfælde af nedrivning kan fratrække eventuelt ikke afskrevne  

 restbeløb fuldt ud i nedrivningsåret.
Bestemmelsen gælder dog ikke, når  

 lejeren  

 har afskrevet med de i § 17 nævnte satser, jf. henvisningen til bestemmelsen  

 i  

 stk. 2.
 Efter hidtidig praksis har lejer i  

 tilfælde af fraflytning eller nedrivning inden udgifterne er afskrevet fuldt  

 ud, kunnet fratrække restbeløbet i nedrivnings- eller fraflytningsåret.
Denne praksis er for så vidt angår  

 fraflytningssituationen ikke videreført med lovforslaget som følge af den  

 gældende bestemmelse i ligningslovens § 14 J om tabsfradrag på  

 ombygningsudgifter,  

 der lovfæstes i afskrivningsloven som § 39, stk. 6. Lejer får således  

 fradraget  

 i form af et tabsfradrag efter reglerne i stk. 6. Den situation, hvor lejer  

 fraflytter det lejede uden at få en salgssum for lokaleindretning,  

 sidestilles  

 med salg, hvor salgssummen er 0 kr.
Efter den foreslåede § 47 sidestilles  

 andre  

 former for afhændelse og afståelse med salg. Disse retsmedlemmer er af den  

 opfattelse, at sidste afsnit af ovenstående bemærkninger alene vedrører ikke  

 afskrevne restbeløb vedrørende lejemål, der kan afskrives med indtil 20 %  

 årligt.
For lejemål som det foreliggende, hvor der ikke er nogen reel risiko  

 for opsigelse, og som er omfattet af afskrivningslovens § 39, stk. 2, jf.  

 stk.  

 4, således at restsaldoen ikke kan fradrages i nedrivningsåret, vil der  

 derfor  

 heller ikke ved fraflytning være adgang til tabsfradrag i medfør af  

 afskrivningslovens § 39, stk. 6.
 Disse retsmedlemmer er endvidere enig  

 med Ligningsrådet i, at fradrag for udgifter afholdt til ombygning,  

 forbedring  

 eller indretning af lejede lokaler er udtømmende reguleret i  

 afskrivningsloven  

 § 39.
 Et retsmedlem udtaler, at bestemmelsen i  

 afskrivningslovens § 39, stk. 6, indeholder en generel adgang til ved  

 afståelse  

 at indregne fortjeneste og tab på ombygnings- og forbedringsudgifter i  

 overensstemmelse  

 med den opgørelsesmåde, der er anført i 2. pkt.
Adgangen til at indregne fortjeneste  

 eller tab ved afståelse er ikke begrænset af reglen i § 39, stk. 2, der alene  

 må anses for undtagelse til § 39, stk. 1. § 39, stk. 6, indeholder da heller  

 ikke en præciserende henvisning svarende til stk. 4s krav om, at den  

 ene part  

 ikke må have bestemmende indflydelse.
Allerede som følge af ordlyden i stk. 6  

 og sammenhængen med de øvrige stykker  

 i  

 § 39 bør der gives skatteyderen medhold.  

 Hertil kommer yderligere, at dette resultatet må anses for mest  

 naturligt og bedst i overensstemmelse med almindelige skatteretlige  

 principper.  

 Dette medlem stemmer for at give klageren medhold.
 Der afsiges kendelse i overensstemmelse  

 med stemmeflertallet, og den påklagede afgørelse stadfæstes.
