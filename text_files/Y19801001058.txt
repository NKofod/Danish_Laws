Et olieselskab påtænkte at udleje olietanke til potentielle  

 naturgasforbrugere til en meget favorabel leje, ligesom forbrugeren ville  

 modtage tilskud til såvel montage som demontage.
Da det ikke var nogen  

 betingelse for at leje en tank, at forbrugeren tilsluttede sig  

 naturgasprojektet og da ordningen i princippet var åben for alle med  

 udskiftningsmodne tanke, fandt Forbrugerombudsmanden ikke, at der var tale om  

 en overtrædelse af markedsføringslovens § 6, stk. 1, idet han lagde vægt på,  

 at tilbud om leje af olietanken ikke var betinget af nogen aftale om  

 tilslutning til naturgasnettet.
 Udlejningsordning for olietanke.
 Dansk Olie & Naturgas A/S forespurgte, om en påtænkt udlejningsordning  

 for olietanke kunne anses for at være forenelig med markedføringsloven.
Det oplystes, at ordningen gik ud på, at de potentielle naturgasforbrugere  

 af Dansk Olie & Naturgas A/S eller af et regionalt naturgasselskab fik  

 tilbud om leje af en olietank til en årlig indeksreguleret leje af kr. 275  

 excl. moms i 1980. Forbrugeren ville modtage tilskud til såvel montage som  

 demontage.
Ved at gøre brug af den påtænkte ordning ville forbrugeren opnå en  

 økonomisk fordel sammenlignet med udgifterne til selv at anskaffe en  

 olietank.
Det var ingen betingelse for at leje en tank, at forbrugeren  

 forpligtede sig til at tilslutte sig naturgasprojektet.
Udlejningsordningen  

 stod derfor i princippet åben for alle med udskiftningsmodne tanke i de i  

 ordningen omfattede regioner.
Der var imidlertid en vis sammenhæng mellem de  

 to ydelser, idet de for ordningen gældende opsigelsesvilkår bl.a. var  

 indrettet således, at lejemålet af både udlejer og lejer kunne bringes til  

 ophør, når mulighed for tilslutning til naturgasnettet forelå.
FO udtalte, at den påtænkte udlejningsordning ikke kunne anses for at være  

 i strid med markedsføringslovens § 6, stk. 1. Der blev herved lagt vægt på,  

 at tilbuddet om leje af olietank ikke var betinget af nogen aftale om  

 tilslutning til naturgasnettet.
Den omstændighed, at ordningen etableredes  

 med det formål at opnå en hurtig markedsopbygning for naturgas, og at de for  

 ordningen gældende opsigelsesvilkår var indrettet herpå, kunne ikke etablere  

 en sådan sammenhæng mellem en eventuel fremtidig aftale om tilslutning til  

 naturgasnettet og den økonomiske fordel, lejeordningen indebar, at denne  

 fordel kunne anses for tilgift som omhandlet i markedsføringslovens § 6, stk.  

 1.
 (* 1) Offentliggjort i Forbrugerombudsmandens Årsberetning 1979-80, side  

 125-126.
