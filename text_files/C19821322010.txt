 Ved skrivelse af 10. november 1982 har landbrugsministeriet meddelt, at  

 kontrollen med udbening af bagfjerdinger opkøbt under interventionsordningen  

 forsøgsvis i den førstkommende periode, hvor der udelukkende kan opkøbes  

 bagfjerdinger, overdrages til landbrugsministeriets Slagteri- og  

 Konserveslaboratorium, mens kontrollen med udbening af forfjerdinger indtil  

 videre fortsætter som hidtil.
Landbrugsministeriet har samtidig bemærket, »at veterinærdirektoratet  

 i forsøgsperioden ikke skal udføre nogen kontrolfunktion ved udbening af  

 bagfjerdinger, men alene de sædvanlige veterinære opgaver i forbindelse med  

 kontrol samt genforsegle de kartoner, som Slagteri- og Konserveslaboratoriet  

 åbner ved stikprøvekontrol på udbeningsvirksomheder og frysehuse.« P.V.V.
