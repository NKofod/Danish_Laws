 Ligningsloven er senest udsendt som lovbekendtgørelse nr. 504 af 16.  

 september 1982.
 I lovbekendtgørelsen er medtaget de ændringer af ligningsloven, som er  

 gennemført ved lov nr. 83 af 17. marts 1982, lov nr. 125 af 31. marts 1982,  

 lov nr. 197, 199 og 202 alle af 18. maj 1982, lov nr. 227 af 26. maj 1982  

 (som ændret ved lov nr. 245 af 9. juni 1982), lov nr. 228 af 26. maj 1982,  

 samt lov nr. 245 og 246 begge af 9. juni 1982.
 I nærværende cirkulære redegøres for:
 Ad 1. Ligningslovens § 8A, stk. 1.
 Ved lov nr. 227 af 26. maj 1982 om skattemæssig ligestilling af ægtefæller  

 er der foretaget ændringer i ligningslovens § 8A, stk. 1, om fradrag for  

 gaver til almennyttige foreninger m.v., der er godkendt efter bestemmelsens  

 stk. 2.
Loven ændrer minimumsgrænsen for gavefradraget.
Hidtil har den  

 skattepligtige kunnet fratrække det beløb, hvormed årets gaver oversteg 100  

 kr.
Denne grænse er hævet til 300 kr.
Kravet om, at årets gaver til den  

 enkelte forening skal udgøre mindst 50 kr., er bevaret uændret.
Det samme  

 gælder reglen om, at gavefradraget ikke kan overstige 1.000 kr.
Dette fradrag  

 opnås først, når de gaver, der kan tages i betragtning, udgør 1.300 kr.  

 tilsammen.
Som led i den skattemæssige ligestilling af ægtefæller er det endvidere  

 bestemt, at hver ægtefælle kan fradrage sine gaver.
De beløbsmæssige  

 begrænsninger i § 8A gælder for hver ægtefælles gaver.
 Fradraget henføres til ægtefællens formueindkomst.
 Den nye affattelse af ligningslovens § 8A, stk. 1, har virkning fra og med  

 indkomståret 1983.
 Ad 2. Til § 14, stk. 2-5.
Efter ligningslovens § 14, stk. 2, har der hidtil været fradrag ved  

 indkomstopgørelsen for løbende ydelser, som den skattepligtige har forpligtet  

 sig til at udrede.
Efter ligningslovens § 14, stk. 3, var der dog ikke  

 fradragsret, hvis yderen som gave eller arveforskud havde forpligtet sig til  

 at udrede beløb til livsarvinger eller deres ægtefæller eller til  

 familiefonds.
Efter ligningslovens § 14, stk. 5, kunne der imidlertid under  

 visse betingelser gives fradrag for løbende ydelser til et barnebarn.
Dette  

 fradrag kunne ikke overstige 3.000 kr. årligt pr. barnebarn.
Ved lov nr. 294 af 10. juni 1981 er der med virkning fra og med  

 indkomståret 1982 gennemført den begrænsning af fradragsretten, at ensidigt  

 påtagne løbende ydelser til personer, som ikke er skattepligtige her til  

 landet, og foreninger m.v., der ikke er hjemmehørende her i landet, højst kan  

 udgøre 10.000 kr. årligt.
Denne lovændring er nærmere omtalt i  

 skattedepartmentets cirkulære af 16. december 1981 om ændringer i  

 ligningsloven.
 Ved lov nr. 199 af 18. maj 1982 er der med virkning for indkomståret 1982  

 og senere indkomstår gennemført en væsentlig begrænsning udover den  

 begrænsning, der allerede er gennemført ved lov nr. 294 af 10. juni 1981.
 I det følgende er der nærmere redegjort for de nye regler.
I.
Fuld fradragsret a.
Ifølge ligningslovens § 14, stk. 4, 5. pkt., opretholdes den hidtil  

 gældende ubegrænsede fradragsret for løbende ydelser, når ydelserne udredes  

 som led i en gensidigt bebyrdende aftale, jfr. dog punkt III b.
 Løbende ydelser, der som led i en gensidigt bebyrdende aftale tilfalder  

 personer, dødsboer, selskaber m.v. og andre institutioner, fonde m.v., kan  

 således fortsat fradrages ved opgørelsen af yderens skattepligtige indkomst,  

 når der ikke er tale om ydelser til selvejende institutioner, stiftelser,  

 fonde m.v., som er stiftet af den skattepligtige eller dennes ægtefælle eller  

 af disses forældre eller livsarvinger, eller hvorover den nævnte personkreds  

 har en bestemmende indflydelse.
b.
Ifølge ligningslovens § 14, stk. 3, opretholdes den gældende  

 ubegrænsede fradragsret for ensidigt påtagne løbende ydelser, som tilfalder  

 foreninger, stiftelser, institutioner m.v., som for det pågældende indkomstår  

 er godkendt i medfør af ligningslovens § 8A, stk. 2. Fradragsretten for  

 ensidigt påtagne løbende ydelser til foreninger m.v. som de omhandlede er  

 således betinget af, at foreningerne m.v. for det pågældende indkomstår er  

 godkendt af statsskattedirektoratet, som hvert år udsender et cirkulære om  

 godkendte foreninger og institutioner i henhold til ligningslovens §8 A.
Herudover opretholdes den ubegrænsede fradragsret for ensidigt påtagne  

 løbende ydelser til her i landet hjemmehørende religiøse samfund eller  

 frimenigheder.
I disse tilfælde er fradragsretten ikke betinget af  

 godkendelse efter ligningslovens § 8A, stk. 2.
c.
Endvidere opretholdes efter ligningslovens § 14, stk. 4, 4. pkt., den  

 hidtil gældende ubegrænsede fradragsret for ydelser, som den skattepligtige  

 er forpligtet til at udrede i form af hel eller delvis fribolig for nyderen.  

 Dette gælder for ydelser både efter ensidigt og gensidigt påtagne  

 forpligtelser.
II.
Begrænset fradragsret Som nævnt er der med virkning fra og med indkomståret 1982 bl.a.  

 gennemført den begrænsning af fradragsretten, at ensidigt påtagne løbende  

 ydelser til personer, som ikke er skattepligtige her til landet, højst kan  

 udgøre 10.000 kr. årligt, jfr. lov nr. 294 af 10. juni 1981.
 Efter reglerne i lov nr. 199 af 18. maj 1982 er den begrænsede fradragsret  

 indenfor en årlig beløbsgrænse på 10.000 kr. udvidet til at gælde for alle  

 ensidigt påtagne løbende ydelser såvel til personer som til dødsboer både her  

 i landet og i udlandet, jfr. ligningslovens § 14, stk. 4, 1. pkt.
 Med virkning fra og med indkomståret 1982 omfatter fradrag indenfor en  

 årlig beløbsramme på 10.000 kr. herefter ensidigt påtagne løbende ydelser af  

 følgende former:
 Hvis de ydelser, der er omfattet af beløbsbegrænsningen, i et indkomstår  

 overstiger 10.000 kr., kan det overskydende beløb ikke overføres til fradrag  

 i senere indkomstår, selv om de ydelser, der omfattes af  

 fradragsbegrænsningen, i dette år er under 10.000 kr. tilsammen.
 For ægtefæller, der er samlevende i hele indkomståret, kan det samlede  

 årlige fradrag for de nævnte ydelser ikke overstige 10.000 kr., og en  

 eventuel nedsættelse til dette beløb foretages i den del af hver ægtefælles  

 fradrag, der overstiger 5.000 kr.
III.
Ingen fradragsret a.
Efter reglerne i lov nr. 199 af 18. maj 1982 er fradragsretten  

 bortfaldet helt for ensidigt påtagne løbende ydelser af følgende former:
b.
Efter ligningslovens § 14, stk. 4, 6. pkt., kan ydelser som nævnt i §  

 14, stk. 4, 5. pkt., - dvs. løbende ydelser, som yderen er forpligtet til at  

 udrede som led i en gensidigt bebyrdende aftale ikke fradrages ved opgørelsen  

 af den skattepligtige indkomst, når yderen er forpligtet til at udrede  

 ydelserne til selvejende institutioner, stiftelser, fonde m.v., som er  

 stiftet af yderen eller dennes ægtefælle eller af disses forældre eller  

 livsarvinger, eller hvorover den nævnte personkreds har en bestemmende  

 indflydelse.
IV.
Overgangsregler Som nævnt har reglerne i lov nr. 199 af 18. maj 1982 virkning for  

 indkomståret 1982 og senere indkomstår.
Dog behandles ydelser betalt før  

 lovens fremsættelse, dvs. før den 24. februar 1982, skattemæssigt efter de  

 hidtil gældende regler.
 De nye regler har således i alle tilfælde virkning for ydelser, som er  

 betalt på eller efter datoen for lovforslagets fremsættelse, hvadenten  

 forpligtelsen er påtaget før eller efter dette tidspunkt.
Ad 3-5. Til §§ 18A, 18B, stk. 2 og 3 Ved lov nr. 197 af 18. maj 1982 om ændring af afskrivningsloven og  

 forskellige andre skattelove (Pristalsregulering af afskrivningsgrundlaget  

 m.v.) er der foretaget ændringer i ligningslovens regler for opgørelsen af  

 den formueskattepligtige værdi af visse erhvervsaktiver m.v.
 I det følgende er der nærmere redegjort for disse ændringer.
§ 18A I.
Efter de nye regler i ligningslovens § 18A, stk. 1, 1. pkt., skal skibe  

 til erhvervsmæssigt brug, der afskrives efter afskrivningslovens afsnit III,  

 ved formueopgørelsen ansættes til et beløb svarende til saldoen ved  

 indkomstårets udgang som omhandlet i de nye regler i afskrivningslovens § 13,  

 jfr. § 2, stk. 6, om pristalsregulerede driftsmiddelafskrivninger.
Den  

 pristalsregulering, der er indeholdt i saldoværdien ved indkomstårets  

 slutning, indgår således også i den formueskattepligtige værdi.
Efter de nye regler i ligningslovens § 18A, stk. 1, 2. pkt., skal  

 driftsmidler, som omfattes af reglerne i afsnit I i afskrivningsloven - dvs.  

 maskiner, inventar og lignende driftsmidler, der udelukkende benyttes  

 erhvervsmæssigt - ved formueopgørelsen ligeledes ansættes til et beløb  

 svarende til den i afskrivningslovens § 2, stk. 6, nævnte saldoværdi ved  

 årets udgang.
Den pristalsregulering, der er indeholdt i saldoværdien ved  

 indkomstårets slutning, indgår ligeledes i den formueskattepligtige værdi.
 Efter de nye regler i ligningslovens § 18A, stk. 1, 2. pkt., medregnes de  

 i bestemmelsen nævnte driftsmidler ved formueopgørelsen for  

 formueskattepligtige personer og dødsboer med et beløb svarende til den  

 nævnte saldoværdi ved årets udgang med fradrag af 30 pct. (Ved opgørelsen af  

 den skattepligtige formue for formueskattepligtige personer og dødsboer for  

 indkomståret 1982 dog kun 25 pct.).
Der er endvidere sket ændringer i opgørelsesmåden for så vidt angår  

 driftsmidler, som omfattes af reglerne i afsnit II i afskrivningsloven, dvs.  

 maskiner, inventar og lignende driftsmidler, der benyttes både til  

 erhvervsmæssige og private formål.
Det samme gælder de automobiler, der  

 omfattes af § 6A i afskrivningsloven, jfr. de nye regler i ligningslovens §  

 18A, stk. 1, 3. pkt.
 Driftsmidler m.v., der afskrives efter afskrivningslovens afsnit II,  

 ansættes ved formueopgørelsen til den pristalsregulerede uafskrevne del af  

 det afskrivningsberettigede beløb i henhold til afskrivningslovens § 8 med  

 tillæg af eventuelle pristalsregulerede beløb på den særlige aktivpost.
 Biler, der omfattes af afskrivningslovens § 6A, ansættes ved  

 formueopgørelsen til den pristalsregulerede uafskrevne del af det  

 afskrivningsberettigede beløb som nævnt i afskrivningslovens § 6A ligeledes  

 med tillæg af eventuelle pristalsregulerede beløb på den særlige aktivpost.
For § 6A-bilerne og de blandet benyttede driftsmidler som nævnt i  

 afskrivningslovens afsnit II indgår således hele den uafskrevne del af  

 anskaffelsessummen med de deri indeholdte pristalsreguleringer ved  

 beregningen af det formueskattepligtige beløb.
I beregningen indgår altså  

 også pristalsreguleringen på den ikke-afskrivningsberettigede del af  

 anskaffelsessummen og reguleringerne på afholdte forbedringsudgifter.
Om de nærmere regler i afskrivningslovens § 6A og § 8 henvises til  

 skattedepartementets cirkulære til afskrivningsloven.
Dette cirkulære følger  

 senere.
Overgangsregler II.
De nye regler i afskrivningsloven har kun virkning for driftsmidler  

 m.v. og skibe, der anskaffes den 1. januar 1982 eller senere, samt for  

 forbedringsudgifter vedrørende disse driftsmidler m.v. og skibe.
 Nedslagsprocenten i den nye affattelse af ligningslovens § 18A, stk. 1, 2.  

 pkt., har dog også virkning for driftsmidler m.v. og skibe, som er anskaffet  

 før den 1. januar 1982, og som indgår i den hidtidige saldo.
§ 18B, stk. 2 og 3 III.
Med virkning ved opgørelsen af den skattepligtige formue for  

 indkomståret 1982 er det i ligningslovens § 18B, stk. 2 og 3, nævnte nedslag  

 for ejendomme, der helt eller delvis anvendes til erhvervsmæssig virksomhed,  

 hævet fra 20 til 25 pct.
 Med virkning for indkomståret 1983 og senere indkomstår er  

 nedslagsprocenten i ligningslovens § 18B, stk. 2 og 3, yderligere hævet fra  

 25 til 30.
 Vedrørende de nærmere regler i ligningslovens § 18B henvises til punkt 13  

 i skattedepartementets cirkulære af 16. december 1981 om ændringer i  

 ligningsloven.
 § 28,  stk. 3, 2. pkt.
IV.
Ifølge ligningslovens § 28, stk. 3, kan den skattepligtige altid  

 foretage afskrivninger med op til 2 pct. af anskaffelsessummen på bygninger  

 og særlige installationer i bygninger, selvom den skattepligtige indkomst  

 herved bliver lavere end privatforbruget.
Efter den nye affattelse af § 28,  

 stk. 3, beregnes de 2 pct. ikke længere på grundlag af anskaffelsessummen,  

 men på grundlag af anskaffelsessummens kontantværdi, pristalsreguleret efter  

 bestemmelsen i den nye § 19A i afskrivningsloven om kontantværdiansættelse af  

 afskrivningsgrundlaget og pristalsregulering.
 Den nye affattelse af ligningslovens § 28, stk. 3, 2. pkt., har virkning  

 for bygninger eller installationer i afskrivningsberettigede bygninger, der  

 anskaffes den 1. januar 1982 eller senere, samt for udgifter til ombygninger  

 og forbedringer af bygninger og installationer i afskrivningsberettigede  

 bygninger, når udgiften afholdes den 1. januar 1982 eller senere.
For bygninger og særlige installationer, der er anskaffet før 1. januar  

 1982, beregnes de 2 pct. fortsat af den oprindelige nominelle  

 anskaffelsessum.
For udgifter til ombygning og forbedring, der er afholdt før  

 1. januar 1982, beregnes de 2 pct. ligeledes af den oprindelige udgift.
 For afskrivningsberettigede installationer i ikke afskrivningsberettigede  

 bygninger sker beregningen som efter hidtil gældende regler i henhold til  

 ligningslovens § 28, stk. 3, 2. pkt., da sådanne installationer ikke er  

 omfattet af reglerne om omregning til kontantværdi og pristalsregulering.
Reglerne i den nye affattelse af afskrivningslovens § 21, stk. 2, om  

 foretagelse af 5 pct.s fradrag for ombygnings- eller forbedringsudgifter er  

 ikke omfattet af reglerne i ligningslovens § 28 om begrænsning af  

 afskrivninger, nedskrivninger og henlæggelser.
Som ethvert andet fradrag kan  

 fradraget efter afskrivningslovens § 21, stk. 2, dog bevirke, at af- og  

 nedskrivninger eventuelt begrænses.
Ad 6. Til § 28, stk. 4 Med virkning fra og med indkomståret 1983 er beløbsgrænsen for  

 privatforbrugets størrelse i ligningslovens § 28, stk. 4, hævet fra 76.100  

 kr. til 92.300 kr.
Beløbsgrænsen på de 92.300 kr. reguleres efter  

 udskrivningslovens § 4. For 1983 udgør beløbsgrænsen 110.200 kr.
Ad 7. Til § 27B Ligningsloven indeholdt i §§ 27B, 27C og 27D en række bestemmelser om  

 beskatning af tilskud efter forskellige tilskudsordninger.
Disse bestemmelser  

 er ajourført og samlet i en ny § 27B.
 Efter ligningslovens §§ 27B, 27C og 27D kunne visse tilskud ved  

 indkomstopgørelsen tages til indtægt over en 10-årig periode.
 Det drejer sig om følgende tilskud:
Den skattepligtige kan i disse tilfælde selv vælge hvor stor en del af  

 tilskudsbeløbene, han vil medregne i indkomsten for de enkelte år inden for  

 en 10-årig periode, der begynder med det indkomstår, hvori den skattepligtige  

 erhverver tilskuddet.
Et en gang indtægtsført tilskudsbeløb kan dog ikke  

 senere overføres til et andet år.
 Efter ligningslovens §§ 27C og 27D indtægtsføres tilskudsbeløb som nævnt  

 under punkt 3-6 i visse tilfælde, uanset 10-årsfristen endnu ikke er udløbet.  

 Dette gælder, såfremt virksomheden afhændes, opløses eller overgår til  

 skattefri virksomhed, eller såfremt tilskudsmodtageren dør.
 De hidtidige bestemmelser i ligningslovens § 27B om tilskud som nævnt  

 under punkt 1) og 2) har derimod hidtil ikke indeholdt regler for, hvorledes  

 der forholdes i tilfælde, hvor virksomheden afhændes, opløses eller overgår  

 til skattefri virksomhed, eller såfremt tilskudsmodtageren dør.
 Som nævnt er de hidtil gældende bestemmelser i ligningslovens §§ 27B, 27C  

 og 27D samlet i en bestemmelse, jfr. de nye regler i ligningslovens § 27B som  

 gennemført ved lov nr. 83 af 17. marts 1982 om den skattemæssige behandling  

 af visse tilskud til landbrug og fiskeri m.v. samt tilskud, der ydes efter  

 lov om egnsudvikling.
 Samtidig er reglerne om, at tilskud kan indtægtsføres over en 10-årig  

 periode, udvidet til også at omfatte nedennævnte tilskud til fiskeriet.
 Efter § 2 i lov nr. 199 af 29. april 1981 om midlertidige statstilskud til  

 visse strukturforbedringer m.m. inden for fiskeriet kan fiskeriministeren yde  

 tilskud med indtil 25 pct. af udgifterne til investeringer, der gennemføres  

 om bord på fiskefartøjer for at øge produktiviteten ved fangsternes  

 behandling, herunder investeringer, der gennemføres med henblik på at øge  

 anvendelsen af fangsterne til konsumformål.
 Efter samme lovs § 3 kan fiskeriministeren yde tilskud til dækning af  

 indtil 40 pct. af udgifterne til energibesparende foranstaltninger i  

 fiskefartøjer, når investeringen vil medføre en væsentlig bedre  

 energiudnyttelse.
 I medfør af Det europæiske økonomiske Fællesskabs forordning nr. 1852/78  

 om gennemførelse af en midlertidig fælles foranstaltning til omlægning af  

 kystfiskeriet, som senest ændret ved forordning nr. 2992/81, kan der af  

 midler fra Den europæiske udviklings- og garantifond for Landbruget ydes  

 tilskud på indtil 25 pct. af de samlede udgifter til bygning, køb,  

 modernisering eller ændring af fiskefartøjer, jfr. artikel 2, litra a).
Herefter gælder der for alle ordninger, hvor tilskud kan indtægtsføres  

 over en 10-årig periode, fælles regler for beskatning ved ophør af  

 virksomheden og lignende.
Der henvises herom til pkt. 3 i  

 skattedepartementets cirkulære nr. 105 af 26. maj 1977 om ændringer i  

 ligningsloven.
 Ved lov nr. 83 af 17. marts 1982 er der endvidere gennemført ændringer i  

 reglerne om, hvorledes der skal forholdes, såfremt tilskudsmodtageren dør  

 indenfor 10-årsperioden, jfr. de nye regler i ligningslovens § 27B, stk. 7 og  

 8.
 § 27B, stk. 7, handler om de tilfælde, hvor der i forbindelse med  

 dødsfaldet opstår et skattepligtigt dødsbo, hvori virksomheden indgår.
Et skattepligtigt dødsbo vil opstå Hvis der i de tilfælde, der er nævnt under pkt. 2 og 3 ovenfor, kun er  

 udskiftet legatarer, finder § 27B, stk. 7, ikke anvendelse.
I sådanne  

 tilfælde gælder § 27B, stk. 8.
 § 27B, stk. 8, vedrører de tilfælde, hvor erhvervsvirksomheden overgår til  

 en længstlevende ægtefælle, uden at der opstår noget dødsbo.
Det vil ske I de tilfælde, der er omfattet af stk. 7, kan dødsboet vælge, hvorledes  

 det vil fordele indtægtsførelsen af tilskudsbeløb, som afdøde endnu ikke har  

 taget til indtægt.
Indtægtsførelsen kan ske både hos afdøde i tilfælde, hvor  

 der endnu ikke er indgivet selvangivelse, og i boet. 10-årsbegrænsningen i  

 stk. 2 gælder også for boet.
Ved anvendelsen af denne regel regnes  

 mellemperioden for et indkomstår.
Indtægtsførsel kan kun ske i  

 mellemperioden, hvis der forlanges afsluttende ansættelse.
Ud over 10-årsreglen gælder der den yderligere begrænsning, at  

 tilskudsbeløbet skal være indtægtsført senest i dødsboets sidste indkomstår.  

 Dette gælder, selvom den virksomhed, der er ydet tilskud til, udlægges  

 således, at udlægsmodtager i øvrigt indtræder i boets skattemæssige stilling.  

 Afhænder boet den virksomhed, der er ydet tilskud til, indenfor de 10 år,  

 skal endnu ikke indtægtsførte tilskud medregnes i salgsåret.
A contoudlæg er  

 omfattet af denne regel, selvom udlægsmodtager i øvrigt indtræder i dødsboets  

 skattemæssige stilling.
 I de tilfælde, der er omfattet af stk. 8, indtræder den efterlevende  

 ægtefælle helt og fuldt i afdødes stilling.
I levende live kan uskiftet bo ophøre ved et skifte.
Der opstår et  

 selvstændigt dødsbo, for hvilket reglerne i stk. 7 om indtægtsførsel af  

 uudnyttede tilskudsbeløb gælder.
 Ved ophør af udsættelse efter § 14A i arveafgiftsloven i levende live  

 opstår der ikke på tilsvarende vis et dødsbo, og stk. 8 har derfor en særlig  

 regel om, at uudnyttede tilskud beskattes hos ægtefællen i ophørsåret.
 De nye fælles regler om beskatning ved ophør af virksomheden og lignende  

 samt om beskatning i forbindelse med dødsfald har virkning fra og med  

 indkomståret 1981. For tilskud, der var omfattet af den hidtidige bestemmelse  

 i ligningslovens § 27B, dvs. de tilskud, der er nævnt under pkt. 1 og 2  

 ovenfor, har de nye fælles regler dog først virkning fra og med den 24. marts  

 1982.
