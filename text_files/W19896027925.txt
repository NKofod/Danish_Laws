Det amerikanske selskab S meddelte den danske patentagent, at man selv  

 ville betale årsafgifter for fremtiden.
Grundet en fejl i forbindelse med  

 indtastningen af frister på EDB-anlæg, sandsynligvis som følge af forskellen  

 i europæisk og amerikansk måde at angive datoerne på, blev 18. årsafgift ikke  

 betalt rettidigt.
Direktoratet fandt, uanset protest fra det hollandske  

 selskab V, at betingelserne for genoprettelser efter patentlovens § 72 var  

 opfyldt.
Der verserede en retssag mellem V og S om patents gyldighed.  

 Ankenævnet fandt ikke, at betingelserne for genoprettelse var opfyldt.
Lagt  

 vægt på manglende kontrol ved indtastningerne.
År 1989, den 22. december afsagde Patentankenævnet (Grønning-Nielsen, Hans  

 Chr.
Thomsen, Terndrup Pedersen) følgende k e n d e l s e i sagen j.nr.
P 12/88: Klage fra Holland Sweetener Company Vof, Holland, v/Patentbureau Chas.
Hude over Patentdirektoratets afgørelse af 23. juni 1988 vedrørende genoprettelse af  

 patent nr. 142.523 tilhørende G.D.
Searle & Co., USA, v/Patentbureau Budde, Schou & Co.
 Ved skrivelse af 28. januar 1988 anmodede patenthaver i medfør af  

 patentlovens § 72 om genoprettelse af patentrettighederne, som gik tabt som  

 følge af, at årsafgiften for det 18. patentår ikke var betalt rettidigt.
I skrivelse af 23. februar 1988 indsendte patenthaver nærmere redegørelser  

 fra de hos patenthaver for patentet ansvarlige for de omstændigheder, der  

 førte til, at 18. afgiftsår ikke var blevet betalt.
Patenthaver udtalte  

 bl.a.:
 »1. Den forsinkede indbetaling af årsafgiften skyldes ikke  

 »negligence« eller lignende.
Mr.
John Sanders og Mrs.
Cheryl Cromer er begge erfarne og ansvarlige  

 specialister inden for patentområdet.
2. Der findes inden for immaterialretten en lang række frister.
Nogle af  

 disse er af »absolut« karakter, såsom frister fastsat i henhold til  

 internationale konventioner, i hvilke tilfælde berettigede  

 tredjemandsinteresser kan lide skade, såfremt fristen ikke er overholdt,  

 medens andre frister ikke er af en sådan »absolut« karakter.
For så  

 vidt angår indbetaling af en årsafgift er der tale om fiskale hensyn.
Beløbet  

 skal naturligvis betales, og patentmyndighederne må have en kontrol med, at  

 indbetalinger ikke forflygtiges og betales mere eller mindre  

 »skødesløst«.
Imidlertid har tredjemand ikke et naturligt og  

 berettiget krav på at høste uventede - og aldeles eksorbitante - fordele af  

 en forsinket indbetaling, i det foreliggende tilfælde en indbetaling, der  

 finder sted straks efter, at patenthaveren har konstateret fejlen.
I modsat  

 fald ville der foreligge et misforhold mellem på den ene side en forsinket  

 indbetaling og på den anden side de katastrofale følger for patenthaveren,  

 nemlig tab af patentretten.
Patentlovens § 72 overlader da også afgørelsen  

 til et direktoratsskøn, altså et forhold mellem patentmyndigheden og  

 patenthaveren.
3. Vi vil endvidere referere til, at den internationale udvikling har ført  

 med sig, at patenthavere og patentmyndigheder nødsages til at gå ind i  

 »computer«-alderen.
Erfaringen viser, at det øjensynligt nærmest er  

 en uundgåelig følge af computersystemer, at en fejl vil indtræde før eller  

 senere uanset al omhu.
Man kan måske formulere dette på den måde, at  

 samfundet må gøre op med sig selv, om man vil, henholdsvis finder det  

 nødvendigt, at »leve med« computere.' Af de hos patenthaveren for patentet ansvarliges redegørelse fremgår, at  

 patentindehaveren den 13. august 1981 instruerede om, at fremtidige afgifter  

 ville blive betalt direkte, og den danske patentagent Budde, Schou & Co.  

 anerkendte ved skrivelse af 26. august 1981 denne besked.
Det oplystes, at  

 13. årsafgift ville forfalde 8. maj 1982, og at man havde slettet  

 overvågningen.
 Betalingen af årsafgifter blev overgivet til Master Data Center, hvis  

 seneste indbetaling (17. årsafgift) fandt sted 6. marts 1986.
Der skete forskellige selskabsmæssige ændringer hos patentindehaveren, der  

 selv gennem sin ansatte patentagent Sanders overtog årsafgiftsbetaling pr. 1.  

 april 1987. Betalingsfristerne blev indkodet hos patentindehaveren på  

 Sanders' ansvar, men af sekretæren Mrs.
Cromer, hvis arbejde blev  

 kontrolleret af Sanders, på grundlag af en liste, modtaget fra Master Data  

 Center.
Ved en fejl blev det danske patent (142.523) ikke indkodet, og fejlen  

 blev ikke opdaget af Sanders.
Denne spurgte endvidere Mrs.
Cromer, om de  

 lokale patentagenter var instrueret om at sende remindere om årsafgiften,  

 hvilket hun (for Danmarks vedkommende) urigtigt bekræftede.
I oktober/november 1987 underrettede Mrs.
Cromer Sanders om, at nogle  

 afgifter ikke var betalt rettidigt, og fik besked på at gennemgå samtlige  

 charteques - herved opdagedes, at det danske patent ikke var indkodet, og det  

 blev nu indkodet med forfaldsdag 5.10 (5. oktober) i stedet for 10.5 (10.  

 maj). Datoen skulle rettelig have været 8. maj.
Indkodningsfejlen skyldtes  

 angiveligt forskellen på dansk og amerikansk dateringsmåde.
Fejlen blev  

 opdaget af Sanders den 2. december 1987.
 Ved skrivelse af 9. marts 1988 protesterede klageren mod, at patentet blev  

 genoprettet, idet der bl.a. anførtes følgende:
»Da den indtrufne betalingsfejl er sket hos patenthaveren, og ikke  

 hos dennes fuldmægtig, vil jeg i princippet henholde mig til de erklæringer,  

 der er afgivet af Mr.
John Sanders og Mrs.
Cheryl Cromer, men til de af  

 patenthaverens fuldmægtig fremførte synspunkter skal jeg dog knytte følgende  

 kommentarer:
Det er min opfattelse, at der i den foreliggende sag er et betydeligt  

 hensyn at tage til tredjemand med hensyn til rettidig indbetaling af  

 årsafgift.
Patenthaveren har vidst, at der verserede en ugyldighedssag mod  

 patentet, og dette må selvsagt tilsige særlig omhyggelighed med hensyn til  

 den rettidige indbetaling af årsafgift.
Det ses ikke, at patenthaveren har  

 foretaget indbetaling straks efter, at fejlen blev konstateret.
Det er ikke rimeligt at referere til »computer«-alderen som  

 undskyldning for for sen indbetaling af årsafgifter.
Så længe årsafgifterne  

 blev betalt af The Master Data Corporation, dvs. til og med den 17.  

 årsafgift, skete der ingen fejl, men da patenthaveren overtog betalingen,  

 indtrådte fejlen.
Fejlen ses slet ikke at være en »følge af  

 computersystemer«.
Som anført af Mr.
John Sanders, blev ansøgning nr. 2358/70 indleveret den  

 8.maj 1970, medens patent blev meddelt den 3. august 1981 og ikke den 3.  

 august 1980, som anført af Mr.
John Sanders.
Det ses ikke at være forklaret,  

 hvorfor patentet blev udeladt af den pågældende liste, og det fremgår ikke,  

 om Mr.
John Sanders ved gennemgang af den af Mrs.
Cheryl Cromer udfærdigede  

 liste sammenlignede denne med listen fra MDC, jf. sidste afsnit på side 5 i  

 Mr.
John M.
Sanders' affidavit.
Ifølge næstsidste afsnit på side 6 i nævnte affidavit blev Mr.
Sanders af  

 Mrs.
Cromer i oktober/november 1987 gjort opmærksom på, at visse årsafgifter  

 ikke var blevet betalt rettidigt, og jeg bemærker i denne forbindelse, at 18.  

 årsafgift på dette tidspunkt stadig kunne blive betalt med bøde indenfor  

 6-måneders-fristen, nemlig inden udgangen af november måned.
Ifølge sidste afsnit på side 6 og første afsnit på side 7 viste det sig  

 ved en efterfølgende kontrol, at årsafgiften for Danmark var blevet anført  

 som forfalden den 5. oktober i stedet for den 10. maj.
Mrs.
Cromer havde  

 opfattet 10-05-87 som 5. oktober 1987 i stedet for 10. maj 1987. Det bemærkes  

 i denne forbindelse, at løbedagen faktisk er 8. maj og ikke 10. maj, og at en  

 mere omhyggelig notering af løbedagen ved den pågældende misforståelse derfor  

 højst burde have ført til 5. august 1987 som den misforståede løbedag.
Afslutningsvis bemærkes, at samme patenthavers 20. patentafgift vedr.  

 patent nr. 133.926, der har samme løbedag den 28. juni, først blev betalt med  

 bøde den 7. december 1987, dvs. i bødefristperiodens sidste måned.
Da det  

 antages, at patenthaveren principielt har til hensigt at betale årsafgifterne  

 i løbedagsmåneden, må jeg konstatere, at for sen betaling af årsafgift ikke  

 blot refererer til en enkelt af patenthaverens sager og altså ikke har  

 karakter af et undtagelsestilfælde.' Direktoratet traf ved skrivelse af 23. juni 1988 afgørelse om at  

 imødekomme begæringen om genoprettelse.
 Ved skrivelse af 8. juli 1988 gav Patentdirektoratet klageren følgende  

 begrundelse for afgørelsen:
 »Den 7. jul 1988 har De mundtlig over for direktoratet anmodet om en  

 begrundelse af direktoratets afgørelse af 23 jun 1988 vedrørende patent nr.  

 142.523, hvorved patenthaverens begæring om genoprettelse i henhold til  

 patentlovens § 72 blev imødekommet.
Det skal i den anledning meddeles, at patenthaver ud fra den redegørelse  

 om årsagen til den manglende indbetaling af 18. årsafgift, som denne  

 fremsendte ved skrivelse af 23. februar 1988, efter direktoratets opfattelse  

 har udvist al den omhu, som med rimelighed kunne kræves af ham i forbindelse  

 med overholdelse af frister for indbetaling af årsafgifter.
Der er herunder  

 lagt vægt på, at de 2 medarbejdere hos patenthaveren, der varetog  

 indbetalingen af årsafgifter, Mr.
John Sanders og Mrs.
Cheryl Cromer begge må  

 anses for erfarne og kvalificerede medarbejdere og at det i erklæringerne  

 beskrevne fristovervågningssystem efter direktoratets vurdering må anses for  

 et forsvarligt system med den fornødne kontrol.
Endelig er der ved afgørelsen  

 lagt vægt på, at den forbytning af datoangivelsescifre, som blev foretaget af  

 Mrs.
Cheryl Cromer, medførte en vildfarelse med hensyn til det rette  

 betalingstidspunkt for 18. årsafgift.
Denne fejllæsning er efter  

 direktoratets opfattelse af en sådan karakter, at begæring om genoprettelse i  

 overenstemmelse med praksis skal imødekommes.« Direktoratets afgørelse af 23. juni 1988 blev af klageren ved skrivelse af  

 8. juli 1988 indbragt for Patentankenævnet med påstand om at afgørelsen  

 omstødes.
Klageren anførte bl.a.:
 »Baggrunden for Holland Sweetener Company Vof's interesse i sagen er  

 en ved Østre Landsret den 16.3.1987 anlagt retssag om ugyldigkendelse af  

 dansk patent nr. 142.523, og nærværende klage indgives således i henhold til  

 patentlovens § 67, og den for klagen fastsatte afgift kr. 2.000- er vedlagt.  

 I betragtning af denne ugyldighedssag, som har sit sidestykke i Sverige,  

 Norge, Holland og Schweiz, og også i betragtnig af det faktum, at Nutrasweet  

 har ansøgt om forlængelse af patenttiden i USA og Canada, må det være klart,  

 at Nutrasweet er vel bekendt med eksistensen og vigtigheden af alle patenter  

 hørende til den pågældende patentfamilie, og at bevidstheden herom må tilsige  

 ekstra omhyggelighed ved årsafgiftsbetaling....« »...
Ifølge den kommenterede 2. reviderede udgave af patentloven med indledning  

 og kommentarer af Mogens Koktvedgaard og Lise Østerborg, Juristforbundets  

 forlag, 1979, jf. note 72.6 på side 324, skal der ved bedømmelsen af,  

 hvorvidt ansøgeren har udvist al den omhu, som med rimelighed kunne kræves af  

 ham, udvises en vis strenghed, således at bestemmelsens karakter af  

 undtagelse ikke elimineres.
Der skal foreligge hindringer af en sådan art,  

 som den pågældende ansvarlige ikke burde have forudset, eller som  

 patentmyndigheden i øvrigt finder udgør tvingende grund til, at en frist ikke  

 er overholdt.
Det er med andre ord centralt at beskæftige sig med spørgsmålet  

 om, hvilken hindring, der har været for den rettidige indbetaling af  

 årsafgift.
Af det følgende vil det fremgå, at den manglende betaling af 18.  

 årsafgift ikke kan siges at skyldes forhold, der ligger udenfor  

 patenthaverens kontrol.
 Patenthaveren henholder sig i skrivelsen af 23. februar 1988 til  

 erklæringer angivet af henholdsvis Mr John Sanders and Mrs Cheryl Cromer med  

 supplerende bemærkninger i 3 følgende punkter.
 Under punkt 1 anføres, at den forsinkede indbetaling ikke skyldes  

 »negligence«, dvs. forsømmelighed eller skødesløshed, og det  

 anføres, at både Mr John Sanders and Mrs Cheryl Cromer er ansvarlige  

 specialister indenfor patentområdet.
Det bemærkes i denne forbindelse, at der ifølge punkt 3 i Mr John Sanders  

 erklæring ikke var nogen patent- og varemærkerådgiver ansat hos The  

 Nutrasweet Company før ansættelsen af Mr Sanders i juni 1986. Det fremgår  

 imidlertid af punkt 6 i hans erklæring, at der hos G.D.
Searle & Co. var  

 ansat et antal patent- og varemærkerådgivere på dette tidspunt, og det  

 fremgår også af dette punkt, at Mr Sanders har arbejdet med dette firma i  

 nogen tid.
 Punkt 1 i den nævnte skrivelse beskæftiger sig således primært med, hvad  

 der ikke var grund til den undladte indbetaling af årsafgiften og nævner  

 intet om, hvad hindringen egentlig bestod i.
 Punkt 2 i skrivelsen af 23. februar 1988 fra patenthaveren beskæftiger sig  

 med principielle betragtninger med hensyn til begrundelsen for betaling af  

 årsafgifter samt konsekvenserne af, at Direktoratet træffer den ene eller den  

 anden afgørelse i genoprettelsessagen.
Punkt 2 i brevet af 23. februar 1988 forekommer at være irrelevant for den  

 beslutning, der skulle træffes i Patentdirektoratet.
Punkt 3 i skrivelsen  

 hævder det synspunkt, at indbetaling af årsafgifter nødvendigvis må ske via  

 computere, og at en sådan betalingsmåde nærmest uundgåeligt må føre til fejl.  

 Ikke desto mindre gør Master Data Corporation brug af computere og foretog  

 årsafgiftsbetaling uden problemer.
Hertil skal føjes, at den manglende betaling af årsafgifter ikke fandt  

 sted før eller i 1986, hvor alle betalinger af årsafgifter skete på  

 foranledning af The Master Data Corporation, jf. punkt 6 i Mr Sanders  

 erklæring.
Fejlen fandt sted efter overdragelsen af ansvaret for betalingen  

 af årsafgifter fra Master Data Corporation til Nutrasweet pr 1. april 1987.
Ifølge punkt 8 i Mr Sanders erklæring fik Mr Sanders i december 1986 en  

 udskrift visende alle de patenter, der skulle betale årsafgifter for på hans  

 foranledning.
Hans sekretær, Mrs Cheryl Cromer, der beskrives som meget  

 omhyggelig og pålidelig i udførelsen af sine opgaver, blev betroet opgaven  

 med at registrere patenterne og deres betalingsdatoer, som det hidtil var  

 blevet gjort af Master Data Corporation.
Som det fremgår af Mrs Cromer's  

 erklæring, var formålet med at overtage ansvaret for årsafgiftsbetalingen at  

 gøre procedurerne og systemet endnu mere sikkert end det hidtil havde været  

 tilfældet.
Dansk patent nr 142.523, som er udstedt den 3. august 1981 på grundlag af  

 ansøgning nr 2358/70 fra 8. maj 1970, skal der betales årsafgift for med  

 frist den 31. maj hvert år.
Det nævnte patent blev ifølge punkt 12 i Mr  

 Sanders erklæring ved en forglemmelse eller af vanvare udeladt ved  

 registreringen på grundlag af udskriften fra Master Data Corporation, som  

 indbefattede dansk patent nr 142.523, og denne fejl (hos Mrs Cromer) blev  

 efterfulgt af en fejl hos Mr Sanders ved at han overså fejlen ved gennemgang  

 af den af Mrs Cromer foretagne registrering.
Det må formodes, at Mr Sanders gennemgang var baseret på, at udskriften  

 fra Master Daa Corporation blev sammenholdt med den af Mrs Cromer foretagne  

 registrering.
Det forekommer ikke plausibelt, at 2 omhyggelige mennesker  

 samtidig begår den samme fejl, når det desuden tages i betragtning, at en  

 tilsvarende fejl øjensynlig er indtruffet i relation til samme patenthavers  

 danske patent nr 133.926, hvor man dog nåede at betale 20. årsafgift med  

 bødetillæg inden 6 måneder fra fristdaoen.
Af sidste side i Mrs Cromer's  

 erklæring fremgår det endvidere, at flere årsafgifter ikke var blevet betalt  

 rettidigt.
Det forekommer derfor mest nærliggende at betegne de indtrufne  

 fejl hos de nævnte 2 personer som resultat af manglende påpasselighed, dvs.  

 skødesløshed.
Selv instruktionen om øjeblikkeligt efter at være blevet klar  

 over de manglende betalinger at gennemgå hver enkelt patentsags akter sikrede  

 ikke korrekt registrering og betaling.
 Denne skødesløshed ses ikke at kunne undskyldes med, at Mr Sanders ikke  

 var klar over den misforståelse hos Mrs Cromer, der bestod i en forestilling  

 om, at de lokale patentagenter i de enkelte lande sendte erindringsskrivelser  

 vedrørende betaling, samtidig med at man havde overdraget det fulde ansvar  

 for årsafgiftsbetalingen til Master Data Corporation, og at de lokale agenter  

 automatisk ville fortsætte med at sende erindringsskrivelser efter  

 overdragelsen fra Master Data Corporation til Nutrasweet.
Ifølge punkt 14 i Mr Sanders erklæring blev den hjemmefra styrede betaling  

 af årsafgifter via lokale agenter diskuteret og iværksat, og derefter blev  

 Mrs Cromer flere gange spurgt, om de lokale agenter var blevet instrueret  

 (»set-up«) om at erindre om betaling af årsafgifter.
Spørgsmålet  

 blev af Mrs Cromer besvaret med »ja«.
Nogen nærmere undersøgelse  

 deraf endsige overvejelse af et sådant systems hensigtsmæssighed, som  

 åbenbart skulle baseres på et registrerings- og overvågningssystem både hos  

 Nutrasweet og hos den lokale agent, ses ikke at være foretaget.
I oktober/november 1987 gjorde Mrs Cromer ifølge punkt 15 i Mr Sanders  

 erklæring Mr Sanders opmærksom på de manglende rettidige indbetalinger.  

 Betaling af årsafgift for 18. patentår kunne inden udgangen af november  

 stadig ske med bødeafgift, men den fandt ikke sted.
Tidspunktet for den  

 efterfølgende gennemgang af hver enkelt patentsags årsafgiftsregistrering er  

 ikke oplyst, men under denne kontrol viste det sig, at afgiftsbetalingen for  

 Danmarks vedkommende var registreret som forfalden den 5. oktober i stedet  

 for den 10. maj.
Egentlig forholder det sig således, at årsafgiftsbetaling  

 kan finde sted indtil udgangen af den måned, hvori løbedagen ligger således  

 som anført i erklæringens punkt 12. I punkt 12 er også anført den korrekte  

 løbedag 8. maj 1970. En korrekt notering af 8. maj som løbedag og fristdag  

 for årsafgiftsbetaling ville ved anvendelse af amerikansk datering højst  

 kunne føre til en fejlagtig registrering på 5. august 1987, men det turde  

 fremgå med al ønskelig tydelighed, at den lemfældige omgang med datoer i  

 forbindelse med årsafgiftsbetaling beror på en manglende sans for nøjagtighed  

 i almindelighed.
Opmærksomheden henledes i denne forbindelse på den  

 fejlagtige oplysning i erklæringens punkt 12, at patent nr 142.523 skulle  

 være udstedt den 3. august 1980. Den korrekte dato er den 3.august 1981. Mr  

 Sanders oplyser i sin erklærings punkt 16, at han selv opdagede den manglende  

 årsafgiftsbetaling den 2. december 1987. Som nævnt, burde og kunne fejlen  

 imidlertid have være registreret og rettet på et tidligere tidspunkt,  

 eftersom Mrs Cromer gjorde ham opmærksom på de manglende betalinger allerede  

 i oktober/november 1987.
I punkt 17 hævdes det, at det af Mr Sanders etablerede system fungerede  

 godt.
Det hævdes også, at den manglende betaling af årsafgift for dansk  

 patent nr 142.523 var en undtagelse, men dette er som ovenfor påpeget ikke  

 tilfældet.
I tilknytning til erklæringens punkt 19 er gengivet ordlyden af et brev  

 fra patenthaverens danske fuldmægtig dateret 26.august 1981. I dette brev er  

 det korrekt oplyst, at 8. maj er forfaldsdag for betaling af årsafgifter.
Det  

 fremgår også af brevet, at fuldmægtigen har slettet patentet fra sine aktive  

 registreringer, så at der ingen baggrund var for at forvente tilsendelse af  

 erindringsskrivelser fra fuldmægtigen.
Min konklusion må herefter blive, at den manglende rettidige indbetaling  

 af årsafgift skyldes skødesløs omgang med registrering af datoer, specielt  

 forfaldsdagen for betaling af årsafgift for dansk patent nr 142.523,  

 manglende omhyggelighed ved den efterfølgende kontrol i forbindelse med  

 omlægning af afgiftsbetalingen fra MDC til egen overvågning samt  

 misforståelser i forbindelse med betaling af årsafgifter internationalt,  

 hvilke misforståelser ikke burde forekomme hos personer, der beskæftiger sig  

 med årsafgiftsbetaling.
På denne baggrund henstiller jeg til  

 Patentankenævnet, at Patentdirektoratets beslutning af 23. juni 1988 om atter  

 at sætte dansk patent nr 142.523 i kraft omstødes.' Hertil udtalte patenthaver ved skrivelse af 23. november 1988:
 »1. Indledningsvis bemærkes, at lovgiveren ved en stillingtagen til,  

 hvilke subjektive krav der burde stilles til en patenthaver for at tillade  

 genoprettelse af et patent bortfaldet på grund af fejl hos patenthaveren, har  

 stået over følgende muligheder:
a.
Krav til en patenthaver nærmest svarende til fejlfri adfærd, altså  

 noget i retning af en »optimus vir«.
b.
Krav til en patenthaver svarende til, hvad man vil kræve af en god  

 familiefader, altså »bonus pater familias«.
 c. »Skødesløshed«, nærmest svarende til »lepidentia«.
Ved formuleringen af kravene ifølge Patentlovens § 72 valgte man ikke at  

 stille noget »optimus vir«-krav til patenthaveren.
Ligeså klart er  

 det, at »skødesløshed« ikke berettiger til genoprettelse.
 Hovedsynspunktet i medfør af Patentlovens § 72 vil herefter være en  

 »bonus pater familias«-vurdering, i hvilken man må tage hensyn til  

 særlige forhold og vanskeligheder indenfor pågældende område, nemlig  

 patentområdet.
Det særlige på dette område er, at der er tale om et system gennemsyret af  

 frister og betaling af gebyrer med risiko for strenge sanktioner i tilfælde  

 af fejl.
De i forbindelse med en indtrådt fejl følgende mulige  

 erstatningsretlige konsekvenser, hhv. risici for meget betydelige tab, hviler  

 som en tung byrde på firmaerne, patentagenterne og patentmyndighederne.  

 Nærværende firma, der står for over 20% at alle patentansøgninger indleveret  

 i Danmark gennem patentbureauer til de danske myndigheder, er bekendt med de  

 vanskeligheder, som også Patentdirektoratet har med hensyn til at undgå, at  

 en fejl indtræder på baggrund af en kolossal sagsmængde og nødvendigheden af  

 computeriserede systemer.
2. Den omstændighed, at Patentdirektoratet i nærværende sag har fundet  

 forudsætningerne for genoprettelse af patentet til stede i medfør af  

 Patentlovens § 72 og, efter anmodning fra klagerne, har givet klagerne en  

 indgående begrundelse for Patentdirektoratets afgørelse, er naturligvis ikke  

 i sig selv afgørende for Patentankenævnet.
Imidlertid forekommer det rimeligt  

 og berettiget ved en vurdering af kravene i en konkret sag i henhold til  

 Patentlovens § 72 at lægge vægt på Patentdirektoratets vurdering.
Det  

 bemærkes i denne forbindelse, at der ikke blot fra Patentdirektoratets side  

 foreligger vurdering baseret på forholdene i den specifikke sag kombineret  

 med Patentdirektoratets erfaring inden for det pågældende område.
3. I forbindelse med det af bureauet indgivne andragende til  

 Patentdirektoratet om genoprettelse af patentet i medfør af Patentlovens § 72  

 blev der indgående gjort rede for omstændighederne omkring den skete fejl.  

 Der blev indleveret materiale til Patentdirektoratet, der efter bureauets  

 formening klart viser, at de pågældende personer, der hos patenthaverne  

 varetager patentspørgsmålene, er uddannede, habile og erfarne personer, der  

 arbejder omhyggeligt i deres arbejde.
Det må erkendes, at selve  

 Klageskrivelsens længde gjorde et vist indtryk, i den antagelse af Firma  

 Chas.
Hude virkelig havde noget essentielt at anføre over for  

 Patentdirektoratets afgørelse.
En gennemlæsning af den pågældende skrivelse  

 viste imidlertid følgende:
 a) Det meste af de mange sider er blevet brugt til »referat«.
b) Firma Chas.
Hude baserer klageskrivelsen på følgende (se side 5,  

 næstsidste og sidste afsnit): »Det forekommer derfor mest nærliggende at  

 betegne de indtrufne fejl hos de nævnte 2 personer som resultat af manglende  

 påpasselighed, dvs. skødesløshed.... Denne skødesløshed ses ikke at kunne  

 undskyldes med, at ...«, jfr. også sidste afsnit på side 7:  

 »...hvilke misforståelser ikke burde forekomme hos pesoner, der  

 beskæftiger sig med årsafgiftsbetaling«.
Bureauet kender Firmaet Chas.
Hude siden firmaets stiftelse som  

 kompetente, erfarne koleger, der udviser stor påpasselighed og  

 professionalisme ved varetagelsen af dem betroede hverv, herunder betaling af  

 gebyrer m.m.
På denne baggrund vil bureauet gerne, til støtte for at  

 Patentankenævnet stadfærster Patentdirektoratets afgørelse, henvise til, at  

 Firma Chas.
Hudes klageskrivelse til Patentdirektoratet i nærværende sag  

 indeholder en fejl, der er upretteligt fatal, hvis der ikke var blevet grebet  

 ind på et eller andet tidspunkt.
Dette er ikke i sig selv tilfældet med  

 hensyn til patenthavernes fejl, jfr. at der i Patentlovens § 72 er hjemmel  

 for genoprettelse, medens dette ikke er tilfældet for så vidt angår i  

 klageskrivelsen indeholdte fejl.
Bureauet kan derfor ikke ganske undlade at  

 undre sig over Firma Chas.
Hudes stærke faglige fordømmelse af Mr.
John  

 Sanders og Mrs.
Cheryl Cromer.
Bureauet skal henvise til, at Firma Chas.
Hude  

 i klageskrivelsen in fine anfører: »Klageafgift kr. 2000,- (medfølger  

 særskilt).« Forholdet er jo nemlig det, at klageafgiften i patentsager  

 kr.3.000,-. På et eller andet tidspunkt finder Firma Chas.
Hude ud af, at  

 klageafgiften ikke er kr. 2.000,-, men kr. 3.000,-. Bureauet skal i øvrigt  

 ikke undlade at nævne dette som eksempel på en »fælde«, der - efter  

 bureauets mening - urimeligt hårdt lægger en byrde på specielt  

 patentbureauerne, derigennem at klageafgiften i varemærkesager og i  

 mønstersager er kr. 2.000,-, medens afgiften i patentsager er kr. 3.000,-.  

 Begrundelsen for denne forskel i gebyrstørrelse for parallelle anker  

 forekommer ikke begrundet.
For så vidt angår nærværende sag er der imidlertid  

 tale om en patentsag behandlet af Firma Chas.
Hudes patentafdeling af en  

 respekteret og særdeles kompetent kollega.
4. Firma Chas.
Hudes bemærkninger i øvrigt a) Side 2, andet selvstændige afsnit: »... I betragtning af denne  

 ugyldighedssag, som har sit sidestykke i Sverige, Norge, Holland og Schweiz,  

 og også i betragtning af det faktum, at Nutrasweet har ansøgt om forlængelse  

 af patenttiden i USA og Canada ...«.
Patenthaverne ansøgte ikke om en forlægnelse af patenttiden i Canada for  

 så vidt angår det canadiske patent svarende til det foreliggende danske  

 patent nr. 142.523. Det bemærkes her, at den canadiske Patentlov ikke har  

 nogen bestemmelse om forlængelse af patenter.
Også her har Firma Chas.
Hude  

 altså fejl.
Den omstændighed, at der foreligger retssager i en række lande (Firma  

 Chas.
Hude nævner ikke Israel samt Examination i USA) indebærer ikke, at  

 patenthaverne skulle tilsiges ekstra omhyggelighed ved årsafgiftsbetaling.  

 Forholdet er det, at alle patenthavernes patenter er betydningsfulde uanset  

 om der foreligger retssag.
Patenter vedrørende Aspartame er af særlig  

 betydning af den grund, at patenthaverne kun fremstiller eet enkelt produkt,  

 nemlig Aspartame.
Selskabets patentportefølje er således sammenhængende.
b) Side 4 øverst: »... Det fremgår imidlertid af punkt 6 i hans  

 erklæring, at der hos G.D.
Searle & Co. var ansat et antal patent- og  

 varemærkerådgivere på dette tidspunkt, og det fremgår også af dette punkt, at  

 Mr.
Sanders har arbejdet med dette firma i nogen tid.« Betalingen af årsafgifterne for patenthavernes patenter blev foretaget af  

 firmaet Searle, da John Sanders begyndte arbejdet i juni 1986. John Sanders  

 har aldrig arbejdet for Searle.
Bortset fra årsafgiftsbetalinger har Searles  

 patentafdeling ikke givet Nutrasweet nogen oplysninger om patentspørgsmål.
c) Side 5, næstsidste afsnit: »Selv instruktionen om øjeblikkeligt  

 efter at være blevet klar over de manglende betalinger at gennemgå hver  

 enkelt patentsags akter sikrede ikke korrekt registrering og betaling.« Den omstændighed, at den pågældende instruktion gives om at gennemgå hver  

 enkelt patentsags akter illustrerer den udviste omhyggelighed hos  

 patenthaverne.
d) Side 6 forneden: »Opmærksomheden henledes i denne forbindelse på  

 den fejlagtige oplysning i erklæringens punkt 12, at patent nr. 142.523  

 skulle være udstedt den 3. august 1980. Den korrekte dato er den 3.august  

 1981.« Der foreligger her en maskinskrivningsfejl i Mr.
Sanders' erklæring.  

 Patent nr. 142.523 blev udstedt i Danmark i 1981. Patenthavernes registre  

 viser da også 1981 som udstedelsesdatoen.
Man må vel forstå Firma Chas.
Hudes  

 henvisning til pågældende maskinskrivningsfejl derhen, at man heri vil lægge,  

 at John Sanders skulle være en »skødesløs« person også ud over  

 varetagelsen af afgiftsbetalingen.
Bureuet må afvise, at Firma Chas.
Hude kan  

 drage en sådan konklusion af den pågældende maskinskrivningsfejl.
e) Side 5, sidste afsnit: »Denne skødesløshed ses ikke at kunne  

 undskyldes med, at Mr.
Sanders ikke var klar over den misforståelse hos Mrs.  

 Cromer, der bestod i en forestilling om, at de lokale patentagenter i de  

 enkelte lande sendte erindringsskrivelser vedrørende betaling...« Forholdet er det, at der forelå en fejltagelse.
Rent faktisk modtog  

 patenthaverne i øvrigt erindringsskrivelser i andre sager fra udenlandske  

 patentbureauer forud for forfaldsdagen for afgiftsbetaling og forud for  

 udløbet af den yderligere frist på 6 måneder.
f) Side 7, første afsnit: »Mr.
Sanders oplyser i sin eklærings punkt  

 16, at han selv opdagede den manglende årsafgiftsbetaling den 2.december  

 1987. Som nævnt, burde og kunne fejlen imidlertid have vært registreret og  

 rettet på et tidligere tidspunkt, eftersom Mrs.
Cromer gjorde ham opmærksom  

 på de manglende betalinger allerede i oktober/november 1987.« Nutrasweet havde adskillige hundrede patenter i sin database.
Hvordan  

 skulle Mr.
Sanders fornuftigvis kunne vide, at der ikke var betalt for så  

 vidt angår det danske patent, jfr. at Mr.
Sanders gav instruktioner om, at  

 hvert enkelt patent skulle efterkontrolleres med henblik på at sikre mod  

 fejl.
Afsluttende må bureauet holde for, at Firma Chas.
Hude intet af relevans  

 har anført til støtte for, at Patentdirektoratets afgørelse om genoprettelse  

 skulle omstødes.
Bureauet skal i øvrigt i denne forbindelse også henvise til  

 det af Firma Chas.
Hude på side 2, 3. afsnit anførte, nemlig »... det  

 forhold, at begge parter har opfordret til mundtlig forhandling« med  

 Patentdirektoratet forud for afgørelsen.
En opfordring om mundtlig forhandlig  

 fra patenthavernes side vil naturligvis ikke have nogen relevans i en  

 situation, i hvilken Patentdirektoratet på baggrund af Direktoratets egne  

 undersøgelser og egen vurdering er kommet til det resultat, at genoprettelse  

 bør finde sted.
Patentdirektoratet har tilfulde været klar over, at der  

 verserer en retssag for Østre Landsret.
Desuagtet har man ikke fundet  

 anledning til at indkalde parterne til mundtlig behandling forud for den  

 trufne afgørelse.' Ankenævnet har behandlet sagen i sit møde den 16. november 1989.
Klageren gav møde ved ingeniør H.P.
Mathiesen og ingeniør Jef  

 Dauzenberger.
For patentindehaveren mødte lrs.
Erik Lassen.
Det oplystes for ankenævnet, at patentet udløber den 8. maj 1990. Klager  

 har her i landet anlagt sag til udslettelse af patentet.
Klageren har under  

 henvisning til sin skriftlige ankebegrundelse navnlig anført, at de hos  

 patentindehaveren ansatte Mr.
Sanders og Mrs.
Cromer har udvist  

 utilstrækkelig omhu, idet deres egne erklæringer udviser manglende indsigt og  

 svigtende kontrol.
Begge burde være bekendt med, at den herværende fuldmægtig  

 ved skrivelse af 26. august 1981 havde slettet overvågningen af  

 årsafgiftsbetaling.
Hindringen for betaling af den pågældende årsafgift må  

 anses for bortfaldet allerede ved opdagelsen i oktober - november 1987, og  

 heller ikke to-månedersfristen i patentlovens § 72 er derfor overholdt.
Patentindehaveren har navnlig anført, at han ved ansættelse som  

 patentagent af Mr.
Sanders, der må anses som fuldt ud kvalificeret, har  

 opfyldt sine forpligtelser og udvist fornøden omhu.
Der er tale om  

 overskridelse af en fiskal frist, hvilket ikke kan tillægges så megen  

 betydning som overskridelse af absolutte frister eller egentlige  

 patentretlige frister, der må fortolkes strengt af hensyn til trediemand.  

 Klageren har ingen berettiget interesse i sin indsigelse mod genoprettelse.
 Ankenævnet skal udtale:
 Det af patentindehaveren fremsatte anbringende om mangelende retlig  

 interese kan ikke tages til følge.
 Patentindehaveren findes ansvarlig for fejl begået af ansatte på det  

 niveau, der her er tale om.
Ved afgørelsen lægger Ankenævnet vægt på, at der ved en fejl forekommer en  

 manglende indkodning, der ikke opdages ved efterfølgende kontrol.
Efter at  

 fejlen af udefra kommende grunde opdages, sker en dobbelt indkodningsfejl,  

 som ikke kontrolleres eller i hvert fald ikke opdages.
Patentindehaverens  

 fuldmægtig sætter endvidere sin lid til en mundtlig oplysning om national  

 overvågning af årsafgiftsbetaling, som er i direkte modstrid med ovennævnte  

 skrivelse af 26.august 1981.
Herefter findes patentindehaveren ikke at have udvist al fornøden omhu,  

 hvorfor bestemmes:
 Den fremsatte begæring om genoprettelse i ansøgningssag nr.2358/70 (P  

 12/88) tages ikke tilfølge.
