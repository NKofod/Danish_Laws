 I henhold til § 43 stk. 3-5 og stk. 11 i lov om social bistand, jf.
lovbekendtgørelse nr. 637 af 27. september 1989, som ændret ved lov nr. 853 af 20. december 1989 fastsættes:
Udbetaling af revalideringsydelsen,  

 herunder til unge under 23 år § 1.  Når der er iværksat en erhvervsmæssig  

 revalidering efter en forud fastlagt erhvervsplan jf. kapitel 2, udbetales en  

 revalideringsydelse efter bistandslovens § 43, stk. 2, 1. pkt.
For unge under  

 23 år udgør revalideringsydelsen halvdelen heraf jf.
bistandslovens § 43, stk. 2, 2. pkt.
Den halve ydelse udbetales til  

 udløbet af den måned, hvori personen fylder 23 år.
Unge under 23 år får dog  

 udbetalt en revalideringsydelse efter bistandslovens § 43, stk. 2, 1. pkt.,  

 hvis de har haft arbejdsindtægter, som giver ret til dagpengemaksimum efter  

 sygedagpengeloven, eller forsørgelsesudgifter, der ved en udmåling af  

 kontanthjælp efter bistandslovens § 37 mindst berettiger til grænsebeløbet i  

 bistandslovens § 37, stk. 5.
 Stk. 2.  Til personer, som under uddannelse,  

 erhvervsmæssig optræning eller omskoling m.v. modtager støtte efter anden  

 lovgivning, herunder stipendier og lån fra Statens Uddannelsesstøtte, til  

 dækning af deres leveomkostninger, kan der ikke samtidig udbetales en  

 revalideringsydelse efter stk. 1.
 Stk. 3.  Revalideringsydelsen kan ikke udbetales, når  

 revalidering iværksættes efter § 43, stk. 8 eller stk. 10.
 Stk. 4.  Ved kortvarige afbrydelser i  

 revalideringsforløbet herunder sygdomsperioder, der ikke har indvirkning på  

 gennemførelsen af den fastlagte erhvervsplan, bevarer personen  

 revalideringsydelsen uændret.
Erhvervsplanen § 2.  I samarbejde med revalidenden udarbejdes en  

 realistisk erhvervsplan, der angiver mål, tidsrammer og indhold.
§ 3.  Erhvervsplanen skal sigte mod en erhvervsmæssig  

 placering på arbejdsmarkedet.
Erhvervsplanen kan indeholde elementer som en  

 faglig eller teoretisk uddannelse eller omskoling og nødvendig forberedende  

 undervisning, kurser med praktisk og teoretisk indhold, arbejdspraktik og  

 arbejdsprøvning på revalideringsinstitutioner eller på arbejdsmarkedet under  

 hensyn til det individuelt fastsatte mål.
Stk. 2.  Planen skal beskrive de enkelte elementer i  

 forløbet.
Den skal være realistisk med hensyn til revalidendens  

 forudsætninger, evner og interesser, muligheder for optagelse på  

 uddannelsesinstitution og endelig erhvervsmæssig placering.
 Stk. 3.  Erhvervsplanen skal gennemføres på så kort tid  

 som muligt.
 Tidsrammen skal svare til den normerede uddannelsestid og kan højst være 5  

 år, jf. dog kapitel 3.
 Stk. 4.  Planen kan revideres undervejs, hvis  

 individuelle eller generelle betingelser for dens gennemførelse ændrer sig.
§ 4.  Kommunalbestyrelsen skal følge  

 revalideringsforløbet med henblik på at støtte gennemførelsen samt påse, at  

 erhvervsplanen følges.
Der skal mindst hvert halve år indhentes nødvendige  

 oplysninger herom.
Forlængelse af støtteperioden § 5.  For personer med et svært handicap kan  

 støtteperioden udgøre mere end 5 år, hvis de personlige forudsætninger,  

 interesser og evner i udpræget grad taler for en længerevarende videregående  

 uddannelse.
§ 6.  Støtteperioden kan forlænges i forhold til den  

 normerede uddannelsestid og i forhold til grænsen på 5 år for personer, der  

 har et handicap eller helt specielle forhold, som bevirker, at den normerede  

 uddannelsestid i det enkelte tilfælde ikke er tilstrækkelig på grund af  

 særlige behov.
Det kan være ordblindhed, bevægehandicap, behov for  

 tolkebistand eller sekretærhjælp m.v.
 § 7.  Støtteperioden kan tilsvarende forlænges, hvis  

 sygdom, pasning af syge eller handicappede børn, barsel eller særlige sociale  

 forhold, midlertidigt forsinker gennemførelsen af erhvervsplanen.
 § 8.  Reglerne i kapitel 3 gælder også for personer,  

 der har påbegyndt en revalidering før 1. oktober 1990, og som overgår til  

 revalideringsydelsen efter § 43, stk. 2.
Fradrag for arbejdsindtægter § 9.  Det er en betingelse for udbetaling af  

 revalideringsydelsen, at den fastlagte erhvervsplan følges.
Udførelse af  

 andet arbejde i en revalideringsperiode, herunder arbejde uden for normal  

 arbejdstid, kan kun ske i kortvarige perioder med beskæftigelse, der kan  

 anses for relevant eller foreneligt med revalideringens gennemførelse.
 Stk. 2.  Personer, der modtager revalideringsydelsen  

 efter § 43, stk. 2, kan have arbejdsindtægter på indtil 12.000 kr. pr. år før  

 skat, uden at der sker fradrag i revalideringsydelsen.
 Stk. 3.  Arbejdsindtægter ud over 12.000 kr. pr. år før  

 skat fradrages fuldt ud i revalideringsydelsen.
 § 10.  Ved afgørelse af, hvilke arbejdsindtægter der  

 skal medregnes, anvendes reglerne fastsat i henhold til lov om  

 arbejdsformidling og arbejdsløshedsforsikring, § 58.
 § 11.  Modtager revalidenden en løbende  

 erhvervsevnetabserstatning efter arbejdsskadeforsikringsloven, skal den del  

 af erhvervsevnetabserstatningen, som sammenlagt med revalideringsydelsen  

 efter § 43, stk. 2, overstiger revalidendens hidtidige arbejdsindtægt,  

 fratrækkes fuldt ud i revalideringsydelsen.
 Stk. 2.  Arbejdsskadestyrelsen skal have underretning  

 om, at revalidering iværksættes.
Støtte til værktøj, arbejdsredskaber og  

 selvstændig virksomhed § 12.  Hjælp til værktøj, arbejdsredskaber og til  

 selvstændig etablering efter bistandslovens § 43, stk. 9 og 10 ydes som  

 tilskud eller udlån.
Hvis det skønnes rimeligt under hensyn til ansøgerens  

 fremtidige erhvervsmuligheder ydes hjælpen som rentefrit lån.
Lånet sikres  

 ved tinglyst underpant i den genstand, hvortil der er ydet lån.
Stk. 2.  Når hjælpen ydes som tilskud eller udlån, kan  

 ansøgeren under hensyn til sine økonomiske forhold pålægges en egenandel af  

 anskaffelsesprisen.
Den nedskrevne værdi af egenandelen godskrives den  

 pågældende, hvis effekterne tilbageleveres.
Stk. 3.  Når hjælpen ydes som lån, og låntageren ikke  

 har økonomisk mulighed for at tilbagebetale lånet, kan den resterende del af  

 lånet eftergives.
Den resterende del af lånet kan endvidere eftergives ved  

 låntagers død.
Hvis lånet eftergives, skal de ting, der er ydet lån til, så  

 vidt muligt tilbageleveres.
§ 13.  Hjælp til motorkøretøj, der indgår som  

 sædvanligt led i den selvstændige virksomhed ydes som rentefrit lån, der  

 afdrages fuldt ud.
Lånet sikres ved tinglyst underpant i motorkøretøjet.
Ikrafttrædelse § 14.  Bekendtgørelsen træder i kraft den 1. oktober  

 1990. Samtidig ophæves bekendtgørelse nr. 432 af 19. juni 1987 om  

 uddannelseshjælp efter bistandslovens § 42, dog først den 1.
 januar 1991 for personer omfattet af § 3, stk. 3, i lov nr. 853 af 20.  

 december 1989 om ændring af lov om social bistand.
