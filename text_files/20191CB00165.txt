Vedtaget af Folketinget ved 2. (sidste) behandling den 23. juni 2020 Folketingsbeslutning om at give børn af indsatte bedre rammer for besøg Folketinget pålægger regeringen i 2020 at nedsætte en arbejdsgruppe, som skal komme med anbefalinger og forslag til at forbedre vilkårene og rammerne for, at børn kan besøge forældre, der sidder i fængsel.
Arbejdsgruppen skal offentliggøre sit arbejde inden udgangen af 2021 og skal særlig se på følgende fem forslag:
 1) Gennemgang af lovgivning, retningslinjer, cirkulærer og vejledninger, som vedrører børn af indsatte.
2) Ret til videosamtaler via f.eks.
Skype og Facetime.
 3) Flyt forælderen  ikke barnet.
 4) Indsatser ift. de store børn.
 5) Hjælp til at tackle kammeraterne.
