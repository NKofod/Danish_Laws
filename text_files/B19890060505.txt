 I henhold til § 9 i bekendtgørelse nr. 403 af 30. maj 1989 fastsættes  

 efter forhandling med Landsarbejdsnævnet:
 § 1.  Et fuldtidsforsikret medlem, der (efter at have  

 fået supplerende dagpenge i sammenlagt 78 uger inden for de sidste 2 år)  

 mister retten til supplerende (nedsatte) dagpenge efter § 60, stk. 1, i lov  

 om arbejdsformidling og arbejdsløshedsforsikring m.v., har ret til et  

 arbejdstilbud på fuld tid.
 § 2.  Arbejdstilbuddet kan gives enten som 1.  

 arbejdstilbud eller 2. arbejdstilbud, jf. bekendtgørelse nr. 403 af 30. maj  

 1989 om arbejdstilbud m.v.
Stk. 2.  Arbejdstilbud, der gives efter denne  

 bekendtgørelse, jf. § 1, kan normalt ikke gives hos den samme (hidtidige)  

 arbejdsgiver.
Ved fastlæggelsen af, hvad der forstås ved  

 arbejdsgiver/virksomhed, finder kap. 5 a om varsling m.v. i lov om  

 arbejdsformidling og arbejdsløshedsforsikring m.v. og regler udstedt med  

 hjemmel heri anvendelse.
§ 3.  Arbejdsløshedskassen skal til  

 Arbejdsformidlingen give meddelelse (indberetning) om de medlemmer, der  

 fortsat står til rådighed for arbejdsmarkedet, og som mister retten til  

 supplerende dagpenge og derfor har ret til et arbejdstilbud, jf. § 1.  

 Meddelelsen skal gives i god tid før medlemmets ret til supplerende dagpenge  

 bortfalder og senest i tilslutning til, at der er udbetalt supplerende  

 dagpenge i 65 uger inden for de sidste 2 år.
Endelig meddelelse skal gives  

 senest, når der er udbetalt supplerende dagpenge i 74 uger inden for de  

 sidste 2 år.
 Stk. 2.  Meddelelsen (indberetningen) efter stk. 1 skal  

 indeholde oplysninger om medlemmets navn, cpr.nr., adresse, bopælskommune,  

 dato for de supplerende dagpenges bortfald og dato for afslutning af  

 arbejdstilbud.
 Stk. 3.  Arbejdstilbuddet skal afgives i god tid inden  

 retten til de supplerende dagpenge bortfalder, således at arbejdstilbuddet så  

 vidt muligt påbegyndes i tilknytning til dagpengeperiodens ophør, jf. § 1 (78  

 ugers perioden). Arbejdstilbuddet kan tidligst påbegyndes, når endelig  

 meddelelse foreligger.
§ 4.  Hvis medlemmet afslår et rimeligt arbejdstilbud,  

 bevarer medlemmet dog retten til et nyt arbejdstilbud i indtil 6 måneder fra  

 tidspunktet for afslaget.
Arbejdsformidlingen skal informere medlemmet om  

 muligheden for et nyt arbejdstilbud.
 § 5.  Kap. 24 om administration og klageadgang i  

 bekendtgørelse nr. 403 af 30. maj 1989 om arbejdstilbud m.v. finder  

 tilsvarende anvendelse efter nærværende bekendtgørelse.
 Stk. 2.  Arbejdsformidlingens afgørelse efter § 2, stk.  

 2, kan inden 4 uger indbringes for Arbejdsmarkedsnævnet.  

 Arbejdsmarkedsnævnets afgørelse kan ikke indbringes for anden administrativ  

 myndighed.
 § 6.  Bekendtgørelsen træder i kraft den 22. september  

 1989.
 Stk. 2.  Bekendtgørelsen har virkning fra den 1. juli  

 1989.
