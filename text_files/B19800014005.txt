 I medfør af lodslovens § 7, stk. 4, og § 23, stk. 2, fastsættes:
§ 1.  En lods skal under lodsning iagttage de  

 internationale søvejsregler og særlige regler for sejlads m. m. i visse  

 danske farvande.
Den pågældende skal desuden rådgive føreren af et lodset  

 skib eller dennes stedfortræder i overensstemmelse med godt sømandsskab og ud  

 fra den erfaring og indsigt, som en lods skal være i besiddelse af.
 Stk. 2.  En lods må ikke forlade skibet inden ankomsten  

 til det sted, hvortil lodsningen er aftalt, medmindre skibsføreren eller  

 Farvandsdirektoratet giver ham tilladelse til at gå fra borde på et tidligere  

 tidspunkt.
Stk. 3.  Hvis en skibsfører ønsker lodsningen fortsat  

 udover det område, inden for hvilket en lods har lodsningspligt eller -ret,  

 skal lodsen meddele skibsføreren, hvor lodsafløsning kan finde sted.
Såfremt  

 en anden lods bliver tilkaldt for at fortsætte lodsningen, skal den afløste  

 lods forblive så længe om bord, at afløseren kan blive underrettet om, hvad  

 der er nødvendigt for at sikre skibets videre sejlads.
 § 2.  Overtrædelse af bekendtgørelsen straffes med  

 bøde eller hæfte, medmindre højere straf er forskyldt efter andre regler.
 § 3.  Bekendtgørelsen træder i kraft den 1. maj 1980.
