Nr BTL 207 Betænkning over Forslag til lov om ændring af lov om statens  

 uddannelsesstøtte (Stipendium til forskeruddannelse)   

 Nr L 207 1991-92, 1. samling Afgivet af Forskningsudvalget Afgivet: 19920611 Udvalget har behandlet lovforslaget i nogle møder og har herunder stillet spørgsmål til undervisnings- og forskningsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Dansk Medicinsk Selskab, Københavns Universitet, Det Sundhedsvidenskabelige Fakultet og Ph.D.-foreningen ved Det Humanistiske Fakultet, København.
 Der er af undervisnings- og forskningsministeren stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de  

 stillede ændringsforslag.
Lovforslaget vedrører alene en ændring af den nuværende lov om statens  

 uddannelsesstøtte, således at der fremover vil være hjemmel til at tildele  

 stipendium til forskeruddannelse.
Da lovforslaget imidlertid er en del af en  

 forskeruddannelsesreform, der skal sikre kvaliteten i forskeruddannelsen i  

 Danmark, og som et bredt flertal opfordrede regeringen til at fremlægge med  

 vedtagelsen af en dagsorden den 23. marts 1990, har flertallet lagt vægt på  

 at drøfte reformen som en helhed, herunder det af undervisnings- og  

 forskningsministeren fremlagte udkast til ny Ph.D.-bekendtgørelse.
 Undervisnings- og forskningsministeren har tilkendegivet, at resultatet af  

 den forestående høring over bekendtgørelsesudkastet vil blive forelagt  

 Forskningsudvalget, såfremt høringen giver anledning til væsentlige ændringer  

 i bekendtgørelsen.
 For at sikre forskeruddannelsens kvalitet finder flertallet det afgørende,  

 at der fremover knyttes et uddannelsestaxameter til Ph.D.-studiet svarende  

 til uddannelsernes krav om vejledning, kurser, ophold i udlandet m.v.
 Institutionerne skal også kunne modtage tilskud hertil eller betaling  

 herfor for studerende uden Ph.D.-stipendium, herunder udenlandske studerende.
 Flertallet er bekendt med, at der mellem Akademikernes Centralorganisation  

 og Undervisnings- og Forskningsministeriet er enighed om, at studerende, der  

 tildeles Ph.D.-stipendium i henhold til denne lov, skal have tilbudt lønnet  

 arbejde i et omfang svarende til 1/2 års arbejdstid ved den institution, der  

 forestår forskeruddannelsen, eller ved en anden institution eller virksomhed,  

 der kan tilbyde arbejdsopgaver af relevans for forskeruddannelsen.
 Undervisnings- og forskningsministeren har stillet ændringsforslag,  

 hvorefter de særlige rekrutteringstillæg bortfalder, idet der indtil videre  

 opretholdes 100 kandidatstipendier i særlig grad med henblik på rekruttering  

 af studerende, som i mindst 2 år har været beskæftiget på arbejdsmarkedet og  

 herigennem erhvervet kvalifikationer, som kan give merit i  

 forskeruddannelsen.
 Af ændringsforslag nr. 2 fremgår endvidere, at antallet af stipendierater  

 hæves fra 144 til 149. Raterne tildeles i forbindelse med afslutningen af  

 uddannelsen og vil også kunne tildeles studerende, der først søger om  

 forskeruddannelsesstipendium i forbindelse med de afsluttende dele af  

 forskeruddannelsen, og som derfor alene tildeles stipendierater til dette  

 forløb.
 Flertallet kan tilslutte sig disse ændringer.
Med hensyn til en udvidelse af antallet af Ph.D.-stipendier må dette bero  

 på efterspørgslen.
Partierne bag flerårsaftalen om de videregående  

 uddannelser kan i forbindelse med finansloven for 1994 revurdere behovet for  

 yderligere Ph.D.-stipendier.
 Flertallet lægger vægt på undervisnings- og forskningsministerens tilsagn  

 om at søge tilslutning til, at alle statslige forskningsstipendier til  

 forskeruddannelsesformål, f.eks. ved sektorforskningsinstitutioner og  

 forskningsprogrammer, tildeles efter forskeruddannelsesreformens principper.
 Flertallet har samtidig noteret sig forudsætningen om, at  

 uddannelsesinstitutionerne fremover betaler sektorforskningsinstitutionerne  

 svarende til deres andel i uddannelsen af Ph.D.-studerende.
 Flertallet finder det væsentligt, at det i bekendtgørelsesudkastet er  

 forudsat, at den studerende som led i sin uddannelse skal opholde sig ved  

 mere end eet forskningsmiljø, og at dette giver mulighed for at inddrage både  

 udenlandske forskningsinstitutioner, sektorforskningsinstitutionerne og  

 forskningsudførende virksomheder i uddannelsen af kommende forskere.  

 Finansieringsprincipperne med taxametertilskud, der i princippet følger den  

 studerende, indebærer, at der skabes et incitament for øget mobilitet og  

 samarbejde inden for forskningssystemet nationalt og internationalt til gavn  

 for forskeruddannelsens kvalitet.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling, men kan stemme for  

 ændringsforslag nr. 1, 3, 4 og 5.
Uforskyldt økonomisk nød må aldrig forhindre, at man kan fuldføre en  

 ungdomsuddannelse.
Men mindretallet mener ikke, at det på nogen måde vil  

 sikre kvaliteten af forskningen at forgylde de forskerstuderende; det giver  

 ingen garanti for at kvaliteten sikres.
Mindretallet mener ikke, det er  

 rimeligt at give en studerende, der melder sig til forskeruddannelse (Ph.D.)  

 op til en kvart million kroner om året i mindst 3 år.
Efter mindretallets  

 mening, er det ikke lige det, der giver intensivt arbejdende studerende.
I  

 forvejen er den danske levefod ret høj, men dette lovforslag er et slag i  

 ansigtet på den del af befolkningen, der skal trælle og slæbe for via deres  

 personlige skatter at give studerende en årsindtægt på omkring en kvart  

 million kroner alene til leveomkostninger foruden, det selve uddannelsen  

 koster.
Mange af disse befolkningsgrupper, der altså skal betale dette  

 lovforslags omkostninger, kan ved hårdt arbejde ikke nå op på et samlet  

 lønniveau, der bare nærmer sig en kvart million.
Det er en klar hån af  

 befolkningen.
Dermed er det ikke sagt, at mindretallet ikke kan se, at lovforslaget  

 indeholder intentioner om at hæve dansk forskning.
Mindretallet mener blot  

 ikke, at det er vejen at forgylde de studerende.
De andre lande, som Danmark  

 sammenligner sig med, giver da heller ikke disse skyhøje uddannelsesstøtter  

 til deres kommende forskere og har alligevel en høj forskerstandard.
Ændringsforslag Til § 1Af undervisnings- og forskningsministeren , tiltrådt af  

udvalget:
 1) I den under nr. 8 foreslåede § 25 a ændres i  

stk. 2, 2. og 3. pkt., »§§ 25 b-25 i« til: »§§  

 25 b-25 h«.
 Af undervisnings- og forskningsministeren , tiltrådt af et  

flertal (udvalget med undtagelse af FP):
 2) I den under nr. 8 foreslåede § 25 c ændres i  

stk. 1 og 2, »144« til: »149«.
 Af undervisnings- og forskningsministeren , tiltrådt af  

udvalget:
 3) Den under nr. 8 foreslåede § 25 d udgår.
 De foreslåede §§ 25 e-25 i bliver herefter §§ 25 d-25 h.
 4) I den under nr. 8 foreslåede § 25 g , som bliver  

 § 25 f, udgår i stk. 2, 1. pkt., ordene »og om summen af  

 eventuelt udbetalte tillæg i medfør af § 25 d« og i stk. 2, 2.  

 pkt., udgår ordene »og summen af eventuelt udbetalt tillæg efter §  

 25 d«.
 5) I den under nr. 8 foreslåede § 25 i , som bliver  

 § 25 h, ændres i stk. 1 »25 d« til: »25 c«.
Bemærkninger Til nr. 1, 4 og 5 Der er tale om redaktionelle ændringer som følge af det  

 under nr. 3 stillede ændringsforslag.
 Til nr. 2 og 3 Forslaget om, at uddannelsesinstitutionen kan give et  

 særligt tillæg i forbindelse med udbetaling af stipendierater på indtil 5.000  

 kr. pr. støttemåned til studerende på fagområder, hvor uddannelsesforløbet,  

 rekrutteringsproblemer eller andre særlige forhold begrunder dette, udgår.  

 Samtidig foreslås det samlede antal stipendierater til studerende, der  

 gennemgår hele forskeruddannelsen, hævet fra 144 til 149 stipendierater.
 Ændringerne foreslås med baggrund i de drøftelser, der har været ført med  

 Akademikernes Centralorganisation.
 I stedet for muligheden for at kunne give et særligt tillæg opretholdes et  

 antal kandidatstipendier i særlig grad med henblik på rekruttering af  

 studerende, der i mindst 2 år har været beskæftiget på arbejdsmarkedet.
Det vil normalt være en forudsætning for at komme i betragtning til et  

 kandidatstipendium, at den forskerstuderende gennem sin erhvervsaktivitet har  

 erhvervet kvalifikationer for forskeruddannelsen mindst svarende til et halvt  

 år af den samlede uddannelsestid.
Derfor vil kandidatstipendiernes varighed  

 fremover normalt højst være 2 1/2 år.
Det vil være naturligt, at de ekstra 5 stipendierater tildeles i  

 forbindelse med afslutningen af uddannelsen.
Raterne vil herunder også kunne  

 tildeles studerende, der først søger om forskeruddannelsesstipendium i  

 forbindelse med de afsluttende dele af forskeruddannelsen, og som derfor  

 alene tildeles stipendierater til dette forløb.
Ove Fich (S) Søren Hansen (S) Frank Jensen (S) Peter Christensen (S) Karen  

 Jespersen (S) Helen Jørgensen (S) Henrik Dam Kristensen (S) Rahbæk Møller  

 (SF) fmd.
Jette Pors (CD) Eva Møller (KF) Jens Jørgensen (KF) Eva Kjer  

 Hansen (V) Anders Mølgaard (V) Filt Jensen (V) Kirsten Madsen (FP) Elisabeth  

 Arnold (RV) Lysholm Christensen (KRF) nfmd.
