(Om beregning og indbetaling af bidrag  

 m.v.) I medfør af § 9, stk. 4, i lov om Lønmodtagernes Garantifond, jfr.  

 lovbekendtgørelse nr. 704 af 9. oktober 1986, fastsættes:
Personkreds § 1.  Pligt til at betale bidrag til Lønmodtagernes  

 Garantifond har samtlige arbejdsgivere, der skal betale bidrag til  

 Arbejdsmarkedets Tillægspension.
Bidragets størrelse § 2.  Bidragets størrelse fastsættes en gang årligt af  

 arbejdsministeren, jfr. lovens § 9, stk. 3.
Opkrævning og beregning § 3.  Bidrag til Lønmodtagernes Garantifond opkræves  

 ved hvert kvartals udløb af Arbejdsmarkedets Tillægspension sammen med bidrag  

 til Arbejdsmarkedets Tillægspension, Arbejdsgivernes Elevrefusion,  

 Arbejdsmarkedsudddannelsesfonden, førtidspension og  

 arbejdsløshedsforsikringen.
Stk. 2.  Bidraget for et kvartal udgør 1/4 af  

 årsbidraget, jfr. § 2, for hver gang Arbejdsmarkedets Tillægspension har  

 modtaget fuldt ATP-bidrag for en lønmodtager i følgende periode forud for den  

 i henhold til § 4, stk. 1, fastsatte forfaldsdag: Periode Forfaldsdag 16.  

 december - 15. marts 1. april 16. marts - 15. juni 1. juli 16. juni - 15.  

 september 1. oktober 16. september - 15. december 1. januar Stk. 3.  Hvis ATP-bidraget for en lønmodtager er mindre  

 end fuldt bidrag, nedsættes bidraget til fonden forholdsmæssigt.
Stk. 4.  I det for hvert kvartal beregnede  

 arbejdsgiverbidrag fratrækkes for hver arbejdsgiver et beløb, der svarer til  

 1/4 af det årlige bidrag for en lønmodtager, som der betales fuldt ATP-bidrag  

 for.
Det gælder, uanset hvor mange kvartaler det ATP-bidrag, der danner  

 grundlag for beregningen, vedrører.
 Stk. 5.  Kvartalsbidrag på mindre end 1 kr. opkræves  

 ikke.
 Stk. 6.  Hvis en virksomhed hører op eller skifter ejer,  

 skal den hidtidige arbejdsgiver betale forholdsmæssigt bidrag til fonden for  

 den del af kvartalet, der er forløbet.
 Stk. 7.  Beregningen efter stk. 2-6 foretages af  

 Arbejdsmarkedets Tillægspension.
Indbetaling § 4.  Arbejdsgiverbidraget forfalder til betaling den  

 1. i måneden efter hvert kvartals udløb og indbetales sammen med og inden for  

 samme frister, som gælder for indbetaling af bidrag til Arbejdsmarkedets  

 Tillægspension.
 Stk. 2.  Har arbejdsgiveren efter ansøgning fået fastsat  

 særlige indbetalingsterminer eller længere tidsfrister for indbetaling af  

 bidrag til Arbejdsmarkedets Tillægspension, gælder tilsvarende  

 indbetalingstidspunkter for bidrag til Lønmodtagernes Garantifond.
§ 5.  Indbetaling sker, medmindre andet aftales med  

 Arbejdsmarkedets Tillægspension, ved benyttelse af særlige  

 giroindbetalingskort, som Arbejdsmarkedets Tillægspension sender til  

 arbejdsgiveren ved hvert kvartals udløb.
Hvis en virksomhed hører op eller  

 skifter ejer, skal girokortet dog sendes til arbejdsgiveren snarest muligt,  

 efter at Arbejdsmarkedets Tillægspension har fået meddelelse om ændringen.
Stk. 2.  Arbejdsgiveren har ansvaret for rettidig  

 betaling.
Hvis girokortet ikke er kommet frem, eller er det bortkommet, kan  

 arbejdsgiveren få et nyt hos Arbejdsmarkedets Tillægspension.
Stk. 3.  Postvæsenets kvittering for bidragets  

 modtagelse er fyldestgørende.
Arbejdsgiveren kan ikke kræve særskilt  

 kvittering fra Arbejdsmarkedets Tillægspension.
 § 6.  Sker indbetaling af bidrag ikke rettidigt, skal  

 arbejdsgiveren betale renter af bidraget med 1 1/2 pct. for hver påbegyndt  

 måned fra kvartalets udløb, jfr. lovens § 9, stk. 5.
 § 7.  Arbejdsmarkedets Tillægspension kan, når særlige  

 omstændigheder taler derfor, give henstand med indbetaling samt eftergive  

 bidrag og renter. § 8. Arbejdsmarkedets Tillægspension har udpantningsret for  

 bidrag og renter, jfr. lovens § 9, stk. 6.
 § 9.  Krav på bidrag i henhold til §§ 2-4 forældes  

 efter reglerne i lov nr. 274 af 22. december 1908 om forældelse af visse  

 fordringer, jfr. lovens § 9, stk. 7.
Klageadgang § 10.  Afgørelser om bidragspligt og bidrag, herunder  

 beregning og opkrævning, kan inden for en frist af 4 uger fra den dag, hvor  

 afgørelsen er meddelt, indbringes for ankenævnet for Arbejdsmarkedets  

 Tillægspension, jfr. lovens § 9, stk. 9.
Afregning § 11.  Ved den samlede indbetaling af bidrag til  

 Arbejdsmarkedets Tillægspension, Lønmodtagernes Garantifond, Arbejdsgivernes  

 Elevrefusion, Arbejdsmarkedsudddannelsesfonden, førtidspension og  

 arbejdsløshedsforsikringen, jfr. § 3, stk. 1, foretager Arbejdsmarkedets  

 Tillægspension forlods en forholdsmæssig kontering af bidragene til de 5  

 sidstnævnte ordninger.
 Stk. 2.  Eventuelle konstaterede tab ved den samlede  

 bidragsopkrævning, jfr. § 3, stk. 1, fordeles efterfølgende mellem de enkelte  

 ordninger i forhold til de udækkede fordringers størrelse.
 Stk. 3.  Overførsel fra Arbejdsmarkedets Tillægspension  

 til de enkelte ordninger sker en gang i kvartalet på et beregnet  

 renteneutralt tidspunkt med det forventede bidragsprovenu for hele kvartalet.
Straffebestemmelser § 12.  Den arbejdsgiver, der undlader at foretage  

 indbetalinger efter reglerne i §§ 4 og 5, straffes med bøde, jfr. lovens §  

 13, stk. 1, litra a.
 Stk. 2.  Er overtrædelsen i stk. 1 begået af et  

 aktieselskab, andelsselskab eller lignende, kan der pålægges selskabet som  

 sådant bødeansvar, jfr. lovens § 13, stk. 2.
Ikrafttræden § 13.  Bekendtgørelsen træder i kraft 1. januar 1987.
 Stk. 2.  Første indbetaling efter reglerne i denne  

 bekendtgørelse sker med forfaldsdag 1. april 1987 på grundlag af indbetalte  

 ATP-bidrag i perioden 16. december 1986 til 15. marts 1987.
 Stk. 3.  Samtidig med at denne bekendtgørelse træder i  

 kraft, ophæves bekendtgørelse nr. 125 af 29. marts 1984 om Lønmodtagernes  

 Garantifond.
