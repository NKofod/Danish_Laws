Nr BTL 210 Betænkning over Forslag til lov om ændring af lov om sygehusvæsenet  

 (Styrkelse af det frie sygehusvalg, forsøgshjemmel og tilbud i kommunalt  

 regi)   

 Nr L 210 1996-97, 1. samling Afgivet af Sundhedsudvalget Afgivet: 19970507 Udvalget har behandlet lovforslaget i nogle møder og har herunder stillet spørgsmål til sundhedsministeren, som denne har besvaret skriftligt.
 Endvidere har udvalget modtaget to skriftlige og/eller mundtlige  

 henvendelser fra Colitis-Crohn Foreningen og Vejlefjord Centret.
 Herefter indstiller et flertal (udvalget med undtagelse af  

 Socialistisk Folkepartis medlem af udvalget) lovforslaget til vedtagelse  

 uændret.
 Et mindretal inden for flertallet (Det Konservative Folkepartis medlemmer  

 af udvalget) bemærker, at disse ændringer i loven om sygehusvæsenet som  

 bekendt kommer på baggrund af de anbefalinger, der er indeholdt i  

 Sygehuskommissionens rapport.
 Sygehuskommissionen har mange andre gode og brugbare anbefalinger, som  

 mindretallet håber, at amterne på egen hånd vil føre ud i livet.
Et af elementerne i lovforslaget omhandler en udvidelse af det frie  

 sygehusvalg.
Det skal være muligt for visse basispatienter at blive behandlet  

 på udvalgte sygehuse, der har lands- eller landsdelsfunktion.
Det finder Det  

 Konservative Folkeparti meget rigtigt.
Men da det er amterne, der skal beslutte sig for, om de vil tillade denne  

 udvidelse, vil Det Konservative Folkeparti appellere til amterne om at  

 benytte sig af denne nye mulighed for at tilgodese patienterne.
Det er ikke  

 nok, at Folketinget udvider rammerne for amternes spillerum, hvis amterne  

 ikke benytter sig af det.
 Det Konservative Folkeparti ser det endvidere som et tiltrængt fremskridt,  

 at det nu pålægges sygehusene at oplyse patienterne om det frie sygehusvalg.  

 Det burde være en naturlig ting at give patienten besked om, at vedkommende  

 kan komme til hurtigere et andet sted end lige nødvendigvis at vente på en  

 ledig plads på det lokale sygehus eller et andet sygehus i amtet.
 Et mindretal (Socialistisk Folkepartis medlem af udvalget) vil  

 redegøre for sin stilling til lovforslaget ved 2. behandling.
Tove Lindbo Larsen (S) nfmd.
Lone Møller (S) Hanne Andersen (S)  

 Holger Graversen (S) Jytte Wittrock (S) Jørn Jespersen (SF) Vibeke Peschardt  

 (RV) Kjeld Rahbæk Møller (SF) Addi Andersen (CD) Jørgen Winther (V) Mariann  

 Fischer Boel (V) Ester Larsen (V) fmd.
Kim Mouritsen (V) Henriette  

 Kjær (KF) Agnete Laustsen (KF) Brian Mikkelsen (KF) Jan Køpke Christensen  

 (FP) Dansk Folkeparti og Enhedslisten havde ikke medlemmer i udvalget.
