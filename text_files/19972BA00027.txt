Nr BSF 27 Forslag til folketingsbeslutning om anvendelse af elektronisk overvågning  

 af senildemente Fremsat af Kirsten Jacobsen (FP) Kim Behnke (FP) Tom Behnke (FP) Thorkild  

 B.
Fransgaard (FP) den 14. april 1998 Folketinget opfordrer regeringen til inden udgangen af folketingsåret  

 1997-98 at fremsætte lovforslag, der gør det lovligt for plejehjem at anvende  

 elektroniske hjælpemidler ved overvågning af senildemente, således at  

 plejehjemmets personale advares, når den senildemente forlader plejehjemmet,  

 og kan standse den senildemente i tide.
Eller, hvis dette mislykkes, genfinde  

 den senildemente.
 Et plejehjems brug af disse elektroniske hjælpemidler skal indberettes til  

 embedslægen.
Bemærkninger til forslaget Beslutningsforslaget er en genfremsættelse af beslutningsforslag nr.
B 59,  

 folketingsåret 1997-98, 1. samling, jf.
Folketingets forhandlinger side 2243  

 og tillæg A side 1588 og 1590.
 Jævnligt kan man i dagspressen læse om senildemente beboere på plejehjem,  

 som forlader plejehjemmet og få dage senere bliver fundet døde trods stor  

 eftersøgningsindsats.
 En del af debatten om senildemente har drejet sig om, hvorvidt anvendelsen  

 af en række foranstaltninger, der bruges for at hindre senildemente i at  

 forlade et plejehjem, er lovlige.
 I Socialministeriets pjece »Information om: Gamle med demens i § 79  

 plejehjem og hjemmepleje« nævnes, at:
»Udgangspunktet er, at en person ikke må tilbageholdes mod sin vilje.  

 Heller ikke hvis personen er gammel, forvirret og lider af en demenssygdom.  

 Man må altså ikke låses inde i plejehjemmet.
Hvis en plejehjemsbeboer med et  

 klart tilkendegivet og fastholdt ønske om at komme ud hindres heri, er der  

 tale om frihedsberøvelse.
Men det er absolut tilladt - og endda ønskeligt - at indrette forholdene  

 således, at senildemente, der har svært ved at orientere sig, ikke ligefrem  

 forvilder sig ud på gader og veje.« I en undersøgelse, som Socialministeriet har lavet i 1991, blev det  

 påvist, at halvdelen af plejehjemmene brugte såkaldte tekniske hjælpemidler  

 til at forhindre ældre i at gå deres vej.
Låste døre og kodelåse på dørene er klart ulovlige.
Der er ikke hjemmel  

 til at frihedsberøve senildemente på et plejehjem.
Elektroniske hjælpemidler som bippere og sladremåtter forhindrer ikke i  

 sig selv den senildemente i at forlade plejehjemmet og er derfor ikke  

 ulovlige.
Ved en chip anbragt f.eks. i en sko går der en alarm i gang, når  

 den senildemente nærmer sig en yderdør.
En af plejehjemmets medarbejdere går  

 rundt med en bipper, som fortæller, hvilken dør den senildemente er på vej ud  

 ad, og kan nå at stoppe vedkommende og om muligt overtale den demente til at  

 opgive sit forehavende.
I andre tilfælde, hvor den demente ikke kan overtales  

 til at blive på plejehjemmet, får plejepersonalets indgreb karakter af  

 frihedsberøvelse, men personalet på plejehjemmene foretrækker at begrænse den  

 senildementes udgangsfrihed, frem for at den senildemente går forvirret og  

 hjælpeløs rundt på gader og veje.
Chippen bør også indeholde en sender, der  

 gør det muligt at genfinde den senildemente, hvis vedkommende er kommet uden  

 for plejehjemmet.
 Forslagsstillerne ønsker, at personalet på plejehjem får hjemmel til at  

 anvende disse elektroniske hjælpemidler, som advarer om, at en senildement er  

 på vej til at forlade plejehjemmet, og ønsker, at personalet får lov til at  

 standse den senildemente, hvor denne ikke kan overtales til at blive på  

 plejehjemmet.
 Forslagsstillerne mener, at lovforslag, som gør det lovligt at standse en  

 senildement, som er på vej væk fra plejehjemmet, burde indeholde en  

 bestemmelse om, at plejehjemmets ledelse er forpligtiget til at indberette  

 til embedslægen, hvilke elektroniske hjælpemidler man anvender.
Forslagsstillerne har med dette beslutningsforslag koncentreret sig om  

 senildemente, som bor på plejehjem.
Man har således ikke taget stilling til,  

 hvorledes pårørende og plejepersonale må forholde sig i forhold til  

 senildemente, der bor i eget hjem.
Forslagsstillerne er underrettet om, at et udvalg under Socialministeriet  

 har afgivet en rapport d. 22. januar 1998, som bl.a. beskriver og vurderer  

 lovligheden af de foranstaltninger/indgreb, der i praksis anvendes over for  

 mennesker med psykiske handicap, herunder demente.
Forslagsstillerne anser  

 det for tvingende nødvendigt, at udvalgets arbejde allerede i denne  

 folketingssamling udmønter sig i et lovforslag, som lovliggør  

 plejehjemspersonalets indgreb over for de senildemente.
Skriftlig fremsættelse Kirsten Jacobsen (FP):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om anvendelse af elektronisk  

 overvågning af senildemente.
(Beslutningsforslag nr.
B 27).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
