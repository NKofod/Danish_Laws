 I medfør af § 6 i Industriministeriets lovbekendtgørelse nr. 140 af 15.  

 marts 1988 af lov om teknologisk service, fastsættes herved følgende:
 § 1.  Arbejdsmarkedets organisationer samt  

 erhvervsorganisationer inden for industri, håndværk, anlægsvirksomhed,  

 transport, handel og omsætning i øvrigt, der til fremme af effektiviteten i  

 erhvervslivet og til fremme af eksporten afholder udgifter til  

 konsulentvirksomhed, kan af statskassen opnå tilskud til delvis dækning af  

 sådanne udgifter.
 § 2.  Efter retningslinier fastlagt af Teknologirådet  

 kan tilskud ydes dels gennem tildeling af et løbende ordinært basistilskud  

 til at opbygge og opretholde et konsulentberedskab, dels gennem tildeling af  

 et særligt basistilskud for at gennemføre en ekstra konsulentindsats i en  

 begrænset periode til opbygning af viden og ressourcer på særlige områder.
 § 3.  Tilskud vil alene kunne ydes til aktiviteter,  

 der har til formål at fremme udviklings- og fornyelsesprocesser i  

 virksomheder og blandt ansatte og som ligger inden for en målrettet, fagligt  

 sammenhængende handlingsplan - et konsulentprogram.
§ 4.  Ordinært basistilskud bevilges som et årligt  

 beløb beregnet på grundlag af en fast timesats og det antal konsulenttimer,  

 Industri- og Handelsstyrelsen kan godkende til gennemførelse af det ansøgte  

 konsulentprogram.
Ordinært basistilskud vil normalt blive fastsat for en  

 periode på 3 år, hvorefter en eventuel videreførsel af tilskuddet og dettes  

 størrelse vil blive taget op til ny vurdering i styrelsen.
Stk. 2.  Særligt basistilskud bevilges som  

 eengangs-beløb for en klart afgrænset periode og vil som det ordinære  

 basistilskud blive beregnet på grundlag af en fast timesats og et antal  

 konsulenttimer godkendt af styrelsen til gennemførelse af den ekstraordinære  

 konsulentindsats.
Undtagelsesvis vil fastsættelsen af særligt basistilskud  

 kunne ske skønsmæssigt for visse eksterne konsulentudgifter.
 Stk. 3.  Den i stk. 1 og stk. 2 anførte timesats vil  

 ikke kunne overstige 60 pct. af den højeste af de af Teknologirådet godkendte  

 afregningssatser for de godkendte teknologiske serviceinstitutter (for tiden  

 kr. 520,00). Inden for denne grænse fastsættes timesatsen til enhver tid af  

 Industri- og Handelsstyrelsen efter indstilling fra det i § 6 nævnte udvalg.
 § 5.  Den daglige administration af konsulentordningen  

 varetages af Industri- og Handelsstyrelsen, der træffer afgørelse i konkrete  

 sager vedrørende ydelse af tilskud til konsulentvirksomhed.
 § 6.  Industriministeren nedsætter et udvalg af  

 særligt sagkyndige, Produktivitets- og Konsulentudvalget, med den opgave at  

 yde bistand til Industri- og Handelstyrelsen ved administrationen af  

 konsulentordningen.
§ 7.  Ansøgning om tilskud til konsulentvirksomhed  

 indsendes af vedkommende organisation eller institution til Industri- og  

 Handelsstyrelsen.
Ved ansøgning anvendes særlige skemaer.
 Stk. 2.  Såfremt der sker ændringer i forhold, hvorom  

 der tidligere er indsendt oplysninger, og som har haft væsentlig betydning  

 ved fastsættelse af tilskuddet, skal dette omgående meddeles til Industri- og  

 Handelsstyrelsen.
 Stk. 3.  En gang årligt efter indkaldelse skal der af  

 vedkommende institution eller organisation til Industri- og Handelsstyrelsen  

 aflægges beretning om den konsulentvirksomhed, hvortil der er ydet ordinært  

 basistilskud.
§ 8.  Ordinært basistilskud udbetales a conto efter  

 udløbet af hvert kalenderkvartal.
Udbetalingen af tilskuddet sker med 1/4 af  

 det bevilgede beløb pr. år.
Ved udgangen af hvert kalenderår indsendes  

 revideret regnskab for konsulentprogrammet til Industri- og Handelsstyrelsen,  

 der fastsætter fristen for indsendelsen og nærmere regler for regnskabets  

 udarbejdelse og revision.
Stk. 2.  Særligt basistilskud udbetales a conto efter  

 udløbet af hvert kalenderkvartal og efter indsendelse af kvartalsrapport og  

 kvartalsopgørelse vedr. særligt basistilskud.
Ved tilskudsperiodens ophør  

 indsendes en slutrapport samt et revideret slutregnskab.
 Stk. 3.  Industri- og Handelsstyrelsen er berettiget til  

 hos tilskudsmodtagende organisationer eller institutioner at indhente sådanne  

 oplysninger, som anses for at være af betydning til belysning af  

 konsulentvirksomheden og for godkendelse af regnskabet.
 § 9.  Afgørelser truffet af Industri- og  

 Handelsstyrelsen i henhold til bekendtgørelsens § 5 kan ikke indbringes for  

 højere administrativ myndighed.
 § 10.  Denne bekendtgørelse træder i stedet for  

 Industriministeriets bekendtgørelse nr. 487 af 1. juli 1987 om statstilskud  

 til konsulentvirksomhed.
