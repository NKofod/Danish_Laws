Bekendtgørelse om ændring af bekendtgørelse om kompensation for merudgifter i dagtilbud mv. i 2020, der som følge af covid-19 er forbundet med genåbning heraf § 1 I bekendtgørelse nr. 1124 af 3. juli 2020 om kompensation for merudgifter i dagtilbud mv. i 2020, der som følge af covid-19 er forbundet med genåbning heraf, foretages følgende ændringer:
 1. Bekendtgørelsens titel affattes således:
 »Bekendtgørelse om kompensation for merudgifter i dagtilbud mv. i 2020 og 2021, der som følge af covid-19 er forbundet med genåbning heraf«.
 2. I § 3 indsættes som stk. 2:
»Stk. 2. Bekendtgørelsen finder anvendelse for ekstra økonomisk tilskud til kompensation i 2020 eller senere for merudgifter, der er afholdt i 2020 eller 2021.« § 2 Bekendtgørelsen træder i kraft den 30. november 2021.
