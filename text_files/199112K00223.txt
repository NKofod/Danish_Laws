Nr LSF 223 Forslag til Lov om ændring af lov om arbejdsmiljø (Straffebestemmelser) Fremsat af Poul Erik Dyrlund (S) Jytte Andersen (S) Bakholt (S) Ole Vagn  

 Christensen (S) Hans Jørgen Jensen (S) Lissa Mathiasen (S) Lone Møller (S)  

 Jan Petersen (S) Nyrup Rasmussen (S) Taanquist (S) den 18. februar 1992 Vedtaget ved tredjebehandling den 13. maj 1992 Lov nr. 373 af 20/05/1992 § 1 I lov om arbejdsmiljø, jf. lovbekendtgørelse nr. 646 af 18. december  

 1985, som senest ændret ved lov nr. 380 af 13. juni 1990 og lov nr. 273 af 8.  

 maj 1991, foretages følgende ændringer:
 1. I § 82 indsættes efter stk. 1 som nye stykker:
»Stk. 2. Straffen kan stige til hæfte eller fængsel i indtil  

 2 år, hvis overtrædelsen er begået forsætligt eller ved grov uagtsomhed, og  

 hvis der ved overtrædelsen er 1) voldt skade på unge mennesker under 18 år eller fremkaldt fare herfor  

 eller 2) opnået eller tilsigtet en økonomisk fordel for den pågældende selv  

 eller andre, herunder ved besparelse.
Stk. 3. Sker der ikke konfiskation af udbytte, som er opnået ved  

 overtrædelsen, skal der ved udmåling af bøde, herunder tillægsbøde, tages  

 særligt hensyn til størrelsen af en opnået eller tilsigtet økonomisk fordel,  

 jf. stk. 2, nr. 2.« Stk. 2 bliver herefter stk. 4.
 2. I § 82, stk. 2, der bliver stk. 4, ændres »stk.  

 1« til: »stk. 1 og 2«.
§ 2 Loven træder i kraft ved bekendtgørelsen i Lovtidende.
§ 3 Loven gælder ikke for Færøerne og Grønland.
Oprindeligt fremsat forslag § 1 I lov om arbejdsmiljø, jf. lovbekendtgørelse nr. 646 af 18. dcember 1985,  

 som senest ændret ved lov nr. 380 af 13. juni 1990 og lov nr. 273 af 8. maj  

 1991, foretages følgende ændringer:
 1. I § 82 indsættes efter stk. 1 som nye stykker:
»Stk. 2. Straffen kan stige til hæfte eller fængsel i indtil  

 2 år, hvis overtrædelsen er begået forsætligt eller ved grov uagtsomhed, og  

 hvis der ved overtrædelsen er 1) voldt skade på unge mennesker under 18 år eller fremkaldt fare herfor  

 eller 2) opnået eller tilsigtet en økonomisk fordel for den pågældende selv  

 eller andre, herunder ved besparelse.
Stk. 3. Sker der ikke konfiskation af udbytte, som er opnået ved  

 overtrædelsen, skal der ved udmåling af bøde, herunder tillægsbøde, tages  

 særligt hensyn til størrelsen af en opnået eller tilsigtet økonomisk fordel,  

 jf. stk. 2, nr. 2.« Stk. 2 bliver herefter stk. 4.
 2. I § 82, stk. 2, der bliver stk. 4, ændres »stk.  

 1« til: »stk. 1 og 2«.
§ 2 Loven træder i kraft ved bekendtgørelsen i Lovtidende.
§ 3 Loven gælder ikke for Færøerne og Grønland.
Bemærkninger til lovforslaget Almindelige bemærkninger I en redegørelse af 23. august 1978 (j.nr.
M1003-5) belyste Miljøstyrelsen  

 den strafferetlige praksis i de første år efter miljøbeskyttelseslovens  

 ikrafttræden.
Efter styrelsens opfattelse havde antallet af strafferetlige  

 afgørelser været så beskedent og bødeniveauet generelt så lavt, at praksis  

 ikke kunne anses for skærpet.
I den indstilling til miljøministeren, som  

 redegørelsen indeholdt, gav Miljøstyrelsen tillige udtryk for, at  

 strafferammen var tilstrækkelig vid og åbnede mulighed for, at domstolene  

 kunne idømme passende straffe.
Styrelsen anså det derfor ikke for  

 hensigtsmæssigt at søge en skærpelse af praksis via lovgivningsmagten, men  

 henstillede, at det ved henvendelse til justitsministeren søgtes udvirket, at  

 anklagemyndigheden for fremtiden nedlagde påstand om betydelig højere bøder.
 De drøftelser, som fandt sted mellem Miljøministeriet og  

 Justitsministeriet som følge af Miljøstyrelsens redegørelse (og tilsvarende  

 fra Statens Levnedsmiddelinstitut om levnedsmiddelloven), førte til, at  

 Rigsadvokaten udsendte meddelelse nr. 5 af 9. oktober 1979 om behandling af  

 sager om overtrædelse af Levnedsmiddelloven og miljøbeskyttelsesloven, og at  

 Miljøstyrelsen udsendte cirkulære nr. 215 af 5. december 1979 om overtrædelse  

 af miljøbeskyttelsesloven.
 Formålet med udsendelsen af disse retningslinjer for straffesagernes  

 administrative behandling var bl.a. gennem en styrkelse af samarbejdet mellem  

 politi, anklagemyndighed og de kommunale råd at opnå den tilsigtede skærpelse  

 af især bødeniveauet.
I tilslutning til lovens revision i folketingsåret 1982-83 udarbejdede  

 Miljøstyrelsen en redegørelse om den strafferetlige praksis i årene 1978-81,  

 jf. betænkning nr. 981/1983 om håndhævelse af bygge- og miljølovgivningen, s.  

 212 ff.
Miljøministeren oversendte med skrivelse af 3. marts 1982 (j.nr.  

 D2102-169) redegørelsen til Folketingets Miljø- og Planlægningsudvalg.
Af  

 ministerens ledsagende bemærkninger fremgår bl.a., at hverken Rigsadvokatens  

 meddelelse eller Miljøstyrelsens cirkulære generelt synes at have bevirket  

 nogen markant stigning i bødeniveauet, især ikke når den stedfundne  

 prisudvikling bliver taget i betragtning.
 Den 22. februar 1984 fremsatte miljøministeren forslag til lov om ændring  

 af forskellige miljø- og planlægningslove). (Håndhævelse), (se  

 Folketingstidende, 1983-84 (2. samling), forhandlingerne sp. 943, 1741, 6159  

 og 6327, tillæg A sp. 1537, tillæg B sp. 511 og tillæg C sp. 345).
I betænkningen af 4. maj 1984 over lovforslaget tiltrådte et meget bredt  

 flertal i Folketingets Miljø- og Planlægningsudvalg de synspunkter og  

 vurderinger om strafudmåling på miljøbeskyttelsesområdet, som var indeholdt i  

 lovforslagets bemærkninger.
I tilknytning hertil udtales bl.a., jf.  

 Folketingstidende 1983-84 (2. samling), tillæg B, spalte 513:
 »Flertallet kan erklære sig enigt i, at sigtet med den foreslåede  

 udformning af miljøbeskyttelseslovens § 83 er at sikre en væsentlig  

 forhøjelse af det bødeniveau, der i dag findes for miljøovertrædelser.
Bøderne skal udmåles således, at de bliver virkelig følelige og får en  

 stærkt præventiv effekt.
Udvalget understreger, at det ikke må kunne betale  

 sig at overtræde miljøbeskyttelsesloven.« For arbejdsmiljølovens vedkommende må man efter 14 år konstatere, at  

 bødeniveauet stadig ikke kan betegnes som føleligt.
 Dette spørgsmål er bl.a. blevet behandlet på 2 konferencer om  

 Arbejdstilsynets tiltalepolitik, den første i november 1978 og den anden i  

 februar 1987. Det udsendte materiale til de 2 konferencer viser bl.a., at de  

 gennemsnitlige bødestørrelser for arbejdsgivere i 1978 var kr. 3.080 og i  

 1986 kr. 8.485. Men hvis inflationen tages i betragtning, er stigningen kun  

 fra kr. 3.080 til kr. 4.543, svarende til en stigning på 47,5 pct.
Der findes ingen fuldstændig opgørelse over forskellen mellem bødeforelæg  

 og idømte bøder.
De foreliggende meget spredte oplysninger tyder dog på, at  

 domstolene i betydeligt omfang ikke følger anklagemyndigheden.
Især har  

 landsretterne været meget tilbageholdende med at hæve bødestørrelserne.
Der er derfor behov for at ændre arbejdsmiljøloven i overensstemmelse med  

 de ændringer af miljøbeskyttelsesloven, som fandt sted i 1984 og 1986, og som  

 bortset fra en skærpelse af frihedsstraffen uændret er overført til lov nr.  

 358 af 6. juni 1991 om miljøbeskyttelse, (se lovforslag nr.
L 74,  

 Folketingstidende 1990-91 (2. samling), forhandlingerne sp. 816, 1971, 6590  

 og 6769 og tillæg A sp. 1479, tillæg B sp. 961 og tillæg C sp. 695).
 I lovforslaget indgår en skærpelse af straffen for at volde skade på unge  

 under 18 år.
Bemærkninger til lovforslagets enkelte bestemmelser til § 1 Ad stk. 2 Det er en betingelse for anvendelse af forhøjet frihedsstraf, at  

 overtrædelsen er begået forsætligt eller ved grov uagtsomhed, og at der  

 foreligger mindst en af de omstændigheder, der er nævnt i nr. 1 eller nr. 2.
Indtil videre har frihedsstraf ikke været anvendt over for overtrædelser  

 af arbejdsmiljøloven.
Som følge af den skærpelse, der er tilsigtet med den  

 nugældende affattelse af straffebestemmelsen, må det imidlertid antages, at  

 spørgsmålet om frihedsstraf vil få en vis større praktisk betydning i  

 fremtiden.
 Som nævnt i de almindelige bemærkninger er det fundet hensigtsmæssigt at  

 følge den udvikling, som er sket på miljøområdet.
Folketinget har tidligere på året vedtaget en ny lov om miljøbeskyttelse  

 (lov nr. 358 af 6. juni 1991), der træder i kraft den 1. januar 1992. I  

 forbindelse med Folketingets behandling af lovforslaget blev strafferammen på  

 1 års fængsel forhøjet til 2 års fængsel.
I bemærkningerne til  

 ændringsforslaget om forhøjelsen udtalte Folketingets Miljø- og  

 Planlægningsudvalg:
 »Ændringen indebærer, at strafferammen for grove overtrædelser af  

 miljøbeskyttelsesloven hæves fra fængsel i 1 år til fængsel i 2 år.
Ændringen understreger et almindeligt ønske om strengere straffe på  

 miljøområdet.
Samtidig opnås der mulighed for at foretage varetægtsfængsling  

 i miljøsager, idet grænsen herfor er, at strafferammen for det strafbare  

 forhold skal være minimum 11/2 års fængsel.
En forhøjelse af strafferammen  

 forventes også at medføre en væsentlig forhøjelse af bødeniveauet.
Det bemærkes, at hver enkelt af de i stk. 2 omtalte skærpede  

 omstændigheder hver for sig bør få indflydelse på strafudmålingen.« Ved ændringen i 1990 af § 82 i lov om arbejdsmiljø (se lovforslag nr.
L  

 121, Folketingstidende, forhandlingerne sp. 4605, 5265, 9312 og 9971, tillæg  

 A sp. 3267, tillæg B sp. 983 og tillæg C sp. 755) blev det i bemærkningerne  

 til lovforslaget anført, at ved udvidelse af strafferammen, kom den i øvrigt  

 til at svare til, hvad der var gældende efter miljøbeskyttelsesloven.
Det må  

 derfor anses for hensigtsmæssigt, at arbejdsmiljøloven følger den sidste  

 ændring af miljøbeskyttelsesloven.
Ad stk. 2, nr. 1 Ifølge Arbejdstilsynet dør 12 børn og unge hvert år som følge af  

 arbejdsskader, 2.000 får anmeldt en arbejdsbetinget lidelse og 13.000 børn og  

 unge er udsat for en arbejdsulykke.
 En kampagne, som Arbejdstilsynet gennemførte i efteråret 1990 på 4.200  

 virksomheder, viste bl.a., at 20 pct. af arbejdsgiverne havde ladet børn og  

 unge arbejd under ulovlige forhold.
 Undersøgelser foretaget af de arbejdsmedicinske klinikker i Århus og  

 Ringkøbing Amtskommuner i 1990 viser, at 33 pct. af de unge bliver udsat for  

 ulovlige kemiske påvirkninger, og at godt 14 pct. har fået forbrændinger,  

 knoglebrud eller andre arbejdsskader.
 Samtidig viser flere forskellige undersøgelser, at mellem 70 og 80 pct. af  

 børn og unge under 18 år har fritidsjob.
 Arbejdsmiljøproblemerne i relation til unge mennesker under 18 år er altså  

 omfattende.
 Det har arbejdsministeren søgt at råde bod på ved at udstede flere  

 bekendtgørelser, senest bekendtgørelse nr. 103 af 5. februar 1989 om unges  

 farlige arbejde med ændring af 21. december 1989, bekendtgørelse nr. 883.
 De nævnte undersøgelser m.v. har dog vist, at børn og unge ikke er  

 tilstrækkeligt beskyttet.
 Lovforslaget skal derfor ved dets vedtagelse ses som en klar  

 tilkendegivelse fra Folketinget om, at unge mennesker under 18 år har krav på  

 en særlig beskyttelse på arbejdsmarkedet, og at der derfor er et ønske om, at  

 der bør idømmes strengere straffe til dem, der volder skade på børn og unge.
Ad stk. 2, nr. 2 Der har i mange år været tale om, at det ikke skal kunne betale sig at  

 overtræde arbejdsmiljølovgivningen.
I enkelte oplagte sager som f.eks. om  

 manglende afstivning af rendegrave har den økonomiske sanktion taget højde  

 for den opnåede besparelse ved overtrædelse af lovgivningen.
 Der har dog fra anklagemyndigheden og Arbejdstilsynet ikke været gjort en  

 konsekvent indsats for at søge således opnåede ekstra fortjenester inddraget.
 De såkaldte burhønssager har ellers vist, at der er muligheder for at  

 komme igennem over for domstolene med krav om inddragelse af en opnået  

 økonomisk fordel, hvis tiltalen hviler på klare materielle regler, og hvis  

 den økonomiske fordel er sandsynliggjort over for domstolen.
 I forbindelse med Folketingets behandling af forslaget til lov om  

 arbejdsmiljø var flertallet i Arbejdsmarkedsudvalget, som anført nedenfor,  

 indstillet på at fjerne ethvert incitament til at overtræde lovgivningen med  

 det formål at opnå besparelser på bekostning af lovgivningens sikerheds- og  

 sundhedskrav (se forslag til lov om arbejdsmiljø, Folketingstidende 1975-76,  

 forhandlingerne sp. 59, 382, 3033 og 3261, tillæg A sp. 65, tillæg B sp. 161  

 og tillæg C sp. 85).
 Udviklingen har imidlertid vist, at de eksisterende straffebestemmelser,  

 herunder muligheden for økonomiske sanktioner, ikke har haft en tilstrækkelig  

 præventiv virkning.
 Derfor foreslås en skærpelse af frihedsstraf og økonomiske sanktioner på  

 dette område.
Lovforslagets § 82, stk. 2, nr. 2, skal sammenholdes med § 82, stk. 3.  

 Dels er der et direkte samspil mellem de to bestemmelser derved, at  

 domstolene ved udmåling af en bøde skal tage hensyn til størrelsen af en  

 opnået eller tilsigtet økonomisk fordel, hvis der ikke allerede er foretaget  

 udbyttekonfiskation.
Dels fremgår det af stk. 2, at en opnået eller tilsigtet  

 økonomisk fordel i sig selv er en skærpende omstændighed i forhold til  

 strafudmålingen.
Ad stk. 3 I Arbejdsmarkedsudvalgets betænkning af 10. december 1975 over forslag til  

 lov om arbejdsmiljø står der bl.a.:
 »Målsætningen må være, at den økonomiske sanktion fastsættes således,  

 at den ud fra specialpræventive og generalpræventive hensyn fjerner ethvert  

 incitament til at overtræde lovgivningen for at opnå besparelser på  

 bekostning af lovgivningens sikkerheds- og sundhedskrav.
I denne forbindelse må det understreges, at de virksomheder, der holder  

 sig lovgivningen efterrettelig, ikke stilles økonomisk og dermed  

 konkurrencemæssigt ringere ved at overholde loven i forhold til de  

 virksomheder, der slækker på lovgivningens krav.« Det udbytte, der i givet fald kan konfiskeres, er den økonomiske fordel,  

 som lovovertræderen har opnået.
Udbyttet skal have nær sammenhæng med  

 lovovertrædelsen, jf. formuleringen »udbyttet ved en strafbar  

 handling« i straffelovens § 75, stk. 1. Den nødvendige sammenhæng  

 foreligger dog også selv om den opnåede økonomiske fordel er en mere  

 indirekte følge af lovovertrædelsen.
Begrundelsen for, at der skønsmæssigt kan foretages udbyttekonfiskation  

 efter en begået lovovertrædelse, er den samme som begrundelsen for straf.  

 Udbyttekonfiskation anvendes derfor også ud fra pønalt prægede betragtninger,  

 således at samtlige strafudmålingshensyn kan spille en rolle for, med hvor  

 stort et beløb der skal ske konfiskation.
Der vil undertiden ikke være  

 forskel på konfiskation af ulovlig fortjeneste og en bødestraf, der efter  

 princippet i straffelovens § 51, stk. 2, er fastsat under hensyn til den  

 tilsigtede eller opnåede fortjeneste.
Ved loven fra 1984 (lov nr. 250 af 23. maj 1984) om ændring af forskellige  

 miljø- og planlægningslove blev der indsat en bestemmelse i  

 miljøbeskyttelseslovens § 83, stk. 5, hvorefter udbytte af en handling, der  

 er strafbar efter loven eller bestemmelser fastsat efter loven, kan  

 konfiskeres efter straffelovens bestemmelser herom.
Da denne bestemmelse ikke  

 syntes at få den virkning, som lovgiverne ønskede, gennemførtes i 1986 (lov  

 nr. 329 af 4. juni 1986) en ændring af § 83, stk. 5, i miljøbeskyttelsesloven  

 med det sigte at gøre det helt klart, at miljøforbrydelser ikke må kunne  

 betale sig.
 Efter ændringen i 1986 blev bestemmelsen affattet således, at den opnåede  

 eller tilsigtede vinding skal tillægges særlig betydning ved bødeudmåling for  

 miljøforbrydelser - hvis der ikke forinden er foretaget konfiskation af  

 udbytte.
 Lovændringen blev fulgt op af en cirkulæreskrivelse af 19. september 1986  

 fra Justitsministeriet til politiet og anklagemyndigheden, som indskærper:
 »At anklagemyndigheden i alle sager, hvor der er grundlag herfor, bør  

 nedlægge påstand om konfiskation af det udbytte, der er opnået ved  

 lovovertrædelsen.
Justitsministeriet skal endvidere anmode om, at påstande om bøder i de  

 omhandlede sager i overensstemmelse med den nugældende affattelse af § 83,  

 stk. 5, formuleres under hensyn til den opnåede eller tilsigtede økonomiske  

 fordel ved lovovertrædelsen.« Der er altså i 1986 sket en stramning af bestemmelsen med det formål at  

 give politiet, anklagemyndigheden og domstolene et klart signal om, at  

 miljøforbrydelser ikke må kunne betale sig (jf.
Folketingstidende 1985-86,  

 forhandlingerne sp. 6807, 8011, 11593 og 12246, tillæg A sp. 4413, tillæg B  

 sp. 1775 og 2237 og tillæg C sp. 965). Og det er således erkendt fra  

 lovgivernes side, at straffelovens § 75, stk. 1, alene ikke er tilstrækkelig.
I § 110 i lov nr. 358 af 6. juni 1991 om miljøbeskyttelse er strafferammen  

 som nævnt hævet til 2 år.
I øvrigt er stk. 2 og 5 en videreførelse af  

 bestemmelserne fra 1986.
 Som nævnt i bemærkningerne til stk. 2 skal stk. 3 sammenholdes med  

 forslagets stk. 2, nr. 2. Dette gælder naturligvis også begrundelsen.
Ad stk. 4 Forslaget er en konsekvens af de øvrige ændringsforslag.
