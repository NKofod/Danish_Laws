Bekendtgørelse om ændring af bekendtgørelse om tilskud til fremme af produktion og afsætning af økologiske fødevarer § 1 I bekendtgørelse nr. 782 af 29. juni 2011 om tilskud til fremme af produktion og afsætning af økologiske fødevarer, som ændret ved bekendtgørelse nr. 1174 af 4. oktober 2013, foretages følgende ændringer:
 1. Efter § 5 indsættes:
»§ 5 a.
Ved omstilling af offentlige køkkener forstås i denne bekendtgørelse kompetenceudvikling af køkkenpersonale med henblik på at øge deres viden om f.eks. brugen af økologiske råvarer i køkkenerne.
Kompetenceudvikling af personer, som er en del af afsætningsleddet, kan indgå i omstillingsprojekterne, hvis formålet er at øge deres viden om produktion og afsætning af økologiske produkter til offentlige køkkener.« 2. I § 8 a indsættes som stk. 2:
»Stk. 2. Uanset stk. 1 kan der fra den 1. maj 2014 til den 1. juli 2014 indgives ansøgninger om tilsagn om tilskud til projekter vedrørende informations- og uddannelsesaktiviteter, jf. § 2, nr. 3, hvis projekterne vedrører omstilling af offentlige køkkener, jf. § 12, stk. 1, nr. 1.« 3. I § 12, stk. 1, nr. 1, ændres »og omlægningstjek,« til: », omlægningstjek og omstilling af offentlige køkkener«.
 4. Efter § 24 indsættes før overskriften til § 25:
»§ 24 a.
Uanset § 24, stk. 1, nr. 3, kan der for projekter, der har fået tilsagn om tilskud på baggrund af ansøgning efter § 8 a, stk. 2, fastsættes en afslutningsdato, der ligger senere end den 1. august 2015.« 5. Efter § 30 indsættes i Kapitel 9:
»§ 30 a. § 30, stk. 4, finder ikke anvendelse på projekter, der har fået tilsagn om tilskud på baggrund af ansøgning efter § 8 a, stk. 2.« § 2 Stk. 1. Bekendtgørelsen træder i kraft den 1. maj 2014.
Stk. 2. Bekendtgørelsen finder ikke anvendelse på ansøgninger modtaget og tilsagn givet før bekendtgørelsens ikrafttræden.
For sådanne ansøgninger og tilsagn finder de hidtil gældende regler anvendelse.
