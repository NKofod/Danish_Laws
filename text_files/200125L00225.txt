Tilføjelse til  

 tillægsbetænkning afgivet af Arbejdsmarkedsudvalget den 15. marts  

 2002 Tilføjelse til  

 tillægsbetænkning over Forslag til lov om ændring af  

 ferieloven (Renteafkast af FerieKonto) [af  

 beskæftigelsesministeren (Claus Hjort Frederiksen)] 1. Udvalgsarbejdet Lovforslaget blev fremsat den 29. januar 2002 og var til  

 1. behandling den 7. februar 2002. Lovforslaget blev efter 1. behandling  

 henvist til behandling i Arbejdsmarkedsudvalget.
Udvalget afgav  

 betænkning den 6. marts 2002. Lovforslaget var til 2. behandling den  

 12. marts 2002, hvorefter det blev henvist til fornyet behandling i  

 Arbejdsmarkedsudvalget.
Udvalget afgav tillægsbetænkning den 13.  

 marts 2002.
Møder Udvalget har, efter at udvalget afgav  

 tillægsbetænkning over lovforslaget, på ny behandlet  

 lovforslaget i 1 møde.
Samrådsspørgsmål Udvalget har under den fornyede behandling af lovforslaget  

 stillet 2 samrådsspørgsmål til  

 beskæftigelsesministeren til mundtlig besvarelse, som denne har  

 besvaret i et samråd den 15. marts 2002. Beskæftigelsesministeren  

 har efterfølgende sendt udvalget det talepapir, der var udarbejdet til  

 brug for besvarelsen.
Talepapiret er optrykt som bilag 2 til  

 tilføjelsen til tillægsbetænkningen.
2. Indstillinger og politiske bemærkninger Et flertal i udvalget (S, SF, RV, EL og KRF)  

 indstiller lovforslaget til forkastelse.
 Socialdemokratiet bemærker, at det i talepapiret,  

 der lå til grund for besvarelsen af samrådsspørgsmål  

 A den 27. februar 2002, bl.a. nævnes:
» Jeg vil foreslå, at man læser lovforslagets §  

 1.
Af lovforslagets § 1 fremgår det fejlagtigt, at det  

 tilkommer arbejdsministeren at fastsætte regler om overførsel af  

 renteafkastet.
Grunden til, at »arbejdsministeren  

« figurerer i lovforslaget, er, at den nye  

 regering valgte at »overtage« lovforslaget fra den tidligere regerings  

 finanslovpakke.
 Det er faktisk en temmelig illustrativ trykfejl, og det er  

 nok derfor, at oppositionen har valgt ikke at kommentere den.
Forslaget er således også et udtryk for den  

 tidligere regerings politik.« Af Socialdemokratiets bemærkninger i  

 tillægsbetænkningen fremgår, at et sådant lovudkast  

 aldrig er bestilt af, forelagt for eller godkendt af ministre i den tidligere  

 regering.
 I ministerens talepapir, der lå til grund for  

 besvarelsen i samrådet den 15. marts 2002, nævnes bl.a.: »Og det er ikke normalt, at en minister ikke er bekendt  

 med fuldt udarbejdede lovforslag.« Dette svar  

 bekræfter, at det fremsendte lovudkast ikke er udtryk for den tidligere  

 regerings politik, da det ikke er bestilt af, forelagt for eller godkendt af  

 tidligere ministre.
 Ministeren erkender i samrådet den 15. marts 2002,  

 at han har udtrykt sig i strid med vedtagen skik og brug i samrådet den  

 27. februar 2002, og han har beklaget dette, og at der er kutyme for, at en  

 ny minister ikke går ind i en konkret belysning af tidligere ministres  

 overvejelser eller viden.
 Ministerens beklagelse i samrådet den 15. marts 2002  

 er derfor en tilkendegivelse af, at ministeren ikke har givet Folketingets  

 Arbejdsmarkedsudvalg korrekte oplysninger om den tidligere regerings politik,  

 og i øvrigt, at ministeren i det hele taget skal afstå fra en  

 konkret belysning af tidligere ministres overvejelser eller viden.
Hermed har ministeren også tilkendegivet, at det  

 kendskab, han i samrådet den 27. februar 2002 havde til lovforslagets  

 forhistorie, ikke var korrekt, eller ministeren bevidst fejlinformerede  

 Arbejdsmarkedsudvalget.
Grundlaget for det angreb på Socialdemokratiet,  

 som ministeren afleverede i samrådet, er dermed bortfaldet.
 Et mindretal i udvalget (V, DF og KF) indstiller  

 lovforslaget til vedtagelse i den affattelse, hvori det foreligger  

 efter 2. behandling.
 Tjóðveldisflokkurin, Inuit Ataqatigiit og  

 Siumut var på tidspunktet for tillægsbetænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 tillægsbetænkningen.
En oversigt over Folketingets sammensætning er  

 optrykt i tillægsbetænkningen.
Der gøres opmærksom  

 på, at et flertal eller et mindretal i udvalget ikke altid vil afspejle  

 et flertal/mindretal ved afstemning i Folketingssalen.
Charlotte Antonsen (V)  

  Anders Møller (V)  Irene Simonsen (V)  

  Jens Vibjerg (V) fmd.  

  Kristian Thulesen Dahl (DF)  

  Bent Bøgsted (DF) Lars Barfoed (KF)  

  Charlotte Dyremose (KF)  Ole M.
Nielsen (KRF)  

  Anne-Marie Meldgaard (S)  Bjarne Laustsen (S)  

 nfmd.  Jan Petersen (S)  Mette Frederiksen (S)  

 Ole Vagn Christensen (S)  Ole Sohn (SF)  

  Anders Samuelsen (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 67 omdelt efter  

 afgivelse af betænkning Bilagsnr.
Titel 16 Samrådsspm.
D om udkast til lovforslag under den tidligere regering,  

 til beskæftigelsesministeren Samrådsspm.
E om ministres kendskab til forslag til ny lovgivning,  

 til beskæftigelsesministeren 17 Tillægsbetænkning 18 Udkast til tilføjelse til tillægsbetænkning Bilag 2 Beskæftigelsesministerens talepapir til brug for  

 besvarelsen af samrådsspørgsmål D og E Talepapiret er optrykt efter ønske fra  

 Socialdemokratiet.
 Spørgsmål D:
Kan ministeren bekræfte, at det udkast til forslag  

 om ændring af ferieloven, som ministeren har oversendt til udvalget som  

 bilag til svaret på spørgsmål 6, ikke er udarbejdet efter  

 ønske fra den daværende minister? Svar:
 Som det fremgår af svaret på  

 Arbejdsmarkedsudvalgets spørgsmål 6, blev der i det  

 daværende Arbejdsministerium arbejdet med et forslag om at  

 overføre en del af renteafkastet af FerieKonto til statskassen for  

 finansåret 2002. Og det er ikke normalt, at en minister ikke er bekendt  

 med fuldt udarbejdede lovforslag.
 I samrådet den 27. februar gav jeg bl.a. udtryk for,  

 at det foreliggende forslag også var et udtryk for den tidligere  

 regerings politik.
Jeg mener imidlertid ikke, at jeg hverken kan eller  

 bør gå ind i en konkret belysning af den tidligere ministers  

 overvejelser eller viden herom.
Der er ikke kutyme for, at en ny minister  

 sætter sig ind i sådanne spørgsmål.
 Jeg burde ikke have udtrykt mig på en måde,  

 som kan være i strid med vedtagen skik og brug i sådanne  

 tilfælde, og dette vil jeg gerne beklage.
 Spørgsmål E:
Kan ministeren bekræfte, at det er sædvanlig  

 praksis, at ministeriernes embedsmænd udarbejder forslag til eventuel  

 ny lovgivning, uden af ministeren underrettes herom? Svar:
 Som jeg nævnte ved besvarelsen af  

 spørgsmål D er det ikke normal praksis, at en minister ikke er  

 bekendt med fuldt udarbejdede lovforslag.
