 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 1090 af 23. december 1992 om Arbejdsgivernes Elevrefusion  

 foretages følgende ændringer:
 1. I § 3, stk. 1, 1. pkt., ændres »14« til:  

 »16«.
 2. I § 3, stk. 1, 2. pkt., ændres »kommunerne og  

 amtskommunerne tilsammen 1« til: »kommunerne 1, amtskommunerne 1,  

 Funktionærernes og Tjenestemændenes Fællesråd 1«.
 3. I § 3, stk. 1, indsættes efter 3. pkt.:
»Udpegning af medlemmer og formand sker efter reglerne i lov om  

 ligestilling mellem mænd og kvinder ved besættelse af visse bestyrelsesposter  

 i den statslige forvaltning.« 4. I § 3, stk. 2, indsættes som 3. pkt.:
»Ingen kan udpeges til bestyrelsen efter det fyldte 67. år.« 5. I § 3 indsættes efter stk. 2 som nyt stykke:
»Stk. 3.  Såfremt de i stk. 1 nævnte  

 udpegningsberettigede ikke afgiver indstilling i overensstemmelse med  

 reglerne for udpegning i stk. 1 og 2, kan undervisningsministeren beslutte,  

 at bestyrelsen kan fungere uden de pågældende medlemmer.« Stk. 3  og 4 bliver herefter stk. 4 og 5.
 6. I § 4, stk. 1, 1. pkt., indsættes efter  

 »erhvervsuddannelse«: », landbrugets grunduddannelse og  

 grundlæggende social- og sundhedsuddannelser«, og »hermed«  

 ændres til: »med erhvervsuddannelser«.
 7. I § 6, stk. 1, 2. pkt., indsættes efter  

 »erhvervsuddannelser«: », landbrugets grunduddannelse og  

 grundlæggende social- og sundhedsuddannelser«.
 8. I § 16, stk. 3, nr. 1, indsættes efter »landbrugets  

 grunduddannelse«: », grundlæggende social- og  

 sundhedsuddannelser«.
§ 2 Loven træder i kraft den 1. juli 1993.
Givet på Christiansborg Slot, den 30.  

 juni 1993 Under Vor Kongelige Hånd og Segl MARGRETHE R.
