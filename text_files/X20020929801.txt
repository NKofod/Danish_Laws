Næring med finansielle kontrakter Ligningsrådet blev spurgt om en skatteyder (A)s aktivitet i form af  

 handler med valutaterminskontrakter i et nærmere bestemt omfang kunne  

 betragtes som næringsvirksomhed.
Det oplystes, at A var bankuddannet og havde arbejdet i en bank som  

 investeringsrådgiver gennem flere år.
De seneste 10 år har  

 han været ansat som finanschef i to virksomheder, hvor han blandt andet  

 har haft ansvar for virksomhedernes valutahandel.
A havde således  

 oparbejdet en væsentlig professionel viden og erfaring med handel med  

 finansielle kontrakter baseret på valuta.
I forbindelse med  

 fratræden fra sin nuværende stilling ønskede A derfor at  

 gøre valutahandel og investering for egen regning og risiko til sin  

 levevej.
Brutto-omsætning forventedes at beløbe sig til 1,5-2 mia  

 kroner på årsbasis.
Antallet af valutahandler forventedes at  

 udgøre mere end 200 pr. halvår, primært koncentreret om  

 handel med GBP mod DKK, og EUR mod JPY.
De enkelte forretninger forventedes,  

 at ligger indenfor en størrelsesorden på mellem 2-6 mio DKK alt  

 efter hvilke valutakontrakter, der er tale om.
Der var ikke med banken aftalt  

 et maksimalt tilladt træk på den konto, forretningerne skulle  

 foretages fra.
A var i opsagt stilling og påtænkte ikke at søge nyt  

 job.
Han forventede derfor fremover, at have sin væsentligste  

 indtægtskilde fra den påtænkte virksomhed.
 Den skatteansættende myndighed udtalte bl.a., at den beskrevne  

 aktivitet måtte betragtes som næringsvirksomhed, men at de deraf  

 følgende konsekvenser først kunne have virkning for gevinst  

 optjent og tab lidt efter, at næringsvirksomheden påbegyndes.
Ligningsrådet svarede, at aktivitet af den beskrevne karakter og af  

 det beskrevne omfang var næringsvirksomhed, således som dette  

 begreb er udviklet i praksis.
Der hensås navnlig til As  

 mangeårige professionelle tilknytning til branchen.
Ligeledes var  

 størrelsen af den forventede omsætning og det forventede antal  

 årligt indgåede aftaler, samt den omstændighed, at A  

 forventede, at virksomheden skulle være hans væsentligste  

 indtægtsgivende beskæftigelse ligeledes momenter, der talte for,  

 at A kunne anses for næringsdrivende med handel med finansielle  

 kontrakter.
 Det udtaltes videre, at når omfanget af handler og deres  

 størrelse tillagdes vægt, betød dette, at såfremt  

 aktiviteten faktisk fik et omfang, der lå væsentligt under det i  

 ansøgningen forventede, ville forhåndsbeskeden ikke være  

 bindende for de skatteansættende myndigheder.
Der spurgtes yderligere om, hvad kvalifikationen som næringsdrivende  

 med finansielle kontrakter ville medføre.
Hertil svarede  

 Ligningsrådet, at kvalifikationen af A som næringsdrivende med  

 handel med finansielle kontrakter betød, at fradrag for et eventuelt  

 tab på handlerne ikke vil begrænses af kursgevinstlovens § 32,  

 jf.
TfS 1998. 625 H.
 Endelig svarede Ligningsrådet, at det fremgår af  

 personskattelovens § 4, stk. 1, nr. 2, at gevinst og tab på kontrakter  

 skal medregnes til den skattepligtiges kapitalindkomst.  

 Næringsvirksomhed med finansielle kontrakter er ikke omfattet af  

 undtagelsen personskattelovens § 4, stk. 3 og er dermed omfattet af  

 hovedreglen i stk. 1.
