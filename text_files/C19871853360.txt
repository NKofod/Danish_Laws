Godtgørelse af energiafgifter for fjernvarmeleverancer Efter energiafgiftslovene, det vil i denne forbindelse sige - lov om afgift af visse olieprodukter - lov om afgift af stenkul, brunkul og koks mv - lov om afgift af gas - lov om afgift af elektricitet, kan momsregistrerede virksomheder få godtgjort den energiafgift (afgift af  

 olie, kul, gas eller elektricitet), der hviler på virksomhedens forbrug af  

 energi til opvarmning og procesformål mv.
Godtgørelsen ydes i samme omfang,  

 som virksomheden kan medregne momsen af energileverancen til købsmomsen (den  

 indgående moms).
Virksomheder, der fremstiller varme, som leveres fra virksomheden, kan dog  

 ikke opnå godtgørelse af energiafgift af det brændselsforbrug, der medgår til  

 varmeproduktionen.
Afgiften af brændslet, som anvendes af fjernvarmeværker og  

 andre varmeproducenter, vil således indgå i prisen for varmeleverancen.
Da  

 momsregistrerede virksomheder ikke skal belastes med energiafgift, kan de  

 opnå godtgørelse af denne indirekte afgiftsbelastning på varmeleverancen på  

 grundlag af en opgørelse fra varmeleverandøren.
Det er en betingelse for godtgørelse, at varmen er leveret særskilt til  

 virksomheden fra et fjernvarmeværk eller anden momsregistreret  

 varmeproducent.
For virksomheder, der modtager fjernvarme, er det dog  

 tilladt, at varmeleverancen sker via ejendomsudlejere, som er momsregistreret  

 for levering af varme.
 De nærmere regler for fjemvarmeværkernes medvirken i godtgørelsesordningen  

 er beskrevet i det følgende.
Opgørelse Fjernvarmeværker skal periodevis, dog mindst 1 gang årlig opgøre, hvor  

 meget der er betalt i afgift af de forbrugte afgiftspligtige  

 brændselsprodukter (olie, kul, gas eller elektricitet), der er anvendt til  

 produktion af varme.
Fjernvarmeværker, der ud over egen produktion af varme modtager varme fra  

 et kraftvarmeværk, kan ved opgørelsen af afgiftsbelastningen medregne de  

 energiafgifter, som kraftvarmeværket har betalt for brændselsprodukter, der  

 er medgået til produktion af den leverede varme.
Kraftvarmeværkerne skal  

 månedlig underrette fjermvarmeværkerme om størrelsen af afgiftsbelastningen  

 for den varme, der er leveret i månedens løb.
 Fjernvarmeværker, der anvender eldrevne varmepumper til fremstilling af  

 varme, skal opgøre forbruget af elektricitet hertil ved hjælp af en særskilt  

 måler.
 Ved udløbet af hver afregningsperiode skal fjernvarmeværket opgøre den  

 samlede leverance af varme til aftagere indbefattet værkets eget forbrug.  

 Reglerne for opgørelse af værkets eget forbrug af varme er beskrevet i  

 afsnittet »Fjernvarmeværkers eget energiforbrug«.
 Varmeleverancerne udtrykkes i energienheder, fx Gcal, MWh etc, eller i  

 volumenenheder, fx kubikmeter varmt vand.
 Hvis fjernvarmeværket benytter både energi- og volumenenheder ved levering  

 af varme, anvendes følgende omregningsfaktor for at finde frem til den  

 samlede leverance udtrykt i en energienhed:
- for varmtvandsanlæg (fremløbstemperatur svarende til ca 90 grader C): 25  

 kubikmeter varmt vand svarer til 1 Gcal - for hedtvandsalæg: 16 kubikmeter varmt vand svarer til 1 Gcal - for dampanlæg: 1,6 kubikmeter kondensat svarer til 1 Gcal.
 Herefter beregnes energiafgiftsbelastningen pr leveret varmeenhed ved at  

 dividere afgiftsbeløbet for den forbrugte mængde olie, kul, gas eller  

 elektricitet med det samlede antal leverede varmeenheder.
 Beregningen kan i stedet foretages på grundlag af de producerede  

 energienheder ved at dividere afgiftsbeløbet for den forbrugte mængde  

 afgiftspligtige brændsel med det samlede antal producerede energienheder  

 multipliceret med 0,8. Faktoren på 0,8 udtrykker den reduktion af de  

 producerede energienheder, som kan foretages på grund af ledningstabet.
Energiafgifterne skal fordeles ligeligt på alle varmeleverancerne.
Der kan  

 derfor ikke - i tilfælde, hvor der anvendes både ikke-afgiftspligtige former  

 for brændsel (fx naturgas) og afgiftspligtig olie ved varmeproduktion, -  

 foretages en opdeling af brændslet ved varmeproduktionen, således at den  

 afgiftspligtige olie anses som forbrugt til varmeleverancerne til  

 momsregistrerede aftagere, mens det afgiftsfrie brændsel anses som forbrugt  

 til varmeleverancerne til private forbrugere.
 Opgørelse af den enkelte momsregistrerede aftagers forbrug af varme  

 foretages ved måling hos den pågældende aftager.
 Eksempel:
Opgørelse ved hjælp af kaloriemålere Afregningsperiode 1.1.86 - 31.12.86 Samlet afgiftsbeløb (fx olieafgift) 1560 000 kr Energienhed Gcal Samlet varmeleverance (incl eget forbrug) 8 000 Gcal Afgiftsbelastning pr Gcal:
(1 560 000 kr: 8 000 Gcal) = 195 kr Godtgørelsesbeløbet til den enkelte momsregistrerede aftager beregnes  

 herefter af fjernvarmeværket ved at multiplicere det aflæste forbrug hos  

 aftageren med afgiftsbelastningen pr leveret varmeenhed.
 Fjernvarmeværker, der fx anvender både olie og kul i varmeproduktionen,  

 skal foretage en særskilt beregning af afgiftsbelastningen pr leveret  

 varmeenhed for begge brændselsprodukter.
Opgørelse ved ejerskifte Når der som følge af ejerskifte foretages endelig afregning med en  

 momsregistreret aftager i afregningsperioden, kan godtgørelsesbeløbet  

 beregnes ved at multiplicere det aflæste forbrug hos aftageren med den  

 afgiftsbelastning pr varmeenhed, der blev opgjort for den seneste ordinære  

 afregningsperiode.
 Hvis energiafgiftssatsen for det anvendte brændselsprodukt er ændret i  

 afregningsperioden skal godtgørelsesbeløbet beregnes dels på grundlag af  

 afgiftsbelastningen pr leveret varmeenhed for den seneste ordinære  

 afregningsperiode, dels på grundlag af denne afgiftsbelastning korrigeret med  

 den nye afgiftssats.
 Beregningen baseres på et liniært forbrug i perioden.
 Opgørelsen over de samlede varmeleverancer, som fjernvarmeværket skal  

 foretage ved udløbet af den ordinære afregningsperiode, skal også omfatte de  

 leverancer, der er endeligt afregnet i periodens løb som følge af  

 ejerskifter.
Fjernvarmeværkers eget energiforbrug Et fjernvarmeværk kan få godtgjort den indirekte afgiftsbelastning, der  

 hviler på fjernvarmeværkets eget forbrug af varme (fx varme, der er brugt til  

 opvarmning af kontorlokaler og varme til procesformål), i samme omfang, som  

 fjernvarmeværket har fradragsret for købsmoms (indgående moms) af  

 energiforbruget.
 Fjernvarmeværket kan endvidere efter samme retningslinier få godtgjort  

 afgift af elektricitet, der bruges til andre formål end drift af varmepumper  

 (fx til belysning og drift af cirkulationspumper).
Godtgørelsesberettiget forbrug til procesformål Følgende former for forbrug af varme kan anses som procesformål:
- egen produceret varme, som medgår til at holde fyringsolie mv i værkets  

 olietanke flydende - egen produceret varme, som anvendes til at foropvarme olie, før den  

 forbrændes i oliefyret - egen produceret varme, som anvendes til at holde ikke benyttede kedler  

 varme for at hindre tæring som følge af dannelse af svovlsyre.
 Det er en forudsætning for godtgørelse af den indirekte afgiftsbelastning,  

 at fjernvarmeværkets eget varmeforbrug måles ved hjælp af en  

 gennemstrømningsmåler.
 Hvis der anvendes volumenmålere som direkte grundlag for at opgøre værkets  

 eget godtgørelsesberettigede varmeforbrug, skal fjernvarmeværket måle, om  

 nedkølingsgraden (forskel i graderC mellem fremløbs- og  

 returvandstemperaturen) for det varme vand til fjernvarmeværkets eget  

 varmeforbrug er den samme som for det varme vand, der leveres i det ordinære  

 forsyningsnet til aftagerne.
Da nedkølingsgraden for det varme vand i det ordinære forsyningsnet i  

 almindelighed udgør 40 graderC, skal fjernvarmeværker, der opgør det interne  

 varmeforbrug ved hjælp af volumenmålere, derfor - i tilfælde, hvor  

 nedkølingsgraden på det varme vand til fjernvarmeværkets interne varmeforbrug  

 er mindre end 40 graderC - reducere forbruget ifølge volumenmålere  

 tilsvarende.
Reduktionen fastsættes til 1/40 for hver graderC, hvormed  

 nedkølingsgraden er mindre end 40 graderC.
Hvis nedkølingsgraden for  

 fjernvarmeværkets eget forbrug fx er 30 graderC, skal forbruget ifølge  

 volumenmåler således reduceres med 25 pct.
Ikke-godtgørelsesberettiget forbrug Varmetab i fjernvarmedistributionsledningerne mellem et fjernvarmeværk og  

 forbrugerne kan ikke anses som forbrug af varme til procesformål i  

 fjernvarmeværket.
Opvarmet vand »spædevand«, der tilføres det eksisterende  

 ledningsnet til erstatning for vand, der er gået tabt i ledningsnettet som  

 følge af udslip i forbindelse med brud og utætheder, kan heller ikke  

 medregnes til fjernvarmeværkets interne godtgørelsesberettigede forbrug.
Det  

 gælder også, selv om »spædevandet« i forbindelse med tilførslen  

 gennemgår en afkalknings- og afiltningsproces.
Regnskab Fjernvarmeværket skal føre et regnskab, der kan danne grundlag for  

 opgørelse af afgiften af den mængde afgiftspligtig brændsel (olie, kul, gas  

 og elektricitet), som er forbrugt til produktion af varme.
 Fjernvarmeværket skal ligeledes føre et regnskab, der kan danne grundlag  

 for opgørelse af mængden af varmeenheder, som for hver afregningsperiode er  

 leveret til de enkelte aftagere, herunder fjernvarmeværkets eget forbrug.
Faktura Fjernvarmeværket skal mindst een gang årligt give den enkelte  

 momsregistrerede aftager oplysning om virksomhedens andel af den indirekte  

 afgiftsbelastning.
Oplysningen om den indirekte afgiftsbelastning skal anføres i en  

 faktura/varmeafregning.
Fakturaen/varmeafregningen skal indeholde oplysning  

 om - dato for udstedelsen - leverandørens navn og adresse - varmemodtagerens navn og adresse - forbrugsperioden - varmeleverancens størrelse i energienheder eller i volumenenheder - afgiftens størrelse.
Anvendes der fx både olie og kul i  

 varmeproduktionen, skal olie- og kulafgiftsbelastningen anføres med hver sit  

 beløb.
Hvis fjernvarmeværket af administrative eller tekniske årsager ikke kan  

 opfylde kravet om angivelse af afgiftens størrelse, kan der opnås tilladelse  

 til, at afgiften alene anføres ved oplysning om afgiftsbelastningen pr  

 leveret varmeenhed.
Ansøgning herom afgives til det lokale  

 distriktstoldkammer.
Acontoopkrævninger Acontoopkrævninger, der er baseret på et skønsmæssigt forbrug med endelig  

 afregning ved afregningsperiodens udløb, kan påføres oplysning om  

 energiafgiftens skønsmæssige andel af acontobeløbet.
 Momsregistrerede aftagere får hermed mulighed for at opnå  

 afgiftsgodtgørelse på grundlag af acontoopkrævningerne.
 Fjernvarmeværket kan ved beregning af afgiftens skønsmæssige størrelse  

 benytte afgiftsbelastningen pr varmeenhed for den seneste ordinære  

 afregningsperiode.
 Fjernvarmeværket kan korrigere afgiftsbelastningen pr varmeenhed i det  

 omfang, en ændring af energiafgiftssatsen for det anvendte brændselsprodukt  

 har indvirkning på størrelsen af denne.
 Fjernvarmeværker, der af administrative eller tekniske årsager ikke kan  

 opfylde kravet om at angive afgiftens størrelse i acontoopkrævningen, kan  

 efter tilsvarende retningslinier som for fakturaer/varmeafregninger opnå  

 tilladelse til at anføre afgiftsbelastningen pr varmeenhed suppleret med  

 oplysning om størrelsen af den skønsmæssigt fastsatte varmeleverance.
 Varmeafregningen for hele afregningsperioden skal reduceres med de  

 skønsmæssigt fastsatte energiafgiftsbeløb, der er anført i acontoopkrævninger  

 for den pågældende periode.
 Varmeafregningen skal som minimum oplyse periodens samlede varmeforbrug og  

 den dertil hørende indirekte energiafgiftsbelastning samt hvor stor en del af  

 afgiftsbelastningen, som er afregnet på acontoopkrævningerne.
Opbevaring Regnskabet med tilhørende bilag (fakturaer mv) skal opbevares af  

 fjernvarmeværket i mindst 5 år efter regnskabsårets udløb.
Kontrolregler Toldvæsenets kontrolbeføjelser Toldvæsenet har ret til at foretage eftersyn i lokaler, der benyttes af  

 fjernvarmeværket (dvs produktions- og kontorlokaler mv). Toldvæsenet har også  

 ret til at efterse fjernvarmeværkets forretningsbøger og andet  

 regnskabsmateriale samt korrespondance mv.
 Eftersyn sker normalt i den sædvanlige forretningstid, men toldvæsenet kan  

 også kræve at få adgang til fjernvarmeværket uden for denne tid.
Fjernvarmeværkets pligter Værkets indehaver og de personer, der er ansat i fjernvarmeværket, skal  

 yde toldvæsenet fornøden vejledning og hjælp ved eftersynene, herunder ved  

 gennemgang af forretningsbøger, andet regnskabsmateriale og korrespondance  

 mv.
Fjernvarmeværket skal, når toldvæsenet ønsker det, udlevere eller indsende  

 forretningsbøger, regnskabsbilag og andet regnskabsmateriale samt  

 korrespondance mv.
Det gælder også, hvis materialet befinder sig hos fx  

 revisor.
Yderligere oplysninger Yderligere oplysninger kan fås ved henvendelse til det lokale  

 distriktstoldkammer.
