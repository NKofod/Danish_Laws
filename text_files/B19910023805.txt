 I henhold til § 5, stk. 2, i lov om frikommuner, jf. lovbekendtgørelse nr.  

 571 af 8. august 1990, meddeles:
 § 1.  Miljøministeren har den 15. april 1991 godkendt  

 frikommuneregulativ nr. 17 for Sønderjyllands Amt om overførelse af  

 amtsrådets kompetence i henhold til campingreglementet til primærkommunerne i  

 Sønderjyllands Amt, jf. § 28 f, stk. 1, nr. 3, og stk. 2, i lov om  

 frikommuner.
 § 2.  Frikommuneregulativet indebærer, at  

 Sønderjyllands Amts kompetence i henhold til Miljøministeriets bekendtgørelse  

 nr. 593 af 4. september 1986 som ændret ved bekendtgørelse nr. 74 af 5.  

 februar 1990 (campingreglementet) overføres til primærkommunerne i  

 Sønderjyllands Amt med undtagelse af Haderslev Kommune.
 Stk. 2.  Ved overførelsen af kompetencen bemyndiges  

 kommunalbestyrelsen til at meddele tilladelse i henhold til §§ 2, 3, 7 og 8 i  

 campingreglementet, til at modtage indberetning efter § 7, stk. 3, og til at  

 føre tilsyn efter § 13 i campingreglementet.
 Stk. 3.  Sønderjyllands Amt kan dog ikke overføre sin  

 kompetence efter campingreglementet i sager, der vedrører kommunalt ejede  

 ejendomme.
Stk. 4.  Kommunalbestyrelsens afgørelse kan påklages til  

 amtsrådet.
Amtsrådets afgørelse kan påklages til Planstyrelsen.
 § 3.  Frikommuneregulativet træder i kraft den 1. maj  

 1991. Frikommuneregulativet gælder til og med den 31. december 1993.
 Stk. 2.  Frikommuneregulativet vil være fremlagt de  

 samme steder som amtsrådets mødedagsordener, jf. lov om kommunernes styrelse  

 § 9, stk. 3.
