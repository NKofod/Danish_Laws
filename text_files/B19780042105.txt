 I henhold til § 1, stk. 5, i lov nr. 232 af 8. juni 1966 om Danmarks  

 Biblioteksskole fastsættes følgende bestemmelser:
 Uddannelsen under sektion I.
§ 1.  Uddannelsen af bibliotekarer til  

 folkebiblioteker er tilrettelagt som et overvejende teoretisk studium af 4  

 års varighed.
Den teoretiske undervisning foregår på Danmarks  

 Biblioteksskole.
 Stk. 2.  Den praktiske uddannelse er inddelt i en  

 praktikanttjeneste ved et folkebibliotek efter bestået 1. del i en periode på  

 4 måneder og en bibliotekarisk volontørtid i en periode på 5 måneder, som  

 efter Biblioteksskolerådets bestemmelse placeres under studiets 2. eller 3.  

 del.
Stk. 3.  Under den praktiske uddannelse står de  

 studerende under tilsyn af rektor og bibliotekets leder.
De studerende  

 fordeles på bibliotekerne efter rektors anvisning, idet der i 2.  

 praktikperiode så vidt muligt tages hensyn til specielle uddannelsesønsker.
Stk. 4.  Den teoretiske del af uddannelsen har form af  

 forelæsninger, øvelsestimer og friere studieformer.
Endvidere indgår  

 studiebesøg i uddannelsen.
 1. del.
 § 2.  1. del af den teoretiske uddannelse strækker sig  

 over 2 semestre og omfatter undervisning inden for følgende fagområder:
bibliografi, bibliotekernes organisation, bogvæsen, børnebibliotekskundskab, informationsformidling med henblik på anvendelse af edb i bibliotekerne, katalogisering, klassifikation, kulturformidling og bibliotekssociologi, litteraturanskaffelse, teori og praksis, psykologi og pædagogik, referencearbejde og dokumentation (håndbogskundskab), skønlitteratur og litteraturvidenskab.
 Der gives kursorisk undervisning i:
 studie- og læseteknik.
 § 3.  1. del afsluttes med prøver inden for følgende  

 fagområder:
bibliografi, katalogisering, klassifikation, referencearbejde og dokumentation (håndbogskundskab), skønlitteratur og litteraturvidenskab.
 Stk. 2.  Prøverne i bibliografi samt i referencearbejde  

 og dokumentation (håndbogskundskab) kan efter rektors bestemmelse afholdes  

 som een fælles prøve.
 Stk. 3.  Ved biblioteksskolens afdeling i Ålborg kan de  

 i stk. 2 nævnte prøver eller fællesprøver efter nærmere af rektor fastsatte  

 bestemmelser delvis afløses ved afløsningsopgaver, der kan udarbejdes  

 individuelt eller af grupper på indtil 6 studerende.
 Stk. 4.  Prøverne er mundtlige eller skriftlige efter  

 rektors bestemmelse.
Stk. 5.  Den mundtlige eller skriftlige prøve i  

 skønlitteratur og litteraturvidenskab kan afløses ved udarbejdelse af en  

 afløsningsopgave efter nærmere af rektor fastsatte regler.
Sådanne  

 afløsningsopgaver kan udarbejdes individuelt eller af en gruppe på indtil 6  

 studerende.
 2. del.
 § 4.  2. del strækker sig over 3 eller 4 semestre  

 afhængig af volontørtidens placering, jfr. § 1, stk. 2, og § 6, stk. 1, og  

 omfatter undervisning inden for følgende fagområder:
audio-visuelle hjælpemidler og materialer, bibliografi, biblioteksadministration, bibliotekshistorie, bogvæsen, børnebibliotekskundskab, fagencyklopædi og -litteratur, humaniora, fagencyklopædi og -litteratur, naturvidenskaberne, fagencyklopædi og -litteraur, samfundsvidenskaberne, fagencyklopædi og -litteratur, teknik, informationsformidling med henblik på anvendelse af edb i bibliotekerne, katalogisering, klassifikation, kulturformidling og bibliotekssociologi, referencearbejde og dokumentation, skønlitteratur og litteraturvidenskab.
 Undervisningen omfatter desuden følgende fag:
psykologi og pædagogik, publikumsservice.
 Der gives kursorisk undervisning i:
fremmedsproglig biblioteksterminologi, kildepublikationer og arkiver, Stk. 2.  Inden for de 4 fagområder fagencyklopædi og  

 -litteratur og inden for fagområdet skønlitteratur og litteraturvidenskab  

 vælger de studerende kurser efter nærmere af rektor fastsatte regler.
 § 5.  2. del indeholder prøver inden for følgende  

 fagområder:
børnebibliotekskundskab, kulturformidling og bibliotekernes organisation, skønlitteratur og litteraturvidenskab, fagencyklopædi og -litteratur, humaniora, fagencyklopædi og -litteratur, naturvidenskaberne, fagencyklopædi og -litteratur, samfundsvidenskaberne, fagencyklopædi og -litteratur, teknik.
stk. 2.  Prøverne i skønlitteratur og  

 litteraturvidenskab samt i fagencyklopædi og -litteratur aflægges i de valgte  

 kurser, jfr. § 4, stk. 2, og afholdes ved undervisningens ophør i de enkelte  

 kurser.
Prøverne er mundtlige eller skriftlige efter rektors bestemmelse.
Den  

 mundtlige eller skriftlige prøve kan afløses ved udarbejdelse af en  

 afløsningsopgave efter nærmere af rektor fastsatte regler.
Sådanne  

 afløsningsopgaver kan udarbejdes individuelt ellr af en gruppe på indtil 6  

 studerende.
Stk. 3.  Prøverne i børnebibliotekskundskab og i  

 kulturformidling og bibliotekernes organisation aflægges i form af skriftlige  

 opgaver, der kan udarbejdes individuelt eller af en gruppe på indtil 6  

 studerende.
Opgaven i kulturformidling og bibliotekernes organisation  

 udarbejdes i løbet af den 1. praktikperiode, jfr. § 21, stk. 3.
 3. del.
 § 6.  3. del strækker sig over 1 eller 2 semestre  

 afhængig af volontørtidens placering, jfr. § 1, stk. 2, og § 4, stk. 1.
 Stk. 2.  Den studerende vælger et linjefag som særligt  

 studeret område, jfr. §§ 7 og 8.
 § 7.  3. del omfatter undervisning inden for følgende  

 fagområder:
biblioteksadministration, bibliotekshistorie, linjefag.
 Stk. 2.  Linjefag læses inden for et eller flere af  

 følgende fagområder:
audio-visuelle hjælpemidler og materialer, bibliografi, biblioteksadministration, bibliotekshistorie, bogvæsen, børnebibliotekskundskab, fagencyklopædi og -litteratur, humaniora, fagencyklopædi og -litteratur, naturvidenskaberne, fagencyklopædi og -litteratur, samfundsvidenskaberne, fagencyklopædi og -litteratur, teknik, informationsformidling med henblik på anvendelse af edb i bibliotekerne, klassifikationsteori og katalogiseringsmetoder, kulturformidling og bibliotekssociologi, litteraturanskaffelse, teori og praksis, referencearbejde og dokumentation, skønlitteratur og litteraturvidenskab.
 § 8.  Under 3. del udarbejdes en skriftlig hovedopgave  

 inden for linjefagsområdet.
 Stk. 2.  3. del afsluttes med en efter rektors  

 bestemmelse mundtlig eller skriftlig prøve i:
 bibliotekskundskab (fagområderne biblioteksadministration og  

 bibliotekshistorie).
 Der aflægges desuden en mundtlig prøve i:
 linjefaget.
Stk. 3.  Valg af emne for den skriftlige hovedopgave  

 træffes efter aftale med den af rektor udpegede, ansvarlige linjefagslærer  

 forud for volontørtiden.
Besvarelsen skal være indleveret til skolen senest  

 den 30. april i det afsluttende semester.
Hovedopgaven kan besvares  

 individuelt eller af en gruppe på indtil 6 studerende.
Stk. 4.  Hovedopgaven inddrages i den mundtlige  

 eksamination i linjefaget.
Såfremt der er tale om en kollektiv opgave,  

 foregår prøven således, at der bliver mulighed for en individuel bedømmelse  

 af de studerende, jfr. § 12. Ved eksaminationen skal det konstateres, hvilken  

 indsats den enkelte deltager har ydet i arbejdet med opgaven, samt hvorvidt  

 den studerende har opnået en tilstrækkelig forståelsesgrad af opgavens emne.
 Eksaminatorer og censorer.
 § 9.  Som eksaminatorer ved de mundtlige og skriftlige  

 prøver medvirker de pågældende faglærere.
§ 10.  Censorer beskikkes af ministeriet for  

 kulturelle anliggender for 3 år ad gangen efter indstilling fra  

 Biblioteksskolerådet.
Ved enhver karaktergivende bedømmelse af skriftlige og  

 mundtlige prøver, herunder hovedopgaven, samt af afløsningsopgaver, medvirker  

 en censor, jfr. dog § 11, stk. 8.
 Karaktergivning og godkendelse.
 § 11.  Ved bedømmelsen anvendes den ved de højere  

 uddannelsesinstitutioner benyttede karakterskala, jfr. bekendtgørelse nr. 148  

 af 5. april 1971 om karaktergivnig ved de højere uddannelsesinstitutioner som  

 ændret ved bekendtgørelse nr. 503 af 25. november 1971.
 Stk. 2.  Til beståelse af 1. del og afgangseksamen som  

 bibliotekar kræves en gennemsnitskvotient på mindst 6,0.
 Stk. 3.  Enkeltkarakterer, som indgår i et  

 deleksamensresultat eller i det samlede eksamensresultat, må ikke være under  

 3.
Stk. 4.  I de tilfælde, hvor delkarakterer for flere  

 delprøver indgår i een samlet karakter, jfr. § 3, stk. 3, § 5, stk. 2, og §  

 8, stk. 2, bliver karakteren det tal i skalaen, som ligger nærmest  

 gennemsnittet af de opnåede delkarakterer.
En delkarakter må ikke være under  

 3.
Stk. 5.  Afløsningsopgaver i fagencyklopædi og  

 -litteratur på 2. del og i skønlitteratur og litteraturvidenskab på 2. del i  

 1-semesterkurser, jfr. § 5, stk. 2, bedømmes som »godkendt« eller  

 »ikke godkendt« af vedkommende faglærer alene, med mindre den  

 studerende ved afleveringen af afløsningsopgaven vælger at lade opgaven  

 bedømme af både lærer og beskikket censor.
En afløsningsopgave kan dog også  

 efter at have fået bedømmelsen »ikke godkendt« undergives  

 bedømmelse under medvirken af beskikket censor, såfremt den studerende  

 fremsætter ønske derom inden udløbet af en af studienævnet nærmere angivet  

 frist, efter at bedømmelsen »ikke godkendt« foreligger.
I tilfælde  

 af en beskikket censors medvirken gives karakter efter reglerne i stk. 1.
 Stk. 6.  Afløsningsopgaver i skønlitteratur og  

 litteraturvidenskab på 2. del i 2-semesterkurser undergives bedømmelse under  

 medvirken af en beskikket censor, og der gives karakter efter reglerne i stk.  

 1.
 Stk. 7.  I fagområderne fagencyklopædi og -litteratur  

 skal den studerende aflægge prøve eller aflevere afløsningsopgave til  

 bedømmelse efter reglerne i stk. 1 i mindst eöt kursus af mindst 60  

 undervisningstimers (lektioners) varighed; nærmere regler herfor fastsættes  

 af rektor.
Stk. 8.  Opgaver i kulturformidling og bibliotekernes  

 organisation samt i børnebibliotekskundskab, jfr. § 5, stk. 3, bedømmes som  

 »godkendt« eller »ikke godkendt« af vedkommende faglærere  

 alene.
En opgave kan dog efter at have fåer bedømmelsen »ikke  

 godkendt« undergives bedømmelse under medvirken af beskikket censor,  

 såfremt den studerende fremsætter ønske derom inden udløbet af en af  

 studienævnet nærmere angivet frist, efter at bedømmelsen »ikke  

 godkendt« foreligger.
I tilfælde af en beskikket censors medvirken gives  

 ligeledes bedømmelses »godkendt« eller »ikke godkendt«.
 § 12.  Enhver karaktergivende bedømmelse af de  

 studerende er individuel, også i tilfælde af gruppebesvarelse.
 § 13.  Ved 1. del gives een karakter for hver af de i  

 stk. 3, stk. 1, nævnte fem prøver, jfr. dog stk. 2 og 3.
 Stk. 2.  I tilfælde af fællesprøve efter § 3, stk. 2,  

 gives for de pågældende to fagområder een karakter, der tæller dobbelt.
Stk. 3.  I de i § 3, stk. 3, nævnte tilfælde gives een  

 samlet karakter, hvori indgår delkarakterer for prøverne i de pågældende to  

 fagområder samt delkarakterer for afløsningsopgaver.
Delkaraktererne for  

 prøverne har vægten 2/3 og delkarakterer for afløsningsopgaver vægten 1/3. I  

 tilfælde af fællesprøve i de pågældende to fagområder gives for denne een  

 karakter, der tæller dobbelt.
 § 14.  Ved 2. del gives een karakter i fagområdet  

 skønlitteratur og litteraturvidenskab og een karakter i fagområderne  

 fagencyklopædi og -litteratur, der tæller dobbelt.
 § 15.  Ved 3. del gives een karakter for hovedopgaven  

 og een karakter for hver af de to prøver, jfr. § 8, stk. 1 og 2.
 Stk. 2.  Karakteren for hovedopgaven gives under  

 hensyntagen til den mundtlige fremlæggelse af opgaven samtidig med karakteren  

 for linjefaget.
 Stk. 3.  Ved beregning af eksamenskarakteren i  

 bibliotekskundskab har delkarakteren i biblioteksadministration vægten 2/3 og  

 delkarakteren i bibliotekshistorie vægten 1/3.
 § 16.  I beregningen af det endelige eksamensresultat  

 indgår de i §§ 13, 14 og 15 nævnte karakterer fra 1., 2. og 3. del, dog med  

 undtagelse af karakteren for prøven i skønlitteratur og litteraturvidenskab  

 ved 1. del, i alt 10 karakter.
Stk. 2.  Foruden de i stk. 1 nævnte karakterer anføres i  

 eksamensbeviset linjefaget samt linjefagsområdets eller -områdernes  

 betegnelse og hovedopgavens titel, samt de kurser inden for fagencyklopædi og  

 -litteratur og skønlitteratur og litteraturvidenskab, hvor afløsningsopgave  

 er godkendt.
Endvidere anføres, at den studerende har fået godkendt opgaver i  

 kulturformidling og bibliotekernes organisation samt i  

 børnebibliotekskundskab.
 Almene eksamensregler.
§ 17.  En studerende kan højst 3 gange indstille sig  

 til de enkelte prøver eller delprøver ved 1. del, 2. del og 3. del.
Fornyet  

 indstilling er betinget af, at den opnåede karakter er under 6 ved den  

 enkelte prøve eller delprøve, eller at opgaverne i kulturformidling og  

 bibliotekernes organisation samt i børnebibliotekskundskab eller en  

 afløsningsopgave er bedømt »ikke godkendt«.  

 Skolerådet/Afdelingsrådet kan i ganske særlige tilfælde give dispensation til  

 indstilling en 4. gang.
Stk. 2.  Omprøve finder sted ved den nærmest følgende,  

 ordinære prøve.
Den studerende har dog mulighed for een omprøve i de enkelte  

 fag eller kurser i forlængelse af en netop afsluttet prøve; sådan omprøve  

 holdes om muligt i forbindelse med sygeeksamen i de pågældende fag eller  

 kurser.
 Stk. 3.  Ved fornyet indstilling til en prøve bortfalder  

 karakteren for den tidligere prøve.
 § 18.  Samtlige prøver på 1. del skal være endeligt  

 afsluttet inden den praktiske uddannelse påbegyndes, jfr. § 21, stk. 1.
 § 19.  Samtlige prøver på 2. del skal være endeligt  

 afsluttet inden tilmelding til prøverne på 3. del.
 § 20.  I tilfælde, hvor en studerende på grund af  

 sygdom eller af lignende grund til forfald ikke har kunnet deltage i prøver i  

 den normale termin, lader skolen afholde sygeeksamen.
 Praktikant- og volontørtjeneste.
 § 21.  Efter bestået 1. del gør den studerende  

 praktikanttjeneste ved et folkebibliotek i en periode på 4 måneder, jfr. § 1,  

 stk. 2.
 Stk. 2.  Om praktikanttjenestens gennemførelse afgiver  

 bibliotekets leder en skriftlig udtalelse til rektor.
Stk. 3.  På baggrund af undervisningen i  

 kulturformidling og bibliotekernes organisation på 1. del udarbejder den  

 studerende i løbet af praktiktiden en skriftlig opgave, der bygger på  

 materiale vedrørende praktiktidsbiblioteket og dets virkeområde.
Opgaven  

 afleveres inden 1. februar i 2. studieår, jfr. § 5, stk. 3.
 § 22.  Under studiets 2. eller 3. del gør den  

 studerende bibliotekarisk volontørtjeneste ved et eller flere biblioteker i  

 en periode på 5 måneder, jfr. § 1, stk. 2.
 § 23.  Biblioteker, der modtager statstilskud i  

 henhold til lov nr. 171 af 27. maj 1964 om folkebiblioteker m.v. som ændret  

 ved lov nr. 314 af 26. juni 1975, er forpligtet til at modtage  

 bibliotekarstuderende som praktikanter og volontører.
 Stk. 2.  Nærmere aftale om den praktiske uddannelse  

 træffes ved forhandling mellem rektor og bibliotekernes ledere.
 Andre bestemmelser.
 § 24.  Biblioteksskolerådet kan i særlige tilfælde  

 give tilladelse til meritoverførsel for studerende, der helt eller delvis har  

 gennemført uddannelse ved andre videregående uddannelsesinstitutioner.
 § 25.  Ministeriet for kulturelle anliggender kan  

 dispensere fra denne bekendtgørelse, når der foreligger usædvanlige forhold,  

 der begrunder dette.
 § 26.  Bekendtgørelsen har virkning fra 1. september  

 1978.
 Stk. 2.  Studerende, der inden 1. september 1978 har  

 begyndt en uddannelse på Danmarks Biblioteksskole, sektion I, uddannes i  

 overensstemmelse med bekendtgørelse nr. 375 af 11. august 1970 som ændret af  

 ministeriet for kulturelle anliggender ved skrivelser af 25. januar 1972, 2.  

 maj 1972, 26. juli 1973 og 4. december 1975 og med de af ministeriet meddelte  

 dispensationer.
 Ministeriet for kulturelle anliggender,  

 den 30. august 1978.
 Niels Matthiasen.
/-C.
Luótzau Forup.
