Cirkulære om ophævelse af forskellige cirkulærer, cirkulæreskrivelser m.v. i forbindelse med bl.a. gennemførelsen af kriminalforsorgens reorganisering § 1. Med virkning fra den 6. maj 2015 ophæves følgende cirkulærer:
 1) Cirkulære nr. 21 af 15. februar 1957 om fremstilling i retten som parter eller vidner i borgerlige sager af personer, der udstår frihedsstraf, eller som hensidder i arbejdshus, sikkerhedsforvaring eller psykopatforvaring.
 2) Cirkulære nr. 22021 af 12. juli 1976 om oprettelse af erhvervskontaktnævn (ERKO-nævn) ved statsfængslerne i Nyborg, Ringe og på Søbysøgård.
 3) Cirkulære nr. 133 af 25. maj 2000 om en overgangsordning vedrørende udsættelse med afsoning af og benådning for frihedsstraffe på 60 dage og derunder, idømt for visse færdselslovsovertrædelser.
 4) Cirkulære nr. 12090 af 9. juli 2001 om årlig indberetning til direktoratet om indsættelser m.v. i arresthus.
 5) Cirkulære nr. 12123 af 9. juli 2001 om arrestafdelinger placeret i statsfængsler.
 § 2. Med virkning fra den 6. maj 2015 ophæves endvidere følgende cirkulæreskrivelser m.v.:
 1) Skrivelse nr. 11369 af 19. december 1988 vedrørende afsoningsomkostninger.
 2) Cirkulæreskrivelse nr. 11581 af 30. december 1994 vedrørende indberetning om undvigelse og forsøg herpå samt bortgang.
 3) Cirkulæreskrivelse nr. 12091 af 9. juli 2001 om periodiske indberetninger af statistik vedrørende indsatte og klienter.
 § 3. Med virkning fra den 6. maj 2015 bortfalder vejledning nr. 11991 af 29. juni 2001 om adgangen til intern delegation i kriminalforsorgens institutioner.
