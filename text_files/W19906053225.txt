 I et tilfælde, hvor den ene ægtefælle havde modtaget sociale ydelser,  

 der ikke var indkomstskattepligtige, skulle ved skatteberegningen denne  

 ægtefælles ikke udnyttede personfradrag overføres til den anden ægtefælle som  

 tillæg til hendes personfradrag, før der blev beregnet nedsættelse efter  

 personskattelovens § 11.
A klagede over den foretagne skatteberegning for indkomståret 1987. Det  

 var oplyst, at klagerens ægtefælle havde modtaget ikke-indkomstskattepligtige  

 sociale ydelser efter kapitel 9 og 10 i lov om social bistand.
Der var  

 herefter i medfør af personskattelovens § 11 ved skatteberegningen sket en  

 nedsættelse af klagerens personfradrag.
Denne nedsættelse var foretaget  

 således, at ægtefællens ikke udnyttede personfradrag var overført til  

 klageren, hvorefter nedsættelse var beregnet i overensstemmelse med nævnte  

 lovbestemmelse.
 Klageren gjorde over for Landsskatteretten gældende, at den særlige  

 reduktion af personfradraget skulle foretages således, at hendes  

 personfradrag forlods blev nedsat, hvorefter ægtefællens uudnyttede  

 personfradrag skulle overføres til hende med virkning for skatteberegningen.
Landsskatteretten måtte imidlertid give skatterådet medhold i, at  

 personskattelovens § 11 måtte forstås således, at det i en situation som den  

 her omhandlede var ægtefællens ikke udnyttede personfradrag, der skulle  

 overføres til klageren og tillægges dennes personfradrag, før der skulle  

 foretages nedsættelse som følge af de nævnte sociale ydelser.
Det var  

 herefter korrekt at nedsættelsen efter personskattelovens § 11 var foretaget  

 på grundlag af summen af de to ægtefællers personfradrag.
 Den foretagne skatteberegning blev derfor stadfæstet.
 LV 1988, E 1.2.1.
