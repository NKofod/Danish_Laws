Genbeskatning af underskud Spørgsmål Vil en  

 overførsel af virksomhed fra datterselskabet A Ltd. til en af A Ltd. oprettet  

 og ejet filial i Y være at anse for en disposition, der i medfør af § 15,  

 stk.  

 8, nr. 12, i lov nr. 426 af 6. juni 2005 vil udløse genbeskatning efter  

 reglerne i ligningslovens § 33 E.
Svar Spørgsmålet skal  

 besvares med et "nej" Beskrivelse af de faktiske forhold A Ltd. er et i X  

 indregistreret selskab.
Selskabet indgik tidligere i sambeskatning med B A/S.  

 A  

 Ltd. udtrådte af sambeskatningen med virkning fra indkomståret 2004.  

 Genbeskatningssaldoen for A Ltd. udgør 22.895.981 kr., jf. § 15, stk. 8, i  

 lov  

 nr. 426 af 6. juni 2005.
 A Ltd. overvejer  

 at overføre en del af sin virksomhed til en af selskabet oprettet og ejet  

 filial i Y.
Spørgers eventuelle opfattelse ifølge anmodning og bemærkninger til  

 sagsfremstilling I medfør af §  

 15, stk. 8, nr. 12, i lov nr. 426 af 6. juni 2005 vil en disposition, som  

 ville  

 udløse genbeskatning efter reglerne i ligningslovens § 33 E, jf.  

 lovbekendtgørelse nr. 995 af 7. oktober 2004, også udløse genbeskatning i  

 skyggesambeskatningen.
 Efter  

 ligningslovens § 33 E, stk. 2, skulle der ske genbeskatning, hvis et  

 udenlandsk  

 sambeskattet selskab afhænder aktier eller anparter i selskabet, hvor det  

 direkte eller indirekte ejer mindst 25 % af aktie- eller anpartskapitalen  

 eller  

 helt eller delvis afhændede virksomheden til et koncernforbundet selskab  

 m.v.,  

 jf. kursgevinstlovens § 4, stk. 2.
 Spørgsmålet er  

 herefter, hvorvidt en hel eller delvis overførsel af en virksomhed fra et  

 selskab til dets filial kan anses for en overdragelse til et koncernforbundet  

 selskab m.v., jf. kursgevinstlovens § 4, stk. 2.
Da en filial  

 ikke er en juridisk person, vil en overførsel ikke medføre ændring i det  

 juridiske ejerskab.
Dvs. at A Ltd. såvel civilretligt som skattemæssigt  

 fortsat  

 vil være ejer af den virksomhed, der overføres til filialen.
Forespørger skal  

 her henvise til Højesterets dom af 18. december 1992 i TfS 1993.7, hvor der  

 ikke blev givet fradrag for renter på lån mellem selskabet og dets filial, da  

 retten fandt, at der var tale om overførsler inden for samme juridiske enhed,  

 og at mellemværendet ikke kunne sidestilles med et sædvanligt juridisk  

 forpligtende gældsforhold.
 Da en filial som  

 anført ikke er en juridisk person, er det forespørgers opfattelse, at en  

 filial  

 ikke kan anses for et koncernforbundet selskab m.v. i forhold til sit  

 "moderkontor", jf. kursgevinstlovens § 4, stk. 2.
 Det er på denne  

 baggrund forespørgers opfattelse, at en overførsel af virksomhed fra A Ltd.  

 til  

 en af selskabet etableret og ejet filial i Y ikke kan anses for en  

 disposition,  

 der vil udløse genbeskatning, jf. § 15, stk. 8, nr. 12, i lov nr. 426 af 6.  

 juni 2005.
SKATs indstilling og begrundelse Det er oplyst at  

 A Ltd., har været sambeskattet med det danske selskab B A/S.
Denne  

 sambeskatning  

 ophørte i forbindelse med introduktionen af de nye sambeskatningsregler i lov  

 nr. 426 af 6. juni 2005, hvorefter det følger af overgangsbestemmelserne i §  

 15, stk. 8, i lov nr. 426 af 6. juni 2005, at B A/S indkomst skal forhøjes  

 med  

 det overskud som A Ltd. realiserer i de efterfølgende indkomstår, indtil der  

 ikke længere er nogen genbeskatningssaldo.
 På nuværende  

 tidspunkt er der ifølge rådgiver stadig en tilbageværende genbeskatningssaldo  

 på kr. 22.895.981 kr..
 Ved besvarelsen  

 af spørgsmålet, har SKAT ikke taget stilling til opgørelsen af  

 genbeskatningssaldoen  

 for A Ltd..
 Af  

 overgangsreglerne i § 15, stk. 8, i lov nr. 426 af 6. juni 2005 fremgår  

 endvidere, at dispositioner, som ville udløse genbeskatning efter reglerne i  

 den dagældende ligningslov § 33 E, jf. lovbekendtgørelse nr. 995 af 7.  

 oktober  

 2004, fortsat udløser genbeskatning, indtil genbeskatningssaldiene er  

 udlignet.
Det følger  

 således af den dagældende ligningslov § 33 E, stk. 1, 1. punktum, at hvis et  

 udenlandsk selskab, som udtræder af sambeskatning efter selskabsskattelovens  

 §  

 31, i sambeskatningsperioden har haft underskud, som er fradraget i andre  

 selskabers skattepligtige indkomst, og som ikke modsvares af senere års  

 overskud, forhøjes moderselskabets skattepligtige indkomst med et tilsvarende  

 beløb i det indkomstår, hvor selskabet udtræder af sambeskatningen.
Ifølge  

 ligningslovens § 33 E, stk. 2, 1. punktum, finder stk. 1. 1. punktum, bl.a.  

 tilsvarende anvendelse, hvis et udenlandsk sambeskattet selskab helt eller  

 delvis afhænder virksomheden til et koncernforbundet selskab.
 Ved vurderingen  

 af, om afhændelse af aktiver i relation til ovennævnte bestemmelse anses for  

 at  

 være hel eller delvis afhændelse af virksomhed, tages udgangspunkt i den  

 almindelige  

 skatteretlige forståelse af begrebet "virksomhed", og det beror på  

 en  

 konkret vurdering, om det, der afhændes, må anses for at være helt eller  

 delvis  

 afhændelse af virksomhed, jf. herved cirkulære nr. 82 af 29. maj 1997 om  

 international beskatning, pkt. 6.5.3.4.2. og pkt. 6.5.3.5.
 Landsskatteretten  

 har i en  


  

 SKM2007.400.LSR  


,  

 fastslået at, etablering af et fast driftssted og allokering af virksomhed  

 hertil er ikke omfattet af bestemmelsen i ligningslovens § 33 E, stk. 2, der  

 alene omhandler afhændelse til et koncernforbundet selskab.
 En etablering af  

 en filial i Y, med en samtidig allokering af aktivitet fra A Ltd. til  

 filialen,  

 vil således ikke udløse genbeskatning af underskud.
 SKAT skal derfor  

 indstille, at spørgsmålet besvares med et "nej".
Skatterådets afgørelse og begrundelse Skatterådet  

 tiltræder SKATs indstilling.
