(Til embedslægeinstitutionerne og  

 stadslægen i København) Ved indenrigsministeriets bekendtgørelse nr. 152 af 14. april 1983 om  

 behandling af lig er der i kapitel I givet regler for, under hvilke  

 betingelser embedslægeinstitutionerne, i Københavns kommune stadslægen, kan  

 udstede ligpas.
 I overensstemmelse med en nordisk overenskomst om transport af lig mellem  

 de nordiske lande er der indført lempelser ved bekendtgørelsens § 1, stk. 4  

 (dansksproget ligpas), bekendtgørelsens § 2, stk. 2  

 (embedslægeinstitutionens/stadslægens kontrol) og bekendtgørelsens § 3, stk.  

 5 (kistens udførelse).
 I henhold til § 6 i bekendtgørelsen fastsætter sundhedsstyrelsen følgende:
 § 1.  Såfremt dødsårsagen var en smitsom sygdom, der  

 er omfattet af lov nr. 114 af 21. marts 1979 om foranstaltninger mod  

 smitsomme sygdomme, dvs. alment farlige sygdomme eller øvrige smitsomme  

 sygdomme, jfr. lovens § 2, finder bestemmelserne i kapitel II i  

 indenrigsministeriets bekendtgørelse anvendelse.
 Stk. 2.  Såfremt afdøde led af en alment farlig sygdom,  

 som ved døden var i akut smittefarligt stadium, eller hvor dette ikke med  

 sikkerhed kan udelukkes, skal kisten udføres i materiale som angivet i § 3,  

 stk. 2, litra a), i indenrigsministeriets bekendtgørelse.
 Stk. 3.  Såfremt dødsårsagen var en af de i stk. 1  

 nævnte øvrige smitsomme sygdomme, eller iøvrigt ikke var omfattet af stk. 2,  

 og liget eller ligdele skal transporteres til Finland, Island, Norge eller  

 Sverige, finder bestemmelserne i indenrigsministeriets bekendtgørelse § 3,  

 stk. 1-3, ikke anvendelse, med mindre dette kræves af den ligpasudstedende  

 embedslægeinstitution, respektive stadslægen i Købehavn.
 § 2.  Ved udstedelse af ligpas skal de neden for i  

 stk. 2-8 nævnte regler iagttages.
 Stk. 2.  Der skal foreligge en af en læge udstedt  

 udskrift af dødsattest til brug for ligtransport til udlandet (formular  

 1237), idet den originale dødsattest skal afleveres til  

 begravelsesmyndigheden.
Stk. 3.  Der skal på udskriften af dødsattesten eller på  

 særskilt erklæring fra den dødsattestudstedende læge foreligge oplysning om,  

 at den afdøde ikke har lidt af smitsom sygdom af den i § 1, stk. 1,  

 omhandlede art.
Såfremt den afdøde ved døden led af en smitsom sygdom, skal  

 oplysning om sygdommen anføres på udskriften af dødsattesten eller på  

 erklæringen.
Denne oplysning skal af den ligpasudstedende myndighed overføres  

 på ligpasset.
 Stk. 4.  Der skal foreligge attestation fra  

 begravelsesmyndigheden for dødsfaldets anmeldelse.
 Stk. 5.  Der skal foreligge attestation fra vedkommende  

 bedemandsforretning for, at liget transporteres i kister (kiste), der  

 opfylder de i indenrigsministeriets bekendtgørelse § 3, stk. 1 og 2,  

 henholdvis stk. 1 og 3, fastsatte betingelser, jfr. dog stk. 7.
 Stk. 6.  Såfremt transporten sker med fly i kister, som  

 opfylder betingelserne i bekendtgørelsens § 3, stk. 2, litra a), skal  

 vedkommende bedemandsforretning endvidere attestere, at liget er balsameret  

 med 3 liter 5-10% vandig formalinopløsning enten indsprøjtet gennem vena  

 femoralis eller ved punktindsprøjtninger.
 Stk. 7.  Der skal foreligge attestation fra vedkommende  

 bedemandsforretning for, at eventuelle krav til kistens udførelse, der i  

 medfør af indenrigsministeriets bekendtgørelse § 3, stk. 5, er stillet af  

 den, der skal udføre transporten, eller i medfør af dette cirkulæres § 1,  

 stk. 3, er stillet af den ligpasudstedende embedslægeinstitution, respektive  

 stadslægen i København, er opfyldt.
 Stk. 8.  Såfremt anmodning om udfærdigelse af ligpas  

 angår et tidligere begravet lig, skal der foreligge dokumentation for  

 kirkeministeriets tilladelse til opgravning og flytning af liget, med mindre  

 liget skal transporteres til Finland, Island, Norge eller Sverige.
§ 3.  Formular nr. 1240 (ligpas på dansk og engelsk)  

 og 1241 (ligpas på dansk og fransk) kan rekvireres fra firma J.
Ullstad og  

 Sønner, Kompagnistræde 10, 1208 København K, telefon (01) 12 19 92.
 § 4.  Cirkulæret træder i kraft den 1. oktober 1983.
 Stk. 2.  Samtidig ophæves sundhedsstyrelsens cirkulære  

 af 10. marts 1977 om transport af lig til eller fra udlandet.
 SUNDHEDSSTYRELSEN, DEN 26. SEPTEMBER  

 1983.
 P.D.V.
Michael von Magnus /Øhlenschlæger Bilag til cirkulæret: Indenrigsministeriets bekendtgørelse nr. 152 af 14.  

 april 1983. (Udelades her).
