 Denne At-meddelelse oplyser om åndemiddelluft, det vil sige den luft, der  

 indåndes, når man bruger luftforsynet åndedrætsværn.
Åndemiddelluft kan skaffes på flere måder.
At-meddelelsen beskriver både  

 oliesmurte og oliefrie kompressoranlæg op til 10 bar (lavtryksanlæg). Desuden  

 omtales specielle forhold vedrørende mobile anlæg.
 Åndemiddelluft på trykflasker (højtryk) og lavtryksdykkerluft er ikke  

 omfattet af At-meddelelsen.
 Åndedrætsværn og kriterier for valg af egnet åndedrætsværn er beskrevet i  

 At-meddelelse nr. 4.09.1.
SUNDHEDSMÆSSIG BAGGRUND Ved brug af luftforsynet åndedrætsværn trækker brugeren vejret i den luft,  

 der tilføres åndedrætsværnet.
Luften skal derfor være af en sådan kvalitet,  

 at brugeren ikke bliver udsat for sundhedsskadelige påvirkninger ved at bruge  

 åndedrætsværnet.
Ellers kan der skabes en falsk tryghed hos brugeren.
Endvidere er det vigtigt at sikre, at det luftforsynede åndedrætsværn får  

 tilført ren luft - uden variationer i kvaliteten - med sikkerhed i forsyningen og - egnet til indånding fra distributionssystemet ved udtag for  

 åndemiddelluft.
Forurenet åndemiddelluft kan bl.a. give hoste, hovedpine, eksem, allergi,  

 infektion og gener i luftvejssystemet og anden utilpashed.
For lav  

 luftfugtighed kan udtørre slimhinderne.
KVALITET AF ÅNDEMIDDELLUFT Sammensætningen af åndemiddelluft bør svare til den, der forekommer i  

 frisk luft.
 Renhed, det vil sige, at følgende forureninger så vidt muligt skal undgås:
- kulilte - kultveilte ud over den, der forekommer i frisk luft - nitrøse gasser (kvælstofilter) - smøremidler - plast og nedbrydningsprodukter af plastmaterialer - støv og andre faste partikler - mikroorganismer samt nedbrydnings- og affaldsprodukter fra disse.
 Brøksummen af forureningerne skal være så lav som mulig og bør under alle  

 omstændigheder være mindre end 0,1.
 Luftfugtighed skal være til stede i et vist omfang.
 Temperaturen bør ligge mellem 15 og 25 grader C, så vidt muligt svarende  

 til den temperatur, der arbejdes i.
ARBEJDSGIVERENS PLIGTER Arbejdsgiveren skal sørge for, - at åndemiddelluften ikke medfører sundhedsfare, - at åndemiddelluften findes i en passende mængde, - at brugerne instrueres i korrekt tilkobling til anlægget og justering af  

 luftmængden, og - at anlægget kontrolleres og vedligeholdes, herunder rengøres.
BRUGERENS PLIGTER Brugeren skal - anvende åndemiddelluft fra anlægget efter arbejdsgiverens anvisninger, - give sikkerhedsgruppen, arbejdslederen eller arbejdsgiveren meddelelse  

 om fejl og uregelmæssigheder i forsyningen med åndemiddelluft og - give sikkerhedsgruppen, arbejdslederen eller arbejdsgiveren meddelelse  

 om fejl og uregelmæssigheder i kvaliteten af åndemiddelluften.
OLIESMURTE KOMPRESSORANLÆG Figuren på s. 4 viser et eksempel på, hvordan et anlæg med lagerbeholder  

 med tør luft kan være udformet, så det under kontrollerede forhold kan levere  

 både afbejdsluft og en åndemiddelluft af god kvalitet.
 Opbygges anlægget således, at der er kondensat i lagerbeholderen, bør  

 denne være forsynet med automatisk kondensataftapning i form af en  

 magnetventil, som styres af et ur.
 Der kan også vælges et særskilt anlæg, der kun bruges til at fremstille  

 åndemiddelluft.
Eksempel på trykluftanlæg med »tør« lagerbeholder 1. Indsugning i friskluftzone med grovfilter. 2.  

 Kompressor med indbygget indsugningsfilter 3. Efterkøler med  

 cyklon/køletørrer. 4. Partikelfilter 1 microm. 5. Partikelfilter 0,0 1  

 microm. 6. Adsorptionstørrer. 7. Partikelfilter 1 microm. 8. Lagerbeholder  

 (»tør luft«). 9. Temperaturmåling.
 10. Dobbeltfilter, partikelfilter (0,01 microm) og  

 kulfilter.
 11. Reduktionsventil.
 12. Bæltefilter med aktivt kul.
13. Kondensataftapning.
Al kondensatslam skal ledes  

 til særskilt beholder og afleveres som kemikalieaffald.
Placering af kompressor og luftindtag Kompressoren anbringes i et særskilt, velventileret rum efter  

 leverandørens anvisninger.
Luftindtaget skal være placeret således, at det er fri for forurening, fx  

 fra procesanlæg, røg eller udstødningsgasser.
Det skal vurderes, om bygninger  

 og terrænforhold danner »lommer« af forurening.
En placering over  

 tagniveau vil i de fleste tilfælde være nødvendig.
Olietyper Det er vigtigt, at der anvendes en olietype, som opfylder  

 kompressorleverandørens krav, og som er egnet til det pågældende anlæg.
Hvis  

 det er muligt, bør der kun bruges olie, der er vurderet med hensyn til  

 kraknings- og affaldsstoffer.
Eksempler på forurening fra kompressorer - Kulilte (CO) og kultveilte (CO2) kan stamme fra overophedede  

 kompressorcylindre ved forbrænding af smøreolien.
 - Olieaerosoler kan stamme fra smøreolien.
 - Støv og andre faste partikler kan komme fra filtermaterialer og rust i  

 rørledningerne.
- Kondensvand kan aflejres i lagerbeholderen sammen med diverse  

 oliepartikler fra kompressorsmøresystemet.
Dette kan medføre vækst af  

 mikroorganismer.
Filtreringssystemer Et filtersystem opbygges normalt af 2 typer filtre og forskellige former  

 for tørringsenheder.
Alle filtre skal monteres som anvist af leverandøren.  

 Forkert montering ødelægger filtrenes effektivitet.
FILTERTYPER Partikelfiltre er virksomme over for både faststofpartikler, fx  

 støv og rust, og væskepartikler (aerosoler), fx vand og olie.
 OBS! Partikelfiltre fjerner ikke nogen form for dampformig  

 forurening, heller ikke vanddamp.
 Filtrene leveres normalt med trykfaldsindikation fra leverandøren.
Adsorptionsfiltre er virksomme over for dampformig forurening.
Der  

 er to former for adsorptionsfiltre:
 - Kulfiltre er virksomme over for rester af smøreolie på dampform og  

 forskellige former for lugtstoffer i åndemiddelluften.
 OBS! Kulfiltre kan beskyttes mod olie- og vandaerosoler ved hjælp  

 af partikelfiltre.
 OBS! Kulfiltre fjerner ikke stoffer som fx kulilte, kultveilte,  

 nitrøse gasser og formaldehyd.
 - Adsorptionstørrere fjerner vanddamp fra luften.
EFTERKØLERE OG KØLETØRRERE Disse enheder kan enkeltvis eller i kombination anbringes i tilslutning  

 til kompressoren.
De kan fjerne vand fra luften og kan benyttes som en  

 forbehandling af luften, inden den »går videre« til behandling i  

 partikelfiltret og adsorptionstørreren.
Distributionssystemer Distributionssystemet udføres bedst i rustfrie stålrør eller eventuelt  

 varmeforzinkede rør.
Rørenes gevindender bør samles med paktape (teflon) og  

 ikke med pakgarn og paksalve.
 Efter installation og større ændringer af distributionssystemet skal  

 eventuelle skæreolierester og anden forurening fjernes ved en udvaskning af  

 rørsystemet med efterfølgende tørring.
Koblinger til åndemiddelluftsystemet skal være forskellige fra  

 arbejdsluftsystemets koblinger.
Derved undgås, at slanger til arbejdsluft  

 benyttes til åndemiddelluft.
Slangerne skal være af en lugtfri type og må ikke afgive skadelige dampe  

 eller gasser.
Slangerne skal være så stive, at lufttilførslen ikke spærres,  

 hvis der trædes på dem.
Lufttilførslen må heller ikke kunne spærres ved knæk  

 på slangerne.
Dimensionering og justering Anlægget skal være dimensioneret således, at der altid er den mængde luft  

 til rådighed, som de anvendte åndedrætsværn kræver ifølge brugsanvisningen.  

 Det vil normalt være 150-200 l pr. minut.
Luftmængden tilpasses i øvrigt  

 brugerens fysiske belastning.
Komnpressorernes kapacitet bør være så stor, at overophedning undgås.
Der  

 kan eventuelt installeres rækkefølgevælgere.
 Luftens trykdugpunkt skal alle steder ligge under omgivelsernes  

 temperatur, således at kondensvand i distributionssystemet undgås og dermed  

 mindsker risikoen for vækst af mikroorganismer.
 Luftens temperatur før filtrering til åndemiddelluft må ikke være højere  

 end den, filterleverandøren foreskriver (normalt 21-26 grader C).
OLIEFRIE KOMPRESSORER Denne type anlæg kan også bruges til både arbejdsluft og åndemiddelluft.  

 Da der ikke ved disse kompressortyper er olie i kompressionskammeret, er  

 forurening som olieaerosoler, oliedampe, kulilte, kultveilte og nitrøse  

 gasser udelukket.
Det kan dog ikke udelukkes, at der kan dannes plastpartikler og  

 nedbrydningsprodukter, som med luftstrømme kan komme ud i rørsystemet.
Dette  

 forekommer dog kun, hvis der sker overophedning af en slidt kompressor.
 Bortset fra ovennævnte, gælder i øvrigt de samme forhold som for de  

 oliesmurte kompressorer.
MOBILE ANLÆG Disse kompressorer kan være både oliesmurte og oliefrie.
De kan være  

 el-drevet eller drevet af en forbrændingsmotor.
Ofte er det samme kompressor,  

 som bruges til levering af arbejdsluft og åndemiddelluft.
Som beskrevet ovenfor er det meget vigtigt, at luftindtaget placeres  

 således, at det er fri for forurening.
Dette er særlig vigtigt, når det er en  

 forbrændingsmotor, der driver kompressoren.
 Distributionssystemets slanger skal også for mobile anlæg opfylde de  

 tidligere nævnte krav til slanger.
OBS! Filtrene skal altid anbringes lodret.
Hvis filtre lægges  

 vandret, kan de blive ødelagt, hvis der er olie og vand i filterhuset.
KONTROL OG VEDLIGEHOLDELSE AF ANLÆG Et velfungerende anlæg kræver jævnlig eftersyn, kontrol og  

 vedligeholdelse, herunder rengøring.
Leverandørens anvisninger herom skal  

 følges.
Arbejdsgiveren skal sørge for, at serviceeftersyn af anlægget  

 foretages af leverandøren eller anden sagkyndig, og kontrol og  

 vedligeholdelse varetages enten af disse eller af virksomheden selv.
Hvis  

 virksomheden kontrollerer og vedligeholder anlægget, er det en god ide kun at  

 lade 1 eller 2 personer varetage disse opgaver, afhængigt af virksomhedens  

 størrelse.
 Kontrol og vedligeholdelse omfatter bl.a.:
- analyse af åndemiddelluften med jævne mellemrum ved udtag for  

 åndemiddelluft, - skift af filtre efter leverandørens anvisninger.
Filtre skal dog altid  

 skiftes, hvis der konstateres forureninger i åndemiddelluften eller ved  

 forøget trykfald over partikelfilter, - forbrug og skift af smøreolie i kompressoren, - funktionskontrol af magnetventiler til kondensaftapning - kontrol af at der ikke sker overbelastning af kompressoren, fx ved  

 overvågning af kompressionstemperaturen, - systemtæthed, - forurening af rørsystemer, vandudskillere og ventiler for olie, vand,  

 mikroorganismer, korrosionsprodukter m.v., - luftens temperatur før filtrering skal følge leverandørens anvisninger,  

 normalt 21-26 grader C, - luftens trykdugpunkt, - ventilationsforhold i kompressorrummet.
 En timetæller på kompressoren kan anbefales til styring af kontrol- og  

 vedligeholdelsesrutinerne.
 En driftsprotokol over anlægget bør indeholde følgende oplysninger:
- analyseresultater af luftkvaliteten, - filterskift, - forbrug og skift af smøreolie, - luftmængde til brugere, - funktionskontrol af magnetventiler, - besigtigelse af distributionssystemet for tæthed, - reparationer, - uregelmæssigheder, og - serviceeftersyn.
