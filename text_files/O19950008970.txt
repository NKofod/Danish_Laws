 Resumé  


  

 En gårdejer klagede over at Finansministeriet havde tiltrådt en afgørelse  

 fra Hypotekbanken om tilbagebetaling af støtte til miljøinvestering.
I forbindelse med gårdejerens etablering af en stålsilo i 1978  

 fik han tilsagn om støtte i form af rentenedslag.
Støtten blev beregnet på  

 grundlag af renten af det kreditforeningslån som han optog i forbindelse med  

 investeringen.
I 1987 ombyttede gårdejeren det pågældende lån med et nyt.
Da  

 Hypotekbanken fik meddelelse herom i 1993, fremsatte banken krav om  

 tilbagebetaling af rentetilskuddene for perioden fra 1987. Hypotekbanken  

 henviste til at grundlaget for ydelse af rentetilskud var bortfaldet ved  

 indfrielsen af lånet.
Ombudsmanden udtalte at rentetilskuddet var ydet med henblik på  

 at fremme investeringer i miljøet.
Tilskuddet kunne således ikke anses for at  

 være direkte afhængigt af det optagne lån.
Hypotekbanken kunne derfor ikke  

 uden  

 en konkret vurdering lade rentetilskuddet bortfalde ved indfrielse af lånet.  

 Ombudsmanden henstillede herefter til Hypotekbanken at genoptage sagen. (J.  

 nr.  

 1994-2930-29).
Uberettiget bortfald af rentetilskud til miljøinvestering Sagen angik støtte til en  

 miljøinvestering (etablering af en gastæt stålsilo) ydet til en gårdejer (A)  

 i  

 form af rentetilskud på et lån.
Et rådgivningscenter (B) klagede den 9.  

 december 1994 for A over at Finansministeriet havde tiltrådt en afgørelse fra  

 Hypotekbanken om tilbagebetaling af rentetilskud efter at lånet var indfriet.  

 Til brug for min behandling af sagen indhentede jeg udtalelser af 30. januar  

 1995 og 2. februar 1995 fra henholdsvis Hypotekbanken og Finansministeriet.  

 Jeg havde endvidere sagens akter til gennemsyn.
 Det fremgik af akterne at  

 Miljøkreditrådet den 10. februar 1978 gav A endeligt tilsagn om støtte i  

 henhold til lov nr. 682 af 23. december 1975 om støtte til  

 miljøinvesteringer.  

 Miljøkreditrådet anførte bl.a. følgende:
 "...
 I fortsættelse af  

 miljøkreditrådets skrivelse af 23. august 1977 om støtte til 113.734 kr. af  

 en  

 investering på 269.770 til etablering af en  

 722 m3  

 gastæt stålsilo skal man hermed  

 give endeligt tilsagn om støtte til den omhandlede investering.
Støtten ydes i form af et  

 rentenedslag, der for tiden udgør 6 % p.a. på basis af et kontantlån optaget  

 i  

 (kreditforeningen), stort 125.500 kr., 3. serie.
Lånet tilbagebetales med  

 halvårlige afdrag, og lånets løbetid er 30 år i henhold til lånetilbud af 24.  

 november 1977 fra (kreditforeningen). Støtten ydes i forhold til  

 støttegrundlaget, og rentenedslaget vil blive beregnet på baggrund af den ved  

 lånets stiftelse forudsatte restgæld i hver enkelt termin.
Rentenedslag kan  

 højst ydes i 15 år.
..." Miljøkreditrådet bad samtidig  

 A om at afgive følgende erklæring der blev underskrevet den 24. februar 1978:
 "...
Erklæring overfor KONGERIGET  

 DANMARKS HYPOTEKBANK OG FINANSFORVALTNING Underskrevne låntager i  

 (kreditforeningen), for lån stort 125.500 kr.
 forpligter sig til uden  

 forsinkelse at give långiver og Kongeriget Danmarks Hypotekbank og  

 Finansforvaltning meddelelse, såfremt der sker væsentlige ændringer i  

 virksomhedens forhold, der kan medføre, at forudsætningerne for udbetaling af  

 rentenedslag er bortfaldet, herunder at virksomheden ophører eller afhændes.  

 Der kan uden Hypotekbankens samtykke ydes henstand med erlæggelse af de i  

 lånevilkårene  

 fastsatte ydelser.
..." Den 1. maj 1978 skrev  

 Miljøkreditrådet bl.a. således til A:
 "...
 Ved skrivelse herfra af 10.  

 februar 1978 har De fået tilsagn om støtte til en miljøinvestering i form af  

 rentenedslag på basis af et støttegrundlag på 113.734 kr.
Folketinget har den 20. april  

 1978 vedtaget en ændring af miljøinvesteringsloven.
Herefter erstattes  

 støtteformen rentenedslag af et direkte tilskud på 25 %.
 Lovændringen træder i kraft  

 den 1. juni 1978, således at ansøgninger, hvortil der først gives  

 støttetilsagn  

 efter denne dato, som hovedregel behandles efter de nye regler, medens  

 ansøgninger, der før den 1. juni 1978 har modtaget et endeligt tilsagn, som  

 hovedregel fortsat behandles efter de hidtil gældende regler.
 I følge lovens  

 overgangsbestemmelser vil dog også virksomheder, der allerede har fået  

 tilsagn  

 om støtte i form af rentenedslag - såfremt rentenedslaget ikke er påbegyndt  

 udbetalt - efter ansøgning kunne få ændret dette tilsagn til et tilsagn om 25  

 %  

 direkte tilskud af det af miljøkreditrådet fastsatte støttegrundlag.
..." A gjorde ikke brug af  

 muligheden for at ændre tilsagnet om rentenedslag til tilsagn om 25% direkte  

 tilskud.
 Udbetalingerne af  

 rentetilskuddene blev foretaget til kreditforeningen hver den 11. juni og den  

 11. december, første gang den 11. december 1978. Udbetalingen skete ved  

 fremsendelse af check til kreditforeningen ledsaget af en kort følgeskrivelse  

 der bl.a. havde følgende ordlyd:
 "...
 Beløbet udbetales under forudsætning af, at ovennævnte debitor fortsat  

 er ejer af den pågældende ejendom.
 Såfremt dette ikke er  

 tilfældet, udbeder man sig snarest underretning om ejerskiftet.
..." Fra 1990 blev ordlyden ændret  

 til følgende (min fremhævelse af den ny tekst):
 "...
 Beløbet udbetales under forudsætning af, at ovennævnte debitor fortsat  

 er ejer af den pågældende ejendom, og at det lån, hvortil der er bevilget  

 rentetilskud, fortsat løber uændret.
 Såfremt dette ikke er  

 tilfældet, udbeder man sig snarest underretning om ejerskiftet.
..." Den 17. juni 1993 returnerede kreditforeningen udbetalingen pr. 11.  

 juni 1993 under henvisning til at det pågældende lån var indfriet.
 Herefter skrev Hypotekbanken den 19. juli 1993 bl.a. følgende til A:
 "...
 Hypotekbanken har fra  

 (kreditforeningen) fået oplyst at ovennævnte lån er indfriet 12. februar  

 1987.
 Rentetilskud for perioden 5  

 år tilbage - 11.6.1988 - udgør følgende:
11.12.1988 kr. 3.280,08 11.06.1989 kr. 3.266,44 11.12.1989 kr. 3.251,57 11.06.1990 kr. 3.235,35 11.12.1990 kr. 3.217,67 11.06.1991 kr. 3.198,40 11.12.1991 kr. 3.177,39 11.06.1992 kr. 3.154,48 11.12.1992 kr. 3.129,51 I alt kr.28.910,89 hvilket beløb  

 bedes indbetalt 14 dage fra dato.
..." Herefter bad Rådgivnings-Center B for A Hypotekbanken om at sætte sagen  

 i bero mens der søgtes en afklaring med kreditforeningen.
 I perioden mellem den 23. august og den 17. september 1993 brevvekslede  

 Rådgivnings-Center B og kreditforeningen bl.a. som følger:
 Brev af 23. august 1993 fra Rådgivnings-Center B:
 "...
 (A) har den 19. juli 1993 fra  

 Hypotekbanken modtaget et brev om tilbagebetaling af rentetilskud i perioden  

 11.12.88 - 11.12.92 ialt kr. 28.910,89.
 Vi mener det er helt  

 urimeligt at komme med en sådan regning efter så mange år, det kommer for os  

 som en stor overraskelse, da vi undersøgte konsekvensen ved omlægning af et  

 sådan lån, og fik mundtligt at vide at rentetilskuddet ville fortsætte  

 uændret.
I skrivelsen fra  

 Hypotekbanken til (kreditforeningen) halvårligt gør man opmærksom på at  

 rentetilskuddet er udbetalt under forudsætning af at debitor fortsat er ejer  

 af  

 den pågældende ejendom og det lån, hvortil der er ydet tilskud fortsat løbet  

 uændret.
På baggrund af dette må (kreditforeningen), have haft den samme  

 opfattelse som vi har fået.
 Ud fra dette finder vi ikke  

 opkrævningen rimelig og beder (kreditforeningen) betale hele beløbet kr.  

 28.910,89  

 til Hypotekbanken.
..." Brev af 25. august 1993 fra kreditforeningen  

  

 :
 "...
 Vi har været af den mening,  

 at rentetilskuddet kunne modtages, sålænge ejendommen ikke skiftede ejer, og  

 har derfor løbende anvendt det modtagne rentetilskud til modregning i de  

 ydelsesbeløb, som (A) skulle betale til os.
 Vi må derfor som udgangspunkt  

 sige, at Deres klient ikke har lidt et økonomisk tab, men snarere har haft en  

 likviditetsmæssig fordel.
 Såfremt (A) måtte have  

 likviditetsmæssige problemer med at indbetale den af Hypotekbanken krævede  

 tilbagebetaling, er (kreditforeningen) imidlertid indstillet på at indbetale  

 beløbet til Hypotekbanken mod at (A) underskriver et gældsbrev til  

 (kreditforeningen) på beløbet med afvikling over 5 år til rente 10% p.a.
 Må vi høre, om der er  

 interesse for en sådan løsning.
..." Brev af 10. september 1993  

 fra Rådgivnings-Center B:
 "...
 Som det fremgår af Deres brev  

 af 25/8 1993, har De været af samme opfattelse som os vedrørende tilskuddet.
 Da den eneste grund til at  

 Hypotekbanken får besked om dette er at (kreditforeningen) i stedet for at  

 gøre  

 som hidtil ved 30/6 93 terminen returnerede pengene til Hypotekbanken.
 Derfor mener vi alene det er  

 (kreditforeningens) fejl og anmoder om at beløbet bliver indbetalt til  

 Hypotekbanken  

 uden konsekvenser for debitor.
 Samtidig kan vi gøre  

 opmærksom på at, hvis man havde fulgt sædvanlig procedure ville man have fået  

 tilskud i nogle år endnu.
..." Brev af 17. september 1993  

 fra kreditforeningen:
 "...
 Som aftalt pr. telefon  

 forleden fremsendes vedlagt kopi af nogle af de breve (kreditforeningen) har  

 modtaget fra Hypotekbanken i forbindelse med det bevilgede rentenedslag.
 Som det fremgår af  

 materialet, har Hypotekbanken i 1990 ændret betingelserne for udbetaling af  

 tilskuddet, idet det nu samtidig kræves, at det lån, hvortil tilskuddet er  

 bevilget, fortsat er eksisterende.
..." Herefter skrev  

 Rådgivnings-Center B den 24. september 1993 følgende til Hypotekbanken:
 "...
 Idet vi henviser til  

 skrivelse til (A) af 19. juli 1993, har vi undersøgt sagen, og har ud fra  

 Hypotekbankens skrivelse til (kreditforeningen), fundet ud af at  

 Hypotekbanken  

 har ændret ordlyd i 1990.
 Før 1990 skrev man, at  

 debitor fortsat skulle være ejer af den pågældende ejendom, samme besked som  

 vi  

 har fået tidligere.
 Efter 1990 skriver man så  

 pludselig, at det lån, hvortil der er bevilget rentetilskud, skal løbe  

 uændret.
 Vi mener ikke, man kan ændre  

 forudsætninger undervejs, og beder Hypotekbanken fastholde de gamle regler i  

 hele lånets løbetid.
..." I brev af 30. november 1993  

 svarede Hypotekbanken bl.a. følgende:
 "...
 Under henvisning til Deres  

 brev af 24. september 1993 vedrørende rentetilskud til lån oprindelig kr.  

 125.000,- i (kreditforeningen) skal man meddele, at Hypotekbanken fastholder  

 kravet om tilbagebetaling af kr. 28.910,89.
Hypotekbankens begrundelse  

 er, at det allerede ved tilskuddets bevilling fremgik at tilskuddet knyttede  

 sig til et bestemt lån, jfr. vedlagte erklæring der er underskrevet af (A) d.  

 24. februar 1978. Det har altid været en forudsætning, at det lån der var  

 ydet  

 tilskud til fortsat skulle eksistere.
På grund af at Hypotekbanken har  

 konstateret usikkerhed omkring dette spørgsmål er Hypotekbankens  

 udbetalingsskrivelser igennem årene blevet ændret så misforståelser kunne  

 undgås.
Der er altså ikke tale om, at Hypotekbanken har ændret praksis.
 Hypotekbankens afgørelse kan  

 påklages til Finansministeriet, Budgetdepartementet, Christiansborg  

 Slotsplads  

 1, 1218  

 København K.
..." Den 7. december 1993 klagede  

 Rådgivnings-Center B til Finansministeriet der indhentede en udtalelse af 7.  

 marts 1994 fra Hypotekbanken.
Hypotekbanken anførte bl.a. følgende:
 "...
Det fremgår af bekendtgørelse  

 om støtte til miljøinvesteringer af 16. marts 1976 § 16, at rentenedslaget  

 højst kan ydes i  

  

 lånets  

  

 løbetid, dog  

 ikke ud over 15 år.
Efter Hypotekbankens opfattelse, må denne bestemmelse  

 fortolkes derhen, at man har forudsat, at rentenedslag bortfalder ved ophør  

 af  

 det til miljøinvesteringer optagne lån.
Låntager burde således være bekendt  

 med, at udbetaling af rentenedslag blandt andet er betinget af, at det lån,  

 hvortil rentenedslag er ydet fortsat skal eksistere, uanset at dette ikke  

 fremgår udtrykkeligt af tilsagnsskrivelsen eller den af låntager underskrevne  

 erklæring.
Den i medfør af lov nr. 682  

 af 23. december 1975 om støtte til miljøinvesteringer indgåede rammeaftale  

 fastlægger i § 4, at nærmere retningslinier aftales mellem Hypotekbanken og  

 långivernes organisationer, herunder Realkreditrådet.
Af de aftalte  

 retningslinier fremgår, at långiver omgående skal give Hypotekbanken  

 meddelelse, såfremt det nedslagsberettigede lån indfries eller nedbringes  

 ekstraordinært.
Det bemærkes, at det af referat fra møde afholdt den 9.  

 februar  

 1976 mellem Miljøministeriet, Hypotekbanken og organisationerne for  

 långiverne, herunder Realkreditrådet, fremgår, at denne bestemmelse er  

 fastlagt  

 i aftalen, blandt andet som følge af et spørgsmål fra Realkreditrådet om,  

 hvad  

 der ville ske, hvis der blev foretaget ekstraordinære afdrag på et lån,  

 hvortil  

 der blev ydet rentenedslag.
 (Kreditforeningen) burde  

 således have givet Hypotekbanken underretning i umiddelbar forbindelse med  

 indfrielse af det lån, hvortil der er ydet rentenedslag, ligesom  

 (kreditforeningen) burde vide, at det var en betingelse for udbetaling af  

 rentenedslag, at dette lån fortsat eksisterede.
Med hensyn til kravets  

 størrelse bemærkes, at Hypotekbanken betragter sit krav om tilbagebetaling af  

 rentenedslag for terminen 11. december 1988 for forældet, da Hypotekbanken  

 ikke  

 har opnået låntagers anerkendelse af beløbet eller iværksat retsforfølgning  

 for beløbet.
Hypotekbankens krav på tilbagebetaling af rentenedslag nedsættes  

 som følge heraf med kr. 3.280.08 til kr. 25.630.81.
 Hypotekbanken fastholder på  

 baggrund af ovenstående at have krav på tilbagebetaling af udbetalte  

 rentenedslagsbeløb, dog herefter kun for kr. 25.630,81.
..." Den 15. november 1994 traf  

 Finansministeriet følgende afgørelse:
 "...
Finansministeriet har  

 modtaget Deres brev af 7. december 1993, hvor De på vegne af (A) gør  

 gældende,  

 at den overfor Hypotekbanken underskrevne erklæring af 24. februar 1978 intet  

 siger om, at udbetaling af rentenedslag ikke kunne ske, hvis det pågældende  

 lån var indfriet.
Ministeriet har også modtaget Deres brev af 24. september  

 1993 til Hypotekbanken, hvor det gøres gældende, at Hypotekbanken  

 efterfølgende  

 har ændret forudsætning for udbetaling af rentenedslag.
 Ministeriet har endvidere  

 modtaget vedlagte udtalelse fra Hypotekbanken af 7. marts 1994. Det fremgår  

 heraf, at Hypotekbanken fastholder sit krav på tilbagebetaling af udbetalte  

 rentenedslagsbeløb, for så vidt angår et beløb på 25.630,81 kr.
 Finansministeriet skal  

 herefter træffe den endelige administrative afgørelse i sagen.
 Efter en gennemgang af sagen  

 kan ministeriet tiltræde den af Hypotekbanken trufne afgørelse.
 Ministeriet har ved  

 afgørelsen lagt vægt på, at det i den af (A) overfor Hypotekbanken  

 underskrevne  

 erklæring af 24. februar 1978 fremgår, at støtten i form af et rentenedslag  

 knytter sig til et bestemt lån optaget i (kreditforeningen). Det har derfor  

 været en forudsætning, at det lån der blev ydet tilskud til, fortsat skulle  

 eksistere.
 Det fremgår endvidere af § 16  

 i bekendtgørelse om støtte til miljøinvesteringer af 16. marts 1976, at  

 rentenedslag højst kan ydes i lånets løbetid, hvorfor det må forudsættes, at  

 støtte bortfalder ved ophør af det pågældende lån.
 Ligeledes har ministeriet ved  

 afgørelsen lagt vægt på, at det af Hypotekbankens udtalelse fremgår, at  

 Hypotekbanken ikke har ændret forudsætning for udbetaling af støtten, idet  

 den  

 efterfølgende ændrede ordlyd i Hypotekbankens skrivelser alene er sket med  

 henblik på at præcisere allerede gældende regler.
 For så vidt angår det  

 opgjorte krav på udbetalt rentenedslag efter lånets indfrielse, betragter  

 Hypotekbanken imidlertid kravet om tilbagebetaling for december termin 1988  

 som  

 forældet i henhold til 5-års fristen i 1908-loven, da der hverken er sket  

 anerkendelse af kravet fra låntagers side eller er indledt retsforfølgning  

 inden 5-års fristens udløb.
 Hypotekbanken opgør herefter  

 sit krav på tilbagebetaling af rentenedslag for terminerne fra juni 1989 til  

 december 1992 til 25.630,81 kr., hvilket kan tiltrædes.
 Finansministeriet kan iøvrigt  

 henholde sig til Hypotekbankens brev af 7. marts 1994.
Den i medfør af lov nr. 682  

 af 23. december 1975 om støtte til miljøinvesteringer indgåede rammeaftale  

 fastsætter i § 4, at nærmere retningslinier aftales mellem Hypotekbanken og  

 långivernes organisationer, herunder Realkreditrådet.
Af de aftalte  

 retningslinier fremgår det, at långiver omgående skal give Hypotekbanken  

 meddelelse, hvis nedslagsberettigede lån indfries.
Ministeriet kan derfor  

 tilslutte sig Hypotekbankens bemærkning om, at (kreditforeningen) burde have  

 underrettet Hypotekbanken i umiddelbar forbindelse med indfrielse af lånet.
..." Den 9. december 1994 klagede  

 Rådgivnings-Center B til mig og anførte særligt at A havde modtaget ydelserne  

 i  

 god tro og derfor ikke skulle betale beløbet tilbage.
 I udtalelsen af 30. januar  

 1995 havde Hypotekbanken i alt væsentligt anførte det samme som i udtalelsen  

 af  

 7. marts 1994, suppleret med bl.a. følgende:
 "...
Rentenedslag kr. 113.734 blev  

 ydet i henhold til lov nr. 682 af 23. december 1975 om støtte til  

 miljøinvesteringer.
Det fremgår af lovens § 3, at den konkrete støtte ydes  

 som  

 rentenedslag i form af tilskud til nedbringelse af renter på  

  

 lån,  

  

 som virksomheden optager til  

 dækning af de forureningsbegrænsende investeringsudgifter.
Ifølge § 16, stk.  

 1  

 i bekendtgørelse nr. 99 af 16. marts 1976 om støtte til miljøinvesteringer  

 kan  

 rentenedslaget højst ydes i  

  

 lånets  

  

 løbetid, dog ikke ud over 15 år.
Af lånetilsagn af 10. februar 1978 fremgår,  

 at  

 støtten blev ydet i forhold til støttegrundlaget, som var lån kr. 125.500 til  

 (kreditforeningen), ligesom erklæring af 24. februar 1978 indeholder  

 oplysning  

 om lånets hovedstol.
Udfra disse formuleringer  

 finder Hypotekbanken ikke, at det over for debitor kunne have fremgået mere  

 udtrykkeligt og præcist, at fortsat udbetaling af rentenedslag forudsatte, at  

 det støtteberettigende lån eksisterede.
Man er derfor fortsat af den  

 opfattelse, at debitor måtte være bekendt med, at retsgrundlaget for ydelsen  

 af  

 rentenedslaget måtte forblive uændret, hvorfor fortsat udbetaling af  

 rentenedslag  

 bl.a. forudsatte, at det støtteberettigende lån også eksisterede.
Debitor  

 burde efter Hypotekbankens opfattelse således ikke alene have henholdt sig  

 til  

 (kreditforeningens) behandling af sagen, idet han også selv måtte vide, at  

 det  

 tilskudsberettigende lån var indfriet, og at modtagelsen af rentestøtten var  

 uberettiget efter lånets indfrielse.
 ...
På grundlag af ovennævnte  

 fastholder Hypotekbanken kravet om tilbagebetaling af for meget udbetalt  

 rentenedslag.
Imidlertid må bemærkes, at Hypotekbanken nu betragter sit krav  

 om tilbagebetaling af rentenedslag for terminerne i 1989 for forældede, idet  

 man hverken har opnået debitors anerkendelse af beløbene eller har iværksat  

 retsforfølgning herfor.
Hypotekbankens krav på tilbagebetaling nedsættes  

 herefter til kr. 19.112,80. For at undgå yderligere forældelse af kravet vil  

 stævning blive udtaget hurtigst muligt, således at yderligere forældelse af  

 det  

 samlede krav undgås inden ombudsmandens afgørelse foreligger.
..." Finansministeriet henholdt  

 sig den 2. februar 1995 til Hypotekbankens udtalelse.
Der var ikke udtaget stævning  

 i sagen.
Hypotekbanken havde imidlertid foranlediget at et beløb på 19.112,80  

 kr. var indsat på spærret konto med følgende anmærkning:
 "...
Nærværende konto spærres  

 hermed i anledning af, at Kongeriget Danmarks Hypotekbank har afkrævet (A) et  

 beløb på kr. 19.112,80 udgørende rentenedslag i terminerne 11/6 1990 til  

 11/12  

 1992 begge inclusive.
Dette beløb mener Kongeriget Danmarks Hypotekbank er  

 udbetalt med urette.
I det spærrede beløb er desuden includeret 1/2  

 incassoomkostninger med kr. 980,00.
 Beløbet kan frigives med  

 behørig kvittering når det ved dom, forlig eller anden bindende måde er  

 endeligt afgjort, om Kongeriget Danmarks Hypotekbank har krav på beløbet  

 eller  

 ej.
 Samtidig erklærer (A) sig  

 indforstået med ikke at gøre forældelsesindsigelsen i henhold til  

 forældelsesloven gældende i relation til ovennævnte terminer.
..." Jeg udtalte i min afsluttende  

 skrivelse til Rådgivnings-Center B følgende:
 "Efter min opfattelse  

 drejer sagen sig om hvorvidt Hypotekbanken på det oplysningsgrundlag banken  

 havde, var berettiget til at lade rentestøtten bortfalde som følge af lånets  

 indfrielse i 1987. Jeg har koncentreret min undersøgelse om dette spørgsmål.
 1.
 Støtten til (A) blev ydet i  

 medfør af lov nr. 682 af 23. december 1975 om støtte til miljøinvesteringer.
 § 1, stk. 1, om lovens område  

 er sålydende:
 "...
 § 1, stk. 1.  

  

 Støtte kan ydes til investeringer, som erhvervsvirksomheder,  

 der ikke ejes af det offentlige, foretager i forureningsbegrænsende projekter  

 vedrørende anlæg eller indretninger, som var i drift den 1. oktober 1974. Der  

 kan kun ydes støtte til den del af investeringen, der indebærer  

 forureningsbegrænsning.
..." Lovens § 3 er sålydende:
 "...
§ 3.  

  

 Støtten ydes som rentenedslag i form af tilskud til nedbringelse  

 af renteudgifter i forbindelse med lån, som virksomheden optager til dækning  

 af  

 investeringsudgifter som bestemt i § 2, 2. pkt.
Der kan ikke ydes  

 rentenedslag  

 for den del af investeringen, til hvilken der er ydet tilskud efter § 5.
Stk. 2.  

  

 Rentenedslaget kan ydes i indtil 15 år.
Lånet skal være  

 ydet af et pengeinstitut, et realkreditinstitut eller  

 Finansieringsinstituttet  

 for Industri og Håndværk A/S inden for rammerne af den i stk. 3 nævnte  

 aftale.
 Stk. 3.  

  

 Miljøministeren indgår med Den Danske Bankforening,  

 Danmarks Sparekasseforening, Finansieringsinstituttet for Industri og  

 Håndværk  

 A/S samt med Realkreditrådet en rammeaftale om formen for samarbejdet med de  

 långivende institutter om administrationen af loven.
 Stk. 4.  

  

 Miljøministeren fastsætter de nærmere bestemmelser om  

 ydelsen af rentenedslaget, herunder om rentenedslagets størrelse og varighed.
..." I medfør af § 3, stk. 4, har  

 Miljøministeriet fastsat nærmere regler om rentenedslaget i bek. nr. 99 af  

 16.  

 marts 1976 om støtte til miljøinvesteringer.
 I medfør af bekendtgørelsens  

 § 16 kan rentenedslaget højst ydes i lånets løbetid, dog ikke ud over 15 år.
 Der er ikke i loven eller i  

 bekendtgørelsen taget stilling til hvilken betydning hel eller delvis  

 indfrielse af det optagne lån har for (den fortsatte) støtte.
I medfør af § 4 i den  

 rammeaftale der er indgået i medfør af lovens § 3, stk. 3, aftales de nærmere  

 retningslinier for rentenedslagsordningens administration mellem  

 Hypotekbanken  

 og långivernes organisationer.
På det møde den 9. februar 1976 hvor  

 rammeaftalen mellem disse parter blev vedtaget, blev bl.a. anført følgende  

 (notat fra mødet):
 "...
Realkreditrådet  

  

 rejste spørgsmålet om, hvad der vil ske, såfremt en  

 virksomhed, der modtager rentenedslag, kommer på tvangsauktion.
Det var  

 realkreditrådets opfattelse, at rentenedslagene skulle kunne opretholdes,  

 selv  

 om de lån, hvortil der ydedes rentenedslag, faldt bort ved tvangsauktion.
Man  

 foreslog, at der blev optaget en bestemmelse herom i rammeaftalen og  

 bekendtgørelsen.
Miljøstyrelsen  

  

 svarede hertil, at rentenedslaget som hovedregel  

 måtte følge de konkrete lån.
Såfremt lånet falder væk ved en tvangsauktion,  

 vil der være tale om ændrede forudsætninger, og dermed en helt ny sag.
Man  

 måtte da i hvert enkelt tilfælde tage stilling til, hvorvidt nyt tilsagn kan  

 gives.
 Realkreditrådet  

  

 spurgte, hvad der ville ske, hvis der blev  

 foretaget ekstraordinære afdrag på et lån hvortil der blev ydet rentenedslag.
Hypotekbanken  

  

 anførte hertil, at der da ville indgå en meddelelse  

 til Hypotekbanken herom.
Såfremt det ekstraordinære afdrag medførte, at lånet  

 ville blive afdraget hurtigere end ellers, måtte der foretages en ny  

 beregning  

 af rentenedslagets størrelse for den resterende periode.
 Det aftaltes at fastlægge  

 dette i § 4-aftalen.
..." Den omtalte § 4-aftale  

 indeholder bl.a. følgende bestemmelse:
 "...
 Hvis det nedslagsberettigede  

 lån indfries eller nedbringes ekstraordinært, skal långiver omgående give  

 Kongeriget Danmarks Hypotekbank og Finansforvaltning meddelelse herom.
..." Rammeaftalen indeholder  

 følgende bestemmelse om ophør af rentenedslag:
 "...
 § 5.  

  

 Er der i forbindelse med ansøgning om rentenedslag givet  

 urigtige oplysninger, der har været af væsentlig betydning for ydelse af  

 lånet  

 eller rentenedslaget, og ønsker långiveren ikke i den anledning at kræve  

 lånet  

 indfriet, afgør Hypotekbanken efter forhandling med långiver, om  

 rentenedslaget  

 skal bortfalde.
..." Der er således heller ikke i  

 aftalerne - der alene regulerer forholdet mellem Hypotekbanken og långiver -  

 taget stilling til betydningen af en indfrielse af det nedslagsberettigende  

 lån, endsige fastsat bestemmelse om at retten til støtte helt bortfalder.  

 Spørgsmålet om bortfald af rentenedslaget er alene omtalt i forbindelse med  

 den situation hvor der er afgivet urigtige oplysninger i forbindelse med  

 ansøgningen om rentenedslaget, jf. rammeaftalens § 5.
 2.
Formålet med loven har været  

 at yde støtte til miljøinvesteringer med forureningsbegrænsende effekt.  

  

 Grundlaget  

  

 for ydelsen har således været  

 den miljøinvestering (A) foretog ved etablering af stålsiloen.
Beregningen af  

 ydelsens størrelse er sket på baggrund af det lån der blev optaget, men det  

 må  

 efter min mening understreges at den forudsatte lånoptagelse alene har været  

 administrativt begrundet.
Jeg kan derfor ikke dele Hypotekbankens opfattelse  

 af, at det støtteberettigende lån har været "  

  

 retsgrundlaget  

  

 (min udhævning) for ydelsen af  

 rentenedslaget...", jf. det banken har anført i udtalelsen af 30. januar  

 1995 (citeret ovenfor, s. ...).
Hypotekbankens  

 tilbagebetalingskrav som oprindelig opgjort i brev af 19. juli 1993 til (A)  

 forudsætter at Hypotekbanken var berettiget til at lade støtten ophøre fra  

 indfrielsestidspunktet, hvis man var blevet gjort bekendt hermed.
Dette  

 spørgsmål  

 må afgøres alene på baggrund af retsforholdet mellem Hypotekbanken og (A) som  

 låntager.
Retsforholdet mellem Hypotekbanken og (kreditforeningen) har  

 således  

 ikke i sig selv betydning for spørgsmålet.
Såvel lov nr. 682 af 23.  

 december 1975 om støtte til miljøinvesteringer som bekendtgørelsen af 16.  

 marts  

 1976 forudsætter at der optages et bestemt lån som udgangspunkt for beregning  

 af støtten.
Der er ikke i loven eller i bekendtgørelsen taget stilling til  

 virkningen af at et støtteberettigende lån indfries.
Heller ikke i det  

 endelige  

 tilsagn af 10. februar 1978 eller i den erklæring A underskrev den 24.  

 februar  

 1978 er der taget stilling hertil.
Særligt for så vidt angår erklæringen  

 bemærkes at låntagers underretningspligt alene vedrører (væsentlige)  

 ændringer  

 i virksomhedens forhold der kan medføre at forudsætningerne for udbetaling af  

 støtten bortfalder.
Det er ikke gjort gældende af myndighederne at der har  

 været tale om sådanne væsentlige ændringer i virksomhedens forhold i denne  

 sag.
Formålet med lov om støtte  

 til miljøinvesteringer i form af incitamentet til at foretage den  

 forureningsbegrænsende investering giver efter min opfattelse ikke dækning  

 for  

 den af myndighederne anlagte fortolkning.
Tværtimod er lovens begrundelse for  

 at yde støtte i princippet uafhængig af at det forudsatte lån fortsat  

 eksisterer.
Der kan i den forbindelse henvises til at støtteformen  

 rentenedslag allerede ved lov nr. 199 af 3. maj 1978 om ændring af lov om  

 støtte til miljøinvesteringer bortfaldt og blev ændret til direkte tilskud af  

 investeringsbeløbet.
Baggrunden herfor var, at støtteformen rentenedslag ikke  

 var den bistand og det incitament der ved iværksættelsen af  

 forureningsbegrænsende foranstaltninger var forudsat, idet støtteformen ikke  

 føltes tilstrækkeligt attraktiv, jf.
Folketingstidende 1977-78, sp.  

 2871f.
 I de drøftelser der var  

 mellem myndighederne og de långivende organisationer den 9. februar 1976 er  

 der  

 heller ikke støtte for den retsopfattelse myndighederne nu har anlagt.  

 Fuldstændig  

 indfrielse af lånet er ikke omtalt, men for så vidt angår lånets bortfald som  

 følge af tvangsauktion og delvis indfrielse af lånet (ved ekstraordinær  

 afdragsbetaling) er der lagt op til at der konkret må tages stilling til  

 virkningerne for rentenedslaget, mens (automatisk) bortfald af støtten  

 tilsyneladende  

 ikke har været på tale.
Det er min opfattelse at man  

 ikke på baggrund af ordlyden af bestemmelserne i loven og bekendtgørelsen, i  

 lovens forarbejder eller ved en vurdering af lovens formål  

  

 uden videre  

  

 kan nå til det resultat at støtten bortfalder ved  

 fremrykket indfrielse af det optagne lån.
Et sådant resultat forudsætter i  

 hvert fald at der foretages en undersøgelse af de nærmere omstændigheder ved  

 indfrielsen og - på den baggrund - en konkret vurdering af om der er en real  

 begrundelse  

 for at lade støtten ophøre eller fortsætte på samme eller ændrede vilkår.
I den foreliggende sag må jeg  

 lægge til grund, at det  

  

 alene  

  

 var  

 oplysningen om at det støtteberettigende lån var indfriet der førte til at  

 Hypotekbanken krævede tilbagebetaling, og at der således ikke blev foretaget  

 nærmere undersøgelser eller overvejelser i den anledning.
Heller ikke  

 oplysningen om at lånet var blevet omlagt til et nyt lån gav anledning til  

 nærmere overvejelser eller undersøgelse.
Sammenfattende finder jeg  

 ikke at myndighederne har haft grundlag for at lade støtten bortfalde alene  

 som  

 følge af den skete indfrielse.
En afgørelse om bortfald måtte forudsætte en  

 konkret vurdering på baggrund af en undersøgelse af de faktiske  

 omstændigheder  

 i forbindelse med indfrielsen/omlægningen.
Dette er ikke sket.
 På det grundlag finder jeg  

 det uberettiget at Hypotekbanken har forlangt tilbagebetaling af ydelserne  

 efter lånets indfrielse, og at Finansministeriet har tiltrådt denne  

 afgørelse.
Jeg har derfor bedt  

 myndighederne om at genoptage sagens behandling og træffe en ny afgørelse  

 under  

 hensyn til det jeg har anført.
Jeg har bedt om underretning om den afgørelse  

 der træffes.
..." I skrivelse af 3. oktober  

 1995 meddelte Hypotekbanken mig herefter følgende:
 "...
 Efter Hypotekbankens  

 anmodning fremsendte centret den 4. august 1995 diverse oplysninger om  

 konvertering pr. 3. marts 1987 af lån kr. 125.500 til kr. 1.373.000.
 Ved breve af 6. og 25.  

 september 1995 er (kreditforeningen) fremkommet med yderligere oplysninger om  

 denne konvertering samt konvertering pr. 30. marts 1990 af lån kr. 1.373.000  

 til 1.340.000.
 I henhold til udtalelse af  

 31. maj 1995 fra Folketingets Ombudsmand har Hypotekbanken revurderet sin  

 afgørelse af 19. juli 1993, hvorefter man over for (A) gjorde krav på  

 tilbagebetaling af ikke forældede tidligere udbetalte støttebeløb ialt kr.  

 28.910,89 som følge af indfrielse af lån kr. 125.500.
 I denne anledning skal  

 Hypotekbanken herved meddele, at man har omberegnet de pågældende  

 tilskudsbeløb  

 for perioden 3. marts 1987 til 5. juli 1993 (tilskudsterminerne 11. juni 1987  

 til 11. december 1993) med udgangspunkt i forrentningen og afviklingen af lån  

 henholdsvis kr. 1.373.000 og kr. 1.340.000.
..." Jeg meddelte herefter at jeg  

 ikke foretog mig videre i den anledning.
