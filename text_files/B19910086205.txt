I henhold til § 104, stk. 3, i lov nr. 358 af 6. juni 1991 om miljøbeskyttelse, § 35, stk. 3, i lov nr. 356 af 6. juni 1991 om miljø og genteknologi og § 55, stk. 6, i lov nr. 566 af 15. august 1989 om kemiske stoffer og produkter, fastsættes:
 § 1.  Bekendtgørelsen gælder for Miljøklagenævnets  

 behandling af sager efter miljøbeskyttelsesloven, lov om miljø og  

 genteknologi, lov om kemiske stoffer og produkter, havmiljøloven og  

 vandforsyningsloven samt anden lovgivning, der tillægger nævnet kompetence.
 § 2.  Miljøklagenævnet består af en formand, en eller  

 flere stedfortrædere for denne og et antal beskikkede, sagkyndige medlemmer.
 Stk. 2.  Afgørelsen i den enkelte sag træffes af  

 formanden eller en stedfortræder (ankechef) samt 2 eller 4 beskikkede  

 medlemmer.
 Stk. 3.  Når formanden under hensyn til nævnets arbejde  

 finder det påkrævet, kan han bestemme, at en fuldmægtig, der er knyttet til  

 nævnet, og som opfylder de almindelige betingelser for at være dommer,  

 midlertidig skal deltage i afgørelsen af klager, som stedfortræder for  

 formanden.
 Stk. 4.  Afgørelser i Miljøklagenævnet træffes ved  

 stemmeflerhed.
Stk. 5.  Formanden kan i særlige tilfælde træffe  

 afgørelse på nævnets vegne, jf. miljøbeskyttelseslovens § 106, stk. 3.  

 Formanden kan herunder afvise realitetsbehandling, § 3.  Intet medlem af Miljøklagenævnet må deltage i  

 behandlingen af en sag, hvis der foreligger omstændigheder, som er egnede til  

 at vække tvivl om vedkommendes upartiskhed, jf. forvaltningslovens § 3.
 Stk. 2.  Et medlem, der er bekendt med, at der for den  

 pågældendes vedkommende foreligger forhold som nævnt i stk. 1, skal snarest  

 underrette Miljøklagenævnets formand.
 Stk. 3.  Spørgsmålet om, hvorvidt en person er inhabil,  

 afgøres af Miljøklagenævnets formand.
 § 4.  Formanden bestemmer under hensyn til sagens  

 karakter, hvilke beskikkede medlemmer, der skal deltage i en sags behandling,  

 herunder om antallet skal være 2 eller 4.
 § 5.  Fordelingen af sager mellem formanden og  

 ankecheferne bestemmes af formanden i samråd med ankecheferne.
 Stk. 2.  I sager, der efter stk. 1 er fordelt til en  

 ankechef, varetager denne de beføjelser, der ifølge bekendtgørelsen er  

 henlagt til formanden.
 § 6.  Klage skal indgives skriftligt til  

 Miljøklagenævnet, og i skrivelsen bør angives de synspunkter, som klagen  

 støttes på.
 § 7.  Formanden giver meddelelse om klagens indgivelse  

 til de personer, virksomheder eller andre, der tidligere har været part i  

 sagen, samt til de myndigheder, som har truffet afgørelse i denne.
 § 8.  Den eller de myndigheder, der har behandlet  

 sagen i en tidligere instans, skal omgående stille det materiale, der er  

 indgået i sagens bedømmelse, til rådighed for Miljøklagenævnet.
 § 9.  Oplysninger, som en klager ønsker tilført sagen  

 og taget i betragtning ved Miljøklagenævnets behandling af denne, skal  

 indgives samtidig med klageskrivelsen eller inden for en af formanden fastsat  

 frist.
 Stk. 2.  Formanden bestemmer i øvrigt, hvilke  

 oplysninger og udtalelser der bør indhentes, før sagen forelægges de  

 beskikkede medlemmer.
§ 10.  Formanden forelægger sagen for de beskikkede  

 medlemmer, idet han stiller forslag om, hvorledes sagen videre skal  

 behandles.
Formanden kan stille forslag om, at sagen afgøres i  

 overensstemmelse med et samtidig fremsendt udkast til afgørelse uden  

 afholdelse af møde.
 Stk. 2.  Såfremt et af de beskikkede medlemmer ønsker  

 det, skal formanden indkalde til et møde i sagen.
 § 11.  Nævnet bestemmer, om en sag bør forhandles  

 mundtligt med deltagelse af sagens parter, og om der bør foretages  

 besigtigelse, eventuelt ved et medlem af eller en medarbejder i nævnet.
§ 12.  Miljøklagenævnet kan afgøre sagen, selv om der  

 for nævnet er fremkommet oplysninger, der ikke har foreligget i en tidligere  

 instans.
Sagen bør dog hjemvises til fornyet behandling i en tidligere  

 instans, hvis der fremkommer nye oplysninger eller påstande, der på afgørende  

 måde ændrer sagens karakter.
Stk. 2.  En klager kan på et hvilket som helst  

 tidspunkt, inden nævnets endelige afgørelse foreligger, frafalde sin klage.
I  

 så fald bortfalder sagen for nævnet, med mindre sagen er påklaget fra anden  

 side.
§ 13.  Nævnets afgørelser udfærdiges skriftligt.
Der  

 kan med hensyn til sagens omstændigheder i det mulige omfang henvises til  

 redegørelse i en tidligere instans, således at afgørelsen kun i summarisk  

 form gengiver de oplysninger, der har foreligget ved en tidligere instans.
Stk. 2.  Nævnets formand kan til enhver tid berigtige  

 åbenlyse skrivefejl, som vedrører ord, navne eller tal, blotte regnefejl samt  

 sådanne fejl og forglemmelser, som alene vedrører afgørelsens form.
Den  

 berigtigede afgørelse træder i stedet for den oprindelige.
 § 14.  Det skal af afgørelsen fremgå, hvilke medlemmer  

 der har medvirket ved sagens behandling.
 Stk. 2.  Har et medlem af nævnet et standpunkt, der  

 afviger fra flertallets, anføres navnet på den pågældende og begrundelsen for  

 standpunktet i nævnets afgørelse.
 § 15.  Miljøklagenævnets medlemmer og andre, der  

 deltager i eller yder bistand ved sagsbehandlingen, er underkastet  

 tavshedspligt, jf. forvaltningslovens § 27.
 § 16.  Personer, der beskikkes som medlemmer af  

 Miljøklagenævnet, skal udtræde af nævnet fra udgangen af den måned, hvori de  

 fylder 70 år.
 Stk. 2.  Medlemmet kan dog færdigbehandle verserende  

 sager, som medlemmet er udpeget til at behandle.
 Stk. 3.  Udløber et medlems beskikkelsesperiode, og  

 genbeskikkes medlemmet ikke, kan medlemmet dog færdigbehandle verserende  

 sager, som medlemmet er udpeget til at behandle.
 § 17.  Bekendtgørelsen træder i kraft 1. januar 1992.  

 Samtidig ophæves bekendtgørelse nr. 728 af 28. december 1982 og  

 bekendtgørelse nr. 18 af 11. januar 1980.
 Stk. 2.  Endvidere ophæves bekendtgørelse nr. 304 af 17.  

 juni 1983 og bekendtgørelse nr. 361 af 20. juli 1983. Disse bekendtgørelser  

 finder dog fortsat anvendelse ved nævnets behandling af sager, der inden den  

 1. januar 1992 er indbragt for nævnet i medfør af lov om by- og landzoner og  

 lov om sommerhuse og campering m.v., jf. § 66 i lov nr. 388 af 6. juni 1991  

 om planlægning.
