(Til alle friskoler, private  

 grundskoler, private gymnasier med grundskoleafdeling samt private  

 grundskolekurser) Hermed følger et eksemplar af aftale af 4. juni 1987 mellem  

 Finansministeriet og Lærernes Centralorganisation om ulempegodtgørelse til  

 tjenestemænd i folkeskolen m.v.
 Aftalen, der har virkning fra 1. april 1987, ophæver aftale af 23. juni  

 1983 om ulempegodtgørelse til tjenestemænd i folkeskolen m.v. og aftale af  

 28. juni 1985 mellem Finansministeriet og Lærernes Centralorganisation om  

 samme emne.
 Aftalens regler finder tilsvarende anvendelse for ledere, lærere,  

 børnehaveklasseledere, årsvikarer og månedslønnede vikarer ved friskoler,  

 private grundskoler, private gymnasier med grundskoleafdeling samt private  

 grundskolekurser.
De i aftalens § 3 anførte tillæg på 431 kr. pr. 1. april 1987 og 447 kr.  

 pr. 1. april 1988 er beregnet på grundlag af reguleringspristallet for januar  

 1987 (154 point) og inkluderer dermed samtlige indtil 1. april 1987 udløste  

 dyrtidsportioner.
Sker der i perioden 1. april 1987 - 31. marts 1988 sådanne  

 ændringer i reguleringspristallet, at tillægget på 431 kr. ved periodens  

 udgang er blevet forhøjet/nedsat, skal forhøjelsen/nedsættelsen indregnes i  

 tillægget på 447 kr. pr. 1. april 1988.
Undervisningsministeriet, den 8. juli  

 1987 P. m. v.
 e. b.
Susanne Boe fm.
 Bilag.
