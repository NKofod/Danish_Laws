Betalingsrettigheder  mælkekvoter  

  retserhvervelsestidspunkt Spørgsmål Svar Beskrivelse af de faktiske forhold Pr. 1. juli 2006  

 solgte spørger en landbrugsejendom i Danmark, hvor han boede.
Spørger opholdt  

 sig fortsat i Danmark.
I forbindelse med salget af ejendommen solgte han  

 betalingsrettigheder for 700.000 kr.
Efter omkostninger udgjorde salgssummen  

 687.033 kr.
 Rettighederne  

 var tildelt vederlagsfrit i 2005, og spørger havde ikke i perioden fra  

 tildelingen af betalingsrettighederne til salget i juli i 2006 erhvervet  

 andre  

 rettigheder eller mælkekvoter.
Ved slutseddel  

 af 22. december 2006 købte spørger en landbrugsejendom i Tyskland af ejeren  

 og  

 - ved aftale af samme dato - besætning, driftsmidler, rettigheder og  

 mælkekvoter af forpagteren af ejendommen.
Overtagelsen var den 1. april 2007.  

 Vedrørende aftalen om køb af ejendommen mv. er det oplyst, at i Tyskland  

 bliver  

 originalen forevist "Notaren", som så beholder denne i "det  

 offentlige system". Notaren har så udskrevet og attesteret et eksemplar.
 I de 2 handler  

 indgår:
 I alt 91.900  

 Euro.
 Da Eurokursen  

 den 22. december 2006 var på 745,36 medfører det en kontantomregnet  

 anskaffelsessum  

 på 684.986 kr.
 Spørger har  

 kalenderregnskabsår.
Spørger flyttede  

 fra Danmark ultimo marts 2007, og han har herefter ikke længere bolig til  

 rådighed i Danmark.
Han havde ikke bolig til rådighed i Tyskland før efter  

 overtagelsen af den købte ejendom pr. 1. april 2007.
 Spørgers saldo  

 efter afskrivningslovens §  

 40 C  

 udgjorde primo  

 2006 0 kr.
Spørgers opfattelse ifølge anmodning og bemærkninger til sagsfremstilling Spørger finder,  

 at begge spørgsmål skal besvares benægtende.
Af  

 afskrivningslovens §  

 40 C, stk. 1,  

 fremgår det, at anskaffelsessummen ved erhvervelse og afståelsessummen ved  

 afståelse af en betalingsrettighed efter EU-landbrugsstøtteordningen skal  

 indgå  

 på en samlet saldo, som føres af den skattepligtige.
Endvidere fremgår af §  

 40 C, stk. 2, 1. pkt., at "På saldoen som nævnt i  

 stk. 1 skal tillige indgå anskaffelsessummen og afståelsessummen for en  

 mælkekvote,  

 der erhverves den 1. januar 2005 eller senere." Salgssummen  

 vedrører betalingsrettighederne solgt i 2006 skal således fragå på spørgers  

 saldo  

 efter afskrivningslovens §  

 40 C.
Tilsvarende  

 kan anskaffelsessummerne for køb af betalingsrettighederne i Tyskland samt  

 køb  

 af mælkekvote tillægges.
Dette fremgår bl.a. af bemærkningerne til L 28,  

 Folketingsåret  

 2004-2005, pkt. 7.8:
"7.8.  

 Hvilke betalingsrettigheder er omfattet? Lovforslaget  

 omfatter generelt betalingsrettigheder udstedt efter  

 EU-landbrugsstøtteordningen.
 Det vil sige, at  

 lovforslaget ikke er afgrænset til de konkrete betalingsrettigheder, der er  

 omfattet  

 af Rådets Forordning (EF) nr. 1782/2003 af 29. september 2003 om fastlæggelse  

 af fælles landbrugspolitiks ordninger for direkte støtte og om fastlæggelse  

 af  

 visse støtteordninger for landbrugere.
 Lovforslaget vil  

 også omfatte alle fremtidige betalingsrettigheder, der måtte blive udstedt  

 efter EU-landbrugsstøtteordningen, herunder eventuelle forhøjelser af  

 eksisterende  

 betalingsrettigheder.
I tilfælde af,  

 at de præmierettigheder, der er omtalt i beskrivelsen af de gældende regler i  

 punkt 4 ovenfor, måtte fortsætte, eller lignende præmierettigheder måtte  

 blive  

 udstedt, vil lovforslaget også omfatte disse." Hertil kommer,  

 at såfremt køb af betalingsrettigheder og mælkekvoter i et andet EU-land ikke  

 indgik i saldoen, ville det være EU-stridigt, jf. herved også begrundelsen  

 for  

 ændringerne af genanbringelsesreglerne i ejendomsavancebeskatningsloven.
 Spørgers saldo  

 efter afskrivningslovens §  

 40 C  

 udgør således  

 ved udløbet af indkomståret 2006 ca. - 2.047 kr.
 Saldo efter  

 afskrivningslovens §  

 40 C  

 er personlig  

 for skatteyderen, idet der skal føres en samlet saldo for den skattepligtige,  

 jf.  

 40 C, stk. 1.
Som følge af  

 fraflytningen fra Danmark ophører spørgers skattepligt til Danmark.
I og med  

 at  

 overtagelsen af ejendommen i Tyskland først er den 1. april 2007, bliver han  

 i  

 hvert fald først hjemmehørende i Tyskland fra dette tidspunkt.
 Af  

 kildeskattelovens § 10 fremgår følgende:
Hvis en person  

 ophører med at være skattepligtig, jf.  


  

 § 1  


, uden at der er tale om dødsfald, eller  

 en person efter bestemmelserne i en dobbeltbeskatningsoverenskomst bliver  

 hjemmehørende i udlandet, Grønland eller Færøerne, anses af- og  

 nedskrivningsberettigede aktiver, som Danmark ikke efter fraflytningen har  

 beskatningsretten til, for afhændet på ophørstidspunktet.
Aktiverne anses for  

 afhændet til handelsværdien på ophørstidspunktet, dog højst med et beløb  

 svarende til anskaffelsessummen.
 Denne  

 bestemmelse omfatter som angivet  

  

 "af- og nedskrivningsberettigede  

 aktiver".  

  

 Dermed omfatter den ikke aktiver omfattet af  

 afskrivningslovens §  

 40 C, idet disse  

 aktiver ikke kan hverken afskrives eller nedskrives, jf. §  

 40 C, stk. 6. Det fremgår også af bemærkningerne til § 10,  

 at denne bestemmelse alene giver hjemmel til at beskatte genvundne af- og  

 nedskrivninger, idet det jo netop er disse, der kan have gjort det, man  

 kalder  

 at "udhule" beskatningsgrundlaget.
Skattelovgivningen  

 indeholder ikke andre bestemmelser, der medfører, at der skal foretages en  

 avanceopgørelse ved ophør af den fulde skattepligt - eller såfremt man bliver  

 hjemmehørende i udlandet - der relaterer sig til saldoen efter  

 afskrivningslovens §  

 40 C.
Skattepligtophøret  

 medfører derfor ingen konsekvenser i relation til saldoen efter §  

 40 C.
Tilsvarende  

 findes der heller ikke at være skattemæssige konsekvenser i relation til  

 Danmark, hvis spørger sælger kvoten eller betalingsrettigheder med tab eller  

 gevinst.
Han er på dette tidspunkt ikke længere fuldt skattepligtigt til  

 Danmark, ligesom han heller ikke er begrænset skattepligtig til Danmark.
SKATs indstilling og begrundelse SKAT skal  

 indledningsvis lægge til grund, at spørgers fulde skattepligt til Danmark  

 først  

 ophørte i indkomståret 2007.
 Det lægges  

 endvidere til grund, at spørger ikke erhvervede eller afstod  

 betalingsrettigheder eller mælkekvoter fra udløbet af indkomståret 2006 til  

 hans fulde skattepligt til Danmark ophørte i 2007.
Spørgsmål 1 Det følger af  

 afskrivningslovens §  

 40 C, stk. 1, at  

 anskaffelsessummen ved erhvervelse og afståelsessummen ved afståelse af en  

 betalingsrettighed efter EU-landbrugsstøtteordningen skal indgå på en samlet  

 saldo, som føres af den skattepligtige.
 Det følger  

 endvidere af afskrivningslovens §  

 40 C, stk. 4, at de  

 betalingsrettigheder, der blev tildelt spørger vederlagsfrit i 2005, skal  

 indgå  

 på saldoen med værdien 0 kr.
 Det følger  

 endvidere af afskrivningslovens §  

 40 C, stk.  

 4, l. pkt., at saldoværdien skal opgøres med saldoværdien  

 ved indkomstårets begyndelse med tillæg af anskaffelsessummer og fradrag af  

 afståelsessummer, der i indkomstårets løb er indgået på saldoen efter  

 reglerne  

 i stk. 1-4.
De tyske  

 betalingsrettigheder Spørger har i  

 forbindelse med anmodningen fremlagt en købsaftale mellem ejeren af den faste  

 ejendom og spørger affattet på tysk.
Det fremgår af købsaftalens § 2, at  

 spørger overtager mælkekvoter for 30.000 Euro.
Det fremgår endvidere af  

 købsaftalens § 5, at overtagelsesdagen for den faste ejendom er den 1. april  

 2007 under den forudsætning, at købesummen på 550.000 Euro betales.
 Det følger  

 endvidere af købsaftalens § 7, at mælkekvoterne overgår til køber med  

 virkning  

 den 1. april 2007 under den forudsætning, at købesummen på 550.000 Euro  

 betales.
Spørger har  

 endvidere fremlagt en aftale mellem forpagteren af ejendommen og spørger  

 ligeledes  

 affattet på tysk.
Det følger af denne købsaftale, at spørger køber  

 mælkekvoter  

 og betalingsrettigheder for i alt 61.900 Euro.
 Både købsaftalen  

 med ejeren af den faste ejendom samt købsaftalen med forpagteren er således  

 indgået  

 den 22. december 2006, mens ejendommen - og betalingsrettighederne - først  

 skal  

 overtages den 1. april 2007.
Ved overdragelse  

 af fast ejendom er udgangspunktet, at beskatningstidspunktet er det  

 tidspunkt,  

 hvor der er indgået en endelig og bindende aftale om ejendommens  

 overdragelse,  

 jf.
Ligningsvejledningen 2007-1, afsnit  


  

 E.J.2.1.3.1  


.  

 Det er som altovervejende hovedregel uden betydning, hvornår køberen rent  

 faktisk overtager ejendommen efter sælger.
Aftaletidspunktet er også  

 afgørende,  

 selvom aftalen er betinget af købesummens betaling, idet der er tale om en  

 resolutiv betingelse, som ikke udskyder beskatningen.
 Dette er  

 ligeledes udgangspunktet ved overdragelse af virksomheder.
 Også ved  

 overdragelse af andre formuegoder er beskatningstidspunktet lig med  

 tidspunktet  

 for indgåelse af aftalen, jf. ligningsvejledningen 2007-1, afsnit E.A.3.1.1.
I LSRM 1975.63  

 LRS havde A ved slutseddel af 28. oktober 1971 erhvervet en tankstation med  

 tilhørende bygninger til overtagelse den 15. januar 1972, idet sælgeren drev  

 tankstationen til denne dato.
Det daværende skatteråd havde ikke anset A for  

 berettiget til afskrivning på tankstationens driftsbygninger under hensyn  

 til,  

 at A ikke havde drevet tankstationen i 1971. Landsskatteretten fandt, at A i  

 henhold til bestemmelserne i den dagældende afskrivningslovs § 22 måtte anses  

 for berettiget til afskrivning på denne driftsbygning for anskaffelsesåret  

 1971, idet det var ubestridt, at bygningen i indkomståret 1971 havde været  

 genstand for en benyttelse, der kvalificerede til afskrivning.
A var dermed  

 berettiget til at afskrive på værkstedsbygningen til tankstationen.
 Det følger  

 endvidere af afskrivningslovens § 40, stk. 1 og 2, at en erhverver kan  

 afskrive  

 på goodwill og andre immaterielle rettigheder fra og med det indkomstår,  

 hvori der  

 er indgået endelig bindende aftale om overdragelsen.
Der ses hverken  

 i afskrivningslovens kapital 5 (§§ 38-44 B) om andre afskrivninger eller i  

 forarbejderne til afskrivningslovens §  

 40 C  

 at være grundlag for at fravige disse principper om  

 tidspunktet for erhvervelse.
Det er på den baggrund SKATs opfattelse, at  

 betalingsrettigheder skal indgå på saldoen efter afskrivningslovens §  

 40 C  

 fra tidspunktet for indgåelse af en endelig og  

 bindende aftale.
 Spørger ses  

 dermed at have erhvervet betalingsrettighederne og mælkekvoterne i 2006, og  

 anskaffelsessummen kan herefter fratrækkes saldoen for dette år, jf.  

 afskrivningslovens §  

 40 C, stk. 5, 1.  

 pkt.
 Opgørelse af  

 spørgers saldo.
 Spørgers saldo  

 for indkomståret 2006 kan på baggrund af spørgers oplysninger opgøres som  

 følger:
Saldo primo 2006, jf.
AL §  

 40 C, stk. 4 0 kr.
Afståelsessum - 687.033 kr.
Anskaffelsessum + 684.986 kr.
Saldo ultimo 2006 - 2.047 kr.
Det fremgår af  

 afskrivningslovens §  

 40 C, stk. 6, at  

 såfremt saldoen er negativ ved indkomstårets udløb, skal man indtægtsføre et  

 positivt beløb lig den negative saldo, hvorpå saldoen sættes til 0 kr.
Det  

 indtægtsførte beløb medregnes ved opgørelsen af indkomstårets skattepligtige  

 indkomst.
 Spørger skal  

 dermed indtægtsføre 2.047 kr. i 2006, og saldoen skal herefter sættes til 0  

 kr.  

 Der kan i den forbindelse henvises til eksemplet i ligningsvejledningen  

 2007-1,  

 afsnit E.J.5.4.3.1.
 Den samlede  

 saldo for de i afskrivningslovens §  

 40 C  

 beskrevne  

 rettigheder er 0 kr. ved spørgers fraflytning fra Danmark.
 SKAT skal på den  

 baggrund indstille til Skatterådet, at spørgsmål 1 besvares benægtende, idet  

 det ikke har nogen skattemæssige konsekvenser i relation til spørgers saldo  

 efter afskrivningslovens §  

 40 C, at hans  

 skattepligt til Danmark ophørte i 2007.
Spørgsmål 2 Saldoen skal  

 være udlignet ved udgangen af indkomståret, jf. afskrivningslovens §  

 40 C, stk. 6, og derfor er saldoen primo 2007 0 kr.
Dermed  

 har man i Danmark skattemæssigt gjort op med de erhvervede  

 betalingsrettigheder.
 SKAT skal derfor  

 indstille til Skatterådet, at spørgsmål 2 besvares benægtende, idet det ikke  

 har skattemæssige konsekvenser i Danmark, hvis spørger på et tidspunkt efter  

 fraflytningen fra Danmark afstår de tyske betalingsrettigheder og den  

 mælkekvote, der er anskaffet inden fraflytning.
 Der er ved  

 besvarelsen af spørgsmål 1 og 2 ikke taget stilling til, hvorledes de tyske  

 betalingsrettigheder vil blive behandlet skattemæssigt i Tyskland, efter at  

 spørger er blevet fuld skattepligtig til Tyskland.
Skatterådets afgørelse og begrundelse Skatterådet  

 tiltræder indstillingen med de af SKAT anførte begrundelser.
Svaret er bindende for skattemyndighederne i følgende periode Svaret er  

 bindende i 5 år fra afgørelsens dato.
