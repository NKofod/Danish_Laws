Fremsat den 2. februar 2001 af  

 Birthe Rønn Hornbech (V),  

 Inge Dahl-Sørensen (V), Knud Enggaard  (V),  

 Eva Kjer Hansen (V), Karsten Nonbo (V), Helge Adam  

 Møller (KF), Pia Christmas-Møller (KF), Gitte Seeberg (KF) og  

 John Vinther (KF) Forslag til Lov om ændring af straffeloven og  

 retsplejeloven (Skærpelse af straffen for vold, voldtægt,  

 uagtsomt manddrab og forsætlig fareforvoldelse, nævningesager  

 m.v.) § 1 I straffeloven, jf. lovbekendtgørelse nr. 849 af 6. september 2000,  

 foretages følgende ændringer:
 1. I § 125 a ændres »4 år« til:  

»8 år«.
 2. I § 216, stk. 1, ændres »6 år«  

 til: »8 år«.
 3. I § 216, stk. 2, ændres »10 år«  

 til: »12 år«.
 4. I § 241 ændres »4 år« til:  

»8 år«.
 5. I § 244 ændres »1 år og 6 måneder« til: »3 år  

«.
 6. I § 245, stk. 1, ændres »4 år«  

 til: »6 år«.
 7. I § 245, stk. 2, ændres »4 år«  

 til: »6 år«.
 8. I § 246 ændres »8 år« til:  

»10 år«.
 9. I § 252, stk. 1, ændres »4 år«  

 til: »8 år«.
§ 2 I lov om rettens pleje, jf. lovbekendtgørelse nr. 857 af 12.  

 september 2000, foretages følgende ændring:
 1. I § 687, stk. 2, nr. 1, ændres »4 år« til: »6 år  

«.
§ 3 Loven træder i kraft 1. juli 2001.
§ 4 Stk. 1. Loven gælder ikke for Grønland og  

 Færøerne.
 Stk. 2. Lovens § 1 kan dog ved kongelige anordning helt  

 eller delvis sættes i kraft for Færøerne med de  

 afvigelser, som de særlige færøske forhold tilsiger.
Bemærkninger til forslaget Almindelige bemærkninger 1. Indledning Lovforslaget indeholder en skærpelse af  

 strafferammerne for vold, voldtægt, uagtsomt manddrab, forsætlig  

 farefremkaldelse og menneskesmugling.
 Med lovforslaget ønsker forslagsstillerne gennem en  

 generel forhøjelse af strafferammerne at gennemføre en generel  

 forhøjelse af strafudmålingsniveauet.
 Forslagsstillerne finder, at en forhøjelse af  

 strafferammerne er den korrekte fremgangsmåde for at tilkendegive, at  

 strafniveauet for de omtalte forbrydelser generelt skal skærpes.
I Straffelovrådets betænkning nr. 1099/1987 om  

 strafferammer og prøveløsladelse foreslog rådet, at  

 strafmaksimum i en række bestemmelser blev nedsat med det  

 formål at tilpasse rammerne til det faktiske udmålingsniveau  

 (fremhævet her). Forslagsstillerne finder denne fremgangsmåde  

 helt bagvendt.
Det er ikke Folketinget, der skal følge domstolenes  

 strafniveau.
Den lovgivende magt er hos Folketinget.
Den  

 dømmende magt er hos domstolene.
Pådømmelse af  

 straffesager udgør en meget central opgave for domstolene.
Det er  

 domstolene, der fastsætter de konkrete straffe, og strafferammesystemet  

 stiller domstolene meget frit med hensyn til straffenes udmåling i de  

 enkelte tilfælde.
Men principielt må det fastholdes, at det er  

 Folketinget   og ikke domstolene   der skal fastsætte de generelle  

 rammer og herved kan tilkendegive, at det generelle strafniveau skal  

 hæves.
For voldtægtsforbrydelser og forsætlige  

 voldsforbrydelser tilsigtes en forhøjelse af strafniveauet på  

 mindst en tredjedel i forhold til gældende strafniveau, dog at den  

 uprovokerede vold på åben gade bør straffes markant  

 højere end i dag.
Afstanden mellem straffen for f.eks.  

 værtshusvold på den ene side og gadevold på den anden side  

 bør ikke mindst inden for straffelovens § 244 s område  

 være større, jf. nedenfor.
Uanset at der af og til fremsættes påstande  

 om, at antallet af voldsforbrydelser ikke stiger, viser politiets tal det  

 modsatte.
Voldsanmeldelsernes antal er fortsat stigende og ligger på et  

 alt for højt niveau.
De statistikker, der i de seneste uger er offentliggjort,  

 tyder på en yderligere markant stigning i anmeldelserne af den grove  

 vold.
Der sker alt for mange grove overgreb, og de skal straffes, så  

 det kan mærkes.
 Forslagsstillerne finder, at straffeloven skal give udtryk  

 for samfundets markante afstandtagen fra forbrydelser mod den enkeltes legeme  

 og frihed og gennem forhøjelsen af strafferammerne tilkendegive, at  

 beskyttelsen af den enkeltes kønsfrihed og legeme skal vurderes  

 højere.
Der er efter forslagsstillernes opfattelse i den  

 gældende straffelov et misforhold mellem beskyttelsen af  

 økonomiske værdier på den ene side og beskyttelsen af  

 kønsfrihed og det menneskelige legeme på den anden side.
Denne  

 skævhed bør efter forslagsstillernes opfattelse oprettes ved  

 idømmelse af højere straffe for vold og voldtægt.
Det er statsmagtens opgave at sikre borgernes tryghed, og  

 det gøres ikke blot ved at iværksætte initiativer med  

 opsøgende arbejde og kriminalpræventive foranstaltninger.  

 Forslagsstillerne finder fortsat, at det forebyggende arbejde er  

 væsentligt.
For hver gang der undgås en forbrydelse, spares et  

 offer.
Men der er en gruppe borgere, der ikke kan nås ved sådanne  

 foranstaltninger.
Her er det vigtigt, at straffeloven tilkendegiver, at der  

 skal idømmes en væsentlig straf, og at sanktionen er udtryk for  

 en mere mærkbar konsekvens.
Uanset forslagsstillernes ønske om at hæve  

 strafniveauet ønsker forslagsstillerne at tilkendegive, at det er  

 vigtigt at videreføre det forebyggende arbejde.
Forslagsstillerne  

 ønsker specielt at fremhæve SSP-samarbejdet.
Specielt når  

 det drejer sig om vold og voldtægt, er det vigtigt, at børn og  

 unge gøres bekendt med, at der er tale om forbrydelser, som samfundet  

 ser med stor afsky på, og at forbrydelser mødes med konsekvens,  

 og at frihedsstraf er en sædvanlig sanktion.
De politikere, der altid  

 undskylder de unge kriminelle, gør de unge en bjørnetjeneste.  

 Ikke mindst hvad angår voldtægt, er det vigtigt, at unge med  

 fremmed kulturbaggrund allerede i folkeskolen får en forståelig  

 belæring om dansk kultur, synet på den personlige frihed og  

 kønnenes ligestilling samt de frie omgangsformer kønnene  

 imellem og danskernes syn på voldtægtsforbrydelser.
Forslagsstillerne vedkender sig politiforliget, men havde  

 gerne set, at der var blevet afsat ressourcer til en reel og mærkbar  

 udvidelse af politistyrken til patruljering.
Det er forslagsstillernes  

 opfattelse, at en større risiko for opdagelse sammen med risikoen for  

 en markant straf har en præventiv virkning.
Forslagsstillerne vil  

 derfor fortsat arbejde for, at politistyrken udvides og den bestående  

 styrke effektiviseres med henblik på frigørelse af personale til  

 patruljering.
 Det er ikke hensigten med lovforslaget at ændre  

 på afgrænsningen af, hvilke forbrydelser der skal henføres  

 under de enkelte bestemmelser.
2. Vold Nærværende lovforslag tilsigter som  

 nævnt en generel forhøjelse af de konkret udmålte straffe  

 i alle voldssager og dermed at fremhæve samfundets afsky for  

 forbrydelserne og understrege hensynet til offeret.
 Frygten for vold er et reelt samfundsproblem.  

 Forslagsstillerne finder, at det enkelte menneskes ret til frit at  

 færdes uden at blive overfaldet er en grundlæggende ret, som  

 straffeloven bør afspejle.
 Forslagsstillerne ønsker særligt at  

 fremhæve, at der med skærpelsen i strafferammen i straffelovens  

  § 244 tilsigtes en særlig markant skærpelse af straffen i de  

 tilfælde, hvor volden sker fuldkommen uprovokeret mod et offer, som  

 voldsmanden ikke har haft forudgående kontakt med.
Forslagsstillerne ønsker i den forbindelse at  

 fremhæve, at vold på åben gade mod et ukendt offer, uanset  

 voldens karakter og grovhed i øvrigt og uanset skadens art, alt andet  

 lige skal udløse en markant strengere ubetinget fængselsstraf  

 end efter hidtidig retspraksis.
Der er for lille afstand mellem stafniveauet  

 for værtshusvold og vold på åben gaden mod tilfældigt  

 forbipasserende.
Det anføres ofte, at strafferammerne er gode nok,  

 men at domstolene ikke udnytter dem.
Da forslagsstillerne ønsker at  

 videreføre princippet om, at den lovgivende magt ikke skal lovgive for  

 konkrete sager og ikke gennem straffeloven ønsker at give direktiver,  

 der indsnævrer domstolenes mulighed for konkrete afgørelser, kan  

 formålet, at få udmålt højere straffe, bedst  

 gennemføres gennem forhøjelse af strafferammerne.
Derved  

 pålægges det domstolene generelt at hæve straffene.
 Ofte oplyses det, at lægdommerne bliver bløde  

 i knæene, når de får sagen ind under huden.
I B.T. den 15. juni 2000 udtaler landsdommer Niels Johan  

 Petersen således bl.a.: »Når du hører om en voldsmand, der  

 står og tramper rundt på en liggende mands hoved med en stor  

 beskidt støvle med jernbeslag, så er det forfærdeligt og  

 det burde koste mere.
Jeg er ganske enig i, at man i nogle sager har  

 været meget milde over for voldsmænd.
En del af forklaringen er,  

 at mange nævninge og domsmænd bliver bløde, når de  

 får sagen ind under huden  Der kan f.eks. være tale om en  

 murerlærling, der har begået vold.
Hans mester vil gerne have ham  

 tilbage .I den proces kan forbrydelsens konsekvenser for ofret komme til at  

 blegne for meget ..Vi skal passe på, at den side af sagen ikke kommer  

 til at spille en for stor rolle for os .«.
Forslagsstillerne deler landsdommerens  

 udtalelser.
Der er en tilbøjelighed til, at der i højere grad  

 fokuseres på gerningsmanden, uden at man generelt tillægger den  

 krænkelse, et voldsoffer altid lider, den fornødne  

 vægt.
 Forslagsstillerne deler tillige statsministerens  

 opfattelse, som den kom til udtryk i nytårstalen i 1997, hvor  

 statsministeren sagde:
 Samtidig ønsker forslagsstillerne at understrege og  

 fastholde regeringen på målsætningen om en hurtig  

 behandling af voldssager både hos politi, anklagemyndighed og domstole  

 fulgt op af hurtig indsættelse til afsoning.
 Forslagsstillerne finder det ikke tilfredsstillende, at  

 målsætningen ikke er opfyldt.
3. Voldtægt Voldtægt er den forbrydelse, der mest af alt  

 krænker et andet menneskes integritet.
Det drejer sig om noget så  

 vigtigt som det enkelte menneskes frihed, værdighed og tryghed.
Et  

 voldtægtsoffer er skadet for livet.
Forslagsstillerne finder, at  

 strafudmålingen i voldtægtssager generelt er for lav.
 Til B.T. den 15. juni 2000 udtaler landsdommer Niels Johan  

 Petersen:
Forslagsstillerne har også  

 bemærket, at justitsminister Frank Jensen i TV-Avisen den 4. september  

 2000 gav udtryk for, at strafniveauet er for lavt.
Justitsministeren har dog  

 senest til Ritzaus Bureau og i Folketingets spørgetime den 16. januar  

 2001 tilkendegivet, at regeringen ikke vil fremsætte forslag til  

 ændring af straffelovens regler i denne folketingssamling.
Til  

 TV-Avisen den 15. januar 2001 udtaler justitsministeren endvidere, at man  

 må tage hensyn til skatteborgerne.
Forslagsstillerne lægger skarp afstand til  

 justitsministerens økonomiske betragtninger.
Strafniveauet må  

 aldrig begrundes økonomisk.
Det er helt uacceptabelt, at regeringen  

 sætter økonomien over hensynet til voldtægtsofrene.
I takt med, at samkvemsformen mellem kønnene  

 ændres, og man omgås friere end tidligere, føles  

 krænkelsen også mere indgribende.
Kvinden har på en lang  

 række områder opnået ligestilling.
En række  

 voldtægtssager forøvet af flere gerningsmænd (de i  

 dagspressen benævnte massevoldtægtssager) har vist, at der er en  

 gruppe unge mænd, der lader hånt om kvindens frihed og  

 værdighed.
Uanset at voldtægt altid må betragtes som en af  

 de mest afskyelige forbrydelser, der kendes, fordi den er udtryk for misbrug  

 af magt og indgreb i offerets mest intime privatsfære, så er de  

 sidste års eksempler på, at en gruppe unge i flok forøver  

 voldtægt, dog det mest modbydelige.
Visse sager inden for denne gruppe har af forskellige  

 grunde medført straffe på under et år.
Forslagsstillerne  

 ønsker at tilkendegive, at straffen for voldtægt normalt  

 bør udmåles med en straf på ikke under et år, og at  

 det bør være en særlig skærpende omstændighed,  

 at gerningsmændene har udnyttet den overmagt, der ligger i, at de er  

 flere sammen om forbrydelsen, hvad enten forbrydelsen er begået efter  

 forud indgået aftale eller blot har udviklet sig i situationen.  

 Forslagsstillerne finder under alle omstændigheder, at et sådant  

 magtmisbrug fra gerningsmændenes side bør afspejles klart i de  

 konkret udmålte straffe.
 Forslagsstillerne har stærkt overvejet at  

 indsætte en minimumsstraf i straffeloven for voldtægt på et  

 års fængsel, men er alene veget tilbage herfor for at undgå  

 usaglige frifindelser eller henførelse under mildere  

 straffelovsbestemmelser end § 216.
 Forslagsstillerne har tillige overvejet at indsætte  

 en bestemmelse om uagtsom voldtægt, men er veget tilbage herfor, fordi  

 det ikke kan afvises, at en sådan bestemmelse, skønt den ville  

 udvide det strafbare område, på den anden side ville  

 medføre, at færre bliver dømt for forsætlig  

 voldtægt.
4. Menneskesmugling Menneskesmugling udgør et stigende problem.
Med en  

 udlændingelov, der sikrer enhver, der er kommet ind i landet, ophold i  

 Danmark, så længe asylsagen behandles, inviteres der til misbrug  

 af asylsystemet.
Sociale flygtninge og personer, der alene har til  

 formål at drive kriminel virksomhed i Danmark, har en interesse i at  

 komme ind i Danmark uden om grænsekontrollen og henvende sig direkte i  

 Sandholmlejren for derved at sløre, fra hvilket land de kommer, og  

 sløre rejseruten.
Dette misbrug af asylsystemet sker ofte med bistand  

 fra menneskesmuglere, der i højere grad i de senere år driver en  

 velorganiseret forretning.
Eksempler fra udlandet viser, at sådanne  

 menneskesmuglerforretninger kan få de forfærdeligste konsekvenser  

 for de asylsøgere, der lader sig smugle.
Et større antal  

 mennesker i udlandet er omkommet under en sådan smugling.
 Forslagsstillerne finder, at straffeloven i Danmark slet  

 ikke har taget højde for sådanne organiserede  

 menneskesmuglinger, hvor asylsøgerne udsættes for fare for deres  

 liv.
 Forslagsstillerne foreslår på den baggrund, at  

 strafferammerne både for menneskesmugling, uagtsomt manddrab og  

 overtrædelse af straffelovens § 252, stk. 1, forøges  

 markant.
 Desuden viser den seneste retspraksis, at allerede  

 menneskesmuglingerne, hvor der ikke har været fare for  

 asylsøgernes liv, har medført straffe efter straffelovens § 125  

 a, der stærkt nærmer sig loftet på 4 år.
Endelig finder forslagsstillerne, at spirituskørsel  

 i forbindelse med uagtsomt manddrab samt anden hensynsløs  

 kørsel uden spiritus bør straffes hårdere.
Også af  

 denne grund foreslås en forhøjelse af strafferammerne for  

 uagtsomt manddrab.
5. Nævningesager Forslagsstillerne ønsker ikke, at flere  

 straffesager skal afgøres ved nævningesager, end det er  

 tilfældet i dag.
Som konsekvens af de foreslåede højere  

 strafferammer og de dermed forventede afledte forhøjelser af den  

 straf, anklagemyndigheden nedlægger påstand om, foreslås  

 det, at grænsen for nævningesager hæves fra 4 år til  

 6 år.
Bemærkninger til forslagets enkelte  

 bestemmelser Straffeloven Til nr. 1 (straffelovens § 125 a) Strafferammen i § 125 a, menneskesmugling  

 ændres fra 4 til 8 års fængsel.
Som anført i de almindelige bemærkninger  

 udgør menneskesmugling et stort problem og medvirker til det stigende  

 asylmisbrug.
Menneskesmuglerne er ikke sjældent en del af et  

 internationalt net af organiseret kriminalitet.
Det er derfor helt  

 afgørende, at der ikke kan spekuleres i, at det kan betale sig at  

 operere fra og i Danmark.
Desuden arbejdes der i EU på at opnå en  

 fælles strafferamme på fængsel i 8 år.
Et  

 direktivforslag lægger op til, at det ikke skal være et  

 strafkrav, at menneskesmugling sker for økonomisk vinding.
Dertil kommer, at sagerne nu er så omfattende, at  

 den strafskærpelse, der efter forslag fra Venstre og Det Konservative  

 Folkeparti omsider førte til, at regeringen i 1998 besluttede at  

 medvirke til strafskærpelsen, ikke er tilstrækkelig.
Retten i  

 Korsør har således i begyndelsen af 2001 afsagt domme med straf  

 på henholdsvis 3 år og 3½ års fængsel, jf.
Berlingske  

 Tidende den 11. januar 2001.
 Den nuværende strafferamme har slet ikke taget  

 højde for organiseret og grænseoverskridende kriminalitet.
Ændringen skal ses i sammenhæng med de  

 foreslåede forøgede strafferammer i nr. 4 og 9. Den stadig mere  

 organiserede menneskesmugling med transport af en større gruppe  

 mennesker har i udlandet haft meget tragiske konsekvenser.
Der er i  

 straffelovens bestemmelse om menneskesmugling og i § 241 og § 252 slet ikke  

 taget højde for, at menneskesmugling kan udsætte de personer,  

 der smugles, for livsfare og kan medføre massedødsfald.
 Forslaget kan derfor ses som en konsekvens af, at den  

 organiserede menneskesmugling i sagens natur ikke sjældent på  

 hensynsløs måde volder nærliggende risiko for disse  

 menneskers liv eller førlighed.
Til nr. 2 og 3 (straffelovens § 216) Det foreslås at hæve strafferammen for  

voldtægt fra 6 til 8 års fængsel og at hæve  

 straffen for grov voldtægt fra 10 til 12 års fængsel.
Forslaget tilsigter at formå domstolene til generelt  

 at hæve strafniveauet.
Voldtægt bør, også hvor der  

 er tale om kontaktvoldtægt, som minimum udmåles til ikke under 1  

 års fængsel.
Har forbrydelsen været forbundet med fysisk  

 tvang, vold og konkrete trusler, skal straffen udmåles tilsvarende  

 strengere.
Er forbrydelsen begået af flere, skal det være  

 en skærpende omstændighed, der må afspejles i  

 strafudmålingen, uanset om forbrydelsen er forøvet efter  

 forudgående aftale.
Grovheden og dermed strafværdigheden, jf.  

 straffelovens § 80, er større, og krænkelsen ved at blive udsat  

 for flere gerningsmænd er netop i voldtægtssager efter almindelig  

 menneskelig erfaring langt større end i nogen anden forbrydelse.
Dette  

 forhold skal efter forslagsstillernes opfattelse tydeligt afspejles i de  

 konkrete straffe, der udmåles i disse sagstyper.
 Der henvises i øvrigt til de almindelige  

 bemærkninger.
Til nr. 4 (straffelovens § 241) Strafferammen for uagtsomt manddrab foreslås  

 fordoblet fra  4 år til 8 års fængsel.
 Forslaget skal ses i sammenhæng med forslaget om  

 fordobling af strafferammen i menneskesmuglingssager, jf. de generelle  

 bemærkninger og bemærkningerne til nr. 1.
 Med forslaget ønsker forslagsstillerne tillige at  

 gennemføre et højere strafniveau for trafikddrab.
Selv om Højesteret i de senere år har  

 hævet strafferammen for uagtsomt manddrab og spirituskørsel,  

 finder forslagsstillerne, at niveauet skal hæves yderligere.
Synet  

 på spirituskørsel er ændret.
Promillegrænsen er  

 sænket.
Dette skal afspejle sig i strafniveauet, der skal ligge  

 på et år.
Hvor der foreligger særlig grov og  

 hensynsløs kørsel, eller hvor billisten har forladt  

 ulykkesstedet, eller hvor forbrydelsen sker i forbindelse med biltyveri eller  

 kørsel uden kørekort, skal der udmåles en højere  

 straf end på et års fængsel.
På samme måde skal strafniveauet for uagtsomt  

 manddrab uden spirituskørsel hæves væsentligt.  

 Frihedsstraf skal være udgangspunktet, medmindre uagtsomheden er af  

 mere simpel art.
Straffen skal yderligere hæves væsentligt, hvis  

 kørslen har været uforsvarlig eller føreren har  

 stjålet køretøjet, er stukket af fra uheldsstedet eller  

 ikke har erhvervet kørekort.
Til nr. 5-8 (straffelovens §§ 244-246) Straffelovens § 244 må fortsat forventes at finde  

 anvendelse på langt de fleste voldshandlinger, der kommer til  

 pådømmelse.
Forslagsstillerne finder, at baggrunden for  

 voldsudøvelsen bør tillægges større vægt.  

 Alt andet lige bør den helt umotiverede voldsudøvelse over for  

 helt tilfældige ofre, hvor der ikke tidligere har været kontakt  

 mellem gerningsmand og offer, også uden at offeret er  

 påført fysiske skader, under alle omstændigheder betragtes  

 som særlig groft, hvilket bør give sig udslag i  

 strafudmålingen.
 Det er ofte helt tilfældigt, om en udøvet  

 vold medfører skader på offeret.
 Der henvises i øvrigt til de almindelige  

 bemærkninger.
Det fremføres ofte fra visse politikere og  

 kriminologer, at volden er faldende.
B.T. dokumenterede imidlertid den 7.  

 december 2000 med tal fra Rigspolitichefen, at antallet af anmeldelser af  

 vold tværtimod er steget.
Justitsminister Frank Jensen tog i samme avis  

 ikke afstand fra tallene, men udtrykte bekymring, uden dette dog har  

 ført til, at regeringen har fremsat forslag om højere  

 strafferammer.
 I 1996 var antallet af anmeldelser for vold efter  

 straffelovens § 244 i de første 10 måneder 6.318. Tallet var i  

 år 2000 6.896.
 Også anmeldelserne for overtrædelse af  

 straffelovens § 245 var steget, nemlig fra 745 til 976. Endelig var  

 anmeldelserne vedr. § 246 henholdsvis 28 og 39.
Med forslaget om at hæve strafferammerne i  

 straffelovens §§ 244-246 ønsker forslagsstillerne ikke at ændre  

 på den generelle forudsætning om, at domstolene afgør den  

 enkelte sags omstændigheder meget konkret.
Forslaget indeholder derfor  

 heller ingen ændringer af bestemmelserne om strafudmåling i  

 straffelovens almindelige del.
Forslagsstillerne ønsker heller ikke med dette  

 forslag at ændre på afgrænsningen af de enkelte  

 bestemmelser indbyrdes eller på afgrænsningen over for  

 straffelovens § 248 ( Til gengæld finder forslagsstillerne, at  

 straffelovens § 247 (om tidligere domfældelse for vold) bør  

 slå langt mere markant igennem, ligesom det ville gøre det  

 lettere at følge retspraksis, hvis domstolene i højere grad i  

 dommen citerer bestemmelsen, hvor den er anvendt.
 Forslagsstillerne ønsker imidlertid en generel  

 skærpelse af strafudmålingsniveauet, ligesom der er visse typer  

 af vold og særlige omstændigheder, som forslagsstillerne finder  

 bør bedømmes hårdere.
Strafniveauet for vold ønskes generelt hævet  

 med en tredjedel, dog skal straffen hæves yderligere for den vold, der  

 i dag efter straffelovens § 244 udmåles med meget lave straffe, uagtet  

 der er tale om meningsløs gadevold, men uden at offeret har  

 pådraget sig varig fysisk skade.
Ofte beror det mere på held end  

 forstand, at offeret ikke kommer til skade, og forslagsstillerne finder det  

 helt uacceptabelt, at sådanne voldstilfælde ofte kun  

 medfører en straf på en, to eller højst tre  

 måneders fængsel.
Retspraksis skal afspejle hensynet til det  

 konkrete offer og hensynet til borgernes tryghed.
Det må være et helt afgørende  

 samfundshensyn, at borgerne føler sig trygge ved at færdes  

 på gaden.
Forskellen på bedømmelsen af den vold, der  

 følger efter forudgående klammeri, og den helt uprovokerede  

 gadevold skal være langt mere markant.
At klammeri ender med vold, er i  

 sig selv så primitivt, at samfundet gennem straffelovens strafferammer  

 må vise sin afsky.
Men dette er dog for intet at regne mod den vold,  

 der udøves mod helt tilfældige mennesker, der færdes  

 på gader og veje, og som overfaldes, fordi de efter gerningsmandens  

 opfattelse har et udseende, han ikke bryder sig om, eller fordi  

 gerningsmanden synes, det er sejt at slå andre.
Uanset forbrydernes  

 forklaringer må det slås fast, at der aldrig ved den uprovokerede  

 gadevold kan været noget som helst motiv, der kan bruges som  

 undskyldning for en mildere straf.
Enhver voldsudøvelse over for  

 forbipasserende burde aldrig udmåles med mindre end et halvt års  

 fængsel.
Selv mindre skader bør medføre en tilsvarende  

 forhøjelse af straffen.
 Kollektiv afstraffelse efter forudgående  

 planlægning er efter straffelovens § 80, stk. 2, en  

 strafskærpende omstændighed, der alt andet lige normalt giver sig  

 til kende i retspraksis.
Det er imidlertid ofte vanskeligt for anklagemyndigheden  

 at bevise, at der er tale om kollektiv vold efter forudgående  

 planlægning.
Forslagsstillerne ønsker ikke med de  

 følgende bemærkninger at ændre på bevisreglerne, men  

 ønsker at tilkendegive, at den faktiske omstændighed, at en  

 voldsudøvelse har haft flere gerningsmænd, uanset om den  

 enkeltes rolle præcist kan bevises, som regel må betragtes som en  

 skærpende omstændighed, således forstået, at den  

 person, hvorom anklagemyndigheden kun kan bevise en mindre rolle, må  

 idømmes en strengere straf, end det ville have været  

 tilfældet, hvis vedkommende havde været alene om  

 voldsudøvelsen.
Den voldsudøvelse, der finder sted på  

 åben gade, forhindrer ikke en eller flere i flokken i at forlade  

 gerningsstedet, inden volden begås eller udvikler sig, efter at offeret  

 f.eks. er slået ned og volden herefter antager grovere former ved  

 f.eks. spark.
Forhindrer man ikke voldsudøvelsen, eller forlader man  

 ikke gerningsstedet for at tilkalde politiet, må man også finde  

 sig i at blive draget til ansvar.
Forslagsstillerne finder, at både  

 anklagemyndighed og domstole bør være opmærksom på  

 dette aspekt.
Der er som nævnt ikke herved lagt op til ændring af  

 bevisreglerne og ej heller til en ændring af forståelsen af  

 straffelovens § 23, men derimod til en skærpelse af vurderingen af  

 straffens størrelse, hvor flere optræder i flok og situationen  

 udvikler sig uden forudgående planlægning.
Til nr. 9 (straffelovens § 252, stk. 1) I § 252, stk. 1, ændres Til § 2 Retsplejeloven Til nr. 1 (retsplejelovens § 687, stk. 2, nr. 1) Der er ikke tilsigtet nogen udvidelse i antallet af  

 nævningesager, hvilket er grunden til den foreslåede  

 ændring af bestemmelsen i retsplejelovens § 687, stk. 2, nr. 1.  

 Tværtimod ønsker forslagsstillerne at undgå, at  

 anklagemyndigheden af procesøkonomiske grunde for at undgå  

 nævningesag begrænser strafpåstanden i grove voldssager  

 helt ned til under 4 år.
Forslagsstillerne er opmærksom på, at  

 lovforslaget vil medføre, at enkelte sager, der ikke vedrører  

 de foreslåede ændringer i straffeloven, vil skulle behandles som  

 domsmandssager i stedet for nævningesager.
Imidlertid antages det, at  

 disse sager vil være meget begrænsede i antal, og derfor  

 ønsker forslagsstillerne ikke at ændre retsplejelovens  

 hovedprincip om, at det er den konkret forventede straf, der er bestemmende  

 for, om en sag skal behandles som domsmandssag eller nævningesag.
Skriftlig fremsættelse Birthe Rønn Hornbech (V):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af straffeloven og  

 retsplejeloven. (Skærpelse af straffen for vold, voldtægt,  

 uagtsomt manddrab og forsætlig fareforvoldelse, nævningesager  

 m.v.).
(Lovforslag nr.
L 161).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag 1 Lovforslaget sammenholdt med gældende lov Straffeloven Gældende formulering Lovforslaget § 125 a Den, der under skærpende omstændigheder  

 gør sig skyldig i menneskesmugling efter udlændingelovens § 59,  

 stk. 5, straffes med fængsel indtil 4 år.
§ 125 a Den, der under skærpende omstændigheder  

 gør sig skyldig i menneskesmugling efter udlændingelovens § 59,  

 stk. 5, straffes med fængsel indtil 8 år.
§ 216 Den, der tiltvinger sig samleje ved vold eller trussel om  

 vold, straffes for voldtægt med fængsel indtil 6 år.
Med  

 vold sidestilles hensættelse i en tilstand, i hvilken den  

 pågældende er ude af stand til at modsætte sig  

 handlingen.
 Stk. 2. Straffen kan stige til fængsel i 10  

 år, hvis voldtægten har haft en særlig farlig karakter  

 eller der i øvrigt foreligger særligt skærpende  

 omstændigheder.
§ 216 Den, der tiltvinger sig samleje ved vold eller trussel om  

 vold, straffes for voldtægt med fængsel indtil 8 år.
Med  

 vold sidestilles hensættelse i en tilstand, i hvilken den  

 pågældende er ude af stand til at modsætte sig  

 handlingen.
 Stk. 2. Straffen kan stige til fængsel i 12 år, hvis  

 voldtægten har haft en særlig farlig karakter eller der i  

 øvrigt foreligger særligt skærpende  

 omstændigheder.
§ 241 Den, som uagtsomt forvolder en andens død, straffes  

 med bøde, hæfte eller fængsel indtil 4 måneder eller  

 under skærpende omstændigheder med fængsel indtil 4  

 år.
§ 241 Den, som uagtsomt forvolder en andens død, straffes  

 med bøde, hæfte eller fængsel indtil 4 måneder eller  

 under skærpende omstændigheder med fængsel indtil 8  

 år.
§ 244 Den, som øver vold mod eller på anden  

 måde angriber en andens legeme, straffes med bøde, hæfte  

 eller fængsel indtil 1 år og 6 måneder.
§ 244 Den, som øver vold mod eller på anden  

 måde angriber en andens legeme, straffes med bøde, hæfte  

 eller fængsel indtil 3 år.
§ 245 Den, som udøver et legemsangreb af særlig  

 rå, brutal eller farlig karakter eller gør sig skyldig i  

 mishandling, straffes med fængsel indtil 4 år.
Har et  

 sådant legemsangreb haft betydelig skade på legeme eller helbred  

 til følge, skal dette betragtes som en særlig skærpende  

 omstændighed.
 Stk. 2. Den, som uden for de i stk. 1 nævnte  

 tilfælde tilføjer en anden person skade på legeme eller  

 helbred, straffes med fængsel indtil 4 år.
§ 245 Den, som udøver et legemsangreb af særlig  

 rå, brutal eller farlig karakter eller gør sig skyldig i  

 mishandling, straffes med fængsel indtil 6 år.
Har et  

 sådant legemsangreb haft betydelig skade på legeme eller helbred  

 til følge, skal dette betragtes som en særlig skærpende  

 omstændighed.
 Stk. 2. Den, som uden for de i stk. 1 nævnte  

 tilfælde tilføjer en anden person skade på legeme eller  

 helbred, straffes med fængsel indtil 6 år.
§ 246 Har et legemsangreb, der er omfattet af § 245, været  

 af en så grov beskaffenhed eller haft så alvorlige skader eller  

 døden til følge, at der foreligger særdeles  

 skærpende omstændigheder, kan straffen stige til fængsel i  

 8 år.
§ 246 Har et legemsangreb, der er omfattet af § 245, været  

 af en så grov beskaffenhed eller haft så alvorlige skader eller  

 døden til følge, at der foreligger særdeles  

 skærpende omstændigheder, kan straffen stige til fængsel i  

 10 år.
§ 252 Med hæfte eller fængsel indtil 4 år  

 straffes den, der for vindings skyld, af grov kådhed eller på  

 lignende hensynsløs måde volder nærliggende fare for  

 nogens liv og førlighed § 252 Med hæfte eller fængsel indtil 8 år  

 straffes den, der for vindings skyld, af grov kådhed eller på  

 lignende hensynsløs måde volder nærliggende fare for  

 nogens liv og førlighed Retsplejeloven Gældende formulering Lovforslaget § 687 Ved landsretterne behandles i 1. instans de sager, hvor  

 nævninge medvirker.
Stk. 2. Nævninge medvirker i 1)	sager, hvor der bliver spørgsmål om straf af  

 fængsel i 4 år eller derover, for så vidt dette ikke er en  

 følge af, at der bliver spørgsmål om fastsættelse  

 af en fællesstraf efter reglerne i straffelovens §§ 40, stk. 1, og  

 61, § 687 Ved landsretterne behandles i 1. instans de sager, hvor  

 nævninge medvirker.
