 Resumé  



  

 Et ægtepar klagede bl.a. over at de havde modtaget et krav om  

 tilbagebetaling af boligstøtte ydet i 1990 og 1991.
Ombudsmanden fandt ikke grundlag for at kritisere indholdet af  

 det sociale ankenævns afgørelser, men udtalte at han fandt tonen og  

 sprogbrugen  

 i et notat til ombudsmanden om sagen kritisabel.
Særligt fandt ombudsmanden  

 det  

 uheldigt at ankenævnet i sine sammenfattende bemærkninger havde anvendt  

 udtrykket "tidrøver" om parret. (J.nr. 1995-1970-083).
Myndigheds sprogbrug i sag om tilbagebetaling af boligstøtte A og B klagede over at de  

 skulle tilbagebetale for meget modtaget boligstøtte for 1990 og 1991. Desuden  

 klagede de over beregningen af den boligstøtte der var ydet i 1992. Endvidere  

 klagede de over myndighedernes sagsbehandling.
 Det fremgik af sagens akter  

 at A og B fik boligstøtte i 1990, 1991 og 1992 ud fra beregningsgrundlag på  

 henholdsvis 128.000 kr., 131.000 kr. og 134.000 kr.
Den 21. november 1992 skrev  

 Århus Kommune til A og meddelte at A og B skulle tilbagebetale 1.896 kr. i  

 boligstøtte, da kommunen ud fra A's og B's årsopgørelse havde opgjort deres  

 faktiske husstandsindkomst for 1990 til 163.000 kr.
A og B oplyste over for  

 mig at dette brev aldrig var kommet frem til dem.
 Den 23. december 1994 traf kommunen  

 afgørelse om at A og B skulle tilbagebetale 2.568 kr. i boligstøtte da  

 kommunen havde opgjort deres faktiske husstandsindkomst for 1991 til 151.000  

 kr.
Den 29. december 1994 skrev A  

 til kommunen at opgørelsen af den faktiske husstandsindkomst for 1991 var  

 forkert.
Hun ønskede endvidere bekræftet at en del af kravet var modregnet i  

 boligstøtten for 1993. Derudover anførte hun at kravet var fremsat meget  

 sent.
Den 4. januar 1995 skrev  

 Århus Kommune til A at den udbetalte kontanthjælp tillige skulle indregnes i  

 husstandsindkomsten for 1991. Desuden kunne der kun medregnes ligningsmæssige  

 fradrag på i alt 3.346 kr.
Kommunen oplyste at efterreguleringen for 1991 var  

 foretaget for hele året, og bad A indsende samtlige lønsedler for 1991 hvis  

 hun ønskede periodeopdeling af kravet.
Kommunen meddelte desuden at det beløb  

 der blev modregnet i A's og B's boligstøtte for 1993, var en efterregulering  

 fra 1990. Kommunen vedlagde i den forbindelse en kopi af sit brev af 21.  

 november 1992 vedrørende tilbagebetalingskravet for 1990. Endelig beklagede  

 kommunen den sene fremsættelse af tilbagebetalingskravet for 1991.
 Den 9. januar 1995 meddelte A  

 at hun ikke havde modtaget kommunens brev af 21. november 1992. Samtidig  

 indsendte hun opgørelser over sine og B's indkomstforhold i 1990, 1991 og  

 1992. A  

 anførte at hun og B måtte  

 have fået for lidt udbetalt i boligstøtte for 1992.
Den 20. januar 1995 nedsatte  

 kommunen på baggrund af de nye oplysninger tilbagebetalingskravet for 1991  

 til  

 1.498 kr. i alt.
Kommunen meddelte samtidig at der ikke længere var mulighed  

 for at foretage ændringer i boligstøtten for 1990. Endvidere fandt kommunen  

 ikke grundlag for at foretage yderligere ændringer i den boligstøtte A og B  

 havde fået i 1992.
 Den 26. januar 1995 bad B på  

 A's vegne Århus Kommune om en nærmere forklaring på hvorfor der ikke var  

 grundlag for at foretage ændringer i boligstøtten for 1992. Desuden  

 protesterede  

 han imod at der ikke kunne foretages ændringer i boligstøtten for 1990 med  

 henvisning til at A og B aldrig havde modtaget kommunens brev af 21. november  

 1992.
Den 3. februar 1995 sendte kommunen A's og B's  

 klage til Det Sociale Ankenævn for Århus Amt.
Kommunen skrev bl.a. følgende  

 til  

 ankenævnet:
 "...
 Ansøger klagede i brev af 29.  

 december 1994 over boligstøttekontorets efterbetalingskrav af 23. december  

 1994  

 for boligstøtteåret 1991.
 Denne klage blev besvaret med  

 brev af 4. januar 1995.
 Ansøger fremsender herefter  

 med brev af 9. januar 1995 lønsedler m.v. for en periodeopdeling af kravet  

 for  

 1991. Denne periodeopdeling foretages og kravet nedskrives fra kr. 2.568,-  

 til  

 kr. 1.498,-. I samme brev ønsker pågældende nu efterreguleringen for 1990  

 genoptaget, idet hun påpeger, at hun ikke havde modtaget brevet af 21.  

 november  

 1992. Pågældende blev med den automatiske bevillingsskrivelse for 1993 gjort  

 opmærksom på, at der blev trukket i boligsikringen til dækning af  

 mellemværende,  

 og gjorde dengang ingen indsigelse, hvorefter forvaltningen har fastholdt, at  

 klagefristen for længst er overskredet.
Dernæst mener ansøger, at der  

 skal efterbetales for 1992. Beregningsgrundlaget for 1992 var pr. 1. januar  

 kr.  

 134.000,-. Den 26. august 1992 modtog boligstøttekontoret et ændringsskema  

 fra  

 pågældende om indtægtsændringer sket pr. 1. maj 1992. Beregningsgrundlaget  

 blev herefter ændret til kr. 88.000,- med virkning fra 1. september 1992,  

 nemlig førstkommende første efter anmodningens indgivelse.
Der blev fremsendt  

 den automatiske ændringsskrivelse til klienten med ovennævnte ændringsdato.  

 Slutligningen for 1992 viste et beregningsgrundlag på kr. 106.000,-. Dette  

 beregningsgrundlag ville give den samme udbetaling som beregningsgrundlaget  

 kr.  

 88.000,-. Forvaltningen fastholder, at der ikke skal foretages nogen  

 efterregulering  

 for 1992.
..." Den 14. februar 1995 sendte  

 ankenævnets formand kommunens redegørelse til A og bad om hendes eventuelle  

 bemærkninger hertil.
Samtidig meddelte formanden at klagefristen vedrørende  

 efterregulering af boligstøtte for 1990 var overskredet.
Formanden havde  

 besluttet ikke at se bort fra overskridelsen af ankefristen, og nævnet kunne  

 derfor ikke behandle denne del af klagen.
 Den 16. februar 1995 skrev A  

 bl.a. til ankenævnet at hun med sikkerhed vidste at hun og B ikke havde  

 modtaget kommunens brev af 21. november 1992 vedrørende kravet fra 1990. Hun  

 anfægtede ikke selve udregningen af tilbagebetalingskravet for 1991, men hun  

 mente kommunen havde udvist passivitet ved at fremsætte kravet så sent.
 Den 23. juni 1995 traf  

 ankenævnet følgende afgørelse i sagen:
 "Det Sociale Ankenævn  

 stadfæster kommunens afgørelse.
 Der er ved afgørelsen lagt  

 vægt på, at den faktiske husstandsindkomst overstiger den forventede indkomst  

 med mere end kr. 10.000, og at De ikke ses at have givet kommunalbestyrelsen  

 meddelelse herom.
 Efter boligstøttelovens § 41,  

 stk. 2, skal den for meget modtagne boligstøtte tilbagebetales.
 Boligstøttevejledningen  

 indeholder alene en henstilling til forvaltningen om at rejse  

 tilbagebetalingskravet  

 hurtigst muligt efter, at slutligningen foreligger, men kravet er i øvrigt  

 undergivet de almindelige forældelsesregler og kan ikke anses for bortfaldet  

 ved passivitet.
 Som meddelt Dem ved brev af  

 14. februar 1995 er klagefristen vedr. efterregulering for 1990 overskredet,  

 og  

 formanden har ikke fundet grundlag for at dispensere fra overskridelsen, idet  

 der er lagt til grund, at De har fået skriftlig meddelelse om afgørelsen  

 tillige med ankevejledning.
..." Den 25. juni 1995 bad A  

 ankenævnet om at genoptage sagen.
Hun bad tillige om at få en anden  

 sagsbehandler.
Endvidere oplyste A at hun og B ikke havde modtaget kommunens  

 brev af 21. november 1992 vedrørende krav om tilbagebetaling af boligstøtte  

 for  

 1990.
 Den 3. juli 1995 afviste  

 formanden for ankenævnet at genoptage behandlingen af sagen idet der ikke sås  

 at være fremkommet afgørende nyt i sagen.
 Samme dag bad B om aktindsigt  

 i de dokumenter der lå til grund for ankenævnets afgørelse.
 Den 6. juli 1995 meddelte  

 ankenævnet at B i så fald måtte indsende en fuldmagt fra A.
 Den 8. juli 1995 skrev A til  

 ankenævnet at B også var part i sagen, og den 11. juli 1995 gav ankenævnet B  

 aktindsigt.
I klagen til mig gjorde A og  

 B bl.a. gældende at sagsbehandleren i ankenævnet, C, var inhabil i sagen idet  

 A og B tidligere havde kritiseret ham kraftigt - også i pressen.
A og B mente  

 derfor ikke C kunne være objektiv i bedømmelsen af deres sager.
De klagede  

 desuden over at B blev nægtet aktindsigt i sagen.
Desuden klagede A og B over  

 at nogle af de fotokopier de modtog, var af så dårlig kvalitet at de næsten  

 var ulæselige.
Endelig klagede A og B over at tilbagebetalingskravet  

 vedrørende  

 boligstøtten i 1991 var fremsat så sent.
 Det sociale ankenævn udtalte  

 i notat vedlagt brev af 13. december 1995 bl.a. følgende i anledning af A's  

 og  

 B's klage:
"1  

.  

  

 Sag 205 afgjort 23/6 1995 gav ikke klageren medhold.
Sagen er  

 afgjort helt efter reglerne. (A) forlanger ved brev af 25/6 1995 genoptagelse  

 af sagen, og at det bliver en anden end (C), der behandler sagen.
Der er  

 intet  

 nyt fremført udover at klager betvivler, at gældende ret skal anvendes i  

 hendes  

 sag.
Jeg afviste i brev af 3/7 1995 at genoptage sagen.
I brev af 9/8 1995  

 anmodes om at få anden sagsbehandler til sagerne 224 og 308. Jeg afviste  

 dette,  

 idet sag 224 var nær sin afslutning, og sag 308 omfattede en ganske banal  

 problemstilling.
Iøvrigt var der ingen særlige begrundelser for at skifte  

 sagsbehandler.
At man tidligere har behandlet en sag, der ikke gav klager  

 medhold, er ikke tilstrækkeligt.
 ...
3  

.  

  

 Sag 205 er afgjort 23/6 1995. Den 3/7 1995 ansøger  

  

 (B)  

  

 om aktindsigt med henvisning til  

 j.nr., samleverens navn og cpr.nr.
Der er ingen angivelse af hans eget  

 cpr.nr.  

 og ingen antydning af, at han mener at være part i sagen.
Ansøgningen til  

 kommunen er i hendes navn og med ham som medunderskriver, men med en helt  

 ulæselig underskrift.
Hans cpr.nr. - men ikke navnet - fremgår af ansøgningen  

 og af visse beregningsskemaer i sagen.
Hans navn fremgår af 1 (ét) brev i  

 sagens forløb i kommunen (15/8 1992 vedr. ændringer i indkomst i 1992).
I klagesagen - både i  

 kommunen og i ankenævnet - fremgår (B)'s navn ikke.
I et par breve er der  

 ganske vist omtalt en '(B)', men uden efternavn.
Helt naturligt og i  

 overensstemmelse med Forvaltningslovens bestemmelser beder (C) om fuldmagt.  

 Selvom det anføres i brevet til Ombudsmanden, argumenterer parret  

  

 ikke  

  

 for, at (B) havde krav på aktindsigt  

 som part i sagen.
Det næste der sker er, at (A) sender en anmodning om  

 aktindsigt  

 samt vrede bemærkninger om, at der er bedt om fuldmagt.
Ang. kopier: Alle akterne i  

 vores sag kan læses.
Pgl.s breve er skrevet på en 'dårlig' printer, der gør  

 det  

 svært at kopiere læseligt.
Pgl. har formentlig ikke krav på kopi af sine egne  

 breve, men har fået det alligevel.
Det er selvfølgeligt beklageligt, at disse  

 kopier er dårlige, men det har ikke påvirket sagsbehandlingen.
Dersom det  

 havde  

 været vigtigt for ham at kunne læse kopierne af sine egne breve, har han haft  

 flere måneder til at henvende sig for at få nye, eller evt. spørge om vi har  

 kunne læse originalerne.
4  

.  

  

 Afgørelsen er helt i overensstemmelse med sædvanlig praksis i  

 nævnet gennem mange år.
Krav forældes efter 5 år.
Vejledningen henstiller, at  

 krav rejses senest 2 år efter udløbet af det år, sagen drejer sig om.
Der er  

 ingen særlige forhold i denne sag, der skulle tale for passivitet.
Det ikke-modtagne brev: Dette  

 er kommunens brev med fremsættelse af krav for 1990. Sagen indeholder kopi af  

 brevet stilet til korrekt adresse.
Ifølge normal praksis anser vi dette brev  

 for modtaget af adressaten.
Klagen blev afvist på grund af  

 fristoverskridelse.
 ...
 Sammenfattende:
 Jeg kan ikke på nogen måde  

 give klager medhold i, at der skulle være noget at kritisere ved (C)'s  

 sagsbehandling, sagsbehandlingen i øvrigt eller afgørelserne.
Klagers meget omfattende  

 skriverier med kommunen og os i disse sager, der omhandler ret banale  

 problemstillinger, og klagers fornægtelse af, at gældende ret skal anvendes i  

 hans/hendes tilfælde, giver indtryk af en 'tidrøver', som vi desværre ikke  

 har  

 brugt de sidste ressourcer på endnu, jfr. klagen til Ombudsmanden." Den 27. december 1995 skrev B  

 blandt andet at A's og B's kritik af C havde været i medierne.
Derfor burde A  

 og B have haft en anden sagsbehandler.
Det afgørende for A og B var at de  

 næsten ulæselige kopier ikke havde dannet grundlag for ankenævnets afgørelse.
Ombudsmandens udtalelse "  

  

 Retsgrundlaget:
 Det sociale ankenævns afgørelse af 23. juni 1995 er truffet i henhold til §  

 41, stk. 2, i den dagældende lov om individuel boligstøtte, jf. lovbek. nr.  

 716 af 25. oktober 1991. Bestemmelsen har følgende ordlyd:
  

  

 § 41 '  

  

 Stk. 2.  

  

 Overstiger den faktiske husstandsindkomst den efter § 7, stk. 7, opgjorte  

 indkomst med mindst 10.000 kr., skal ansøgeren eller hans dødsbo  

 tilbagebetale den for meget modtagne boligstøtte.' I den dagældende vejledning om individuel boligstøtte, Boligstyrelsens  

 vejledning af 22. oktober 1987, er bl.a. følgende anført, s. 59:
 '...
 Kommunalbestyrelsen bør rejse tilbagebetalingskravet senest 2 år efter  

 udgangen af det år, tilbagebetalingskravet vedrører, medmindre  

 kommunalbestyrelsen ikke har haft mulighed for at rejse kravet tidligere.
...' Ankenævnets sagsbehandling:
 De har i klagen til mig bl.a. gjort gældende at Deres sagsbehandler i  

 ankenævnet, (C), var inhabil.
Det forhold at De tidligere har haft (C) som sagsbehandler og i den  

 forbindelse - som jeg forstår det - bl.a. i pressen har givet udtryk for  

 utilfredshed med ham og hans sagsbehandling, fører efter min opfattelse ikke  

 i sig selv til at (C) skulle være inhabil i Deres sager.
Jeg har i øvrigt  

 ikke fundet oplysninger i sagen der giver mig grundlag for at anse (C) for at  

 være inhabil.
Det kan heller ikke give mig anledning til bemærkninger at (C)  

 besvarede Deres breve af 28. august 1995.
Med hensyn til (B)'s begæring om aktindsigt burde ankenævnet efter min  

 opfattelse have undersøgt om (B) var  

 part i sagen inden nævnet henviste ham til at få en fuldmagt fra (A).  

 Endvidere  

 burde nævnet ikke have sendt de næsten ulæselige kopier til Dem som fremgår  

 af  

 Deres bilag 10 og 11. Hvis det ikke var muligt for nævnet at fremskaffe  

 læselige kopier af de originale akter, burde nævnet efter min opfattelse have  

 gjort Dem opmærksom herpå og f.eks. henvist Dem til at gennemse de pågældende  

 akter i nævnet.
Jeg bemærker i den forbindelse at en anmodning om aktindsigt  

 fra en part i en sag også indebærer ret til at se partens egne indlæg i  

 sagen,  

 jf.
John Vogter, Forvaltningsloven med kommentarer (1992), s. 165, samt Jon  

 Andersen  

 mfl., Forvaltningsret (1994), s. 267. Jeg har gjort ankenævnet bekendt med  

 min  

 opfattelse.
 Jeg kan til Deres orientering  

 oplyse at jeg ved min gennemgang af Deres sager ikke er stødt på ulæselige  

 kopier blandt myndighedernes sagsakter.
Jeg finder i øvrigt tonen og  

 sprogbrugen i ankenævnets notat vedlagt nævnets brev af 13. december 1995 til  

 mig kritisabel.
Især finder jeg det uheldigt at nævnet i sine sammenfattende  

 bemærkninger har anvendt udtrykket 'tidrøver' om Dem.
Jeg har gjort  

 ankenævnet  

 bekendt med min opfattelse.
Tilbagebetalingskravet vedrørende boligstøtte ydet i 1990 Jeg må lægge til grund at  

 Århus Kommunes brev af 21. november 1992 er blevet sendt til Deres adresse,  

 og  

 at det er kommet frem til Dem.
Der er ikke oplysninger i sagen om at brevet  

 skulle være kommet retur til kommunen.
Da afgørelsen var ledsaget af en  

 klagevejledning, giver det mig ikke anledning til bemærkninger at ankenævnet  

 afviste at behandle denne del af Deres klage på grund af overskridelse af  

 klagefristen.
 Jeg bemærker dog at en  

 endelig stillingtagen til hvad der skete med kommunens brev af 21. november  

 1992, er et bevisspørgsmål hvis endelige afklaring henhører under domstolene.
Tilbagebetalingskravet vedrørende boligstøtte ydet i 1991 Som jeg forstår denne del af  

 Deres klage, anfægter De ikke tilbagebetalingskravets størrelse.
De er  

 derimod  

 utilfreds med at kravet blev fremsat så sent.
Jeg er enig med ankenævnet i  

 at kommunens krav ikke kan anses for at være forældet efter dansk rets  

 almindelige regler om forældelse.
Det er endvidere min opfattelse at  

 toårsfristen i den dagældende vejledning om individuel boligstøtte alene har  

 karakter af en ordensforskrift, hvis overskridelse ikke i sig selv bevirker  

 bortfald af kommunens krav.
Jeg har tidligere udtalt mig  

 om tidspunktet for fremsættelse af krav om tilbagebetaling af boligstøtte,  

 jf.  

 Folketingets Ombudsmands beretning for året 1994, s. 318ff.
I den sag udtalte  

 jeg bl.a. at der ved bedømmelsen af om et offentligretligt krav kan anses for  

 bortfaldet på grund af passivitet, efter min opfattelse må lægges afgørende  

 vægt på  

  

 1)  

  

 den tid der er forløbet,  

  

 2)  

  

 om borgeren har haft grund til at  

 indrette sig i tillid til at kravet ikke ville blive gjort gældende, og  

  

 3)  

  

 om det kan bebrejdes det offentlige  

 at kravet ikke er blevet rejst på et tidligere tidspunkt, jf. også U 1993.749  

 HKK hvor et krav på afsoningsomkostninger ansås for bortfaldet på grund af  

 passivitet.
Kopi af min udtalelse fra 1994 og kendelsen er vedlagt til Deres  

 orientering.
 Århus Kommune fremsatte  

 kravet om tilbagebetaling af boligstøtte for 1991 den 23. december 1994 -  

 altså  

 knap tre år efter udløbet af det år kravet vedrørte.
 Den tid der forløb til  

 kravets fremsættelse, bl.a. sammenholdt med at der ikke i sagen er  

 oplysninger  

 der kunne give Dem grund til at tro at kravet ikke ville blive fremsat,  

 indebærer efter min opfattelse at kravet i den konkrete sag ikke kan anses  

 for bortfaldet på grund af passivitet.
Beregningen af boligstøtte ydet i 1992 Nævnet ses ikke at have taget  

 stilling til den del af Deres klage der vedrører beregningen af boligstøtte  

 for  

 1992. Jeg har derfor henstillet til nævnet at genoptage sagen med henblik på  

 at  

 træffe afgørelse vedrørende denne del af Deres klage.
 Jeg beder Dem afvente  

 ankenævnets afgørelse før De tager stilling til om der er grundlag for at  

 klage  

 til mig.
..." Det sociale ankenævn meddelte  

 mig senere at nævnet havde truffet afgørelse vedrørende beregningen af  

 boligstøtte for 1992.
 Jeg meddelte herefter nævnet  

 at jeg ikke foretog mig mere i sagen.
 NOTER: (*1) Jf.  

 FOB 1994, s. 318ff.
