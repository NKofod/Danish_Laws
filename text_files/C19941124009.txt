§ 1.  Ved lov nr. 368 af 18. maj 1994 ophæves den 1.  

 januar 1995 lov om sprængstoffer, jf. lovbekendtgørelse nr. 624 af 15. september 1986.
Stk. 2.  Samtidig ophæves administrative forskrifter,  

 der er udstedt i medfør af sprængstofloven.
Følgende retsforskrifter  

 forbliver dog i kraft:
Stk. 3.  Tilladelser m.m. udstedt med hjemmel i  

 sprængstofloven forbliver i kraft.
Overtrædelse af vilkår i sådanne  

 tilladelser straffes med bøde eller under skærpende omstændigheder med hæfte.  

 Tilladelserne kan til enhver tid tilbagekaldes.
§ 2.  Reglerne i sprængstofloven overføres samtidig  

 til våbenloven, der herefter benævnes »Lov om våben og  

 eksplosivstoffer« samt til bekendtgørelsen om eksplosivstoffer, der  

 fastsætter de nærmere regler for en kontrolordning for eksplosivstoffer.  

 Bekendtgørelsen om eksplosivstoffer gennemfører endvidere Rådets direktiv  

 93/15/EØF af 5. april 1993 om harmonisering af bestemmelserne om  

 markedsføring af og kontrol med eksplosivstoffer til civil brug.
Med henblik  

 herpå er direktivet optaget som bilag til bekendtgørelsen.
 Stk. 2.  Ifølge direktivets art. 2, stk. 1, må  

 medlemsstaterne hverken forbyde, begrænse eller hindre markedsføring af  

 eksplosivstoffer, der falder ind under direktivets anvendelsesområde, og som  

 opfylder direktivets krav, herunder de væsentlige sikkerhedskrav, der fremgår  

 af bilag I til direktivet.
 Stk. 3.  Ifølge direktivets art. 2, stk. 2, er  

 medlemsstaterne forpligtede til at forbyde markedsføring af eksplosivstoffer,  

 der ikke opfylder direktivets krav, herunder kravet om, at eksplosivstoffer  

 skal være forsynet med EF-overensstemmelsesmærkningen »CE«, der  

 viser, at eksplosivstoffet har gennemgået den i bilag II beskrevne  

 overensstemmelsesvurdering med tilfredsstillende resultat.
 Stk. 4.  I medfør af direktivets art. 19, stk. 4, kan  

 eksplosivstoffer, der er i overensstemmelse med lovgivningen, som gælder  

 inden den 31. december 1994, dog markedsføres indtil den 31. december 2002.
§ 3.  Tilladelse til fysiske personer gives af  

 politimesteren (politidirektøren) i den politikreds, hvor ansøgeren har bopæl  

 eller hjemsted.
Tilladelse til ansøgere, der ikke har bopæl eller hjemsted i  

 Danmark, gives af politimesteren (politidirektøren) i den politikreds, hvor  

 ansøgeren har sit faste opholdssted, eller hvis ansøgeren ikke har fast  

 opholdssted, af politimesteren (politidirektøren) i den politikreds, hvor  

 eksplosivstoffet skal anvendes.
Stk. 2.  Tilladelse til juridiske personer gives af  

 politimesteren (politidirektøren) i den politikreds, hvor den juridiske  

 person udøver sin hovedvirksomhed.
Hvis den juridiske person ikke udøver  

 virksomhed i Danmark, gives tilladelsen af politimesteren (politidirektøren)  

 i den politikreds, hvor eksplosivstoffet skal anvendes.
 § 4.  Ved ansøgning om tilladelse til forhandling og  

 markedsføring af eksplosivstoffer samt ved ansøgninger om opbevaring af mere  

 end 60 kg nettoeksplosivstofmængde skal politiet indhente en udtalelse om  

 vilkårene for tilladelsen hos Beredskabsstyrelsen.
§ 5.  Efter eksplosivstofbekendtgørelsens § 10, stk.1,  

 kan tilladelser alene meddeles til personer, som har de fornødne faglige  

 kvalifikationer.
Kravet kan f.eks. opfyldes ved, at ansøgeren kan forevise  

 fornødent uddannelsesbevis.
Kravet kan endvidere opfyldes ved, at ansøgeren  

 har modtaget undervisning af en person med fornødent uddannelsesbevis,  

 såfremt underviseren erklærer, at ansøgeren har de fornødne faglige  

 kvalifikationer.
Personer med udenlandsk uddannelsesbevis skal have kendskab  

 til gældende danske regler om eksplosivstoffer.
§ 6.  Tilladelser skal udfærdiges skriftligt.
Det skal  

 af tilladelsen fremgå, at den til enhver tid kan tilbagekaldes, og at den  

 skal tilbagesendes til politimesteren (politidirektøren), såfremt den ikke  

 længere benyttes, eller dens gyldighedstid er udløbet.
Stk. 2.  Tilladelser registreres af politiet.
Genpart af  

 tilladelsen opbevares af politimesteren (politidirektøren).
 § 7.  En tilladelse til eksplosivstof kan i hvert  

 enkelt tilfælde begrænses nærmere under hensyn til formålet med tilladelsen  

 eller andre forhold, der taler for en begrænsning.
 § 8.  Cirkulæret træder i kraft den 1. januar 1995.
