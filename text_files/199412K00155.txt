Nr LSF 155 Forslag til Lov om ændring af lov om ophørsstøtte til jordbrugere den 25. januar 1995 Vedtaget ved tredjebehandling den 16. maj 1995 Lov nr. 396 af 14/06/1995 § 1 I lov nr. 1106 af 22. december 1993 om ophørsstøtte til jordbrugere  

 foretages følgende ændringer:
 1. I § 2, stk. 1, nr. 2, ændres »,» til:  

 »og«, og § 2, stk. 1, nr. 3, ophæves.
 Nr. 4 bliver herefter nr. 3.
 2. I § 2, stk. 2, indsættes efter  

 »støtteperioden«: », dog i mindst 5 år fra  

 ophørstidspunktet,».
 3. I § 2 indsættes efter stk. 2 som nye stykker:
 »Stk. 3. Afhændelsen eller bortforpagtningen af bedriftens  

 arealer, jf. stk. 2, kan tidligst ske 6 måneder før og senest på  

 ophørstidspunktet, jf. stk. 1. Hvis bedriftens arealer afhændes eller  

 bortforpagtes til en eller flere overtagere med forskellige  

 overtagelsestidspunkter, vil alle arealer, der er afhændet inden for en af  

 ansøger fastsat afviklingsperiode på indtil 6 måneder før ophørstidspunktet,  

 være omfattet af bedriftens arealer, jf. stk. 2.
Stk. 4. Den, der køber støttemodtagers jordbrugsbedrift med  

 henblik på udvidelse af sin egen jordbrugsbedrift, kan frasælge eller  

 bortforpagte de til jordbrugsbedriften tilhørende bygninger med op til 1 ha  

 af bedriftens areal til en køber eller forpagter, der ikke er godkendt som  

 overtager efter loven, jf. stk. 2.« Stk. 3 bliver herefter stk. 5.
 4. I § 2, stk. 3, der bliver stk. 5, ændres »og  

 2« til: »-4«.
 5. I § 4, stk. 1, nr. 2, ændres  

 »ophørstidspunktet« til: »overtagelsen«.
 6. I § 4, stk. 2, ændres »Efter« til:  

 »Fra«.
 7. I § 5, stk. 1, indsættes efter »jordfordeling«  

 ordene: »eller indgå i en almindelig udveksling af jordlodder«.
 8. § 7, stk. 1, affattes således:
»Frigjorte arealer, der overtages efter reglerne i §§ 4 og 5, skal  

 fra overtagelsen og i hele støtteperioden, dog i mindst 5 år fra  

 ophørstidspunktet, dyrkes jordbrugsmæssigt og miljømæssigt forsvarligt.« 9. I § 7, stk. 2, § 8, stk. 1, og § 8, stk. 2,  

 indsættes efter »skal«: »fra overtagelsen og«.
 10. § 9 affattes således:
 »§ 9. Det er en betingelse for udbetaling af ophørsstøtte, at  

 de i §§ 4-8 omhandlede betingelser er tinglyst som deklaration på den eller  

 de faste ejendomme, som omfatter bedriftens arealer, jf. § 2, stk. 2.
Stk. 2. Landbrugs- og fiskeriministeren kan fastsætte nærmere  

 regler om de i stk. 1 nævnte betingelser.« 11. I § 17 indsættes efter stk. 1 som nye stykker:
 »Stk. 2. Politiet yder nødvendig bistand ved udøvelsen af  

 beføjelser efter stk. 1.
Stk. 3. Justitsministeren kan efter forhandling med landbrugs- og  

 fiskeriministeren fastsætte nærmere regler om den i stk. 2 nævnte  

 bistand.« Stk. 2 og 3 bliver herefter stk. 4 og 5.
 12. I § 18, stk. 2 og 3, ændres »nr. 4«  

 til: »nr. 3«.
 13. § 18, stk. 4, affattes således:
»Stk. 4. Landbrugs- og fiskeriministeren kan bestemme, at  

 ophørsstøtten bortfalder, og at den ydede ophørsstøtte helt eller delvis skal  

 tilbagebetales med tillæg af renter, hvis betingelser i § 2, stk. 1, nr. 3,  

 og § 2, stk. 2, ikke længere opfyldes.« 14. I § 18 indsættes efter stk. 4 som nyt stykke:
»Stk. 5. Landbrugs- og fiskeriministeren kan fastsætte  

 nærmere regler om beregningen af renten efter stk. 4.« 15. I § 20, stk. 3, indsættes efter 2. pkt.:
»Den, der undlader at efterkomme en fastsat frist efter § 8, stk. 5,  

 straffes med bøde.« 16. I § 20, stk. 4, ændres »stk. 2« til:  

 »stk. 4«.
 17. I § 20 indsættes efter stk. 6 som nye stykker:
»Stk. 7. Skønnes overtrædelsen ikke at ville medføre højere  

 straf end bøde, kan landbrugs- og fiskeriministeren tilkendegive, at sagen  

 kan afgøres uden retslig forfølgning.
Det er en betingelse herfor, at den,  

 der har begået overtrædelsen, erklærer sig skyldig i overtrædelsen og  

 erklærer sig rede til inden for en nærmere angivet frist, der efter begæring  

 kan forlænges, at betale en i tilkendegivelsen angivet bøde.
Stk. 8. For så vidt angår den i stk. 7 nævnte tilkendegivelse,  

 finder bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.« § 2 Stk. 1. Landbrugs- og fiskeriministeren fastsætter tidspunktet for  

 lovens ikrafttræden.
Ministeren kan herunder bestemme, at loven træder i  

 kraft på forskellige tidspunkter.
 Stk. 2. § 1, nr. 1, 2, 4-6 og 8, har virkning fra og med 1. januar  

 1994.
 Stk. 3. Landbrugs- og fiskeriministeren fastsætter nærmere regler  

 for ansøgere, der har indgivet ansøgning inden denne lovs ikrafttræden.
Oprindeligt fremsat forslag § 1 I lov nr. 1106 af 22. december 1993 foretages følgende ændringer:
 1. I § 2, stk. 1, nr. 2, ændres »,» til:  

 »og«, og § 2, stk. 1, nr. 3, ophæves.
 Nr. 4 bliver herefter nr. 3.
 2. I § 2, stk. 2, indsættes efter  

 »støtteperioden«: », dog i mindst 5 år fra  

 ophørstidspunktet,».
 3. I § 2 indsættes efter stk. 2 som nye stykker:
 »Stk. 3. Afhændelsen eller bortforpagtningen af bedriftens  

 arealer, jf. stk. 2, kan tidligst ske 6 måneder før og senest på  

 ophørstidspunktet, jf. stk. 1.
 Stk. 4. Den, der køber støttemodtagers jordbrugsbedrift med  

 henblik på udvidelse af sin egen jordbrugsbedrift, kan frasælge eller  

 bortforpagte de til jordbrugsbedriften tilhørende bygninger med op til 1 ha  

 af bedriftens areal til en køber eller forpagter, der ikke er godkendt som  

 overtager efter loven, jf. stk. 2.«.
 Stk. 3 bliver herefter stk. 5.
 4. I § 2, stk. 3, der bliver stk. 5, ændres »og  

 2« til: » - 4«.
 5. I § 4, stk. 1, nr. 2, ændres  

 »ophørstidspunktet« til: »overtagelsen«.
 6. I § 4, stk. 2, ændres »Efter« til:  

 »Fra«.
 7. § 7, stk. 1, affattes således:
 »Frigjorte arealer, der overtages efter reglerne i §§ 4 og 5, skal  

 fra overtagelsen og i hele støtteperioden, dog i mindst 5 år fra  

 ophørstidspunktet, dyrkes jordbrugsmæssigt og miljømæssigt  

 forsvarligt.«.
 8. I § 7, stk. 2, § 8, stk. 1, og § 8, stk. 2, indsættes  

 efter »skal«: »fra overtagelsen og«.
 9. § 9 affattes således:
»§ 9. Det er en betingelse for at opnå ophørsstøtte, at de i  

 §§ 4-8 omhandlede betingelser er tinglyst som deklaration på de i § 2, stk.  

 2, omhandlede arealer.
Anmeldelse til tinglysning skal ske senest på  

 tidspunktet for afhændelsen eller bortforpagtningen af arealerne.
 Stk. 2. Landbrugs- og fiskeriministeren kan fastsætte nærmere  

 regler om de i stk. 1 nævnte betingelser.«.
 10. I § 17 indsættes efter stk. 1 som nye stykker:
 »Stk. 2. Politiet yder nødvendig bistand ved udøvelsen af  

 beføjelser efter stk. 1.
 Stk. 3. Justitsministeren kan efter forhandling med landbrugs- og  

 fiskeriministeren fastsætte nærmere regler om den i stk. 2 nævnte  

 bistand.«.
 Stk. 2 og 3 bliver herefter stk. 4 og 5.
 11. I § 18, stk. 2, og § 18, stk. 3, ændres  

 »nr. 4« til: »nr. 3«.
 12. § 18, stk. 4, affattes således:
»Stk. 4. Landbrugs- og fiskeriministeren kan bestemme, at  

 ophørsstøtten bortfalder, og at den ydede ophørsstøtte helt eller delvis skal  

 tilbagebetales med tillæg af renter, hvis betingelser i § 2, stk. 1, nr. 3,  

 og § 2, stk. 2, ikke længere opfyldes.« 13. I § 18 indsættes efter stk. 4 som nyt stykke:
 »Stk. 5. Landbrugs- og fiskeriministeren kan fastsætte  

 nærmere regler om beregningen af renten efter stk. 4.«.
 14. I § 20, stk. 3, indsættes efter 2. pkt.:
 »Den, der undlader at efterkomme en fastsat frist efter § 8, stk. 5,  

 straffes med bøde.«.
 15. I § 20, stk. 4, ændres »stk. 2« til:  

 »stk. 4«.
 16. I § 20 indsættes efter stk. 6 som nye stykker:
»Stk. 7. Skønnes overtrædelsen ikke at ville medføre højere  

 straf end bøde, kan landbrugs- og fiskeriministeren tilkendegive, at sagen  

 kan afgøres uden retslig forfølgning.
Det er en betingelse herfor, at den,  

 der har begået overtrædelsen, erklærer sig skyldig i overtrædelsen og  

 erklærer sig rede til inden for en nærmere angivet frist, der efter begæring  

 kan forlænges, at betale en i tilkendegivelsen angivet bøde.
 Stk. 8. For så vidt angår den i stk. 7 nævnte tilkendegivelse  

 finder bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.«.
§ 2 Stk. 1. Landbrugs- og fiskeriministeren fastsætter tidspunktet for  

 lovens ikrafttræden.
Ministeren kan herunder bestemme, at loven træder i  

 kraft på forskellige tidspunkter.
 Stk. 2. § 1, nr. 1-2 og 4-7, har virkning fra og med 1. januar  

 1994.
 Stk. 3. Landbrugs- og fiskeriministeren fastsætter nærmere regler  

 for ansøgere, der har indgivet ansøgning inden denne lovs ikrafttræden.
Bemærkninger til lovforslaget Almindelige bemærkninger 1. Baggrunden for lovforslaget:
 Med lovforslaget tilsigtes at ændre reglerne for fastsættelsen af  

 ophørstidspunktet samt at forbedre anvendelsesmulighederne for bygninger, der  

 bliver overflødige som landbrugsejendomme p.gr.a. sammenlægning af  

 støttemodtagers og overtagers jordbrugsbedrifter.
 Lov nr. 1106 af 22. december 1993 om ophørsstøtte til jordbrugere trådte i  

 kraft den 1. august 1994. De foreløbige erfaringer med ordningen har vist, at  

 der opstår praktiske problemer i forbindelse med definitionen af  

 ophørstidspunktet som det tidspunkt, hvor bedriftens arealer afhændes eller  

 bortforpagtes til en overtager.
Det er en betingelse for ophørsstøtte, at ansøgeren på ophørstidspunktet  

 ophører med al erhvervsmæssig landbrugs- og gartnerivirksomhed.
Dette  

 indebærer bl.a., at en eventuel besætning på bedriften skal afhændes senest  

 på ophørstidspunktet, d.v.s. efter de nuværende regler senest den dag, hvor  

 bedriftens arealer afhændes eller bortforpagtes.
 Dette er uhensigtsmæssigt i en række tilfælde, hvor bedriften af praktiske  

 grunde ønskes afhændet eller bortforpagtet til et bestemt tidspunkt f.eks.  

 efter høst, og hvor en hensigtsmæssig afvikling af besætningen indebærer, at  

 f.eks. slagtesvin først afhændes, når de har nået normal slagtevægt.
Det foreslås derfor at ændre reglerne for fastsættelsen af  

 ophørstidspunktet således, at dette bliver det tidspunkt, hvor ansøger  

 ophører med al erhvervsmæssig landbrugs- og gartnerivirksomhed.
Dette gør det  

 muligt for ansøger at afvikle en eventuel besætning inden for en periode  

 efter afhændelsen eller bortforpagtningen af arealerne.
Det foreslås, at  

 perioden ikke må overstige 6 måneder.
 Det foreslås, at de ændrede regler får virkning fra den 1. januar 1994  

 således, at jordbrugere, der er ophørt, og som har fået afslag på ansøgning  

 om ophørsstøtte alene p.gr.a., at den erhvervsmæssige landbrugs- og  

 gartnerivirksomhed er ophørt efter ophørstidspunktet (i de fleste af sagerne  

 er besætningen afhændet efter ophørstidspunktet), vil kunne få behandlingen  

 af ansøgningen genoptaget.
Ved sammenlægning af støttemodtagers og overtagers jordbrugsbedrifter er  

 det efter de gældende regler muligt at frasælge eller bortforpagte  

 støttemodtagers bygningslod uden for ophørsordningen.
For at øge  

 anvendelsesmulighederne for en sådan bygningslod foreslås det, at der sammen  

 med bygningslodden kan følge op til 1 ha af landbrugsarealet fra  

 støttemodtagers bedrift.
Det er en betingelse, at der kan opnås tilladelse  

 til frastykning m.v. efter den øvrige lovgivning.
Det er endvidere en  

 betingelse, at det frigjorte areal fra støttemodtagers bedrift ikke er eller  

 bringes ned under 24 ha.
 Om behandlingen af lov nr. 1106 af 22. december 1993 om ophørsstøtte til  

 jordbrugere henvises til Folketingstidende 1993-94: Forh. sp. 963, 3688 og  

 4366; A. sp. 397; B. sp. 171; C. sp. 361.
2. Lovforslagets miljømæssige konsekvenser Lovforslaget har ikke miljømæssige konsekvenser.
3. Lovforslagets erhvervsøkonomiske konsekvenser Lovforslaget har ikke erhvervsøkonomiske konsekvenser.
4. Lovforslagets økonomiske konsekvenser Lovforslaget vil betyde, at ansøgere, der ikke hidtil har opfyldt de  

 anførte betingelser for ophørsstøtte vedrørende ophørstidspunktet, vil kunne  

 få genoptaget behandlingen af ansøgningen.
Det skønnes at udgifterne i.f.m.  

 tilsagn til disse ansøgere maksimalt vil udgøre 1,0 mill. kr. i 1995.  

 EU-refusionen udgør som hidtil 50 pct. af udgifterne til ophørsstøtte.
 Lovforslaget skønnes ikke at medføre øgede udgifter m.h.t. fremtidige  

 ansøgere.
 Det skønnes, at de økonomiske konsekvenser vil kunne holdes inden for de  

 tilsagns- og bevillingsrammer, der er til rådighed for ordningen på  

 finansloven for 1995.
5. Lovforslagets administrative konsekvenser Lovforslagets administrative konsekvenser for staten vil kunne holdes  

 inden for de bevillinger, der er optaget til administration af ordning på  

 finansloven for 1995.
 Lovforslaget har ikke administrative konsekvenser for kommuner eller  

 amtskommuner.
6. Notifikation Lovforslaget skal notificeres for Europa-Kommissionen.
7. Høring Lovforslaget har været forelagt for Amtsrådsforeningen i Danmark, Danmarks  

 Landboungdom, Danmarks Erhvervsfrugtavl, Dansk Erhvervsgartnerforening, Dansk  

 Erhvervsjordbrug, Dansk Familielandbrug, De danske Landboforeninger, Den  

 danske Landinspektørforening, Kommunernes Landsforening og Landbrugsraadet.
Bemærkninger til de enkelte bestemmelser Til § 1, nr. 1 Den nuværende bestemmelse, der fastsætter, at ansøgeren skal afhænde eller  

 bortforpagte bedriftens arealer på ophørstidspunktet, foreslås ophævet.
Ophørstidspunktet er herefter det tidspunkt, hvor ansøgeren ophører med al  

 erhvervsmæssig landbrugs- og gartnerivirksomhed.
Dette indebærer, at  

 bedriftens arealer kan afhændes eller bortforpagtes inden ophørstidspunktet,  

 og at ansøgeren dermed får en periode til at afvikle de resterende  

 aktiviteter.
Det er uændret en betingelse, at ansøgeren har haft jordbrug som  

 hovederhverv i hvert af de sidste 10 år umiddelbart forud for  

 ophørstidspunktet.
Hovederhvervskravet skal derfor også være opfyldt i en  

 eventuel afviklingsperiode.
Til § 1, nr. 2 Bestemmelsen præciserer, at bedriftens arealer som hidtil skal være enten  

 afhændet eller bortforpagtet til en godkendt overtager fra ophørstidspunktet  

 og i mindst 5 år, uanset om støtteperioden er kortere end 5 år.
Til § 1, nr. 3 Til den foreslåede § 2, stk. 3 Da hovederhvervskravet som nævnt ovenfor skal opfyldes indtil  

 ophørstidspunktet, foreslås det, at den ovennævnte afviklingsperiode ikke kan  

 være længere end 6 måneder.
Afviklingsperioden er perioden fra ansøgeren  

 afhænder eller bortforpagter bedriften og indtil ophørstidspunktet.
 Hvis bedriftens arealer afhændes eller bortforpagtes til en eller flere  

 overtagere med forskellige overtagelsestidspunkter, vil alle arealer, der er  

 afhændet i de sidste 6 måneder før ophørstidspunktet, være omfattet af  

 bedriftens arealer, jf. § 2, stk. 2.
Det foreslås, at denne regel ikke skal have virkning for ansøgere, der har  

 indsendt ansøgning om ophørsstøtte inden denne lovs ikrafttræden.
Der  

 henvises til bemærkningerne til § 2.
 Ansøgeren må ikke påbegynde nye erhvervsmæssige landbrugs- eller  

 gartneri-aktiviteter i perioden.
Til den foreslåede § 2, stk. 4 Bestemmelsen formål er at forbedre anvendelsesmulighederne for bygninger,  

 der bliver overflødige p.gr.a. sammmenlægning af støttemodtagers og  

 overtagers jordbrugsbedrifter.
 Efter bestemmelsen kan en overtager, der køber hele støttemodtagers  

 jordbrugsbedrift incl. bygninger, have, gårdsplads, adgangsvej m.v.  

 (bygningslodden) med henblik på udvidelse af sin egen jordbrugsbedrift,  

 frasælge eller bortforpagte støttemodtagers bygningslod med op til 1 ha af  

 bedriftens areal til en køber eller forpagter, der ikke er godkendt som  

 overtager efter loven.
Ved overtagers frasalg eller bortforpagtning af støttemodtagers  

 bygningslod med op til 1 ha af bedriftens areal skal betingelserne til  

 overtager og overtagers bedrift stadig opfyldes.
Dette gælder eksempelvis  

 betingelserne i lovens §§ 4 og 6. Betingelserne til overtager og overtagers  

 bedrift gælder ikke for den frasolgte eller bortforpagtede bygningslod og det  

 medfølgende areal.
Der vil ikke kunne ydes ophørsstøtte på grundlag af et areal, der  

 frasælges eller bortforpagtes som nævnt ovenfor.
Det er derfor hensigten at  

 fastsætte regler om, at hvis det frigjorte areal er eller derved bliver  

 mindre end 24 ha, vil frasalg ikke kunne ske.
De frigjorte arealer, der er pålagt forpligtelser efter loven, skal  

 endvidere være bortforpagtet eller afhændet til en godkendt overtager.
Der er  

 derfor hensigten at fastsætte regler om, at den deklaration, der tinglyses  

 efter lovens § 9 på bedriftens arealer, ikke skal omfatte arealer, der ønskes  

 frasolgt.
 Det er endvidere hensigten at fastsætte regler om, at Strukturdirektoratet  

 for Landbrug og Fiskeri efter ansøgning kan lade deklarationen aflyse på  

 arealer, der frasælges sammen med en overflødig bygningslod.
Til § 1, nr. 5-9 Det foreslås, at de forpligtelser, der hviler på de frigjorte arealer, som  

 hidtil skal opfyldes i hele den periode, hvor arealerne er afhændet eller  

 bortforpagtet til overtager.
Til den foreslåede § 9 Bestemmelsen præciserer de nuværende regler, hvorefter deklarationen skal  

 være anmeldt til tinglysning senest på overtagelsesdagen.
Det er en  

 betingelse for udbetaling af ophørsstøtten, at ansøgeren ved at indsende kopi  

 af den tinglyste deklaration med tinglysningskontorets påtegning dokumenter,  

 at deklarationen er indført i tingbogen.
Det foreslås, at deklarationen skal  

 tinglyses på de arealer, der afhændes eller bortforpagtes til en overtager,  

 der er godkendt af landbrugs- og fiskeriministeren, jf. § 2, stk. 2. Dette  

 vil i de fleste tilfælde betyde, at arealet er identisk med det areal, der  

 overdrages i skødet eller forpagtningskontrakten.
 Det er fortsat hensigten, at Strukturdirektoratet udarbejder en  

 standarddeklaration, der bl.a. vil indeholde bestemmelser om, at  

 Strukturdirektoratet er påtaleberettiget.
Til § 1, nr. 10-16 Med de foreslåede bestemmelser tilstræbes, at de administrative regler  

 svarer til administrative regler i nyere lovgivning på Landbrugs- og  

 Fiskeriministeriets område.
Til den foreslåede § 20, stk. 7-8 Hvis bøden betales i rette tid, eller hvis den bliver inddrevet eller  

 afsonet efter vedtagelsen, bortfalder videre forfølgning.
Der henvises til  

 forudsætningerne for §§ 53 og 55 i straffeloven.
Til § 2 Da lovforslaget skal notificeres for Europa-Kommissionen, foreslås det, at  

 landbrugs- og fiskeriministeren fastsætter tidspunktet for lovens  

 ikrafttræden.
 Det foreslås, at de ændrede regler for fastsættelsen af ophørstidspunktet  

 får virkning fra den 1. januar 1994 således, at jordbrugere, der er ophørt,  

 og som har fået afslag på ansøgning om ophørsstøtte alene p.gr.a., at den  

 erhvervsmæssige landbrugs- og gartnerivirksomhed er ophørt efter  

 ophørstidspunktet (i de fleste af sagerne er besætningen afhændet efter  

 ophørstidspunktet), vil kunne få behandlingen af ansøgningen genoptaget.
Det foreslås, at landbrugs- og fiskeriministeren fastsætter nærmere regler  

 for ansøgere, der har indgivet ansøgning fra den 1. januar 1994 og indtil  

 denne lovs ikrafttræden.
Det foreslås således, at landbrugs- og  

 fiskeriministeren fastsætter en ny frist for tinglysning af deklaration og  

 forpagtningsaftaler for de ovennævnte ansøgere.
Det vil i disse tilfælde være  

 nødvendigt at forlænge tinglysningsperioden for deklarationen og en eventuel  

 forpagtningsaftale med op til 6 måneder.
 Det foreslås endvidere, at bedriftens areal for disse ansøgere er identisk  

 med det areal, der afhændes på ophørstidspunktet efter bestemmelserne i lov  

 nr. 1106/93.
 Der henvises til bemærkningerne til § 1, nr. 3.
Ændringsforslag Af Niels Højland (FP):
 Til § 1 4) Nr. 10 udgår.
Bemærkninger Til nr. 4 Fremskridtspartiet er af den generelle og principielle  

 opfattelse, at den private ejendomsret er ukrænkelig og skal respekteres.
De  

 hidtidige regler og bestemmelser har ikke givet anledning til, at den private  

 ejendomsret sættes ud af kraft.
Den private ejendomsret er en afgørende forudsætning for opretholdelsen af  

 vores samfund.
Den private ejendomsret er bolværk mod unødig chikane og  

 overgreb fra andre, herunder offentlige myndigheder.
Den skal ikke  

 tilsidesættes af smålige ønsker om adgang til privat ejendom.
 Skulle der undtagelsesvis være behov for at tiltvinge sig adgang til  

 privat ejendom, findes der andre steder i lovgivningen udmærkede regler  

 herom, og sådan skal det fortsat være.
Der sker efter Fremskridtspartiets opfattelse i disse år en kedelig  

 udvikling hen imod, at der i love, der vedtages i Folketinget, indsættes  

 paragraffer, der tilsidesætter den private ejendomsrets ukrænkelighed.
Derfor  

 må sådanne paragraffer udgå.
Efter 2. behandling den 11. maj 1995 § 1 I lov om støtte til jordbrugets strukturudvikling og til økologisk  

 jordbrug m.v., jf. lovbekendtgørelse nr. 247 af 11. april 1994, som senest  

 ændret ved lov nr. 1105 af 21. december 1994, foretages følgende ændring:
 Efter § 20 l indsættes:
»Kapitel 7 e Tilskud til foranstaltninger i ugunstigt stillede områder § 20 m.
Landbrugs- og fiskeriministeren kan yde tilskud til ejere  

 og forpagtere af jordbrugsbedrifter i henhold til Det Europæiske Fællesskabs  

 regler om særlige foranstaltninger til fordel for landbrug i bjergområder og  

 i visse ugunstigt stillede områder.
 Stk. 2. Landbrugs- og fiskeriministeren kan fastsætte regler om,  

 hvilke foranstaltninger der kan ydes tilskud til, herunder om størrelse og  

 udbetaling af tilskud.
Stk. 3. Tilskud efter dette kapitel kan gives inden for et beløb,  

 der fastsættes på de årlige finanslove.« § 2 Tidspunktet for lovens ikrafttræden fastsættes af landbrugs- og  

 fiskeriministeren.
