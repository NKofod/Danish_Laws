DSB Personbefordringsreglement (PR) Tarif nr 1 Udgaven af 23.05.1993.
Tillæg nr 3 Tillægget består af 15 rettelsesblade nr 9- 23.
Gyldig fra 23.01.1994 Tillægget indeholder rettelser som følge af:
 - Ændrede takster i forbindelse med lokale rejser i hovedstadsområdet  

 (HT).
- Reservering til cykler i Interregionaltog er nu en mulighed, ikke et  

 krav ! - Som håndbagage kan nu medtages sammenklappede cykelanhængere, såfremt  

 det samlede rummål ikke overskrides.
 - Redaktionelle ændringer.
 Bemærk:
Siderne 3 - 14 i Hovedafsnit 6 bortkastes, da de erstattes af HTs Rejsehåndbog.
Side 13 i Hovedafsnit 9 bortkastes, da teksten er flyttet til side 12.
Indholdsfortegnelse 1.1 Indledning DSB Personbefordringsreglement (PR) er udarbejdet med hjemmel i Lov om DSB  

 (lovbekendtgørelse nr 352 af 29/5 1990). Et uddrag af denne lov, indeholdende  

 bestemmelser for befordring af personer og indskrevet bagage mm, findes i  

 hovedafsnit 1.4.
 I PR (DSB Tarif nr 1) er fastsat de reglementariske bestemmelser og priser  

 for befordring af passagerer m m.
1. Over DSB jernbanestrækninger 2. I transit over indenlandske DSB færgeoverfarter 3. På DSB overfarterne Korsør - Nyborg, Kalundborg -  

 Århus hhv Kolby Kås (for gående passagerer) 4. Mellem DSB stationer og privatbanestationer  

 beliggende i hovedstadsområdet 5. Mellem DSB stationer og de privatbaner mv og  

 omvendt, som er anført i DSB tarif nr 11.
Herudover kan DSB have andre produkter.
Oplysning om priser og  

 bestemmelser kan fås på salgsstedet.
DSB færger Bestemmelserne og takster for befordring lokalt på DSB færgeoverfarter er  

 fastsat i DSB tarif nr 4 (Motorkøretøjstarif).
Lokale rejser i hovedstadsområdet (H-omr) Hovedstadsområdet (H-omr) omfatter Københavns og Frederiksberg kommuner  

 samt Københavns amt, Roskilde amt og Frederiksborg amt.
 Det afgrænses af stationerne: Borup, Hvalsø, Tureby, Lille Linde,  

 Varpelev, Helsingør og Hundested.
 For rejser, der foretages lokalt i H-omr, gælder bestemmelserne i  

 hovedafsnit 6.
Lokale rejser Århus - Løgten For rejser, der foretages lokalt på strækningen Århus H - Løgten gælder  

 Århus Sporvejes bestemmelser.
Disse bestemmelser er ikke medtaget i dette PR.
1.2 Personbefordringsreglementets opbygning Hovedafsnit PR består af et antal hovedafsnit med fortløbende numre.
 Eks: billetter med rabat = hovedafsnit 3.
Andre afsnit De fleste hovedafsnit består af 2 eller flere afsnit.
Disse afsnit er -  

 foruden hovedafsnittets nummer - forsynet med et nummer for det pågældende  

 afsnit.
Eks: bestemmelserne for 10-turs klippekort findes i hovedafsnit 3 og er  

 nummereret 3.5 hvor - 3 står for hovedafsnit 3 - 5 står for afsnit 5 i det pågældende hovedafsnit.
Inddeling af de enkelte afsnit Bestemmelserne i hvert hovedafsnit (afsnit) er opstillet i ens rækkefølge,  

 og punkterne er nummereret herefter.
Inddelingen er - hvor det overhovedet er  

 muligt - således:
Sidenummerering Øverst på hver side er angivet hovedafsnit og sidenummer indenfor  

 hovedafsnitttet.
 Tillæg med rettelsesblade.
Rettelser til PR udsendes som tillæg med rettelsesblade.
På tillæggets  

 forblad er anført tillæggets nummer, første gyldighedsdag samt et resume af  

 tillæggets indhold. Ændringer af betydning vil i margen være markeret med en  

 lodret streg.
 Nederst på hvert rettelsesblad er angivet 1. gyldighedsdag.
1.3 Adgang til ventesale 1.3.1 Ventesale Ventesalen på stationer åbnes normalt 1/2 time før første togs afgang.  

 Adgang til ventesalene er kun tilladt for personer, der har et ærinde på  

 stationen.
vvv 1.4 Lov om DSB Lovbekendtgørelse nr 352 af 29/5 1990 Lovens gyldighedsområde, internationale  

 konventioner, Lovens gyldighedsområde.
 § 1.  Loven gælder for befordringer over  

 jernbanestrækninger, som drives af DSB (Danske Statsbaner), og på DSBs  

 færgeoverfarter.
 Stk. 2.  Lovens regler om befordring af gods finder  

 tilsvarende anvendelse på befordring af gods med DSBs bilruter.
 Stk. 3.  Ministeren for offentlige arbejder kan for  

 færgeoverfarter til udlandet i tarifferne fastsætte afvigende bestemmelser.
 Internationale konventioner.
§ 2.  Regeringen kan indgå konventioner med andre  

 stater om befordring af personer, bagage og gods.
Bestemmelserne i sådanne  

 konventioner gælder her i landet efter bekendtgørelse i Lovtidende.
 Befordringsreglementer og tariffer, overenskomster med andre  

 befordringsvirksomheder.
 § 3.  DSB fastsætter i befordringsreglementer og  

 tariffer nærmere regler om befordring efter loven.
Stk. 2.  Udgivelsen af befordringsreglementer og  

 tariffer samt tillæg til disse bekendtgøres i Statstidende med angivelse af,  

 fra hvilken dag de træder i kraft.
Reglementerne, tarifferne og prislisterne  

 skal kunne købes gennem stationerne.
 Stk. 3.  DSB kan indgå tarifoverenskomster med inden- og  

 udenlandske befordringsvirksomheder om den gennemgående befordring.
 Befordringspligt.
 § 4.  DSB skal befordre personer og bagage samt gods  

 efter lovens bestemmelser, når:
 Stk.2.  Hvis befordringsmidlerne midlertidigt er  

 utilstrækkelige, kan DSB dog lade mere regelmæssigt forekommende befordringer  

 nyde forret.
 Stk.3.  Hvis samfunds eller tvingende driftshensyn  

 kræver det, kan DSB ved offentlig bekendtgørelse bestemme, at driften  

 midlertidigt skal indstilles helt eller delvis, at visse sendinger  

 midlertidigt skal være udelukket fra eller kun på visse betingelser modtages  

 til befordring, og at visse befordringer midlertidigt skal nyde forret.
Ansvar for personalet § 5.  DSB er ansvarlig for sit personale og andre  

 personer, som DSB anvender ved udførelsen af befordringerne.
 Befordring af passagerer.
Ret til befordring § 6.  Passageren skal fra rejsens begyndelse være i  

 besiddelse af gyldig billet eller kort, som skal opbevares under hele rejsen  

 og på forlangende forevises det kontrollerende personale.
Benyttede billetter  

 kan forlanges afleveret ved rejsens afslutning.
 Stk. 2.  Regler om overgang til anden vognklasse,  

 ændring af rejserute, anvisning og reservering af pladser samt overdragelse  

 af billetter og kort fastsættes i befordringsreglementet.
 Passagerer uden gyldig billet eller kort.
§ 7.  En passager, der ikke har gyldig billet eller  

 kort til den vognklasse, han benytter, skal snarest muligt efter rejsens  

 begyndelse uopfordret oplyse dette til det kontrollerende personale.
Han skal  

 herefter i toget købe billet mod takstmæssig betaling med et tillæg, der  

 fastsættes i befordringsreglementet.
 Stk. 2.  Undlader passageren at oplyse det  

 kontrollerende personale om forholdet eller at købe billet som nævnt i stk 1,  

 eller nægter han at forevise billet eller kort, skal han efter reglerne i  

 befordringsreglementet betale dobbelt takst, dog mindst et beløb, der  

 fastsættes i befordringsreglementet.
 Stk. 3.  For strækninger uden regelmæssig billetkontrol  

 kan ministeren fastsætte regler, der fraviger bestemmelserne i stk. 1 og 2.
 Stk. 4.  Betaler passageren ikke straks det beløb, der  

 afkræves ham efter foranstående bestemmelser, kan han udelukkes fra  

 befordring.
 Personer, som er udelukket fra eller kun på visse betingelser modtages  

 til befordring.
 § 8.  Personer, som er berusede eller opfører sig  

 upassende, er udelukket fra befordring eller fra viderebefordring.
 Stk.2.  Personer, som af andre grunde øjensynligt vil  

 være til besvær for deres medpassagerer, herunder personer under  

 politiledsagelse, befordres kun i særskilt vognafdeling.
 Medbringelse af håndbagage og dyr.
 § 9.  Passagerer kan medbringe håndbagage og dyr i tog  

 og på færger efter bestemmelserne i befordringsreglementet.
Stk. 2.  Passageren bærer selv ansvaret for sin  

 håndbagage og de dyr, han medbringer.
Han skal erstatte enhver skade, som  

 forvoldes heraf, medmindre der foreligger fejl fra DSBs side.
 Forsinkelse af tog eller færger.
 § 10.  Forsinkelse af tog eller færger begrunder ikke  

 erstatningskrav mod DSB.
 Befordring af indskrevet bagage.
 Genstande, der modtages til befordring.
Indlevering.
Bagagebevis.
§ 11.  Det bestemmes i befordringsreglementet, hvilke  

 genstande der kan indleveres til befordring som indskrevet bagage, og i  

 hvilke forbindelser befordring kan ske.
Som betingelse for befordringen skal  

 passageren forevise billet eller kort, der er gyldig mindst til bagagens  

 bestemmelsesstation.
Stk. 2.  Ved indleveringen af bagagen udleveres der  

 passageren et bagagebevis Passagerens ansvar for sin indskrevne bagage.
Fragttillæg.
 § 12.  DSB har til enhver tid ret til at undersøge, om  

 den indskrevne bagage opfylder bestemmelserne i § 11. Passageren skal så vidt  

 muligt have lejlighed til at overvære undersøgelsen.
 Stk. 2.  Er genstande befordret som indskrevet bagage i  

 strid med bestemmelserne i § 11, skal passageren betale forskellen mellem  

 taksten for befordring som indskrevet bagage og taksten for befordring som  

 gods samt et fragttillæg efter regler, der fastsættes i  

 befordringsreglementet.
 Stk. 3.  I det i stk. 2 nævnte tilfælde er passageren  

 ansvarlig for enhver skade, der er en følge af overtrædelsen.
 Udlevering.
§ 13.  Bagagen udleveres mod aflevering af  

 bagagebeviset.
De nærmere regler fastsættes i befordringsreglementet.
 Stk. 2.  Passageren kan nægte at modtage bagagen, så  

 længe en forlangt undersøgelse til konstatering af en påstået skade ikke er  

 iværksat.
 DSBs ansvar for indskrevet bagage.
 Uanbringelig bagage.
§ 13a.
Bagage, som ikke afhentes, og som ikke kan anbringes  

 hos rette indehaver, kan sælges af DSB efter en nærmere i  

 befordringsreglementet fastsat frist.
Salget kan ske ved offentlig auktion,  

 der kan afholdes af DSB uden medvirken af en af justitsministeriet beskikket  

 auktionsleder.
Genstande, der er udsat for hurtig fordærvelse, kan uanset 1.  

 pkt, straks sælges bedst muligt.
Salg må bortset fra offentlige auktionssalg  

 ikke ske til personer, der er ansat ved DSB, eller til disses husstande.
De  

 nærmere regler for salget fastsættes i befordringsreglementet.
 § 14.  Medmindre andet følger af stk. 2-4, er DSB  

 ansvarlig for forsinket levering og for skade, der opstår ved helt eller  

 delvist tab af indskrevet bagage eller ved beskadigelse af denne i tidsrummet  

 fra dens modtagelse til befordring og indtil udleveringen efter samme regler,  

 som gælder for gods efter kapitel 5.
 Stk 2.  Passageren kan betragte et manglende stykke  

 bagage som tabt, hvis udlevering ikke har kunnet finde sted inden 14 dage  

 efter bagagens normale ankomsttid.
 Stk. 3.  Ved forsinket levering skal DSB, når passageren  

 ikke beviser, at der derved er opstået noget tab, betale en erstatning, der  

 fastsættes i befordringsreglementet.
Stk. 4.  Beviser passageren, at der ved forsinkelsen er  

 lidt et tab, betales erstatning for dette tab.
Erstatningen kan dog ikke  

 overstige det firdobbelte af den i stk. 3 nævnte erstatning.
 Stk 5.  Den højeste erstatning, der kan forlanges  

 udbetalt for et bortkommet eller beskadiget stykke bagage, fastsættes i  

 befordringsreglementet.
 Stk. 6.  Ved forsinket levering af biler, motorcykler  

 med sidevogn, påhængsvogne og campingvogne, der befordres som indskrevet  

 bagage, skal DSB kun yde erstatning, hvis et tab påvises, og ikke ud over  

 fragtbeløbet.
 Befordring af køretøjer m.v. på  

 færgeoverfarter.
 § 15.  Bestemmelser om befordring af køretøjer m.v. på  

 færgeoverfarter fastsættes i befordringsreglementerne og tarifferne.
 Stk. 2.  DSB er ansvarlig for skade, der opstår ved helt  

 eller delvist tab eller beskadigelse af køretøjer m.v. på færgeoverfarter  

 efter samme regler, som gælder for gods efter kapitel 5. Medmindre der  

 foreligger forsæt eller grov uagtsomhed fra DSBs side, jfr. § 37, kan  

 erstatningen ikke overstige de beløb, der er fastsat i  

 befordringsreglementet.
 Stk. 3.  DSB er fritaget for ansvar efter stk. 2, når  

 tabet eller skaden er en følge af den særlige risiko, der er forbundet med  

 ombord- og ilandsætning under medvirken af køretøjets fører og af overførsel  

 på åbent færgedæk.
 Betaling for befordringen.
§ 42.  Betalingen for de af loven omfattede  

 befordringer mv fastsættes af DSB.
De nærmere regler fastsættes i  

 befordringsreglementerne og tarifferne.
 Stk. 2.  Forhøjelse af DSB's gennemsnitlige priser ud  

 over den gennemsnitlige forventede omkostningsstigning i DSB skal godkendes  

 af Folketingets Finansudvalg.
Stk. 3.  DSB anfører i Anmærkninger II til forslag til  

 finanslov den forventede gennemsnitlige omkostningsstigning i finansåret,  

 inden for hvilken gennem snitsændringer kan ske uden forelæggelse for  

 Folketingets Finansudvalg, samt øvrige forudsætninger for det kommende  

 finansårs prisændringer Stk. 4.  I forslag til tillægsbevillingslov skal der  

 gøres rede for væsentlige ændringer i DSB's priser i årets løb.
 Politibestemmelser.
 Færdsel og ophold på DSBs område.
 § 44.  DSBs område omfatter:
 Stk.2.  Uden DSBs tilladelse må ingen:
 Benyttelse af private overkørsler og overgange.
§ 45.  Trafikanter, der skal passere private  

 overkørsler og overgange, skal udvise særlig forsigtighed.
Færdsel over  

 overkørsler og overgange må ikke finde sted, når det kan ses eller høres, at  

 tog nærmer sig.
Når sporene passeres, skal dette ske uden unødigt ophold.
 Stk. 2.  Den, der skal drive eller trække dyr over  

 banen, skal ligeledes udvise særlig forsigtighed og må ikke lade dyr stå  

 stille på overkørslen.
 Stk. 3.  Særligt langsomt kørende transporter må kun  

 passere overkørslen efter aftale med DSB.
 Stk. 4.  Led og bomme skal lukkes efter benyttelsen.  

 Under arbejder, som kræver hyppig brug af en overkørsel, kan overkørslen dog  

 holdes åben, når den er under konstant opsyn af en person, der til enhver tid  

 kan standse færdslen over overkørslen.
 Stk. 5.  Brugeren af en privat overkørsel eller overgang  

 skal straks anmelde mangler ved led eller bomme til DSB.
 Stk. 6.  Brugeren er endvidere ansvarlig for forseelser,  

 som hans folk under arbejde gør sig skyldig i ved benyttelsen af overkørslen  

 eller overgangen.
 Stk. 7.  Uvedkommende må ikke benytte private  

 overkørsler og overgange.
 Reklamer mv.
 § 46.  Reklamer og andre indretninger må ikke være  

 anbragt således, at de er til ulempe for opfattelsen af DSBs signaler.
 Jord- og ledningsarbejder m.v.
 § 47.  Uden DSBs tilladelse må der ikke:
 Forskrifter for publikum.
§ 48.  Det er forbudt at hindre den automatiske  

 dørlukning.
Når tog eller togdel er i bevægelse, er det endvidere forbudt at  

 stige på eller af vognene eller at hjælpe andre dertil eller at åbne vognenes  

 døre.
 Stk. 2.  Ind- og udstigning skal ske på den dertil  

 bestemte side af toget og på de dertil bestemte eller anviste steder på  

 stationer og færger.
 Stk. 3.  Der må ikke udkastes affald eller andre  

 genstande fra tog.
 Stk. 4.  Nødbremsen i tog må kun benyttes, når virkelig  

 fare foreligger.
 DSBs politimyndighed.
 § 49.  Enhver, der søger adgang til eller opholder sig  

 på DSBs område, skal rette sig efter de forskrifter til opretholdelse af  

 orden og sikkerhed, der meddeles af DSBs personale, eller som af DSB er  

 bekendtgjort ved opslag på DSBs område eller på anden hensigtsmæssig måde.
Stk. 2.  Enhver, der overtræder bestemmelserne i §§ 44,  

 48 og 49, stk. 1, eller forskrifter i henhold til disse bestemmelser, kan af  

 DSBs personale udvises, om fornødent udsættes, fra DSBs område.
Hvis den  

 pågældende ikke godt gør, hvem han er, og at han har fast bopæl her i landet,  

 kan han anholdes og skal snarest muligt overgives til politiet.
 Stk. 3.  Politiet skal efter anmodning bistå DSB i  

 håndhævelsen af DSBs ordens- og sikkerhedsbestemmelser.
 Glemte eller tabte genstande.
 § 50.  Glemte eller tabte genstande, der findes på  

 DSBs område, og som må antages at være glemt eller tabt af en passager, skal,  

 såfremt ejeren ikke kan findes, opbevares af DSB i 2 måneder og derefter  

 fremlyses i Statstidende.
 Stk.2.  Indløses genstandene ikke inden 1 måned efter  

 fremlysningen, kan de sælges ved offentlig auktion, der kan afholdes af DSB  

 uden medvirken af en af justitsministeriet beskikket auktionsleder.  

 Overskuddet af auktionen tilfalder DSB.
Stk 3.  Genstande, der er udsat for hurtig fordærvelse,  

 kan straks sælges bedst muligt.
Overskuddet anvendes som nævnt i stk. 2. Dog  

 kan det fordres udbetalt af rette vedkommende inden 3 måneder efter salget.
Stk.4.  Penge, værdipapirer, særlig værdifulde smykker  

 og lignende skal straks afleveres til politiet tillige med de genstande,  

 sammen med hvilke de måtte være fundet.
Det samme gælder let antændelige og  

 eksplosive sager og lignende.
 Stk. 5.  Reglerne i stk. 1-4 gælder ligeledes for  

 genstande, der er indleveret i DSBs garderober, garderobebokse m.v., men ikke  

 afhentet inden afhentningsfristens udløb.
 Straffebestemmelser.
 § 54.  Med bøde straffes den, der:
 Stk.2.  I forskrifter, der udstedes med hjemmel i § 49,  

 stk. 1, eller § 51, stk. 3, kan der fastsættes straf af bøde for overtrædelse  

 af bestemmelser i forskrifterne.
 § 55.  I sager om de i § 54, stk. 1, nr. 2, nævnte  

 overtrædelser, der ikke skønnes at ville medføre højere straf end en bøde på  

 2000 kr., kan DSB tilkendegive den pågældende, at sagen kan afgøres uden  

 retslig forfølgning, såfremt han erkender sig skyldig i overtrædelsen og  

 erklærer sig rede til inden en nærmere angivet frist, der efter begæring kan  

 forlænges, at betale en i tilkendegivelsen angivet bøde.
 Stk.2.  Med hensyn til den i stk. 1 nævnte  

 tilkendegivelse finder bestemmel serne i retsplejeloven om indholdet af  

 anklageskriftet i politisager tilsvarende anvendelse.
 Stk.3.  Betales bøden i rette tid, eller bliver den  

 efter vedtagelsen inddrevet eller afsonet, bortfalder videre forfølgning.
