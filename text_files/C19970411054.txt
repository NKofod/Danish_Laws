Ved lov nr. 893 af 3.12.1997 om ændring af lov om dagpenge ved sygdom  

 eller fødsel og lov om arbejdsmarkedsfonde indbetaler private arbejdsgivere  

 et årlig beløb til medfinansiering af statens udgifter til sygedagpenge.
For  

 1998 udgør beløbet 325 kr. pr. fuldtidsansat.
Lov nr. 893 er vedtaget den  

 20.11.1997, optaget i Lovtidende den 4.12.1997 og trådt i kraft den  

 29.12.1997.
Godtgørelse til entreprenøren Boligministeriet skal herved meddele, at bygherrer med bygge- og  

 anlægsarbejder, der udføres efter Bygge- og Boligstyrelsens cirkulære nr. 174  

 af 10.10.1991 om pris og tid på bygge- og anlægsarbejder m.v., ud over den  

 faste pris kan yde entreprenøren godtgørelse for de samlede  

 udgiftsstigninger, der kan dokumenteres at være en direkte følge af  

 ovennævnte lov nr. 893 om ændring af lov om dagpenge ved sygdom eller fødsel  

 og lov om arbejdsmarkedsfonde.
Det er en betingelse for opnåelse af  

 godtgørelse for merudgifterne, at tilbud er afgivet før den 4.12.1997, som er  

 datoen for lovens optagelse i Lovtidende.
 Udgiftsstigninger som følge af medfinansiering af statens udgifter til  

 sygedagpenge kan godtgøres, hvis kravet overstiger i alt 20.000 kr., eller  

 overstiger 2 pct. af entreprisesummen, dog mindst 5.000 kr.
Godtgørelse til underentreprenør Er en entreprenør i henhold til sin aftale med en underentreprenør  

 forpligtet til at yde godtgørelse til denne for ovennævnte medfinansiering af  

 statens udgifter til sygedagpenge, kan tilsvarende godtgørelse ydes  

 entreprenøren af bygherren.
 Godtgørelse kan i alle tilfælde ydes, såfremt underentreprenørens krav  

 overstiger 20.000 kr. eller overstiger 2 pct. af entreprisesummen, dog mindst  

 5.000 kr.
 Det er en betingelse, at der er tale om et egentligt  

 underentrepriseforhold og ikke blot et leveranceforhold.
Dokumentation Bygherren må tage stilling til, hvilken dokumentation han anser for  

 tilstrækkelig.
Eventuelt kan bygherren tiltræde, at den dokumenterede  

 stigning fordeles på samtlige virksomhedens igangværende entepriser efter  

 disses entreprisesum.
