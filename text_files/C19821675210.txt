Direktoratet har modtaget en række spørgsmål om, hvorvidt den  

 deltagerbetaling, som nævnes i § 9, stk. 1, i undervisningsministeriets  

 bekendtgørelse nr. 417 af 15. september 1980 om fritidsundervisning for  

 voksne, kan opkræves med et forskelligt beløb for de enkelte deltagere på et  

 hold.
Direktoratet skal i den anledning udtale følgende:
1. Deltagerbetalingen bør opkræves med samme beløb hos  

 hvert enkelt deltager på et hold.
Dette gælder også  

 fødselsforberedelseskursus og ved deltagelse i undervisning på flere hold.
 Deltagerbetalingen skal for den enkelte initiativtagers samlede virksomhed  

 udgøre mindst den til enhver tid gældende deltagerandel af udgifterne til  

 honorar til lederen og timebetaling til lærerne samt et beløb til  

 administration m.v.
 Deltagerbetaling skal opkræves af alle deltagere og kan ikke betales af  

 kommunen eller andre initiativtagere, medmindre kommunen i henhold til  

 bekendtgørelsens § 65, stk. 2, yder ekstraordinært tilskud for at fritage  

 særlige grupper for betaling.
2. Ved undervisning, der i henhold til  

 bekendtgørelsens § 3, stk. 3, godkendes som tilrettelagt for voksne og børn,  

 skal der opkræves en deltagerbetaling for børnene, for at de kan tælle med i  

 det deltagerantal, der er fastsat som minimum for, at der kan ydes tilskud  

 til holdet.
Der skal dog fastsættes en lavere deltagerbetaling for børnene  

 end for de voksne, såfremt den ovenfor i punkt 1, 2. afsnit nævnte  

 forudsætning er opfyldt.
3. Der bør ikke optages elever på et hold efter  

 undervisningens påbegyndelse.
Dersom det undtagelsesvis findes forsvarligt at  

 optage en deltager efter, at undervisningen er påbegyndt, kan  

 deltagerbetalingen nedsættes forholdsmæssigt.
Undervisningsministeriet, direktoratet for folkeskolen, folkeoplysning, seminarier m.v., den 23. marts 1982.
 P.d.v.
