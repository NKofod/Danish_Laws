Bekendtgørelse om fleksydelse I medfør af § 2, stk. 4, § 3, § 6, § 10,  

 § 15, stk. 3, § 18, stk. 2, § 19, § 21, stk. 1,  

 § 21, stk. 2, § 26, § 28, stk. 1, § 30, § 33,  

 § 35, stk. 2, § 40, stk. 5 og § 42, stk. 1, i lov nr. 283 af  

  25. april 2001 om fleksydelse fastsættes:
Kapitel 1 Særlige betingelser for ret til fleksydelse § 1. De almindelige betingelser i lovens § 2,  

 stk. 1, nr. 4 for ret til fleksydelse kan fraviges, jf. lovens § 2, stk.  

 4, som følger.
 Stk. 2. Personer kan få beregnet anciennitet i  

 fleksydelsesordningen efter reglerne i stk. 4, hvis de:
1)	er født før 1. juli 1966, 2)	på grund af en varig nedsat arbejdsevne ikke har kunnet  

 opnå eller fastholde job på normale vilkår, og 3)	har haft en vis tilknytning til arbejdsmarkedet via lønnet  

 beskæftigelse, deltagelse i revalideringstilbud m.v., Stk. 3. Det er en forudsætning for at være  

 omfattet af stk. 2, at personen på grund af nedsat arbejdsevne ikke har  

 mulighed for at opnå 25 års anciennitet i fleksydelsesordningen,  

 inklusiv overført anciennitet fra efterlønsordningen.
Der skal  

 være betalt uafbrudt bidrag til fleksydelsesordningen fra 1. juli 2001  

 eller fra den 1. i måneden efter den første visitation til et  

 fleksjob.
Stk. 4. Personer omfattet af stk. 2, kan opfylde kravet  

 til optjeningstid efter lovens § 2, stk. 1, nr. 4, ved uafbrudt  

 indbetaling af fleksydelsesbidrag fra tilmeldingen til mindst det fyldte 60.  

 år.
Den uafbrudte optjeningstid efter 1. pkt., skal mindst være 5  

 år.
Ophold og arbejde i lande uden for  

 EU/EØS-området, Grønland og Færøerne § 2. En person kan få udbetalt fleksydelse  

 under midlertidigt ophold i lande uden for EU/EØS-området,  

 Grønland og Færøerne i op til sammenlagt 3 måneder  

 inden for hvert kalenderår.
Overstiger opholdet sammenlagt 3  

 måneder, skal Socialministeriet standse udbetalingen af fleksydelse,  

 jf. § 45, stk. 1.
 Stk. 2. Socialministeriet standser udbetalingen af  

 fleksydelse, hvis personen tager fast ophold i et land uden for  

 EU/EØS-området, Grønland og Færøerne.
 § 3. En person, der modtager fleksydelse, og som  

 tager midlertidigt eller fast ophold i et land uden for  

 EU/EØS-området, Grønland og Færøerne, skal  

 give Socialministeriet oplysning om opholdets begyndelses- og sluttidspunkt,  

 jf. lovens § 34.
 Stk. 2. Socialministeriet registrerer perioder, hvor en  

 person opholder sig i lande uden for EU/EØS-området,  

 Grønland og Færøerne og standser udbetaling af  

 fleksydelse i overensstemmelse med reglerne i § 2.
 § 4. En person, der arbejder i et land uden for  

 EU/EØS-området, Grønland og Færøerne kan  

 ikke få udbetalt fleksydelse.
 Stk. 2. Bliver arbejdet udført som led i  

 udsendelse fra dansk arbejdsgiver, kan stk. 1, fraviges, og udbetaling af  

 fleksydelse kan ske for en periode i op til 3 måneder.
 Stk. 3. Bliver arbejdet udført, medens personen  

 fortsat har bopæl i riget eller et andet EU/EØS-land, fraviges  

 stk. 1, og retten til fleksydelse gælder uden tidsmæssig  

 begrænsning.
§ 5. Udbetaling af fleksydelse kan genoptages  

 efter anmodning i henhold til § 45, stk. 2, når personen igen  

 tager fast ophold i riget eller et andet EU/EØS-land, efter at have  

 haft midlertidigt ophold i mere end 3 måneder eller fast ophold i et  

 land uden for EU/EØS-området, Grønland og  

 Færøerne.
Udbetaling af fleksydelse bliver endvidere genoptaget  

 efter ophør med arbejde udenfor EU/EØS-området,  

 Grønland og Færøerne.
Kapitel 2 Tilmelding og udmeldelse af fleksydelsesordningen Tilmelding § 6. Den kommune, der visiterer en person til  

 fleksjob, jf. kapitel 7 i lov om aktiv socialpolitik, skal skriftligt give  

 Socialministeriet meddelelse herom.
Meddelelsen skal ske inden to uger efter  

 visitationen.
Tilmelding til fleksydelsesordningen får virkning fra den  

 første i måneden, efter at visitationen er sket.
Det  

 gælder uanset tidspunktet for modtagelsen af tilmeldingen i  

 Socialministeriet.
Stk. 2. Personer, som ved lovens ikrafttræden er  

 visiteret til fleksjob, kan selv tilmelde sig ordningen ved skriftlig  

 henvendelse til Socialministeriet.
Tilmeldingen får virkning fra den  

 første i måneden, efter at Socialministeriet har modtaget  

 tilmeldingen.
§ 7. Kommunens meddelelse til Socialministeriet i  

 henhold til § 6, stk. 1, skal indeholde oplysninger om personens navn,  

 adresse, cpr-nummer og dato for visitation til fleksjob.
Oplysningerne skal  

 indberettes på en blanket udformet af Socialministeriet.
 Stk. 2. Senest 7 dage efter at Socialministeriet har  

 modtaget tilmeldingen, skal Socialministeriet orientere personen skriftligt  

 om vilkår for fortsat tilmelding, herunder om pligten til at give  

 oplysninger til Socialministeriet til brug for sagens behandling, jf. lovens  

 § 34, og om betingelser for at modtage fleksydelse og  

 bidragsopkrævning, jf. kapitel 3. Socialministeriet skal samtidig  

 oplyse om betingelserne for udmeldelse af ordningen, jf. § 11.
 § 8. Socialministeriet kan fastsætte en  

 frist for, hvornår personen skal indsende oplysninger af betydning for  

 ret til fleksydelse, herunder oplysninger om anciennitet.
Stk. 2. På grundlag af anciennitet optjent ved  

 indbetaling af fleksydelsesbidrag, medlemskab af arbejdsløshedskasse  

 og indbetalt efterlønsbidrag m.v., jf. lovens § 2, stk. 1, nr. 4  

 , stk. 3, og stk. 4, som overføres til fleksydelsesordningen, sender  

 Socialministeriet en opgørelse til personen over den optjente  

 anciennitet.
Socialministeriet angiver samtidig, om der er mulighed for at  

 optjene ret til fleksydelse inden det fyldte 65. år.
 § 9. I de tilfælde, hvor det ved  

 opgørelsen er konstateret, at en person ikke har mulighed for at  

 optjene ret til fleksydelse, jf. § 8, stk. 2, tilbagebetales indbetalte  

 fleksydelsesbidrag i henhold til lovens § 33. For opgørelse af  

 tilbagebetalingsbeløbet henvises til § 57.
Bidragsfri perioder § 10. Følgende persongrupper, der er  

 tilmeldt fleksydelsesordningen, kan have bidragsfri perioder uden optjening  

 af anciennitet:
1)	personer visiteret til fleksjob før det fyldte 30. år,  

 eller 2)	personer, der er frihedsberøvet efter domstols- eller  

 administrativ afgørelse i mere end 30 dage, eller 3)	personer, der opholder sig udenfor riget.
 Stk. 2. Socialministeriet skal godkende bidragsfri  

 perioder efter stk. 1, nr. 2 og 3.
Udmeldelse § 11. Personer, der er tilmeldt  

 fleksydelsesordningen, kan til enhver tid melde sig ud af ordningen.  

 Meddelelsen skal ske skriftligt til Socialministeriet og får virkning  

 fra den første i måneden, efter at Socialministeriet har  

 modtaget anmodningen om udmeldelse.
Stk. 2. Socialministeriet skal skriftligt bekræfte  

 modtagelsen af udmeldelsen.
Endvidere orienterer Socialministeriet om  

 betingelserne for tilbagebetaling af indbetalte fleksydelsesbidrag, jf.  

 kapitel 8.
Kapitel 3 Indbetaling af fleksydelsesbidrag § 12. Personer, der er tilmeldt  

 fleksydelsesordningen, skal indbetale fleksydelsesbidrag til  

 Socialministeriet fra det tidspunkt, hvor tilmeldingen får virkning,  

 jf. § 6.
 Stk. 2. Socialministeriet opkræver  

 fleksydelsesbidrag fra personer, der er tilmeldt ordningen og er fyldt 30  

 år.
Stk. 3. For personer, der er tilmeldt  

 fleksydelsesordningen før det fyldte 30. år, skal  

 Socialministeriet iværksætte opkrævning af  

 fleksydelsesbidrag ved det fyldte 30. år.
Socialministeriet udsender  

 meddelelse om bidragsopkrævning senest 3 måneder før,  

 personen skal indbetale det første fleksydelsesbidrag.
 Stk. 4. Fleksydelsesbidrag udgør på  

 årsbasis et beløb, som svarer til 7 gange det beløb, der  

 efter lov om dagpenge ved sygdom eller fødsel højst kan ydes  

 pr. dag.
Stk. 5. Fleksydelsesbidrag indbetales kvartalsvis forud  

 og udgør ¼ af det årlige beløb afrundet til  

 nærmeste hele kronebeløb.
Socialministeriet kan ved  

 opkrævning af den første bidragsperiode efter tilmelding fravige  

 1. pkt.
 Stk. 6. Ved opkrævning af fleksydelsesbidrag  

 oplyses bidragsperiode og den af Socialministeriet fastsatte  

 betalingsfrist.
Regler for restance § 13. Betales det skyldige fleksydelsesbidrag ikke  

 inden for den angivne betalingsfrist, jf. § 12 stk. 6, sender  

 Socialministeriet en påmindelse om restancen.
 Stk. 2. Af påmindelsen fremgår, at  

 Socialministeriet udmelder personen af fleksydelsesordningen, hvis det  

 forfaldne fleksydelsesbidrag ikke er indbetalt senest 3 uger, efter at  

 rykkerskrivelsen er sendt.
 Stk. 3. Socialministeriet opkræver et restancegebyr  

 på 100 kr. sammen med påmindelsen.
Udmeldelse ved manglende indbetaling af  

 fleksydelsesbidrag § 14. Socialministeriet meddeler personen  

 umiddelbart efter udløbet af den på rykkerskrivelsen angivne  

 betalingsfrist, at der er foretaget en udmeldelse, jf. § 13, stk. 2. Af  

 brevet fremgår dato for udmeldelse, klagevejledning samt muligheden  

 for, at udmeldelsen kan annulleres i henhold til § 15.
 Stk. 2. Udmeldelsen har virkning fra udløbet af  

 den seneste periode med indbetalt fleksydelsesbidrag.
 § 15. Ophævelse af udmeldelse i henhold til  

 § 14, forudsætter indbetaling af det skyldige fleksydelsesbidrag  

 samt senere forfaldent bidrag til Socialministeriet senest 4 uger, efter at  

 Socialministeriet har sendt meddelelse om udmeldelse i henhold til § 14,  

 stk. 1.
Modregning i fleksydelse ved manglende indbetaling af  

 fleksydelsesbidrag § 16. For personer, der modtager fleksydelse, sker  

 inddrivelse af skyldigt fleksydelsesbidrag og restancegebyr efter  

 betalingsfristens udløb, jf. § 13, stk. 2, i fleksydelsen.
 Stk. 2. Forfaldent fleksydelsesbidrag og restancegebyr  

 bliver modregnet i den først kommende udbetaling af fleksydelse.
Efterbetaling til  fleksydelsesordningen § 17. Efterbetaling til fleksydelsesordningen sker  

 ved indbetaling af et engangsbeløb.
Stk. 2. Personen kan anmode Socialministeriet om en  

 afdragsordning.
Personen skal som minimum hvert kvartal afdrage med et  

 beløb, der svarer til 3 måneders optjening af anciennitet.  

 Beregningen af beløbet sker på grundlag af størrelsen af  

 efterløns- eller fleksydelsesbidraget for den optjeningsperiode, som  

 efterbetalingen knytter sig til.
Efterbetalingen skal senest være  

 afsluttet ved overgangen til fleksydelse.
 Stk. 3. Afdragsordning i henhold til § 17, stk. 2,  

 skal ske ved skriftlig aftale mellem Socialministeriet og den  

 pågældende person.
Stk. 4. Ved opkrævning af fleksydelsesbidrag, jf.  

 § 12 stk. 2, skal efterbetaling af bidrag opgøres særskilt  

 med en angivelse af den optjente bidragsperiode og grundlaget herfor.
Hvis  

 der er aftalt en afdragsordning, skal den resterende afdragsperiode  

 fremgå af opkrævningen.
 Stk. 5. Ved efterbetaling gælder § 13,  

 vedrørende regler for rykkerprocedure og  § 14, og § 15,  

 vedrørende regler for udmeldelse.
Kapitel 4 Overgang til fleksydelse § 18. En person, der opfylder betingelserne i  

 lovens § 2 eller § 40 kan overgå til fleksydelse efter lovens  

 § 15.
Stk. 2. Socialministeriet orienterer skriftligt personen  

 senest 3 måneder før det fyldte 60. år om muligheden for  

 at overgå til fleksydelse.
I orienteringen fastsættes en  

 ansøgningsfrist for at overgå til fleksydelse ved det fyldte 60.  

 år eller senere.
 Stk. 3. Personen skal skriftligt ansøge  

 Socialministeriet om fleksydelse.
 § 19. Fleksydelse ydes tidligst med virkning fra  

 måneden efter, at Socialministeriet har modtaget ansøgning om  

 fleksydelse.
 § 20. Socialministeriet kan i særlige  

 tilfælde udbetale fleksydelse i en periode på op til 6  

 måneder, selvom ikke alle pensioner m.v. efter kapitel 5, er opgjort og  

 indberettet.
 Stk. 2. Det er en betingelse for at få udbetalt  

 fleksydelse efter stk. 1, at personen skriftligt erklærer sig villig  

 til at betale den fleksydelse tilbage, som er udbetalt for meget på  

 grund af den manglende opgørelse af pension m.v.
 § 21. Socialministeriet skal træffe  

 afgørelse om tildeling af fleksydelse inden 5 uger, efter at  

 Socialministeriet har modtaget en ansøgning om at modtage  

 fleksydelse.
 Stk. 2. Hvis der i særlige tilfælde ikke kan  

 træffes en afgørelse i overensstemmelse med stk. 1, fx på  

 grund af et utilstrækkeligt beslutningsgrundlag, skal det skriftligt  

 meddeles personen inden 5 uger efter ansøgningens modtagelse.
 Stk. 3. I brevet oplyses om de faktiske årsager til  

 den forlængede sagsbehandlingstid, herunder hvilke oplysninger der  

 mangler i afgørelsesgrundlaget, og hvornår sagen forventes  

 afgjort.
Kapitel 5 Beregning af fleksydelse Fradrag for pension § 22. For personer, der søger om  

 fleksydelse, skal Socialministeriet foretage en endelig opgørelse af  

 alle pensioner m.v., der skal medføre fradrag efter lovens § 18,  

 ved det fyldte 60. år.
Opgørelsen skal ske på baggrund af  

 de elektronisk indberettede oplysninger om pensioner m.v. samt personens egne  

 erklæringer herom.
Den pågældende skal således selv  

 afgive oplysninger om egne pensioner m.v. fra tilsvarende udenlandske  

 pensionsinstitutter.
Personen skal skriftligt bekræfte indholdet af  

 Socialministeriets opgørelse.
 Stk. 2. Oplysninger om pensioner m.v. skal afgives med  

 værdien ved det fyldte 60. år.
Stk. 3. Personens erklæring om pensioner m.v. efter  

 stk. 1, skal afgives på en blanket, som er udarbejdet af  

 Socialministeriet.
Det enkelte pensionsinstitut m.v. kan udarbejde egne  

 blanketter, der svarer hertil.
Personen skal aflevere oplysningerne til  

 Socialministeriet.
 Stk. 4. Den skriftlige opgørelse fra  

 Lønmodtagernes Dyrtidsfond, som personen modtager ved det fyldte 60.  

 år, om værdien af personens opsparing i Lønmodtagernes  

 Dyrtidsfond, anses for at opfylde kravet til oplysning efter stk. 3.  

 Personen skal aflevere opgørelsen fra Lønmodtagernes  

 Dyrtidsfond til Socialministeriet.
 Stk. 5. Ved indbetaling til pensionsordninger efter det  

 fyldte 60. år, jf.  pensionsbeskatningslovens § 15 A, gives  

 oplysninger om værdien af den indbetalte pension i overensstemmelse med  

 Skatteministeriets regler herom, senest Skatteministeriets  

 bekendtgørelse nr. 543 af 30. juni 1999 om indberetning af pensioner  

 m.v. til brug for opgørelse af fradrag i efterløn og  

 delpension.
 § 23. Opgørelsen af pensioner skal ske ved  

 overgangen til fleksydelse.
 Stk. 2. Socialministeriet skal vejlede personen om,  

 hvilken betydning de indberettede pensioner m.v. kan have for personens  

 fleksydelse.
§ 24. Pensionsinstitutter m.fl. indberetter ved  

 det fyldte 59½ år i elektronisk form oplysninger om værdien af  

 pensioner m.v. ved det fyldte 60 år.
Ved indbetaling til  

 pensionsordninger efter det fyldte 60. år, jf.  

  pensionsbeskatningslovens § 15 A, gives oplysninger om værdien af  

 pensionen i overensstemmelse med Skatteministeriets regler herom.  

 Indberetning sker efter Skatteministeriets regler om indberetning af  

 pensioner m.v.
Stk. 2. En person, som overgår til fleksydelse,  

 skal skriftligt oplyse over for Socialministeriet, om der i perioden fra det  

 59 ½ år til det fyldte 60. år er sket ekstraordinære  

 indbetalinger til pension m.v.
Personen har endvidere pligt til at oplyse om  

 indbetalinger til pension m.v. efter det det fyldte 60. år.
 Stk. 3. For ekstraordinær indbetaling kan  

 anses:
1)	indbetaling til livsvarig alderspension (livrente eller lignende),  

 som ligger udover det indberettede beløb ved det 59 ½ år, 2)	indbetaling, som ligger udover det det indberettede beløb ved  

 det 59 ½ år, i henhold til ikke-livsvarig pension, hvor ordningen er  

 indberettet med størrelsen af depotet ved det 59 ½ år, tillagt  

 forrentning og aftalte bidrag frem til det 60. år, 3)	indbetaling til ikke-livsvarig pension, hvor ordningen er opgjort og  

 indberettet med størrelsen af depotet ved det 59 ½ år, 4)	indbetaling til nyoprettet pension efter det 59 ½  

 år.
 Stk. 4. Hvis der er sket ekstraordinær indbetaling  

 til kapitalforsikring i pensionsøjemed og til opsparing i  

 pensionsøjemed med beløb, der tilsammen overstiger en mindste  

 grænse, som svarer til det efter § 16, stk. 1, i lov om  

 beskatningen af pensionsordninger m.v., til enhver tid fastsatte  

 beløb, skal Socialministeriet opgøre den eller de  

 pågældende pensioner som følger:
 1)	Det årlige livsvarige pensionsbeløb efter stk. 3,  

 nr. 1, opgøres med den faktiske årlige ydelse på datoen  

 for det fyldte 60. år.
2)	Depotværdien af pensionsbeløb efter stk. 3, nr. 2  

 og 3, tillægges det eller de ekstraordinært indbetalte  

 beløb.
Renter, kursudvikling m.v. i perioden fra indberetningen af  

 pension til det fyldte 60. år tilskrives ikke eller trækkes ikke  

 fra ved opgørelsen af ny reguleret depotværdi af pensionen.
 3)	Værdien af den nyoprettede pension efter stk. 3, nr. 4,  

 opgøres ved det fyldte 60. år.
Stk. 5. Hvis en person i perioden efter den elektroniske  

 indberetning har ophævet en pension, eller en pension helt eller  

 delvist er ophørt i forhold til personen med virkning forud for datoen  

 for det fyldte 60. år, udgår pensionen af den samlede  

 opgørelse.
Personen skal over for Socialministeriet dokumentere, at en  

 pension er ophævet eller ophørt.
Stk. 6. Socialministeriets nye opgørelse af  

 pensioner m.v. skal ske på baggrund af, at personen selv indhenter  

 oplysninger herom til Socialministeriet.
Oplysning om pensioner m.v. kan  

 afgives på en blanket, som er udarbejdet af Socialministeriet.
 § 25. En klage fra en person over oplysning fra et  

 pensionsinstitut m.v. om værdien af pensioner m.v. indgives til det  

 pågældende pensionsinstitut m.v.
 § 26. Alle pensioner, der medfører fradrag  

 i fleksydelsen efter lovens § 18, stk. 4, opgøres på  

 årsbasis, og det samlede beløb nedsættes med det  

 regulerede bundfradrag på tidspunktet for overgangen til fleksydelse.  

 Bundfradraget satsreguleres løbende i perioden med fleksydelse.
§ 27. Løbende udbetaling af pension  

 (inklusive tillæg) jf. lovens § 18, stk. 5, som er led i et  

 ansættelsesforhold, medfører fradrag i fleksydelsen.
Det samme  

 gælder løbende udbetaling fra en tilsvarende pension, som er  

 etableret i forbindelse med en arbejdsperiode i udlandet.
 Stk. 2. Løbende udbetaling af pension og  

 pensionslignende ydelser til tidligere borgmestre, udvalgsformænd,  

 rådmænd m.fl. samt medlemmer af Folketinget eller  

 Europaparlamentet medfører fradrag.
Stk. 3. Løbende udbetaling af beløb fra en  

 tidligere arbejdsgiver, som kan sidestilles med pension, medfører  

 fradrag.
Dette gælder uanset om beløbet udbetales ved  

 arbejdsophør eller som supplement til fleksydelse.
 Stk. 4. Ved overgangen til fleksydelse skal personen  

 oplyse Socialministeriet om alle pensioner, der skal medføre fradrag  

 efter denne bestemmelse.
 § 28. Fleksydelsen bliver nedsat med 60 pct. af  

 det beregnede beløb efter lovens § 18, stk. 4, der overstiger et  

 årligt fradragsbeløb på 10.600 kr.
 Stk. 2. Fleksydelsen  bliver nedsat med 50 pct. af det  

 udbetalte pensionsbeløb efter lovens § 18, stk. 5. Det samme  

 gælder løbende udbetaling fra en tilsvarende pension, som er  

 etableret i forbindelse med en arbejdsperiode i udlandet.
§ 29. Hvis personen ved overgangen til fleksydelse  

 modtager løbende udbetaling af pension, som skal medføre  

 fradrag efter § 28, skal opgørelsen af beløbet efter  

 § 27 ændres.
Det samme gælder, hvis pension efter § 28  

 først kommer til udbetaling i løbet af perioden.
 § 30. Der skal ske fradrag for pensioner efter  

 § 27 og § 28 før fradrag for øvrige indtægter  

 og arbejde efter denne bekendtgørelse.
§ 31. Ydelser fra en udenlandsk social pension  

 herunder alderspension, der ikke direkte kan sidestilles med ydelser efter  

 lov om social pension, medfører fradrag krone for krone i  

 fleksydelsen.
Det samme gælder, hvis den udenlandske pension er mindre  

 end dansk folkepensions grundbeløb.
 § 32. Ved beregning af fradrag for  

 indtægter, omfattet af reglerne i dette kapitel, skal den udenlandske  

 udbetaling omregnes med den officielle valutakurs den første hverdag i  

 perioden for udbetaling af fleksydelse.
Fradrag for arbejde § 33. Erhvervsarbejde, der udføres af en  

 person i en periode, hvor personen modtager fleksydelse, medfører  

 fradrag i fleksydelsen.
 Stk. 2. Ved erhvervsarbejde forstås aktiviteter,  

 som medfører lønindtægt, indtægt der erstatter  

 lønindtægt og selvstændig erhvervsindtægt.
 Stk. 3. Fradraget sker for den periode, hvor  

 erhvervsarbejdet udføres.
 § 34. Til lønindtægt medregnes de  

 indkomster m.v. , som medregnes til lønindtægt efter kapitel 1 i  

  lov om dagpenge ved sygdom eller fødsel.
 § 35. For lønmodtagere, hvis arbejdstid  

 ikke kendes, opgøres den gennemsnitlige ugentlige arbejdstid efter  

 samme beregningsmåde, som anvendes i bekendtgørelse om  

 Arbejdsmarkedets Tillægspension, ved udregning af det timetal, der  

 lægges til grund ved bidragsbetaling.
 § 36. Socialministeriet kan pålægge  

 arbejdsgiveren at afgive de oplysninger om lønindtægt og  

 arbejdstid, der er nødvendige for at beregne og udbetale  

 fleksydelse.
 § 37. Fradrag i fleksydelsen foretages  

 forholdsmæssigt afhængig af det gennemsnitlige ugentlige antal  

 arbejdstimer.
 § 38. Personer, som udøver  

 selvstændig virksomhed som hovedbeskæftigelse, får ikke  

 udbetalt fleksydelse.
 Stk. 2. Personer, som udøver selvstædig  

 virksomhed som bibeskæftigelse, får foretaget fradrag i  

 fleksydelsen for den periode, hvor den selvstændige virksomhed  

 udføres.
 § 39. Indtægt ved selvstændig  

 virksomhed er de indkomster m.v., som medregnes til indtægt ved  

 selvstændig virksomhed efter kapitel 1 i lov om dagpenge ved sygdom  

 eller fødsel.
 Stk. 2. For at arbejdet i en selvstændig virksomhed  

 kan anses for bibeskæftigelse, er det en betingelse, at den samlede  

 arbejdstid i virksomheden højst udgør 400 timer pr.  

 kalenderår og virksomhedens indtægt ikke overstiger 53.251 kr.  

 pr. år (2001 niveau). Beløbet reguleres med  

 satsreguleringsprocenten, jf. lov om en satsreguleringsprocent.
 § 40. Personen skal senest 3 måneder efter  

 regnskabsårets afslutning oplyse om virksomhedens indtægt  

 m.v.
 Stk. 2. Har virksomheden haft en nettoomsætning  

 på mindre end 53.251 kr. (2001 niveau), skal personen blot oplyse om  

 omsætningens størrelse.
 Stk. 3. Oplysningerne, jf. stk. 1 og 2, skal være  

 attesteret af en registreret revisor, en statsautoriseret revisor, eller en  

 særligt sagkyndig, jf. § 29 i Fødevareministeriets  

 bekendtgørelse nr. 191 af 26. marts 1999.
Stk. 4. Har personen ikke inden fristens udløb  

 overholdt sin oplysningspligt, jf. stk. 1, skal Socialministeriet indstille  

 udbetalingen af fleksydelse.
Udbetalingen kan først genoptages,  

 når personen har givet de ønskede oplysninger.
 § 41. Overstiger tidsforbruget i virksomheden 400  

 timer, skal Socialministeriet indstille udbetalingen af fleksydelse.  

 Socialministeriet skal træffe afgørelse om tilbagebetaling af  

 for meget udbetalt fleksydelse fra det tidspunkt, hvor tidsforbruget  

 overstiger 400 timer.
Stk. 2. Udbetalingen kan først genoptages fra den  

 1. januar i det følgende år.
Det er en betingelse, at personen  

 sandsynliggør over for Socialministeriet, at arbejdet i virksomheden  

 ikke vil overstige det tilladte timetal.
Ophører personen varigt med  

 den selvstændige virksomhed kan udbetalingen dog genoptages fra dette  

 tidspunkt.
 § 42. Konstaterer Socialministeriet, jf.  

 § 40, stk. 2, at indtægten i virksomheden i et regnskabsår  

 har oversteget beløbsgrænsen, jf. § 39, stk. 2, skal  

 Socialministeriet indstille udbetalingen af fleksydelse.
Stk. 2. Det er en betingelse for genoptagelse af  

 udbetalingen, at personen har tilbagebetalt fleksydelse svarende til  

 overskridelsen.
Udbetalingen kan også genoptages, hvis personen har  

 indgået frivilligt forlig om tilbagebetaling af fleksydelse svarende  

 til overskridelsen.
Det frivillige forlig kan indeholde en aftale om, at  

 tilbagebetaling sker ved modregning.
Kapitel 6 Udbetaling af fleksydelse § 43. Fleksydelse kan udbetales fra det fyldte 60.  

 år efter skriftlig ansøgning, jf. kapitel 4, om overgang til  

 fleksydelse.
 Stk. 2. Udbetaling af fleksydelse forudsætter  

 oplysninger om følgende forhold:
1)	indtægter de foregående 12 måneder, jf. lovens  

 § 17, stk. 2, og 2)	pensioner, jf. lovens § 18, og 3)	erhvervsarbejde, jf. lovens § 20, og 4)	selvstændig virksomhed m.v., jf. lovens § 21.
 Stk. 3. Socialministeriet udsender et  

 ansøgningsskema i de tilfælde, hvor oplysninger i henhold til  

 stk. 2, ikke foreligger på ansøgningstidspunktet.
 § 44. Fleksydelse bliver udbetalt månedsvis  

 bagud, således at den er til disposition for personen senest den sidste  

 bankdag i måneden.
Stk. 2. Personer med bopæl i udlandet modtager  

 fleksydelse ved overførsel til en konto i et dansk eller udenlandsk  

 pengeinstitut.
Ved valg af dansk pengeinstitut overføres fleksydelsen  

 til disposition senest den sidste bankdag i måneden.
Ved valg af  

 udenlandsk pengeinstitut overføres fleksydelsen således, at den  

 bør være til disposition den sidste bankdag i måneden.
 § 45. Udbetaling af fleksydelse bliver standset  

 ved ophold uden for EU/EØS-området, Grønland og  

 Færøerne i mere end 3 måneder, jf. § 2, ved  

 frihedsberøvelse efter domstols- eller administrativ afgørelse,  

 jf. lovens § 22, stk. 3, eller i andre situationer, hvor  

 Socialministeriet bliver bekendt med, at fleksydelse bliver udbetalt med  

 urette.
 Stk. 2. Genoptagelse af udbetaling af fleksydelse efter  

 forhold omfattet af stk. 1 sker med virkning  fra den første i  

 måneden, efter at det er dokumenteret, at lovens betingelser for  

 udbetaling af fleksydelse er opfyldt.
 Stk. 3. Udbetaling sker i overensstemmelse med reglerne i  

 § 44.
 § 46. Udbetaling af tilgodehavende fleksydelse  

 sker på tidspunktet for den først kommende udbetaling jf.  

 § 44.
 Stk. 2. Socialministeriet kan i særlige situationer  

 fremskynde udbetaling af tilgodehavende fleksydelse i henhold til stk. 1,  

 hvis der er et særligt behov herfor.
 § 47. Fleksydelse bliver udbetalt sidste gang for  

 den måned, hvori personen fylder 65 år.
 Stk. 2. Fleksydelseskontoret meddeler datoen for  

 fleksydelsens ophør senest 3 måneder før det fyldte 65  

 år.
 Stk. 3. For personer, der er født 1. juli 1939  

 eller tidligere, gælder stk. 1 og 2, ved det fyldte 67 år.
 § 48. Ved dødsfald vil udbetaling af  

 fleksydelse ophøre ved udgangen af den måned, hvori  

 dødsfaldet indtræffer.
 § 49. I tilfælde af dødsfald, hvor  

 fleksydelsen er udbetalt eller bogført på modtagerens konto i et  

 pengeinstitut for perioden efter dødsfaldet, kræves  

 beløbet tilbagebetalt efter reglerne i stk. 2 - 4.
 Stk. 2. Socialministeriet  tilbagefører  

 fleksydelsen for perioden efter dødsfaldet, når følgende  

 forudsætninger er opfyldt:
1)	fleksydelsen er bogført på fleksydelsesmodtagerens  

 konto i et pengeinstitut, og 2)	dødsfaldet indtræder inden dispositionsdagen, og 3)	både tilbagekaldelsen og den faktiske disposition kan ske  

 inden dispositionsdatoen.
 Stk. 3. For personer i udlandet kan tilbageførsel  

 ske efter dispositionsdatoen.
 Stk. 4. Socialministeriet kan kræve det for meget  

 udbetalte beløb tilbage fra dødsboet eller dennes  

 ægtefælle, hvis fleksydelsen ikke kan tilbageføres efter  

 stk. 2.
 Stk. 5. Socialministeriet kan opgive krav på  

 tilbagebetaling efter stk. 3, hvis beløbet må anses for  

 uerholdelig, eller de økonomiske og administrative omkostninger ved  

 afkrævningen står i misforhold til tilbagebetalingskravet.
 Stk. 6. Samme regler om tilbageførsel anvendes ved  

 andre midlertidige eller permanente afbrydelser af udbetaling, fx ved  

 bopæl i udlandet, fængselsophold, udmeldelse m.v.
Kapitel 7 Tilbagebetaling af fleksydelse § 50. Personer, der modtager fleksydelse, har  

 pligt til at oplyse Socialministeriet om alle forhold, der kan medføre  

 en ændring af fleksydelsen.
 Stk. 2. Hvis personen har tilsidesat sin oplysningspligt  

 efter stk. 1, eller i øvrigt mod bedre vidende uberettiget har  

 modtaget fleksydelse, skal personen eller dennes dødsbo tilbagebetale  

 det beløb, der er modtaget med urette.
 § 51. Socialministeriet skal inddrive  

 tilbagebetalingsbeløbet snarest.
 Stk. 2. Socialministeriet skal skriftligt underrette  

 personen eller dennes dødsbo om tilbagebetalingsbeløbet og at  

 restancen ved fortsat manglende indbetaling overgives til Finansstyrelsen til  

 inddrivelse.
Stk. 3. Socialministeriet fastsætter en frist for  

 indbetaling af tilbagebetalingsbeløbet.
Der gives kun henstand, hvis  

 særlige omstændigheder taler for det.
§ 52. Hvis det skyldige beløb, under hensyn  

 til beløbets størrelse, personens økonomiske forhold og  

 de nærmere omstændigheder ved gældens opståen, ikke  

 bør kræves betalt med det samme, skal  Socialministeriet  

 søge at opnå en frivilligt afdragsordning, der kan være  

 grundlag for tvangsfuldbyrdelse.
Det skal fremgå af forliget, at  

 misligholdelse kan medføre, at den pågældende mister  

 retten til fleksydelse.
Stk. 2. Ved den indgåede frivillige afdragsordning  

 mellem Socialministeriet og personen, jf. stk. 1, afdrages gælden ved  

 modregning i den månedlige fleksydelse.
Modregning skal ske  

 således, at der levnes tilstrækkelige midler til personens  

 underhold.
 § 53. Hvis personen ikke har betalt det skyldige  

 beløb efter påkrav, og Socialministeriet ikke kan opnå en  

 frivillig afdragsordning, skal Socialministeriet anmode Finansstyrelsen om at  

 inddrive kravet.
 Stk. 2. I tilfælde, hvor der er tvist om  

 tilbagebetalingsbeløbet, og hvor manglende betaling skyldes andet end  

 personens manglende evne eller vilje til at betale, kan  

 tilbagebetalingskravet ikke overgives til Finansstyrelsen.
 Stk. 3. Socialministeriets anmodning til Finansstyrelsen  

 om inddrivelse af tilbagebetalingsbeløbet skal være skriftlig,  

 og bilagt dokumentation for kravets størrelse, det hidtidige  

 inddrivelsesforløb samt Den Sociale Ankestyrelses afgørelse om  

 tilbagebetaling, hvis en sådan afgørelse foreligger.
Kapitel 8 Tilbagebetaling af fleksydelsesbidrag § 54. Tilbagebetaling af indbetalte  

 fleksydelsesbidrag kan ske ved anmodning fra personer, der ikke har modtaget  

 fleksydelse, når:
1)	anmodningen er fremsat inden det fyldte 66 år, eller 2)	personen har fået tilkendt førtidspension efter lov om  

 social pension eller tilsvarende udenlandsk lovgivning inden det fyldte 65.  

 år.
 Stk. 2. Ved dødsfald inden det 65. år kan  

 boet kræve fleksydelsesbidraget tilbagebetalt.
 Stk. 3. Anmodning om tilbagebetaling skal ske  

 skriftligt.
Stk. 4. Socialministeriet skal forud for tilbagebetaling  

 i henhold til stk.1 sikre, at anmodning om tilbagebetaling af  

 fleksydelsesbidrag, jf. stk. 3, indeholder en skriftlig bekræftelse  

 på, at personen fravælger muligheden for at modtage fleksydelse  

 fremover.
Ved overgang til folkepension kan dette fravalg anses for opfyldt  

 ved personens skriftlige anmodning om tilbagebetaling.
 Stk. 5. Tilbagebetaling kan ikke ske før  

 modtagelsen af den i stk. 4, nævnte bekræftelse.
 § 55. Ved tilbagebetaling til personer, som ikke  

 er fyldt 60 år på tidspunktet for anmodningen, overføres  

 beløbet til en pensionsordning.
 Stk. 2. Beløbet overføres til en  

 pensionsordning, der er et led i et ansættelsesforhold, og som er  

 omfattet af pensionsbeskatningslovens kapitel 1, bortset fra § 2, nr.  

 3.
 Stk. 3. Er personen ikke omfattet af den i stk. 2,  

 nævnte ordning, eller er der ikke mulighed for at indbetale til en  

 sådan ordning, udbetales fleksydelsesbidrag til en bestående  

 eller nyoprettet privattegnet pensionsordning, der er omfattet af  

 pensionsbeskatningslovens kapitel 1, eller en tilsvarende udenlandsk  

 ordning.
 Stk. 4. Personer under 60 år skal ved anmodning om  

 tilbagebetaling oplyse om de relevante pensionsforhold, jf. stk. 2 og stk.  

 3.
 Stk. 5. For personer fyldt 60 år kan beløbet  

 udbetales kontant.
 § 56. Tilbagebetaling skal ske senest ved udgangen  

 af den måned, hvor udmeldelsen har virkning fra, jf. § 11, dog  

 tidligst når betingelserne for tilbagebetaling er opfyldt, jf.  

 § 54 og § 55.
 Stk. 2. Tilbagebetalingsbeløbet kan udbetales  

 kontant, når:
1)	tilbagebetalingsbeløbet udgør 7 gange dagpengesatsen  

 eller derunder, jf. § 12, stk. 4, eller 2)	boet efter afdøde kræver det indbetalte  

 fleksydelsesbidrag tilbagebetalt, jf. § 54, stk. 2, eller 3)	personen kan dokumentere, at beløbets overførsel til  

 en pensionsordning ikke kan medføre bedre pensionsforhold, end hvis  

 beløbet ikke overføres til en pensionsordning.
 § 57. Opgørelsen af  

 tilbagebetalingsbeløbet i § 9 og § 54 udgør det antal  

 indbetalte dagpengesatser efter lov om dagpenge ved sygdom eller  

 fødsel, som personen har indbetalt i fleksydelsesbidrag.
 Stk. 2. Tilbagebetalingsbeløbet opgøres  

 på grundlag af størrelsen af dagpengesatsen ved sygdom eller  

 fødsel på tilbagebetalingstidspunktet eller på det  

 tidspunkt, hvor beløbet overføres til en pensionsordning.
 Stk. 3. Tilbagebetaling af fleksydelsesbidrag sker efter  

 eventuelt fradrag for skat eller afgift i henhold til  

 pensionsbeskatningslovens § 49 B, stk. 2-9.
Kapitel 9 Kontrol af arbejdstid § 58. Socialministeriet skal påse, at den  

 gennemsnitlige ugentlige arbejdstid svarer til den arbejdstid, der er lagt  

 til grund for beregningen af fleksydelse.
Socialministeriet skal indhente  

 oplysninger herom mindst en gang om året efter lovens § 24.
§ 59. Kontrollen sker ved, at Socialministeriet  

 sender et skema til personen, som denne selv sørger for at få  

 udfyldt hos sin arbejdsgiver.
Arbejdsgiveren skal oplyse om det antal timer,  

 den pågældende har arbejdet i den angivne periode, samt om den  

 aktuelle arbejdstid.
§ 60. Socialministeriet kan indhente oplysninger  

 om personens arbejdstid direkte fra arbejdsgiveren som  

 stikprøvekontrol.
I den forbindelse kan Socialministeriet indhente  

 indtægtsoplysninger fra skattemyndighederne, som sammenholdes med det  

 oplyste om arbejdstiden.
Kapitel 10 Satsregulering § 61. Fleksydelsesbidrag og  

 fleksydelsesbeløb reguleres én gang årligt den 1. januar  

 med satsreguleringsprocenten, jf. lov om en satsreguleringsprocent.  

 Beløbet afrundes til nærmeste hele kronebeløb.  

 Socialministeriet bekendtgør de regulerede beløb.
Kapitel 11 Særlige betingelser for personer, som modtager  

 seniorydelse § 62. Personer, der ved lovens ikrafttræden  

 modtager seniorydelse efter lov om seniorydelse, overgår til at modtage  

 fleksydelse fra lov om fleksydelses ikrafttræden.
Stk. 2. Socialministeriet indhenter de fornødne  

 oplysninger forud for lovens ikrafttrædelse.
De relevante personer,  

 arbejdsløshedskasser, myndigheder m.v. skal være  

 behjælpelig hermed, jf. lovens § 34.
Kapitel 12 Ikrafttrædelsesbestemmelse § 63. Bekendtgørelsen træder i kraft den 1. juli  

 2001.
