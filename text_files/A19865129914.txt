 Denne datasammenskrivning omfatter lov nr. 135 af  

 26/04/1972 med de ændringer, der følger af lov nr. 259 af 26/05/1976.
 § 1.  For at forebygge luftforurening kan ministeren  

 for forureningsbekæmpelse eller den, han bemyndiger hertil, fastsætte  

 begrænsninger i brændsels indhold af svovl og andre stoffer, der kan bevirke  

 luftforurening, for brændsel, der anvendes i faste anlæg samt til  

 transportformål.
 Stk. 2.  Forskrifter udstedt i medfør af stk. 1 kan  

 omfatte en del af landet og kan begrænses til visse tider af året.
 Stk. 3.  I forskrifter udstedt i medfør af stk. 1 kan  

 der fastsættes regler om udtagning af prøver hos forhandler og forbruger og  

 om pligt til meddelelse af oplysninger om brændselets art og anvendelse.
 Stk. 4.  For Grønlands vedkommende kan ministeren for  

 Grønland eller den, han bemyndiger hertil, for at forebygge luftforurening  

 udstede forskrifter som nævnt i stk. 1-3.
 § 2.  I forskrifter, der udstedes i medfør af § 1, kan  

 der fastsættes straf af bøde eller hæfte.
 Stk. 2.  For overtrædelse, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
 § 3.  Loven gælder ikke for Færøerne, men kan sættes i  

 kraft for Færøerne ved kgl. anordning.
 Lov nr. 259 af 26. maj 1976 om ændring af lov om begrænsning af  

 svovlindhold m.v. i brændsel, det angår § 1, stk. 1 indeholder følgende  

 ikraftrædelsesbestemmelse:
 § 2.  Loven træder i kraft den 25. august 1976.
