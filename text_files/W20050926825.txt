Skattefri ombytning af aktier i Københavns  

 Fondsbørs A/S med aktier i OMXAB Told- og Skattestyrelsen har meddelt tilladelse  

 til, at en påtænkt ombytning af aktierne i Københavns Fondsbørs A/S med  

 aktier  

 i det svenske selskab OMX AB kan gennemføres skattefrit i medfør af  

 aktieavancebeskatningslovens § 13, stk. 1 og 2.
Der er indgået Letter of Intent mellem OMX AB og  

 Københavns Fondsbørs A/S om en sammenlægning af selskaberne.
Sammenlægningen  

 ønskes gennemført ved en aktieombytning, hvor aktionærerne i Københavns  

 Fondsbørs A/S vederlægges med aktier i OMX AB og/eller med kontanter.
 Efter aktieombytningen er gennemført, vil OMX AB  

 komme til at eje mellem 66 2/3% og 100% af Københavns Fondsbørs A/S.   

 Det  

 er hensigten, at samtlige aktier i Københavns Fondsbørs A/S skal erhverves af  

 OMX AB, således at Københavns Fondsbørs A/S bliver et 100% ejet datterselskab  

 af OMX AB.
 Baggrunden for sammenlægningen er den øgede fokus  

 på Norden som et marked, herunder den løbende internationalisering af  

 børsmarkederne samt investorernes behov for et ensartet og integreret  

 handelssystem.
 OMX AB er et svensk børsnoteret selskab, der i dag  

 ejer børserne i Stockholm, Helsinki og Baltikum via et 100% ejet  

 datterselskab  

 OMX Exchanges Oy.
 Efter aktieombytningen vil OMX AB således direkte  

 eller indirekte eje fondsbørserne i Danmark, Sverige, Finland og Baltikum.
 Den 15. november 2004 blev indgåelse af Letter of  

 Intent offentliggjort, og der vil blive udarbejdet tilbud til aktionærerne  

 samt  

 prospekt til notering af OMX AB på Københavns Fondsbørs, som vil blive  

 fremlagt  

 inden julen 2004. Tilbudsperioden for ombytningen af aktierne løber frem til  

 primo februar 2005.
 Det er oplyst, at baggrunden for aktieombytningen  

 er et fusionslignende formål, der udelukkende er forretningsmæssigt  

 begrundet,  

 og at formålet med aktieombytningen således hverken er skatteundgåelse eller  

 unddragelse.
 Ansøgers repræsentant oplyser, at der efter det  

 for dem oplyste er tale om etablering af en varig ejerstruktur med OMX AB som  

 det ultimative moderselskab.  Der anmodes derfor som følge af det store  

 antal aktionærer og det forhold, at der vil være tale om børskonfidentielle  

 oplysninger, om, at tilladelsen til aktieombytningen gives uden der stilles  

 et 3-årigt anmeldelsesvilkår.
 Told- og Skattestyrelsen finder det på baggrund  

 af, at aktieombytningen anses som forretningsmæssigt begrundet,  

 sandsynliggjort,  

 at hovedformålet ikke er skatteunddragelse eller -undgåelse.
 Told- og Skattestyrelsen meddeler derfor herved  

 sin tilladelse til den ansøgte aktieombytning.
 Det er et vilkår for tilladelsen, at det oplyses  

 til Told- og Skattestyrelsen, hvis der, indenfor de første 3 år efter  

 ombytningen er gennemført, sker væsentlige ændringer i de forhold, der ligger  

 til grund for tilladelsen.
 Ved aktieombytningen med OMX AB etableres der et  

 fusionslignende formål, hvor aktionærerne i Københavns Fondsbørs A/S får  

 aktier  

 (maksimalt 5,72%) i det børsnoterede selskab OMX AB.
 Aktieombytningen skal foretages senest 6 måneder  

 fra denne afgørelse.
 Ved tilladelsen er der ikke taget stilling til  

 aktiernes overdragelseskurs, idet spørgsmålet herom henhører under den  

 lignende  

 myndighed.
 Det bemærkes, at aktieombytning i skattemæssig  

 henseende ikke kan ske med tilbagevirkende kraft.
 Afgørelsen er generel og kan benyttes af alle  

 aktionærer i Københavns Fondsbørs A/S, der er skattepligtige til Danmark.
