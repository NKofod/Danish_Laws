 § 1.  Centraladministrationen i hovedstadsområdet skal  

 benytte kontorlokaler, der stilles til rådighed af Slots- og  

 Ejendomsstyrelsen (SES) i statsejendomme eller i lejemål, der på statens  

 vegne indgås af SES.
 Stk. 2.  Ved hovedstadsområdet forstås de tre  

 hovedstadsamter samt Københavns og Frederiksberg Kommuner.
 § 2.  Den enkelte institution opgør selv sit  

 lokalebehov.
Stk. 2.  Får en institution ændrede lokalebehov,  

 underrettes SES.
Det er SES' opgave at tilvejebringe lokaler, som kan  

 godkendes af institutionen.
Stk. 3.  SES' bistand ydes som udgangspunkt uden  

 særskilt vederlag.
Såfremt en institution ønsker særligt omfattende  

 rådgivning, herunder bistand til analyse af institutionens lokalebehov, sker  

 dette mod betaling.
Lokaler i statsejendomme § 3.  Brugerne af lokaler i statsejendomme betaler  

 lokaleafgift.
 Stk. 2.  Lokaleafgiften dækker udgifter til udvendigt  

 vedligehold, vedligehold af tekniske basisinstallationer, administration og  

 andre udgifter, der normalt påhviler en udlejer.
Stk. 3.  Lokaleafgiften i statsejendomme fastsættes af  

 Boligministeriet efter forhandling med Finansministeriet, idet niveauet for  

 lokaleafgiften skal svare til lejen for kontorlokaler i private ejendomme af  

 tilsvarende art og beliggenhed.
Lokaleafgiften reguleres hvert år i henhold  

 til de almindelige prisstigninger på Finansloven samt ændringer i skatter og  

 afgifter.
Hvert 4. år gennemføres en nyvurdering af samtlige lokaler med  

 henblik på eventuel tilpasning af lokaleafgiften.
 Stk. 4.  SES meddeler senest 1. marts lokaleafgiftens  

 størrelse for det følgende finansår til brugerne.
 § 4.  Brugerne betaler øvrige udgifter, der er  

 forbundet med lokalernes drift og anvendelse, herunder udgifter til  

 indvendigt vedligehold.
 Stk. 2.  I bygninger med fælles varme- og elforsyning  

 fordeler SES udgifterne forbundet med levering af varme og el på de enkelte  

 brugere og fremsender særskilte opgørelser.
 § 5.  Ved fraflytning er brugerne forpligtet til at  

 aflevere lokalerne i vedligeholdt stand.
 Stk. 2.  Følgende arbejder kan kun gennemføres i  

 kontorlokalerne efter forudgående aftale med SES og efter de i øvrigt  

 gældende regler for vedligehold af statsejendomme:
Lokaler i lejemål indgået af staten § 6.  Brugerne i lejemål, som SES på statens vegne har  

 indgået, betaler lokaleafgift svarende til den fulde udgift ifølge  

 lejekontrakten med tillæg af et administrationsgebyr.
 Stk. 2.  SES varetager kontraktsspørgsmål overfor  

 udlejer og kontrollerer lejeregulering og varmeafregning samt andre  

 kontraktsmæssige ydelser.
Stk. 3.  Brugerne er forpligtet til at vedligeholde det  

 lejede i henhold til lejekontraktens bestemmelser.
Arbejder i lejede lokaler,  

 der i henhold til lejekontrakten og lejelovgivningen kræver udlejers  

 godkendelse, kan kun gennemføres efter forudgående aftale med SES.
Fælles regler § 7.  SES fastsætter i brugeraftaler nærmere  

 bestemmelser om brugernes rettigheder og forpligtigelser.
§ 8.  Brugerne kan med 6 måneders varsel opsige  

 brugeraftaler, som er indgået med SES i statsejendomme og i lokaler, som SES  

 på statens vegne har indgået.
Dette gælder dog ikke, hvis en underliggende  

 lejekontrakt hjemler et længere opsigelsesvarsel.
 Stk. 2.  I sidstnævnte tilfælde skal SES bistå  

 institutionen med, at brugsretten til lokalerne hurtigst muligt overtages af  

 en anden bruger.
Ikrafttræden § 9.  Cirkulæret træder i kraft den 1. januar 1997.  

 Samtidig bortfalder Boligministeriets cirkulære af 31. maj 1989 om  

 Boligministeriets Ejendomsdirektorats omdannelse til statsvirksomheden Slots-  

 og Ejendomsstyrelsen og ændrede regler for centraladministrationens  

 lokaleadministration m.v.
