Pressenævnet bemærkede indledningsvis, at  

 vidneforklaringer eller retsformandens redegørelse i Landsretten ikke fremgik  

 af retsbogen, idet der var tale om et indenretligt forlig.
Nævnet havde  

 derfor  

 ikke mulighed for at tage stilling til, hvorvidt HK Route 26 havde inddraget  

 Landsrettens afgørelse i tilstrækkeligt omfang.
Pressenævnet fandt, at udsagnene i artiklen  

 fremstod som [A]s vurdering, hvorfor [K] ikke havde krav på at få forelagt  

 oplysningerne inden offentliggørelsen.
Nævnet fandt herefter, at HK Route 26  

 ikke havde tilsidesat god presseskik.
 Det fremgår af medieansvarsloven § 36, stk.  

 1, at en anmodning om genmæle i massemedierne over for oplysninger af faktisk  

 karakter, som er egnet til at påføre nogen økonomisk eller anden skade af  

 betydning, og som er bragt i et massemedie, skal tages til følge, medmindre  

 oplysningernes  

 rigtighed er utvivlsom.
 Pressenævnet fandt, at de påklagede  

 oplysninger måtte anses for at være af en sådan karakter, at de ikke var  

 egnede  

 til at påføre [K] skade af betydning. [K] havde derfor ikke krav på genmæle  

 over for oplysningerne.
Pressenævnets  

 kendelse i sag 2006-6-440 Tekniq, Installatørernes  

 Organisation, har som mandatar for [K] klaget til Pressenævnet over en  

 artikel  

 i HK Viborg-Skive-Nykøbings medlemsblad Route 26, idet man mener, at god  

 presseskik er tilsidesat.
Tekniq har endvidere klaget over, at HK Route 26  

 har  

 afvist at bringe et genmæle.
1. Sagsfremstilling HK Route 26 bragte i nr.  

 5/Oktober 2006 forsideoverskriften  

  

 ULOVLIG  

 FYRING! Hun får godtgørelse på 220.000 kr. for afskedigelse under  

 graviditet.  

  

 HK  

 Route 26 bragte inde i bladet under overskriften  

  

 Arbejdsgiver smadrer barselsorlov, bryllup og to job  

  

 og underoverskriften  

  

 Butik i Viborg skal betale 220.000 kr. i  

 godtgørelse for ulovlig fyring  

  

 følgende artikel:
Tænker arbejdsgivere over,  

 hvor voldsomt deres beslutninger kan gribe ind i en ansats liv og tilværelse? En butik i Viborg har  

 ulovligt fyret en nu 29-årig butiksassistent, mens hun var på barselsorlov.  

 Det  

 har givet hende mange bekymringer i den tid, da hun skulle nyde sit første  

 barn.
Barselsorloven blev ødelagt.
 Hendes mand arbejdede i samme  

 firma, men følte sig nødsaget til at sige op, da sagen havde været i  

 byretten.  

 Siden har han skullet køre på job i Holstebro.
Dommen fra byretten blev  

 anket til Vestre Landsret, hvor det endte med, at retsmødet skulle finde sted  

 fem dage efter parrets bryllup.
Selv om de gjorde meget for, at det ikke  

 skulle  

 ødelægge festen, så kunne det ikke helt undgå at påvirke glæden.
 Nu er arbejdsgiveren dømt til  

 at betale kvinden en godtgørelse på næsten 220.000 kr. for den ulovlige  

 fyring.  

 Det har givet hende oprejsning, men det er svært at beskrive, hvor nedtrykt  

 sagen har gjort hende.
Tænker arbejdsgivere over,  

 hvad en kejtet beslutning kan betyde for en medarbejders sjæl? Ledig [A] fra Foulum fik i  

 Landsretten tilkendt et beløb svarende til ét års løn, og hun har for ikke så  

 længe siden modtaget pengene.
En lille smule er brugt på en forsinket  

 bryllupsrejse til Bulgarien.
Men det meste går til at dække hullet mellem  

 hendes hidtidige indtægt og dagpenge.
Hun har haft enkelte vikariater, men  

 ellers gået ledig det meste af tiden siden barselsorloven.
- Når jeg har søgt arbejde og  

 ringet, om de har fået ansøgningen, har jeg et par gange fået at vide, at de  

 har talt med min tidligere chef. [A] grubler over, hvad han går rundt og  

 fortæller om hende? Beretter han fair om, at han tabte i Landsretten, eller  

 griber han også ind i hendes fremtidige arbejdsliv? Månedens medarbejder [A] er udlært hos en  

 isenkræmmer og kom derefter direkte til en forretning i Viborg.
Her solgte  

 hun  

 blandt andet belysning og fik jævnligt ros af chefen.
Flere gange blev hun  

 kåret til Månedens medarbejder i virksomheden.
Hendes mand, el-installatør [B],  

 har været hos firmaet i 18 år.
En stabil medarbejder, som var udset til at  

 overtage forretningen på et tidspunkt.
Da [A] blev ansat, begyndte chefen at  

 lege Kirsten Giftekniv, og det havde han held med.
 - Men tilsyneladende var det  

 ikke hans mening, at der skulle komme børn ud af det, siger [A].
Sygemeldt Virksomheden fik besked om  

 familieforøgelsen, før den var sat i værk.
Parret skulle nemlig i behandling  

 for at få barn, og det krævede nogle fridage.
Dem sørgede de selv for at  

 afvikle i form af ferie og afspadsering, så firmaet ikke led nogen  

 omkostninger.
Det lykkedes [A] at blive  

 gravid forholdsvis hurtigt, men chefen sagde ikke til lykke.
Han  

 interesserede  

 sig ikke for graviditeten, før hun 24 uger henne blev sygemeldt.
Fødslen var  

 ved at gå i gang, efter hun havde rokeret rundt med lamper i butikken.
 - Det er ingen sygdom at være  

 gravid, sagde chefen til hende.
- Tror du ikke, du har bedre  

 af at holde dig i gang? - Nu har jeg et problem   

 hvad synes du, jeg skal gøre, spurgte chefen hende.
Mange påstande Mens [A] var på barselsorlov  

 lukkede forretningen i Viborgs centrum.
En medarbejder blev flyttet til  

 firmaets anden afdeling i byen, men det tilbud fik [A] ikke.
Heller ikke da  

 en  

 kollega sagde op.
Hun modtog i stedet en fyreseddel.
Det begrundede firmaet  

 blandt andet med, at hun stadig var på barselsorlov på det tidspunkt, da  

 flytningen skulle ske.
Selv om [B] var en betroet  

 medarbejder var parret enige om at kontakte HK.
Under sagen er firmaet kommet  

 med en række påstande om [A], for eksempel at hun ikke var god til at  

 ekspedere  

 kunder.
- Det har været hårdt at  

 læse.
De har nedgjort mig for at slippe fri.
Tænkte de over, hvad påstandene  

 betyder for mit selvværd, spørger [A].
Uretfærdigt Hun fødte seks uger før  

 tiden, og Anne Sofie havde besvær med at trække vejret og kom i kuvøse. [A]  

 var  

 indlagt med hende i tre uger.
I den tid oplevede hum, at en anden nyfødt døde  

 på sygehuset.
- Da jeg kom hjem, havde jeg  

 det meget svært og sov dårligt.
Jeg var bange for, om det fik følger for Anne  

 Sofie, at hun var født for tidligt.
Chefen kendte til mine bekymringer, men  

 valgte alligevel at fyre mig i vores sværeste tid.
 - Jeg havde aldrig ladet HK  

 køre sagen for mig, hvis jeg ikke havde været 100 procent sikker på, jeg var  

 blevet uretfærdigt og ulovligt behandlet.
[A] var ansat hos [K], og det  

 var medindehaver [C], som hun savnede opbakning fra.
Godtgørelsen til hende  

 er  

 besluttet i et offentligt retsmøde, og HK Route 26 offentliggør navnet på  

 virksomheden for at undgå, at andre firmaer mistænkes. HK Route 26 bragte i nr.  

 6/December 2006 på siderne med kommende foredrag og udflugter følgende  

 kommentar  

 til sagen under overskriften  

  

 Redaktionelt  

  

 :
 HK Route 26 bragte i sidste  

 nummer af bladet en artikel om et HK-medlem, der blev fyret, mens hun var på  

 orlov efter at have født sit første barn.
Hun har ved Vestre Landsrets  

 mellemkomst opnået en godtgørelse på 220.000 kr.
Arbejdsgiveren har  

 efterfølgende kontaktet HK Viborg-Skive-Nykøbing og kritiseret, at han ikke  

 på  

 forhånd er blevet kontaktet af bladets journalist og fået forelagt  

 oplysninger  

 i sagen.
HR Route 26 og HK  

 Viborg-Skive-Nykøbing medgiver, at det kunne være hensigtsmæssigt at kontakte  

 arbejdsgiveren. Til yderligere  

 sagsfremstilling skal nævnes, at bl.a. følgende fremgår af retsbogen fra  

 Retten  

 i Viborg den 27. juni 2005:
  

  

 Rettens begrundelse for dommen Sagsøgeren var ansat som  

 butiksassistent i sagsøgtes butik på Hjultorvet, der lukkede med udgangen af  

 juli, men sagsøgte drev endvidere en forretning på Granvej, hvortil den anden  

 medarbejder fra Hjultorvet blev overflyttet.
Det kan ikke lægges til grund,  

 at  

 denne medarbejder var bedre kvalificeret end sagsøgeren.
Da sagsøgte således  

 ikke har løftet sin bevisbyrde for, at afskedigelsen ikke skyldes sagsøgerens  

 barselsorlov, skal sagsøgte betale en godtgørelse til sagsøgeren. Dommen blev anket til Vestre  

 Landsret, hvor parterne indgik forlig, således at [K] skal betale 218.400 kr.  

 til [A].
2. Parternes synspunkter Tekniq har anført, at  

 retsformanden i sin redegørelse konkluderede, at den i byretssagen nævnte  

 kollega var butikschef, og at hun var bedre kvalificeret end [A].
Artiklen  

 inddrager ikke i fornødent omfang Landsrettens begrundelse.
Tekniq har videre anført, at  

 direktør for [K], [C], ikke har fået mulighed for at kommentere krænkende  

 oplysninger inden offentliggørelsen.
Dette er i strid med god presseskik,  

 idet  

 han i artiklen gøres ansvarlig for de misforhold, der er fremhævet.
 Tekniq har anført, at [K] er  

 berettiget til at få bragt et genmæle vedrørende følgende oplysninger:
 [C] blev ringet op af én gang af en potentiel  

 arbejdsgiver, ikke par gange. [A] blev efterfølgende tilbudt jobbet, men  

 afslog.
 Det blev ikke påstået, at [A] var dårlig til at  

 ekspedere kunder, derimod blev det dokumenteret, at butikschefen var en bedre  

 sælger.
 [A] blev opsagt fire måneder efter fødslen, hvorfor det  

 ikke var under hendes barselsorlov, men under forældreorlov.
 [A] blev tilbudt deltidsansættelse under organisationsforhandlingen  

 forud for retssagen, hvorfor direktøren ikke har smadret to jobs.
 [C] afviser at have leget Kirsten Giftekniv.
 [C] har oplyst, at han ingen indflydelse havde på  

 fastlæggelsen af bryllupsdatoen.
 Direktøren har oplyst, at [A]s graviditet blev  

 håndteret på samme måde som andre ansattes.
HK Route 26 har afvist, at  

 der er faktuelle fejl, ligesom firmaet ikke har bevist, at afskedigelsen  

 skyldes andet end graviditet og orlov.
HK Route 26 medgiver imidlertid, at  

 det  

 kunne have været hensigtsmæssigt at have forelagt arbejdsgiveren  

 oplysningerne  

 med henblik på en kommentar.
 Til de påklagede oplysninger  

 har HK Route 26 afvist at bringe et genmæle med følgende begrundelse:
 Ad 1.
 Direktøren for [K] bekræfter,  

 at han er i hvert fald har talt med en mulig arbejdsgiver én gang.
 Ad 2.
 HK Route 26 afviser, at det  

 er dokumenteret, at butikschefen var en bedre sælger.
 Ad 3.
 I daglig tale er barselsorlov  

 dækkende.
 Ad 4.
 Tilbuddet om genansættelse  

 kom efter, at der var anlagt faglig sag. [A] oplever, at firmaet har smadret  

 to  

 job.
 Ad 5.
 Det var ikke meningen at give  

 direktøren skylden for, at parret fandt sammen.
 Ad 6.
 At brylluppet lå så tæt på  

 domsforhandlingen i landsretten var en tilfældighed, men hang sammen med, at  

 der var en verserende sag.
 Ad 7.
 Det er [A]s oplevelse, at  

 direktøren ikke interesserede sig for hendes graviditet, der grundet fyringen  

 er håndteret anderledes end de andre ansattes.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
 Jytte Scharling, Finn Rowold,  

 Lars Lindskov og Marianne Druedahl.
Pressenævnet bemærker  

 indledningsvis, at vidneforklaringer eller retsformandens redegørelse i  

 Landsretten ikke fremgår af retsbogen, idet der var tale om et indenretligt  

 forlig.
Nævnet har derfor ikke mulighed for at tage stilling til, hvorvidt HK  

 Route 26 har inddraget Landsrettens afgørelse i tilstrækkeligt omfang.
Pressenævnet finder, at  

 udsagnene i artiklen fremstår som [A]s vurdering, hvorfor [K] ikke har krav  

 på  

 at få forelagt oplysningerne inden offentliggørelsen.
Nævnet finder herefter,  

 at HK Route 26 ikke har tilsidesat god presseskik.
 Det fremgår af  

 medieansvarsloven § 36, stk. 1, at en anmodning om genmæle i massemedierne  

 over  

 for oplysninger af faktisk karakter, som er egnet til at påføre nogen  

 økonomisk  

 eller anden skade af betydning, og som er bragt i et massemedie, skal tages  

 til  

 følge, medmindre oplysningernes rigtighed er utvivlsom.
 Pressenævnet finder, at de  

 påklagede oplysninger må anses for at være af en sådan karakter, at de ikke  

 er  

 egnede til at påføre [K] skade af betydning. [K] har derfor ikke krav på  

 genmæle over for oplysningerne.
