(Til skifteretterne) 1. Efter modtagelsen af dødsanmeldelsen fra  

 begravelsesmyndigheden maskinskrives skiftesaglisten daglig.
Det kan være  

 praktisk med initialer eller på anden måde at angive, til hvilken  

 sagsbehandler, sagen bliver fordelt.
Vinklerne på blanket 1 og karbonet før  

 indkaldelsen gør det muligt samtidig med udfyldelsen af formularsættet at  

 anføre navn m.v. på den, der skal indkaldes til første møde, og tidspunktet  

 herfor.
2. Skiftesaglisteeksemplaret (blanket 1) indsættes i  

 et ringbind, idet første ark sættes i plastikbeskyttelse.
I ringbindet eller  

 et særligt bind indsættes et alfabetisk register, der føres dagligt.  

 Skiftesaglisteeksemplarets huller i højre side indebærer, at oplysninger om  

 boets behandlingsmåde anføres til højre på bagsiden af det næstfølgende  

 eksemplar, således at samtlig oplysninger om et bo findes i samme opslag.
3. Eksemplaret til rigsrevisionen (blanket 3) samles  

 også i et ringbind med henblik på kvartalsvis indsendelse til rigsrevisionen.  

 Oplysninger om boets behandlingsmåde bør anføres med stempel evt.  

 maskinskrift.
Ved indsendelse til rigsrevisionen indsendes arkene forsvarligt  

 sammenhæftet, således at ingen del af teksten er skjult, og således at opslag  

 i listen uden vanskelighed kan foretages.
Første ark eller en blank forside  

 forsynes med embedets navn.
 4. Arbejdseksemplaret (blanket 2) kan indsættes i et  

 ringbind, der f.eks. kan opbevares ved ekspeditionen, hvor indkomne  

 telefonsamtaler videreekspederes.
 5. Sagsbehandlerens eksemplar (blanket 8) videregives  

 i charteque til den, der skal foretage første ekspedition (§ 17a bemyndiget  

 eller dommerfuldmægtig). I chartequet indlægges anmeldelsen fra  

 begravelsesmyndigheden, indkaldelsen (blanket 4) og den røde blanket til  

 ligningskommissionen (blanket 7).
 6. Hver dag afsender den, der har skrevet  

 skiftesaglisten, den gule forespørgsel til Centralregisteret for Testamenter  

 (blanket 5) og den blå til ligningskommissionen (blanket 6).
7. Det første møde berammes og indkaldelsen afsendes  

 til den, der er angivet i anmeldelsen fra begravelsesmyndigheden.
Ved  

 ombukning er det muligt at anvende rudekuvert af format M 6-110x155 mm.
 8. Når der er truffet afgørelse om boets  

 behandlingsmåde, afsendes den røde formular (blanket 7) til  

 ligningskommissionen.
 9. Der skal efterhånden i skiftesaglisteeksemplaret og  

 i arbejdseksemplaret indføjes oplysninger om behandlingsmåde samt navnet på  

 medhjælper/executor eller anden § 20 D person.
 10. Hver den 1. i kvartalet påbegyndes nyt ark i  

 formularsættet.
 11. I skiftesaglisten indføres følgende sager, jfr.  

 kasse- og regnskabscirkulæret § 46:
 1. Dødsfald anmeldt fra begravelsesmyndighederne.
b.
Dødsboer, der er sluttet ved begravelsesudlæg, § 57, jfr. § 62 b-udlæg,  

 m.v., men som må genoptages på grund af yderligere aktiver.
c.
Kapitel 5 skifter, hvor en efterlevende ægtefælle skal skifte et  

 udskiftet bo.
 d. »Mellemdøde«, hvor der falder arv til et som  

 insolvent, ved begravelsesudlæg eller ved § 57, jfr. § 62 b-udlæg, afsluttet  

 dødsbo i anledning af skifte af et uskiftet bo oprettet før 1. april 1964.
 e. »Borteblevne«,  jfr. lov om borteblevne § 24.
 f. § 87-henvisninger,  hvor et bo efter en dansk, død i udlandet,  

 af justitsministeriet henvises til behandling ved dansk skifteret.
g.
Subsidiære afhøringer fra anden skifteret.
h.
Succession i rentenydelse efter rentenyders død (C-sag).
i.
Frigjort kapital med udlagt kapitalejer (C-sag).
j.
Frigjort kapital uden udlagt kapitalejer (C-sag).
k.
Separations- og skilsmisseskifter, jfr. skiftelovens kap. 6.
l.
Bosordringsbegæringer, jfr. lov om ægteskabets retsvirkninger  

 kap. 5.
m.
Bosondringsskifter, jfr. skiftelovens kap. 6.
n.
Opløsning af samejer , navnlig mellem ugifte samboende og af  

 interessentskabsboer, jfr. skiftelovens § 82.
o.
Betalingsstandsninger, jfr. konkurslovens kap. 2.
p.
Tvangsakkorder, jfr. kunkurslovens afsnit III.
q.
Konkursbegæringer.
r.
Opløsning af aktieselskaber, jfr. aktieselskabslovens § 117,  

 efter begæring fra overregistrator.
Forslag til skiftesaglistetilførsler er vedhæftet som bilag.*) 12. Ifølge kasse- og regnskabscirkulæret § 46, stk. 2,  

 sidste punktum, skal modtagne anmeldelser, begæringer og meddelelser  

straks ved modtagelsen optages i skiftesaglisten.
 Justitsministeriet, den 13. november  

 1979.
 P.M.V.
 E.B.
K.
Wiingaard.
 Bilag.
 Følgeskrivelse til foranstående vejledning.
 (Cirkulærskrivelse til skifteretterne).
I fortsættelse af justitsministeriets cirkulærskrivelse af 29. juni 1979  

 til skifteretterne vedrørende et nyt blanketsæt til brug for de indledende  

 skifteforretninger fremsendes vedlagt en vejledning vedrørende brugen af  

 blanketsættet.
Et forslag til skiftesaglistetilførsler er vedhæftet  

 vejledningen.
 Blanketsættet, der som tidligere meddelt skal bringes i anvendelse fra den  

 1. januar 1980, er for tiden ved at blive udsendt til skifteretterne.
 Justitsministeriet vil finde det hensigtsmæssigt, at den enkelte skifteret  

 orienterer den lokale ligningskommission om ibrugtagningen af det nye  

 blanketsæt (blanketterne 6 og 7).
 P.M.V.
 E.B.
