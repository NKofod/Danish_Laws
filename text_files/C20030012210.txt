Cirkulæreskrivelse om regulering pr. 1. januar 2004 af gebyr  

  

 for sygesikringsbevis efter lov om offentlig sygesikring (Til samtlige kommunalbestyrelser, amtsråd m.fl.) I medfør af § 5, stk. 3, i lov om  

 offentlig  

 sygesikring, jf. lovbekendtgørelse nr. 509 af 1. juli 1998, kan indenrigs- og  

 sundhedsministeren fastsætte regler om opkrævning af gebyr for  

 sygesikringsbeviser.
Regler herom er fastsat i bekendtgørelse nr. 198 af 21.  

 marts 2003 om valgfri indplacering i sygesikringsgrupper, udstedelse af  

 sygesikringsbeviser  

 mv.
 Det fremgår af bekendtgørelsens § 13, stk. 2, at gebyret  

 reguleres én gang årligt med satsreguleringsprocenten, jf. lov om en  

 satsreguleringsprocent, og afrundes til det nærmeste med 5 delelige beløb.
 For 2004 er satsreguleringsprocenten 2,9, jf. bekendtgørelse nr.  

 712 af 14. august 2003 om satsreguleringsprocenten, tilpasningsprocenten og  

 satstilpasningsprocenten samt puljebeløbet for finansåret 2004. Under  

 henvisning hertil skal Indenrigs- og Sundhedsministeriet meddele, at gebyret  

 for udstedelse af sygesikringsbeviser efter sygesikringslovens § 5,  

 stk. 3, med virkning fra den 1. januar 2004  

  

 udgør 145 kr  

                                                                         .
