Fremsat den 22. oktober 2003 af  

 Anne Baastrup (SF), Aage Frandsen (SF),  

 Kamal Quereshi (SF) og Villy Søvndal (SF) Forslag til folketingsbeslutning om børns rettigheder i samfundet Folketinget pålægger regeringen at arbejde for:
  

 	  

    

 at børn og unge  

 inddrages og høres i beslutninger, der har betydning for dem,   

 	  

    

 at børn og unge får  

 kendskab til deres rettigheder,   

 	  

    

 at børn og unge får en  

 klagemulighed og et direkte tilgængeligt henvendelsessted.
Bemærkninger til forslaget Indledende bemærkninger til  

 beslutningsforslaget Forslaget er i en revideret form en delvis genfremsættelse  

 af beslutningsforslag nr.
B 72 fra folketingsåret 2002-03, se  

 Folketingstidende, forhandlingerne side 6194 og till.
A side 2938 og 2941.
Der er problemer med at sikre børns og unges rettigheder i  

 Danmark.
Det fremgår f.eks. af Børnerådets høringssvar til Danmarks tredje  

 rapport til FNs Børnekomité, hvor flere problemstillinger rejses.  

 Blandt andet  

 nævnes problemer med negativ social arv, svingende kvalitet i anbringelse af  

 børn uden for hjemmet, inkonsekvens i inddragelse af børn og mangel på  

 klagemuligheder for børn.
Langt de fleste voksne vil børnene det godt.
Derfor vil det  

 være oplagt, at voksne i stedet for at træffe beslutninger på baggrund af  

 formodninger om børnenes interesser træffer beslutninger på baggrund af reel  

 viden om børnenes egne ønsker og deres oplevelse af problemer og behov.
SF  

 mener ikke, det er givet, at voksne  på trods af deres gode intentioner  

  ved  

 og skal beslutte, hvad der er til barnets bedste eller i barnets interesse.  

 Dette beslutningsforslag skal ses som et forsøg på at give børnene en stemme,  

 som voksne kan høre.
Bemærkninger til forslagets enkelte  

 bestemmelser Forslaget om at pålægge regeringen at arbejde for, at børn  

 og unge inddrages i beslutninger, der har betydning for dem, skal sikre, at  

 børn og unge inddrages og høres i beslutninger (respekteres som  

 interessegruppe), der påvirker det offentlige rum, de færdes i, det være sig  

 skole, daginstitution, fritidsklub eller lokalområde, og dermed deres hverdag  

 uden for hjemmet.
Dette er ikke det samme, som at børnene skal bestemme alt,  

 men børnenes viden og meninger bør indgå i beslutningsgrundlaget på lige fod  

 med andre interesser og hensyn.
Børn og unge vil ofte have en tættere  

 tilknytning til lokalområdet end voksne, idet de færdes der mere.
Derfor  

 besidder børn og unge nogle erfaringer og oplevelser, der er værd at inddrage  

 i  

 beslutningsprocessen angående tiltag i lokalområdet.
Demokrati er ikke en medfødt egenskab, men noget, der skal  

 læres.
Derfor bør børn og unge inddrages i denne læringsproces og herved lære  

 de demokratiske spilleregler.
Med øvelse og positive erfaringer med  

 demokratisk  

 virke vil de unge være bedre rustede til at håndtere og respektere disse  

 spilleregler, når de bliver myndige.
Dette kan gøres på et utal af måder, og  

 alene i København findes flere gode eksempler på vellykket børnedeltagelse og  

 -inddragelse.
Af de nyeste kan fremhæves Ungeråd Nordvest, der er for  

 kvarterets børn og unge (mellem 12 og 18 år), og som er opstået ved et bredt  

 samarbejde mellem institutioner i kvarteret.
De unge er engagerede i  

 forskellige projekter og grupper, der arbejder for at gøre kvarteret til et  

 godt sted at være for børn og unge.
Blandt andet arbejdes der med planlægning  

 af en fest, oprettelse af et værested og udgivelse af en avis.
På Amager findes ligeledes et ungeråd, der er opstået i et  

 samarbejde mellem ungdomsskolen og kvarterløft i Holmbladsgade.
Her har de  

 unge  

 blandt andet arbejdet med at arrangere fester og andre kulturelle  

 arrangementer, hvilket har medført, at de unge har erhvervet sig kompetencer  

 med hensyn til planlægning og demokratiske processer.
De unge har ligeledes  

 kunnet opleve den stolthed, det giver at arrangere noget, som andre kan have  

 glæde af.
I begge tilfælde gælder, at mange af deltagerne har været  

 unge med anden etnisk oprindelse end dansk, hvilket er en gruppe, der ellers  

 ofte bliver opfattet som udenforstående, svag eller problematisk.
Men  

 erfaringerne med ungeråd viser, at også denne gruppe kan og vil deltage, når  

 rammerne er rigtige.
Erfaringerne viser altså, at børnene gerne vil og kan  

 deltage og inddrages.
Man skal dog være opmærksom på, at succesfuld  

 inddragelse, især af små og mindre børn, kræver metoder og arbejdsformer, som  

 børn kan benytte sig af.
Der skal altså tænkes i nye demokratiske  

 deltagelsesformer som f.eks. fremtidsværksteder, temadage og formidling via  

 tegninger og plancher.
Timelange møder, omfattende skriftlige arbejder og  

 lange  

 beslutningsgange er ikke velegnet, hvis hensigten er reel børneinddragelse.
I  

 flere kommuner består børneråd af voksne, og børnepolitik udformes af voksne.  

 Dette mener SF er uhensigtsmæssigt, jf. ovenstående bemærkninger.
Forslaget sikrer, at børn og unge får kendskab til deres  

 rettigheder.
Dette kan gøres ved at indføre børns rettigheder som en  

 tilbagevendende del af pensum i folkeskolen på alle klassetrin, hvilket  

 Børnerådet også anbefaler.
Dette mener SF er yderst rimeligt, da Danmark via  

 artikel 42 i FNs børnekonvention er forpligtet til »gennem passende og  

 aktive  

 forholdsregler at gøre principperne og bestemmelserne i konventionen  

 almindeligt bekendt for både voksne og børn«.
SF vurderer, at dette tiltag  

 vil  

 have adskillige positive effekter.
For det første vil børnene diskutere og  

 blive gjort opmærksomme på, at børn, både de selv og andre, er værdifulde  

 mennesker, som samfundet sætter pris på og respekterer.
Som følge deraf kan  

 de  

 få en fornemmelse af at tilhøre et fællesskab, der respekterer dem, og som de  

 selv kan respektere.
Dernæst kan det gøre børnene mere opmærksomme og  

 respekt-  

 og omsorgsfulde over for andre børn og deres problemer.
For børn i svære situationer kan opmærksomheden omkring  

 børns rettigheder måske også hjælpe dem til at søge hjælp eller sætte  

 grænser,  

 hvis de bliver krænket.
At dette er relevant, kan ses af de desværre alt for  

 mange sager om seksuelle krænkelser af børn.
I regeringens handleplan om  

 bekæmpelse af seksuelt misbrug af børn fra august 2003 refereres en  

 undersøgelse fra Statens Institut for Folkesundhed, hvor gerningsmanden til  

 seksuelle overgreb på børn hyppigt var en ven eller kammerat (i ca. 40 pct.  

 af  

 tilfældene for både drenge og piger) eller et familiemedlem (i 11 pct. af  

 tilfældene). Undersøgelsen viste ligeledes en markant sammenhæng mellem  

 seksuelle overgreb, dårlig trivsel og utrygge opvækstvilkår.
Som mulig  

 forebyggelse af overgreb nævner de unge selv, at det er vigtigt »at snakke  

 med  

 andre voksne om sine problemer med forældre«, og  

    

  

 at »børn allerede fra starten af skoletiden  

 bliver informeret om børns rettigheder, og hvordan man undgår seksuelle  

 overgreb og vold«.
I rapporten refereres ligeledes en SFI-undersøgelse om  

 unge  

 krænkere.
Et fællestræk ved de unge krænkere er blandt andet oplevelse af  

 omsorgssvigt, adfærdsforstyrrelser og store vanskeligheder ved at mestre  

 selvrefleksion.
De unge krænkere påpeger selv, at forebyggelse af overgreb og  

 forhindring af gentagelser sikres ved, at nogle er opmærksomme på dem, og ved  

 let adgang til professionelle i nærmiljøet.
Dette taler for at indføre børnekonventionen i skolernes  

 pensum.
Man kan f.eks. håbe, at dette vil gøre børnene opmærksomme på, at de  

 har ret til at sige nej og blive respekteret, og fremme gensidig respekt  

 børnene imellem.
Forslaget om at pålægge regeringen, at børn og unge får en  

 klagemulighed og et direkte tilgængeligt henvendelsessted, er et led i at  

 sikre  

 børns rettigheder.
Børn og unge skal have en klagemulighed og et sted eller  

 en  

 person, hvortil børn kan henvende sig med ting og problemer, der gør deres  

 liv  

 svært, f.eks. mobning, omsorgssvigt, misbrug eller andre tilfælde, hvor deres  

 rettigheder krænkes.
Denne instans kan især være vigtig for børn, hvis  

 forældre  

 eller andre nære voksne ikke vil eller kan påtage sig at beskytte barnet  

 og/eller måske endda selv er dem, der krænker barnets rettigheder eller er  

 årsag til barnets mistrivsel.
En mulighed kan være en børnetelefon, der betjenes af  

 professionelt uddannede voksne.
Det vigtige er, at børnene ved, hvem de kan  

 kontakte, hvordan de skal gøre det, og at det ikke er for vanskeligt, samt at  

 den, de skal henvende sig til, ikke er en del af konflikten eller problemet.  

 Barnet kan således rådgives, børnerådgiveren kan tage en snak med andre  

 involverede parter, eller hjælpeforanstaltninger kan iværksættes, hvis barnet  

 ønsker det.
Her kan børn eller unge, der selv eller hvis forældre har været  

 involveret i en offentlig myndighedsafgørelse, få hjælp til at genoptage  

 sager,  

 hvis forholdene ændrer sig eller barnet eller den unge mistrives med  

 afgørelsen  

 og dens følgevirkninger, f.eks. problemer med anbringelsesstedet eller  

 forældresamværets  

 forløb.
Børns Vilkår driver allerede en velfungerende landsdækkende  

 børnetelefon (Børnetelefonen  

  

 )  

  

 og har  

 netop indgået et samarbejde med Frederiksborg Amt om telefonen.
Samarbejdet  

 indebærer blandt andet, at amtet har udpeget nogle af sine ansatte som  

 kontaktpersoner for Børns Vilkår.
Kontaktpersonerne skal tage sig af den  

 videre  

 indsats for de børn fra Frederiksborg Amt, der har kontaktet Børnetelefonen,  

 og  

 som ønsker hjælp.
Socialministeren har på baggrund af Folketingets behandling  

 af beslutningsforslag nr.
B 141 om en børneombudsmand, folketingsåret  

 2002-03,  

 iværksat en afdækning af børns individuelle klagemuligheder og børns kendskab  

 til disse klagemuligheder.
I et svar til Folketingets Retsudvalg under  

 behandling af B 141  bilag 3, folketingsåret 2002-03  oplyser  

 ministeren, at  

 dette arbejde forventes afsluttet i løbet af november 2003.
 Forslagsstillerne forventer, at resultaterne af  

 undersøgelsen vil indgå i regeringens videre arbejde med at give børn reelle  

 klagemuligheder.
Skriftlig fremsættelse Anne Baastrup  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om børns rettigheder i samfundet.
(Beslutningsforslag nr.
B 21).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
