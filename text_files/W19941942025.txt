Tilbagebetaling ambi, speciallæge -	Tilbagebetaling af ambi til speciallæge Referencer:  Lov nr. 389 af 20/5 1992 »Krav om tilbagebetaling af ambi Advokatfirmaet har den xx/xx på vegne af ..., som er  

 speciallæge inden for området dermatologi-venerologi  

 (hudsygdomme), fremsat krav om tilbagebetaling af arbejdsmarkedsbidrag (ambi)  

 på i alt ... kr. vedrørende perioden 1/1 1988-31/12 1990, samt  

 om erstatning for udgifter til revisorassistance på i alt ... kr. i  

 forbindelse med beregning af arbejdsmarkedsbidrag for årene  

 1988-1991.
 Endvidere er der fremsat krav om renter af hele kravet på ... kr.  

 fra indbetalingsdatoerne, i henhold til Skatteministeriets cirkulære  

 nr. 157 af 14/10 1987 om forrentning af visse  

 tilbagebetalingsbeløb.
 Det beregnede ambibeløb, fratrukket bundfradrag, udgør ...  

 kr., som fordeler sig således:
 :::::
 De har begrundet kravet med, at overvæltning ikke har fundet sted og  

 ikke har kunnet finde sted, idet speciallæger ikke har haft mulighed  

 for at indregne ambiudgiften i priserne, da speciallægernes honorarer  

 er blevet fastsat i en overenskomst med Sygesikringens Forhandlingsudvalg.
De anfører endvidere, at de - før indførelsen af ambi  

 - aftalte honorarsatser var gældende indtil den 1/6 1990. Under  

 forhandlingerne med Sygesikringens Forhandlingsudvalg om størrelsen af  

 honorarer fra den 1/6 1990 fremsatte Foreningen af Speciallæger krav om  

 fuld kompensation for ambi.
Dette blev klart afvist af Sygesikringens  

 Forhandlingsudvalg på det offentliges vegne, og ambien er således  

 hverken helt eller delvist lagt oven i honorarerne.
 I forbindelse med fremsendelsen af yderligere dokumentationsmateriale har  

 De i skrivelse af x/x supplerende anført, at overenskomsten mellem  

 Sygesikringens Forhandlingsudvalg og Foreningen af Speciallæger  

 bortfaldt med virkning fra den 1/4 1987 for så vidt angår anden  

 speciallægehjælp end øjen- og  

 ørelægehjælp i København, Frederiksberg,  

 Dragør og Tårnby kommuner, og at konflikten mellem den  

 offentlige sygesikring og speciallægerne blev bragt til ophør  

 ved et lovindgreb den 20/8 1987, der ophøjede de bortfaldne  

 overenskomster til lov.
 De grundhonorarer og reguleringsordninger, som var gældende fra  

 1987, blev således videreført, indtil der med virkning fra den  

 1/6 1990 blev indgået en ny overenskomst, uden at speciallægernes  

 krav om fuld kompensation for ambi blev opfyldt.
Til belysning af udviklingen i ikke-taktsbundne honorarer har De med  

 skrivelse af x/x fremsendt kopi af Den Almindelige Danske Lægeforenings  

 brev af 27/9 1993 til Foreningen af Speciallæger om de af  

 Lægeforeningens Attestudvalg indgåede aftaler med blandt andet  

 Finansministeriet, Kommunernes Landsforening og Assurandør-Societetet  

 om honorarer for en lang række attester.
Det fremgår af  

 lægeforeningens brev, at speciallægeerklæringer til det  

 offentlige følger de af lægeforeningen aftalte takster, hvorimod  

 honoraret er frit, når speciallægeerklæringer rekvireres  

 fra anden side, f.eks. fra forsikringsselskaber, advokater, amter m.v., som  

 ikke er at henføre som parter i de indgåede aftaler.
Efter lov  

 nr. 389 af 20/5 1992 om behandling af krav om tilbagebetaling af  

 arbejdsmarkedsbidrag m.v. skal krav om tilbagebetaling afgøres efter  

 dansk rets almindelige regler.
Tilbagebetaling efter disse regler forudsætter, at der ikke herved  

 sker en ugrundet berigelse, dvs. en økonomisk fordel, som Deres klient  

 alt andet lige ikke ville have fået.
I vurderingen heraf indgår  

 blandt andet, i hvilket omfang der er sket overvæltning til næste  

 omsætningsled.
 Ved gennemgang af regnskabsmaterialet er det konstateret, at Deres klients  

 indtægter, som der er betalt ambi af, hidrører fra:
 1.	Refusioner af honorarer fra den offentlige sygesikring, gruppe 1 og  

 2.
 2.	Egenbetaling fra gruppe 2-patienter.
 3.	Betaling fra institutioner (sygehuse m.v.).
 4.	Honorarer for lægeerklæringer og attester.
 5.	Refusioner fra Foreningen af Speciallæger (tabt  

 arbejdsfortjeneste).
Gruppe 1-patienter På baggrund af de foreliggende oplysninger om forlængelse af  

 den overenskomst, som vedrører Deres klient, ved lov i 1987 og  

 indgåelsen af den nye overenskomst i 1990 er det Styrelsens opfattelse,  

 at Deres klient ikke i disse honorarer har fået dækning for  

 ambien.
Gruppe 2-patienter Ved fastsættelse af honorar for gruppe 2-patienter har der  

 været fri prisdannelse, idet der ud over tilskuddet fra sygesikringen  

 frit kunne fastsættes et eventuelt yderligere honorar.
 Told- og skatteregionens gennemgang af Deres klients regnskabsmateriale  

 har vist, at der ikke er grundlag for at antage, at Deres klient har  

 forhøjet de frit fastsatte honorarer som følge af  

 indførelse af ambi.
Overvæltning kan også tænkes ved uændrede eller  

 lavere honorarer, idet der skal sammenlig nes med prisudviklingen, som den  

 ville have været, hvis ikke ambi var blevet indført.
Henset til  

 karakteren af Deres klients virksomhed, til de meget små beløb  

 der er tale om, og til den opnåede besparelse ved afskaffelsen af  

 arbejdsgiverafgifter, jf. herom nedenfor, finder Styrelsen ikke, at der for  

 Deres klients vedkommende er sket overvæltning af ambi i de frit  

 fastsatte honorarer i videre udstrækning end omfattet af besparelsen  

 på arbejdsgiverafgifter.
 Det understreges, at der er tale om en konkret bedømmelse af Deres  

 klients forhold, der ikke er præjudicerende for bedømmelsen af  

 andre speciallæger.
Betaling fra institutioner Deres klient har over for told- og skatteregionen oplyst, at regninger til  

 institutioner (sygehuse, plejehjem, kasserne og Amtshospitalet i ...)  

 udskrives med afrundede honorarer, svarende til maksimumindtægten for  

 gruppe 2-patienter (sygesikringens refusionsbeløb + gruppe  

 2-patienters egenbetaling).
 Ved regnskabsgennemgangen har regionen konstateret følgende  

 prisudvikling for nedennævnte 2 typiske honorarsatser.
1987-februar 1988 kr./... kr.
marts 1988-september 1990 kr./... kr.
Fra oktober 1990 kr./... kr.
 Deres klient har om forhøjelsen forklaret, at den ikke skyldtes  

 ambien, men alene er en tilpasning af honorarsatsen, der tilfældigvis  

 er sket 2 måneder efter ambiens indførelse, og at den  

 forhøjede honorarsats er fastsat ud fra et fornemmet efterslæb  

 uden egentlige kalkulationer.
Det er Styrelsens opfattelse, at der på dette område er sket  

 overvæltning af ambi.
Styrelsen lægger herved vægt  

 på, at forhøjelsen sker umiddelbart efter ambiens  

 indførelse, at der er fri prisdannelse på området, og at  

 forhøjelsen sker uden kalkulation, men efter et fornemmet  

 efterslæb.
 Told- og skatteregionen har for så vidt angår disse honorarer  

 beregnet, at de udgør henholdsvis ... pct., ... pct. og ... pct. af  

 den samlede indtægt, hvilket i forhold til tilbagebetalingskravet de  

 enkelte år svarer til ... kr., som tilbagebetalingskravet således  

 skal reduceres med.
Attester - bundne På baggrund af de foreliggende oplysninger om de aftalte  

 attesthonorarer for 1987 og reguleringer heraf samt oplysningerne omkring  

 indgåelsen af en ny aftale pr. 1/6 1990, er det Styrelsens opfattelse,  

 at Deres klient ikke i disse honorarer har fået dækning for  

 ambien.
Attester - frie Styrelsen skal for så vidt angår disse honorarer henvise til  

 det, som er anført for gruppe 2-patienter.
Tabt arbejdsfortjeneste Told- og skatteregionen har ved gennemgangen af regnskabet konstateret, at  

 der er betalt ambi af refusioner fra Foreningen af Speciallæger i  

 forbindelse med godtgørelse for tabt arbejdsfor tjeneste for  

 bestyrelsesarbejde og udvalgsarbejde i foreningen.
Told- og skatteregionen har beregnet, at refusionen har udgjort  

 henholdsvis ... pct., ... pct. og ... pct. af de samlede indtægter.  

 Ambien heraf er opgjort til ... kr.
Styrelsen har bedt told- og  

 skatteregionen om at vurdere, om der er tale om en ydelse, som er omfattet af  

 ambipligten.
De vil derfor høre nærmere fra regionen herom.
Sparede arbejdsgiverafgifter På grundlag af oplysningerne om kompensation for ATP og  

 arbejdsskadeforsikring har antallet af ansatte i Deres klients virksomhed  

 kunnet opgøres periode for periode.
Antal ansatte kan herefter  

 opgøres til medarbejdere pr. år i ... år.
 Ved opgørelsen af tilbagebetalingsbeløbet er det Styrelsens  

 opfattelse, at der må ske fradrag for den besparelse, som Deres klient  

 opnåede i forbindelse med afskaffelse af arbejdsgiverafgifter m.m.  

 Inden for denne besparelse har der således været mulighed for at  

 få dækning for betalt ambi, jf. herved også  

 reguleringsbestemmelserne i den ved lov nr. 543 af 20/8 1987 forlængede  

 overenskomst.
Besparelsen vedrørende arbejdsgiverafgifter m.m. udgør ...  

 kr.
Til orientering vedlægges en opgørelse over sparede  

 arbejdsgiverafgifter.
Revisorudgifter I relation til det rejste krav om erstatning for revisorudgifter  

 tillægger Styrelsen det afgørende betydning, at Deres klient som  

 ikke-momsregistreret virksomhed har haft merudgifter til førelse af et  

 særskilt ambiregnskab.
 Under disse omstndigheder er Styrelsen indstillet på at erstatte de  

 dokumenterede merudgifter, som førelsen af dette særskilte  

 regnskab har medført.
 Der foreligger fra ... erklæring om, at udgifter til revisorhonorar  

 i forbindelse med beregning af ambi har udgjort ... kr. for perioden 1/1  

 1988-31/12 1991.
Konklusion Efter Styrelsens opfattelse kan der herefter ske tilbagebetaling af  

 følgende beløb:
Tilbagebetalingskrav ... kr.
Betaling fra institutioner ... kr.
 Sparede arbejdsgiverafgifter m.m.
 ... kr.
Tabt arbejdsfortjeneste  

 (Afventer afgørelse fra regionen) ... kr.
samt ske erstatning for revisorudgifter +... kr.
I alt ... kr.
 Udbetaling vil ske fra told- og skatteregionen.
 ... kr. vil blive tillagt renter efter Skatteministeriets cirkulære  

 af 14/10 1987 om forrentning af visse tilbagebetalingsbeløb.
 For så vidt angår erstatning for revisorudgifter vil  

 forrentningen ske efter renteloven, fra kravet blev rejst over for regionen  

 den 7/8 1992.
Beløbene skal skattemæssigt behandles som overskud af  

 virksomhed.
Ved beskatning i 1994 er beløbene ligeledes omfattet af  

 lov om arbejdsmarkedsfonde.
Afgørelsen kan ikke indbringes for højere administrativ  

 myndighed.
Afgørelsen kan indbringes for domstolene inden 3  

 måneder fra den dato, afgørelsen er meddelt den  

 bidragspligtige.
 Retssag skal i givet fald anlægges mod Skatteministeriet,  

 Departementet, Slotsholmsgade 12, 1216  København K.
