 Udtalt, at det i almindelighed må være overladt til vedkommende præst  

 at skønne over, i hvilket omfang de til konfirmation indskrevne børn bør  

 deltage i gudstjenester i forberedelsestiden.
 Kirkeministeriets skrivelse af 16. oktober 1972 til fru N.N.
 I et hertil indsendt andragende af 4. oktober 1972 har De udbedt Dem  

 oplysning om, i hvilket omfang der kan stilles krav om, at børn, der går til  

 konfirmationsforberedelse, i forberedelsestiden skal deltage i gudstjenester.
 I denne anledning skal man meddele, at det i almindelighed må være  

 overladt til vedkommende præst at skønne over, i hvilket omfang de til  

 konfirmation indskrevne børn bør deltage i gudstjenester for at erhverve det  

 kendskab til folkekirkens gudstjeneste, som ifølge kgl. anordning nr. 279 af  

 9. juli 1968 om konfirmation § 1 er en betingelse for konfirmation.
