 Til brug for en samlet oversigt over værkmesterstillingernes fordeling på  

 tjenestederne, antallet af sygedage og overtimer m.v., indførte direktoratet  

 et opgørelsesskema i september 1980, der udfyldtes månedligt, jfr.  

 direktoratets skrivelse af 12. september 1980.
Skemaets oplysninger bruges væsentligt som grundlag for en samlet oversigt  

 over samtlige besatte værkmesterstillinger og en samlet oversigt over  

 værkmestrenes samlede sygedage samt overtidsforbruget.
Skemaet danner  

 endvidere grundlag for beslutning om, hvor mange værkmestre der kan oprykkes  

 fra lønramme 9 til lønramme 10.
 På baggrund af 2 års anvendelse af det nuværende skema har direktoratet  

 fundet det ønskeligt at ændre skemaet på følgende punkter:
 Vedrørende punkt 1:
 Opgørelsestidspunktet, der tidligere var den 15. i måneden, er nu flyttet  

 til den 20. i måneden for at følge opgørelsen af lønordre 9 B.
 Vedrørende normativet henvises der til, at lønramme 9-10 nu opgives som et  

 samlet tal, men antal ansatte værkmestre skal fortsat opgøres for de enkelte  

 lønrammer.
 Vedrørende faste afgivelser fra opsynet:
 Her skal kun anføres de afgivelser, der har tilknytning til  

 værkmesterområdet, således ikke afgivelser til telefonpasning og lignende.
 Med hensyn til tariflønnede bemærkes, at direktoratet kun ønsker  

 oplysninger vedrørende tariflønnet personale, der udfører værkmesterarbejde i  

 forbindelse med indsatte.
 Vedrørende punkt 7:
 Herunder skal anføres det øvrige tariflønnede personale, der udfører  

 værkmesterarbejde (dog ikke arbejdsmænd og langtidsledige).
 E.B.
Chr.
R.
Christiansen Kriminalforsorgens anstalter, Køng-skolen og optagelseshjemmet Lyng.
