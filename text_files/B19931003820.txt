(Teknisk forskrift 3.1.03-2) I medfør af §7 i Industri- og Handelsstyrelsens bekendtgørelse nr. 169 af  

 19. marts 1991 om akkreditering af laboratorier til teknisk prøvning og  

 godkendelse af laboratoriers virksomhed i henhold til OECD's regler for god  

 laboratoriepraksis fastsættes:
 1. Gyldighedsområde.
 Denne tekniske forskrift gælder alle laboratorier, der søger akkreditering  

 til udførelse af teknisk prøvning.
 2. Formål.
 Forskriften præciserer kravene i DS/EN 45002, kap. 5.1 vedrørende  

 ansøgning om akkreditering.
 3. Ansøgningen.
Ansøgningen indsendes til Dansk Institut for Fundamental Metrologi Bygning 307 Lundtoftevej 100 2800 Lyngby og ansøgningen skal som minimum indeholde de under afsnit 4, 5 og 6  

 anførte beskrivelser.
Skal akkrediteringen benyttes til opfyldelse af legale  

 bestemmelser, skal desuden disse bestemmelser anføres i ansøgningen.
 4. Ansøgningsblanket.
 En bemyndiget repræsentant med ansvar for det ansøgende laboratorium skal  

 underskrive en officiel ansøgningsblanket, hvori:
Ad punkt a) Akkrediteringsområdet skal være entydigt defineret ved henvisning til een  

 eller flere prøvninger eller typer af prøvninger og hvor det er relevant til  

 produkter.
Til dette formål skal prøvningerne defineres så præcist som muligt  

 ved henvisning til de produkter, der skal prøves, de målte egenskaber eller  

 ydeevner og de anvendte prøvningsmetoder.
 De prøvningsmetoder, der anvendes til en bestemt prøvning, hvortil der  

 skal udstedes akkreditering, skal være defineret i en standard eller fuldt  

 dokumenteret procedure.
 Den specifikke tekniske enhed, hvortil der søges akkreditering skal  

 defineres.
Ad punkt c) og d) Laboratoriet skal indvilge i at opfylde kravene i:
- de paragraffer i Industri- og Handelsstyrelsens bekendtgørelse nr. 169  

 af 19. marts 1991 og nr. 831 af 2. oktober 1992 om akkreditering af  

 laboratorier til teknisk prøvning og godkendelse af laboratoriers virksomhed  

 i henhold til OECD's regler for god laboratoriepraksis, der vedrører  

 akkreditering af laboratorier; - Dansk Standard DS/EN 45001 »Generelle kriterier for  

 prøvningslaboratoriers virksomhed«; - Teknisk forskrift nr. 1.3.01: Bestemmelser for brug af logo; - Teknisk forskrift nr. 3.1.01: Regler for informationspligt; - Teknisk forskrift nr. 3.1.02: Gebyrer i forbindelse med ansøgning om,  

 tilsyn med samt fornyelse, ændring og ophør af akkreditering til teknisk  

 prøvning; - samt områdespecifikke tekniske forskrifter, der gælder for det ansøgte  

 akkrediteringsområde.
 5. Oplysninger nødvendige for bedømmelse.
 Ansøgningsmateriale skal omfatte en kvalitetshåndbog for  

 akkrediteringsområdet.
 Såfremt kvalitetshåndbogen ikke klart redegør for efterfølgende, skal  

 ansøgningen suppleres med:
 6. Yderligere oplysninger.
 Ansøgningen skal indeholde en redegørelse for hidtidige aktiviteter inden  

 for det ansøgte akkrediteringsområde til belysning af rutine og erfaring,  

 herunder oplysninger om laboratoriets deltagelse i præstationsprøvninger  

 (kvalifikationsprøvninger) samt anden tilsvarende kontrol af prøvningernes  

 nøjagtighed og reproducerbarhed.
 7. Skemaer, der kan anvendes, ved ansøgning.
Som bilag er vedlagt 4 skemaer, der kan anvendes i forbindelse med  

 ansøgning om akkreditering til teknisk prøvning; Skema 1. vedrører afsnit 4, og kan benyttes af laboratorier som  

 ansøgningsblanket; Skema 2. vedrører afsnit 5, for prøvningslaboratorier, og kan benyttes til  

 at angive de prøvninger, hvortil akkreditering ønskes; Skema 3. vedrører afsnit 5 for både prøvnings- og  

 kalibreringslaboratorier, og kan benyttes til at beskrive det anvendte udstyr  

 og dettes kalibreringsstatus.
Skema 4. vedrører afsnit 5 for kalibreringslaboratorier, og kan benyttes  

 til angivelse af måleområde og måleevne for de metoder hvortil akkreditering  

 ønskes; En vejledning i udfyldelse af skemaerne er givet.
 8. Orienterende møde.
Før en ansøgning indsendes, kan laboratoriet anmode om et informationsmøde  

 med Dansk Institut for Fundamental Metrologi (akkrediteringstilsynet), hvor  

 der kan gives en generel orientering om krav, der er tilknyttet det aktuelle  

 ansøgningsområde.
Dette møde er gratis for laboratoriet under forudsætning  

 af, at det finder sted hos tilsynet.
 9. Ikrafttræden.
 Denne tekniske forskrift træder i kraft den 26. august 1993 og erstatter  

 tidligere forskrift af 15. december 1992.
Erhvervsfremme Styrelsen Kurt Steen Jakobsen Bilag:
Skema 1. Ansøgningsblanket Skema 2. Metodeliste for prøvningslaboratorium Skema 3. Udstyrsliste for laboratorium Skema 4. Måleområde og måleevne for kalibreringslaboratorium Laboratoriet erklærer sig indforstået med reglerne for  

 akkrediteringssystemets funktioner.
 Laboratoriet indvilger i at følge akkrediteringsproceduren, herunder  

 specielt at modtage bedømmelsesgruppen og betale evt. gebyrer, der forlanges,  

 uanset hvad resultatet af bedømmelsen bliver, og at accepterer gebyrer for  

 den efterfølgende overvågning i tilfælde af at der gives tilsagn om  

 akkreditering.
Laboratoriet indvilger i at opfylde akkrediteringskriterierne, som fremgår  

 af - de paragraffer i Industri- og Handelsstyrelsens bekendtgørelse nr. 169  

 af 19. marts 1992 om akkreditering af laboratorier til teknisk prøvning og  

 godkendelse af laboratoriers virksomhed i henhold til OECD's regler for god  

 laboratoriepraksis, der vedrører akkreditering af laboratorier; - Dansk Standard DS/EN 45001 »Generelle kriterier for  

 prøvningslaboratoriers virksomhed«; - samt tekniske forskrifter, der gælder for det ansøgte  

 akkrediteringsområde.
 Undertegnede, der er bemyndiget til at søge akkreditering for ovennævnte  

 laboratorium og for ovennævnte område, erklærer ved underskriften, at  

 laboratoriet er indforstået med ovenstående.
Findes der ikke anerkendte metoder kan laboratoriets interne metoder  

 angives.
Dokumentationen for metoderne vedlægges.
 Måleområde angives med reference til metode/procedure.
 Anvend evt. kopier af skemaet, hvis dette er nødvendigt.
 Type, måleenhed og område samt kalibreringsstatus med opgivelse af hvilket  

 akkrediteret kalibreringslaboratoriet der har dokumenteret sporbarheden for  

 udstyret.
 Kalibreringscertifikater til dokumentation for denne sporbarhed vedlægges.
Målestørrelse/måleenhed Definition (DS 2344): En målestørrelse er en fysisk størrelse, som  

 underkastes en måling.
 Definition (DS 2344): En måleenhed er en størrelse, der er valgt som  

 referencestørrelse, og på grundlag af hvilken enhver størrelse i samme  

 kategori kan udtrykkes kvantitativt.
I denne kolonne angives navnet på den målestørrelse, som er relevant for  

 den pågældende kalibrering, samt den tilhørende SI-enhed.
SI-enheden angives  

 ved dens fulde navn og med SI-symbolet i kursiv (italic).
Måleområde Definition (DS 2344): Et måleområde er det sæt værdier af  

 målestørrelsen, indenfor hvilket måleinstrumentets fejlgrænser er  

 specificeret.
Er måleområdet begrænset til et snævert interval omkring en given værdi  

 angives denne ene værdi i kolonnen.
Er måleområdet et kontinuert interval  

 mellem en nedre grænseværdi og en øvre grænseværdi angives disse to  

 grænseværdiet adskilt med en bindestreg i kolonnen.
 Måleområdet angives med måleenhed, evt. under anvendelse af de i  

 SI-systemet godkendte præfikser.
 Hvis der til det enkelte måleområde er knyttet andre vigtige parametre vil  

 disse være angivet i parantes under måleområdet.
 Eksempel:
Vekselspænding kalibreres som funktion af spændingens frekvens.
Derfor  

 angives frekvensintervallet inden for hvilket kalibreringen må udføres i  

 henhold til akkrediteringen.
Måleevne Definition: Måleevnen UA (engelsk: Best Measurement Capability) er den  

 mindste usikkerhedsgrænse U, som laboratoriet ihenhold til  

 akkrediteringsbetingelserne må angive på et kalibreringscertifikat under  

 forudsætning af, at det kalibrerede objekt ikke bidrager til  

 måleusikkerheden.
 Usikkerhedsgrænsen U beregnes i henhold til STP-dokumentet  

 »Måleusikkerhed«, 2. udgave (1989), der er baseret på BIPM's  

 usikkerhedsfilosofi beskrevet i BIPM-rekommendationen CI-1981. Ifølge denne  

 rekommendation beregnes spredningen u på et måleresultat Y på  

 basis af et usikkerhedsbudget opstillet efter givne retningslinier, hvorefter  

 usikkerhedsgrænsen U beregnes ved multiplikation af spredningen  

u med en faktor k:
 U = k u.
 Måleresultatet angives herefter som Y+/-U, idet måleresultatet  

 altid skal være korrigeret for systematiske fejl, således at måleusikkerheden  

 er symmetrisk.
NB: I praksis er det objekt, der kalibreres, ikke ideelt og  

 bidrager derfor til den måleusikkerhed, som det akkrediterede laboratorium  

 opgiver på kalibreringscertifikatet.
Den på certifikatet angivne usikkerhed  

 vil derfor i almindelighed være større end laboratoriets måleevne.
Såfremt måleområdet er angivet ved et interval, og såfremt måleevnen ikke  

 er konstant i måleområdet, angives det interval, som måleevnen gennemløber,  

 når måleområdet gennemløbes fra den nedre til den øvre grænseværdi.
Såfremt  

 intet andet er angivet, varierer måleevnen lineært med målestørrelsen i de  

 angivne intervaller.
Arbejdsnormal Definition (DS 2344): En normal er et materialiseret mål,  

 måleinstrument eller -system, som har til formål at definere, repræsentere  

 fysisk, bevare eller reproducere en enhed eller en eller flere værdier af en  

 størrelse for at kunne videregive dem til andre måleinstrumenter ved  

 sammenligning.
 Definition (DS 2344): En referencenormal er en normal, i almindelighed af  

 den højeste metrologiske kvalitet, som er tilgængelig på et givet sted, og  

 fra hvilken målinger udført det pågældende sted er afledet.
 Definition (DS 2344): En arbejdsnormal er en normal, sædvanligvis  

 kalibreret mod en referencenormal, som bruges rutinemæssigt til at kalibrere  

 eller kontrollere materialiserede mål eller måleinstrumenter.
 I denne kolonne angives den eller de vigtigste arbejdsnormaler, som det  

 akkrediterede laboratorium anvender ved den pågældende kalibrering.
Metode Definition (DS 2344): En (måle)metode er en generel beskrivelse af de  

 praktiske operationer og teoretiske overvejelser, som er forbundet med  

 gennemførelsen af en måling efter et givet princip.
I denne kolonne angives den eller de nationale eller internationale  

 standarder, i henhold til hvilke den akkrediterede kalibrering udføres.
Som  

 standarder regnes også nationale myndighedsforskrifter såsom måletekniske  

 direktiver (MDIR).
Hvor nationale eller internationale standarder ikke findes, angives  

 referencer til interne procedurer godkendt af akkrediteringsorganet.
Såfremt  

 et måleinstrument kalibreres i henhold til en af fabrikanten udarbejdet  

 procedure er dette angivet i kolonnen med vendingen  

 »Fabrikantanvisning«.
Bemærkninger Denne kolonne anvendes til angivelse af anden relevant information, som er  

 nødvendig for at karakterisere den pågældende kalibrering, det kan være  

 præcisering af hvad der kalibreres, eller eventuelle influensstørrelser.
 I tilfælde af, at en kalibrering udføres med eventuelle influensstørrelser  

 fastholdt på bestemte referenceværdier, angives disse værdier, evt. med  

 angivelse af grænser for influensstørrelsernes tilladelige afvigelse fra  

 referenceværdierne.
 Influensstørrelser:
 Definition (DS 2344(: En influensstørrelse er en (fysisk) størrelse,  

 som det ikke er formålet at måle, men som har indflydelse på målestørrelsens  

 værdi eller visningen på et måleinstrument.
 Eksempel:
En husstandsgasmåler kalibreres ved referencetemperaturen (20+/-1) grader  

 C.
Denne referencetemperatur (inkl. den tilladelige afvigelse) angives derfor  

 i denne kolonne.
Ved kalibrering af vægte er målestørrelsen »masse« ligesom ved  

 kalibrering af lodder.
Bemærkningsfeltet anvendes her til præcisering af, om  

 kalibreringsobjektet er en vægt eller et lod.
