(Den skattemæssige behandling af  

 arbejdstagers bidrag til arbejdsmarkedsuddannelsesfonden) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om påligningen af indkomst- og formueskat til staten  

 (ligningsloven), jfr. lovbekendtgørelse nr. 327 af 7. juli 1983, som ændret  

 ved § 3 i lov nr. 501 af 28. oktober 1983, indsættes efter § 7G:
"§ 7H.
Ved opgørelsen af en arbejdstagers skattepligtige indkomst  

 medregnes ikke bidrag til arbejdsmarkedsuddannelsesfonden, som arbejdsgiveren  

 har tilbageholdt i arbejdstagerens løn." § 2 I lov om sømandsskat, jfr. lovbekendtgørelse nr. 560 af 19. oktober 1982  

 om sømandsskat, som senest ændret ved § 2 i lov nr. 501 af 28. oktober 1983,  

 affattes § 4, stk. 1, 2, pkt., således:
"Ved opgørelsen bortses fra den del af lønnen, som er tilbageholdt af  

 rederiet eller anden arbejdsgiver til dækning af sømandens egen udgift til  

 bidrag eller præmier til en pensionsordning m.v., der er omfattet af afsnit I  

 i lov om beskatningen af pensionsordninger m.v., samt fra tilbageholdte  

 bidrag til arbejdsmarkedsuddannelsesfonden." § 3 Stk. 1.  § 1 har virkning fra og med indkomståret 1984.
 Stk. 2.  § 2 har virkning fra og med lønningsåret 1984.
Givet på Amalienborg, den 21. december  

 1983 Under Vor Kongelige Hånd og Segl MARGRETHE R.
