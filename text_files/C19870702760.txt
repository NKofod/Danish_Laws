Emne:Regulering af fiskeriet Vejledning til bekendtgørelse nr. 606 af 21. september 1987 om regulering  

 af visse fiskerier.
 Bekendtgørelsen træder i kraft den 1. oktober 1987 og afløser  

 bekendtgørelse nr. 122 af 17. marts 1987 med senere ændringer.  

 Bekendtgørelsen dækker 4. kvartal 1987.
 Reguleringen sker i store træk efter de hidtil anvendte  

 reguleringsprincipper.
 Følgende specielle forhold bemærkes:
Torsk Torskefiskeriet i Nordsøen, Skagerrak og Kattegat er forbudt.
Til dette  

 forbud knytter der sig visse undtagelsesbestemmelser for de enkelte farvande,  

 jfr. § 3, stk. 2-4. Men hvis et fartøj fisker i flere end eet af farvandene,  

 må fartøjet højst lande en mængde der svarer til den laveste for de farvande  

 der har været fisket i.
Mørksej Mørksejfiskeri er forbudt i alle farvande, som er omfattet af  

 bekendtgørelsen.
 Til dette forbud knytter der sig visse undtagelsesbestemmelser, jfr. § 9.  

 Et fartøj, der fisker til konsum, må lande højst 3 tons mørksej pr.  

 fangstrejse og et fartøj, der primært fisker til industri, må højst lande 2  

 tons mørksej pr. fangstrejse.
Brisling I Skagerrak og Kattegat er mindstemaskemålet ved brislingefiskeri i  

 perioden 1. oktober til 31. december 1987 16 mm.
