 Virksomhed, som overtog anden virksomhed, bundet af dennes  

 overenskomst med et fagforbund.
Virksomheden P, Aabenraa, overtog pr. 1/4-91 virksomheden E,  

 Espergærde.
E flyttedes til Aabenraa i løbet af sommeren 1991. Kun en enkelt  

 af medarbejderne flyttede med.
Ved skrivelse af 5/8-91 meddelte IA (nu DI) et  

 fagforbund (F), som var part i en kollektiv overenskomst, som E havde  

 tiltrådt, at virksomheden var optaget som medlem af Almen Industris  

 arbejdsgiverforening og dermed af IA.
Ved skrivelse af 7/8-91 meddelte F, at  

 man gik ud fra, at det nævnte overenskomstforhold fortsat var gældende.  

 20/1-92 rykkede F for svar på skrivelsen af 7/8-91 og anførte, at  

 virksomheden havde misligholdt en bestemmelse i overenskomsten.
Under et  

 fællesmøde 29/4-92 gjorde arbejdsgiversiden gældende, at overenskomsten med F  

 ikke var gældende, idet produktionen i virksomheden hævdedes at foregå under  

 IAs overenskomst med SiD og KAD.
Arbejdsretten lagde til grund, at P ved  

 erhvervelsen af E blev gjort bekendt med de gældende overenskomstforhold, og  

 at man derefter fulgte overenskomsten og ikke gjorde gældende, at den var  

 ophørt efter flytningen af virksomheden til Aabenraa.
Der blev først gjort  

 indsigelse mod overenskomsten ved fællesmødet 29/4-92. Under disse  

 omstændigheder var overenskomsten ikke bortfaldet.
Der pålagdes ikke P bod,  

 hvorimod DI for meddelagtighed i overenskomstbrud pålagdes en bod på 75.000  

 kr.
Spørgsmål om eventuel efterbetaling til Fs medlemmer blev henskudt til  

 afgørelse ad sædvanlig fagretlig vej.
 Denne arbejdsretssag vedrører spørgsmålet om, hvorvidt virksomheden Dansk  

 Papirindustri A/S, Aabenraa, er bundet af en overenskomst med Dansk  

 Bogbinder- og Kartonnagearbejder Forbund, som siden 1952 har været gældende  

 for den virksomhed, som Dansk Papirindustri A/S, Aabenraa, overtog pr. 1.  

 april 1991 og flyttede til Aabenraa.
 Klagerne, Landsorganisationen i Danmark for Grafisk Forbund, har påstået  

 indklagede, Dansk Papirindustri A/S, Aabenraa, tilpligtet at efterleve den  

 med Dansk Bogbinder- og Kartonnagearbejder Forbund indgåede overenskomst,  

 herunder dennes § 4, stk. 2, samt påstået virksomheden tilpligtet at betale  

 en efter rettens skøn fastsat bod til Dansk Bogbinder- og Kartonnagearbejder  

 Forbund.
 Spørgsmålet om eventuel efterbetaling til forbundets medlemmer henskydes  

 til afgørelse ad sædvanlig fagretlig vej, eventuelt ved faglig voldgift.
 I et senere processkrift har klagerne påstået Dansk Industri tilpligtet at  

 betale en efter Arbejdsrettens skøn fastsat bod til klagerne for delagtighed  

 i den indklagede virksomheds overenskomstbrud.
 De indklagede har påstået frifindelse, idet der dog er taget bekræftende  

 til genmæle for så vidt angår klagernes første led i påstanden vedrørende det  

 ene medlem af det klagende forbund, som efter overdragelsen fortsat er  

 beskæftiget i virksomheden og dermed beskyttet af lov om lønmodtageres  

 retsstilling ved virksomhedsoverdragelse.
 § 4, stk. 2, i den nævnte overenskomst lyder således:
»Såfremt der ikke findes ledig kvalificeret arbejdskraft inden for  

 branchen, er arbejdsgiveren frit stillet ved antagelse af anden egnet  

 arbejdskraft.« Ved cirkulære af 19. december 1989 er der nærmere redegjort for, hvorledes  

 denne bestemmelse skal forstås.
 Sagens nærmere omstændigheder er følgende:
 I pkt. 8 i den aftale, hvorved den indklagede virksomhed erhvervede  

 virksomheden i Espergærde, er det nævnt, at vilkårene for  

 produktionsmedarbejderne er fastlagt i overensstemmelse med overenskomst  

 mellem Papirvareindustriens Arbejdsgiverforening og Dansk Bogbinder- og  

 Kartonnagearbejder Forbund.
I sommeren 1991 påbegyndtes flytningen fra Espergærde til Aabenraa.  

 Medarbejderne fik tilbud om at flytte med, men kun en enkelt af medarbejderne  

 flyttede med til Aabenraa.
I løbet af 1991 betalte virksomheden bidrag til  

 Den sociale Fond og Uddannelsesfonden.
Betalingen ophørte først efter, at  

 virksomheden var fraflyttet Espergærde.
I skrivelse af 5. august 1991 meddelte Industriens Arbejdsgivere Dansk  

 Bogbinder- og Kartonnagearbejder Forbund, at virksomheden var optaget som  

 medlem af Almen Industris Arbejdsgiverforening og dermed af Industriens  

 Arbejdsgivere, der er medlem af Dansk Arbejdsgiverforening.
Brevet blev  

 besvaret den 7. august 1991 af Dansk Bogbinder- og Kartonnagearbejder  

 Forbund, som bekræftede modtagelsen af skrivelsen, og i den forbindelse  

 meddelte, at virksomheden havde tiltrådt overenskomsten mellem  

 Papirvareindustriens Arbejdsgiverforening og forbundet.
Skrivelsen sluttede  

 med en bemærkning om, at man derfor gik ud fra, at dette overenskomstforhold  

 fortsat var gældende.
Den 21. november 1991 rykkede Dansk Bogbinder- og Kartonnagearbejder  

 Forbund Industriens Arbejdsgivere for svar på skrivelsen af 7. august 1991. I  

 brevet blev der tillige henvist til et møde den 3. oktober 1991 med Paul  

 Aasberg som repræsentant for Industriens Arbejdsgivere.
Den 20. januar 1992  

 rykkede Dansk Bogbinder- og Kartonnagearbejder Forbund påny og gjorde i denne  

 skrivelse opmærksom på, at virksomheden havde misligholdt overenskomstens §  

 4, stk. 2, men bad i den anledning om, at der blev afholdt mæglingsmøde.  

 Denne skrivelse gav anledning til et svar af 5. februar 1992 fra Industriens  

 Arbejdsgivere, der oplyste, at man med virksomheden havde aftalt en drøftelse  

 i midten af den pågældende måned, og forbundets henvendelse ville herefter  

 blive besvaret umiddelbart efter dette møde.
Den 29. april 1992 blev der afholdt fællesmøde.
Af fællesmødereferatet  

 fremgår følgende:
»Fra arbejdstagerside blev det gjort gældende, at  

 tiltrædelsesoverenskomsten med Dansk Bogbinder og Kartonnagearbejder Forbund  

 ikke blev opsagt i forbindelse med, at produktionen overgik fra Maydan A/S  

 til fam.
Terp-Nielsen.
Det var således opfattelsen, at overenskomsten fortsat  

 finder anvendelse.
Fra arbejdsgiverside var man af den klare opfattelse, at overenskomsten  

 med Dansk Bogbinder og Kartonnagearbejder Forbund ikke var gældende, idet  

 produktionen hos Terp- Nielsen foregår under IA's overenskomst med SID og KAD  

 (fællesoverenskomsten).« Der er afgivet forklaring af sekretariatsleder Jørgen Hansen,  

 faggruppeformand Peter Andersen, direktør Jørgen Stengel Hansen og konsulent  

 Paul Aasberg.
Jørgen Hansen har forklaret, at han i 1991 var formand for forbundets  

 afdeling i København.
Han blev orienteret om situationen på virksomheden  

 sidst i marts 1991, idet man fra medarbejdernes side var klar over, at  

 produktionen ville blive flyttet.
På dette tidspunkt var der 29 medarbejdere.  

 I juli måned 1991 påbegyndte virksomheden afskedigelsen af de medarbejdere,  

 der ikke ville flytte.
Han holdt i den anledning et møde med medarbejderne,  

 blandt andet med henblik på muligheden for at opnå fratrædelsesgodtgørelse.
I  

 hvert fald indtil dette tidspunkt var der intet fremme om, at virksomheden  

 ikke ville indtræde i overenskomsten - alt foregik i det hele som før.
Sidst  

 i september havde han et møde med virksomhedens direktør.
Den 3. oktober 1991  

 havde han igen møde, denne gang med Paul Aasberg i Industriens Arbejdsgivere.  

 Under mødet tilbød Aasberg medarbejderne 100.000 kr. i  

 fratrædelsesgodtgørelse under forudsætning af, at forbundet ville  

 »afgive« overenskomsten.
Hertil svarede vidnet nej tak.
Første gang  

 vidnet blev gjort bekendt med, at virksomheden ikke anså overenskomsten for  

 gældende, var under fællesmødet den 29. april 1992.
Peter Andersen har forklaret, at han hørte om sagen lige før sommeren  

 1991. Han modtog skrivelsen af 5. august 1991 og svarede den 7. august 1991.  

 Den 18. september 1991 ringede Aasberg og sagde, at han ville vende tilbage  

 til sagen.
Under mødet den 3. oktober 1991 gav Aasberg udtryk for, at man  

 skulle »droppe« overenskomsten og så få et vederlag herfor.
Også  

 dette vidne har først på fællesmødet den 29. april 1992 fået besked på, at  

 man fra virksomhedens side anså overenskomsten for bortfaldet.
Jørgen Stengel Hansen har forklaret, at han har arbejdet som direktør i  

 virksomheden siden den 8. april 1991, idet han startede som konsulent i  

 Espergærde.
Køber af virksomheden i Espergærde var Sækko Produktion A/S med  

 hjemsted i Aabenraa.
Et datterselskab af dette selskab er Bambo A/S, der  

 producerer bleer m.v. i Aabenraa.
Baggrunden for købet var, at der kunne  

 opnås en rationalisering, blandt andet i distributionsleddet, ved at købe  

 virksomheden og overføre denne til Aabenraa.
I dag er der 52 medarbejdere  

 beskæftiget i virksomheden.
Ved et fælles informationsmøde i juli blev  

 medarbejderne orienteret om flytningen, som foregik på den måde, at først  

 flyttede lageret og senere produktionen.
Kun en af medarbejderne ville med.  

 På Bambo A/S har man fællesoverenskomst med Industriens Arbejdsgivere, og det  

 ville give større fleksibilitet, hvis denne overenskomst også var gældende  

 for den virksomhed, der flyttede til Aabenraa.
Det er rigtigt, at man ikke  

 har respekteret bestemmelsen i § 4, stk. 2, i overenskomsten med Dansk  

 Bogbinder- og Kartonnagearbejder Forbund.
Det er vidnets opfattelse, at man  

 var frigjort for overenskomsten, fordi man flyttede.
Dette var baggrunden  

 for, at man meldte virksomheden ind i Industriens Arbejdsgivere.
Denne  

 opfattelse blev bekræftet i Industriens Arbejdsgivere.
Vidnet har ikke været  

 med i de senere forhandlinger.
Paul Aasberg har forklaret, at han er juridisk konsulent i Dansk Industri,  

 tidligere i Industriens Arbejdsgivere.
Han blev involveret i sagen i juli  

 1991, idet han skulle bistå med at afvikle det meget betydelige antal  

 afskedigelser.
Efter hans opfattelse skal skrivelsen af 5. august 1991  

 opfattes således, at virksomheden blev optaget i Industriens Arbejdsgivere og  

 derfor omfattet af Industriens Arbejdsgiveres overenskomstforhold.
Den 3.  

 oktober drøftede han problemet med medarbejdere i forbundet.
Han gjorde  

 herunder gældende, at det nu var fællesoverenskomsten med Industriens  

 Arbejdsgivere, der var gældende.
Han mener ikke, at der på noget tidspunkt  

 har været tale om, at der skulle indgås en handel, som forklaret af Jørgen  

 Hansen og Peter Andersen, men det er rigtigt, at der samtidig foregik  

 forhandlinger om en eventuel fratrædelsesgodtgørelse til medarbejderne.
Når  

 vidnet var af den opfattelse, at fællesoverenskomsten med Industriens  

 Arbejdsgivere var gældende, var det ud fra den betragtning, at man efter  

 fraflytningen startede en hel ny produktion, hvorfor man efter indmeldelsen i  

 Industriens Arbejdsgivere skulle være omfattet denne organisations  

 overenskomst.
Til støtte for klagen har klagerne anført, at det er ubestrideligt, at  

 virksomheden pr. 1. april 1991 var omfattet af den pågældende overenskomst.
I  

 overdragelsesdokumenterne blev der udtrykkeligt gjort opmærksom på denne, og  

 virksomheden har i hvert fald for de medarbejdere, der var ansat i  

 Espergærde, fulgt overenskomsten indtil disse medarbejderes fratræden.
Det  

 forhold, at virksomheden flytter, medfører ikke, at overenskomsten falder  

 bort.
Heller ikke indmeldelsen i Industriens Arbejdsgivere kan betyde noget  

 sådant.
Også virksomhedsoverdragelsesloven medfører, at overenskomsten er  

 gældende.
Efter den seneste praksis på dette område må det i hvert fald være  

 en forudsætning, for at en overenskomst ikke følger med i forbindelse med en  

 virksomhedsoverdragelse, at virksomheden klart tilkendegiver dette snarest  

 efter overtagelsen.
I dette tilfælde er der hengået ca. 1 år efter  

 overtagelsen, før spørgsmålet blev nærmere belyst i fællesmødet.  

 Overenskomstens § 4, stk. 2, er klart overtrådt.
Dette er erkendt af  

 virksomheden.
Virksomheden bør derfor ikendes en bod.
Det samme gælder Dansk  

 Industri, som har gjort sig delagtig i det skete overenskomstbrud.
De indklagede har anført, at det passivitetssynspunkt, som klagerne i  

 første række fremfører, ikke kan gøres gæl dende.
Det var nemlig kendt i  

 forbindelse med købet, at man ville nedlægge virksomheden og flytte den, og  

 det var derfor stiltiende erkendt, at man ville se bort fra den periode, i  

 hvilken den tidligere gældende overenskomst ville være gældende.
I  

 forbindelse med en virksomhedsoverdragelse er det ikke overenskomsterne, der  

 bliver ført over, idet det alene er en beskyttelse af arbejdstagerne, der  

 tilsigtes ved virsomhedsoverdragelsesloven.
Man har sagt fra i denne sag i  

 rette tid, idet skrivelsen af 5. august 1991 må opfattes som sådan.
Dette er  

 yderligere bekræftet under mødet den 3. oktober 1991, hvor Paul Aasberg gav  

 udtryk for det samme.
Der foreligger derfor en situation med en  

 virksomhedsoverdragelse, hvor virksomheden flyttes og inkorporeres i en anden  

 virksomhed, der har en anden overenskomst.
Dette er et ganske særligt  

 problem, og retsstillingen er på dette område hidtil uafklaret.
 ARBEJDSRETTEN SKAL UDTALE:
Det må lægges til grund, at Dansk Papir Industri A/S, Aabenraa, ved  

 erhvervelsen af virksomheden i Espergærde den 1. april 1991 blev bekendt med  

 de gældende overenskomstforhold.
Det må endvidere lægges til grund, at  

 virksomheden i tiden derefter fulgte overenskomsten, og at man ikke gjorde  

 gældende, at man anså overenskomsten for ophørt efter nedlæggelsen af  

 produktionen i Espergærde og flytningen af virksomheden til Aabenraa.
Det  

 bemærkes herved, at der ikke kan anlægges en sådan forståelse af skrivelsen  

 af 5. august 1991, der alene gik ud på en oplysning om, at virksomheden var  

 optaget i Industriens Arbejdsgivere.
I skrivelsen af 7. august 1991 fastholdt  

 Dansk Bogbinder- og Kartonnagearbejder Forbund, at dette forbunds  

 overenskomst fortsat var gældende.
Det må endelig lægges til grund, at der  

 ikke fra virksomhedens eller fra Industriens Arbejdsgiveres side blev  

 protesteret herimod før under fællesmødet den 29. april 1992. Under disse  

 omstændigheder kan der ikke gives de indklagede medhold i, at overenskomsten  

 med Dansk Bogbinder- og Kartonnagearbejder Forbund er bortfaldet, hvorfor  

 Dansk Papir Industri A/S i overensstemmelse med første led i klagernes  

 påstand tilpligtes at efterleve den med Dansk Bogbinder- og  

 Kartonnagearbejder Forbund indgåede overens komst, herunder dennes § 4, stk.  

 2. Det er under sagen erkendt, at denne bestemmelse ikke er efterlevet af  

 virksomheden.
Efter alt foreliggende finder Arbejdsretten dog ikke grundlag  

 for at pålægge virksomheden at betale nogen bod, hvorimod Arbejdsretten  

 finder, at Dansk Industri for meddelagtighed i det skete overenskomstbrud bør  

 betale en bod, der passende kan fastsættes til 75.000 kr.
Spørgsmålet om  

 eventuel efterbetaling til forbundets medlemmer henskydes i overensstemmelse  

 med klagernes påstand til afgørelse ad sædvanlig fagretlig vej, eventuelt ved  

 faglig voldgift.
Thi kendes for ret Indklagede, Dansk Papir Industri A/S, Aabenraa, tilpligtes at efterleve  

 den med Dansk Bogbinder og Kartonnagearbejder Forbund indgåede overenskomst,  

 herunder dennes §4, stk. 2.
 Dansk Papir Industri A/S, Aabenraa, frifindes for påstanden om bod.
 Dansk Industri tilpligtes at betale en bod på 75.000 kr. til Grafisk  

 Forbund.
 Spørgsmålet om eventuel efterbetaling til forbundets medlemmer henskydes  

 til afgørelse ad sædvanlig fagretlig vej, eventuelt ved faglig voldgift.
 Dansk Industri skal i sagsomkostninger til Arbejdsretten betale 2.000 kr.
 (* 1) Henvisninger: AD 92.056 og de herunder anførte henvisninger.  

 Vedrørende passivitetsspørgsmål: AD 92.201 (A 1993, s.68), AD 10.461 (A 1985,  

 s.93).
