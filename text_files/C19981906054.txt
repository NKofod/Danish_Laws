 Reglerne om statsrefusion mv. til amtskommunerne er senest fastsat i  

 Socialministeriets bekendtgørelse nr. 924 af 2. december 1993 om  

 amtskommunernes samt Københavns og Frederiksberg kommuners  

 regnskabsaflæggelse og statsrefusion på visse dele af det sociale område.
 Efter bestemmelserne i bekendtgørelsens §§ 31 og 32 foretages der en  

 foreløbig restafregning og en endelig restafregning.
 Tilsvarende bestemmelser for kommunerne er senest fastsat i  

 Socialministeriets bekendtgørelse nr. 927 af 2. december 1993 om kommunernes  

 regnskabsaflæggelse og statsrefusion på visse dele af det sociale område.
 Efter bestemmelserne i denne bekendtgørelses §§ 22 og 23 foretages der en  

 foreløbig restafregning og en endelig restafregning.
 1. Foreløbig restafregning.
I forbindelse med udløbet af den kommunale supplementsperiode påhviler det  

 kommunalbestyrelsen at indsende en foreløbig refusionsopgørelse for det  

 foregående regnskabsår i underskrevet stand.
Opgørelsen for 1997 skal i et  

 eksemplar indsendes til ministeriet senest den 20. marts 1998.
Skema til foreløbig restafregning vedlægges i 3 eksemplarer.
Skemaet er  

 påtrykt »Foreløbig restafregning« og er uden en side 6 til  

 revisionspåtegning, men opstillingen svarer i øvrigt til det endelige  

 restafregningskema.
 Med henvisning til lov om kommunernes styrelse § 31 skal det henstilles,  

 at den foreløbige refusionsopgørelse underskrives af kommunalbestyrelsens  

 formand (borgmesteren).
Har en kommune ifølge den foreløbige opgørelse fået udbetalt mere i  

 refusion, end den er berettiget til, skal det for meget udbetalte beløb  

 sendes til Socialministeriet samtidig med indsendelsen af opgørelsen.
Beløbet  

 indsættes på Socialministeriets girokonto nr. 5 30 25 52 med angivelse af  

 kommunenummer samt af, at beløbet vedrører foreløbig restafregning af sociale  

 ydelser for 1997. Har en kommune fået udbetalt mindre, end den er berettiget  

 til, vil efterbetalingen snarest blive foretaget.
 2. Endelig restafregning.
 Skemaet vedrørende den endelig restafregning vedlægges i 4 eksemplarer.  

 Når regnskabet er revideret og forsynet med påtegning af kommunens revision,  

 skal endelig restafregning finde sted, jf. henholdsvis § 32 og § 23 i  

 ovennævnte bekendtgørelser.
 På skemaet til endelig restafregning skal der i kolonne B på side 5  

 (Modtaget refusion) kun anføres de beløb, som kommunen har modtaget i 1997  

 som løbende forskudsrefusion.
 De 2 sidste linier nederst i kolonne A på side 5 (Samlet refusion) skal  

 anvendes af kommunerne i de tilfælde, hvor den foreløbige restafregning ikke  

 svarer til den endeligt reviderede restafregning.
 På næstsidste linie anføres det beløb, som kommunen i forbindelse med  

 foreløbig restafregning enten har tilbagebetalt til Socialministeriet, eller  

 som ministeriet har udbetalt til kommunen.
 På sidste linie beregnes herefter det nye og endelige restafregningsbeløb  

 (+/-).
 Er beregningen af den endelige restafregning fejlagtig opgjort, vil  

 kommunen blive bedt om en ny opgørelse med revisionspåtegning.
Afregningen finder sted ved indsendelse af restafregningsskemaet i et  

 eksemplar umiddelbart efter at regnskabet er revideret, dog senest den 20.  

 august 1998. Det understreges, at fristen skal overholdes.
De kommuner, der  

 medio august ikke har fået revideret restafregningsskemaet for 1997, anmodes  

 om at indsende et skema - evt. fotokopi - uden revisionspåtegning.
Dette  

 foreløbige skema bruges ved statens finanslovsbudgettering.
Endelig  

 restafregning foretages først, når revideret skema er indsendt.
 I de tilfælde, hvor en kommune har fået udbetalt mindre i refusion, end  

 den skulle have haft, vil efterbetaling blive foretaget af Socialministeriet  

 snarest efter indsendelsen af opgørelsen.
Har en kommune fået udbetalt mere, end den er berettiget til, skal det for  

 meget udbetalte beløb tilbagesendes til Socialministeriet samtidig med  

 indsendelsen af opgørelsen.
Beløbet skal indsættes på Socialministeriets  

 girokonto nr. 5 30 25 52 med angivelse af kommunenummer samt af, at beløbet  

 vedrører endelig restafregning af sociale ydelser for 1997.
 Det skal bemærkes, at der ikke må rettes eller tilføjes noget i  

 forspalterne på skemaet, hverken kontonummer eller tekst.
 3. Skemaets enkelte kolonner.
 Kolonne A.
 Her anføres udgifter/indtægter, således som det fremgår af det  

 regnskabsmateriale, der danner grundlag for regnskabsafslutningen og  

 refusionsberegningsskemaet.
 Kolonne B.
Her opføres de udgifter og indtægter, der ikke indgår i  

 refusionsberegningen.
Der kan ikke forekomme beløb i de skraverede felter.
 Kolonne C.
 De åbne felter i denne kolonne anvendes til at opføre de  

 refusionsberettigende udgifter, der ikke er registreret på hovedkonto 5,  

 f.eks. forrentning/renter og afskrivning/afdrag vedrørende institutioner  

 efter bistandslovens § 105.
 4. Afstemning af refusionsberegningsskemaet til  

 regnskabsmaterialet.
 Kolonnerne skal sammentælles hver for sig og slutsummen i kolonne D for de  

 enkelte hovedposter (I, II, III, IV og V) skal afstemmes således:  

 Slutsummerne kolonne A - kolonne B + kolonne C = kolonne D.
 5. Refusionsopgørelsen (side 5).
 Kolonne A (Samlet refusion).
 Til post VI »Berigtigelser af refusion vedrørende udgifter og  

 indtægter for tidligere år« bemærkes:
 Der skal medsendes en specifikation af dette beløb indeholdende oplysning  

 om den konto, hvor det pågældende refusionsbeløb er bogført, samt den  

 indtægt/udgift hvoraf berigtigelsen er beregnet.
 Kolonne B (Modtaget refusion).
 De beløb, der opføres under I-V, skal svare til den forskudsrefusion, som  

 kommunen har modtaget fra Socialministeriet i 1997.
 6. Indberetning af foreløbig og endelig restafregning  

 over internettet.
 Socialministeriet har udviklet et program, således at amterne og  

 kommunerne kan indberette foreløbig og endelig restafregning over  

 internettet.
 De amter og kommuner, der indberetter de kvartalsvise sociale refusioner  

 over nettet, skal ved indberetning af restafregning benytte samme brugernavn  

 og kodeord for at få adgang til systemet.
 Der vedlægges en grundig vejledning i indberetning af restafregning over  

 internettet.
De amter og kommuner, der endnu ikke indberetter over nettet, skal for at  

 få adgang til systemet først udfylde vedlagte tilmeldingskema og tilbagesende  

 dette til Socialministeriet.
Kommunen vil herefter straks få tilsendt et  

 brugernavn og kodeord, som giver adgang til at indberette både de  

 kvartalsvise sociale refusioner og foreløbig og endelig restafregning over  

 nettet.
 Eventuelle spørgsmål vedrørende internettet kan rettes til  

 refusionsafdelingen, Grethe Håkansson på tlf. 3392 4700 eller Lars Larsen på  

 tlf. 3392 4632.
 7. Bemærkninger vedrørende nogle konti m.m.
1. Som følge af lov nr. 1226 af 27. december 1996 om  

 ændring af lov om dagpenge ved sygdom eller fødsel (Styrkelse af  

 opfølgningen, ændrede beregningsregler mv.) er refusionsreglerne vedrørende  

 udgifterne til sygedagpenge ændret i løbet af regnskabsåret.
Lovændringen  

 indebærer, at kommunerne fra lovændringens ikrafttræden skal afholde 50 pct.  

 af udgifterne til sygedagpenge efter 8 uger mod hidtil efter 13 uger.
Denne  

 lovændring er trådt i kraft den 31. marts 1997 og finder anvendelse på de  

 sygdomstilfælde, hvor første fraværsdag er den 3. februar 1997 eller senere.  

 På skemaerne for foreløbig og endelig restafregning er denne ændring af  

 finansieringen af udgifterne til sygedagpenge fra »efter 13 uger«  

 til »efter 8 uger« markeret på kontiene vedrørende sygedagpenge med  

 henholdsvis 50 pct. og 100 pct. refusion:
5.71.03 Sygedagpenge (ud over 13/8 uger) 8.52.13 Sygedagpenge (de første 13/8 uger) 2. Som følge af lov nr. 456 af 10. juni 1997 om  

 ændring af lov om social pension og lov om delpension  

 (Tilkendelseskompetence, administration mv.) er finansieringen af kommunernes  

 udgifter til førtidspension efter §§ 14, 16 og 18 til personer mellem 60 og  

 67 år ændret i løbet af regnskabsåret.
Lovændringen indebærer, at den  

 statslige refusion af kommunernes udgifter til førtidspension til personer  

 under 67 år fastsættes til 50 pct., mens staten hidtil har refunderet 100  

 pct. af kommunens udgifter til pension til personer fyldt 60 år. Ændringen  

 trådte i kraft den 12. juni 1997 med virkning for alle pensioner, der  

 tilkendes efter denne dato.
Denne lovændring giver ikke anledning til ændringer i skemaerne for  

 foreløbig og endelig restafregning.
De eksisterende konti 5.68.01 og 03 for  

 højeste og mellemste førtidspension med 50 pct. refusion og 5.68.02 og 04 for  

 forhøjet almindelig førtidspension med 50 pct. skal anvendes til kontering af  

 udgifterne til nye førtidspensionister mellem 60 og 67 år fra lovændringens  

 ikrafttræden.
De ændrede finansieringsregler gælder også udgifter til forhøjelse af en  

 allerede tilkendt pension.
Såfremt der tilkendes en forhøjelse af en allerede  

 tilkendt pension, afholder staten 50 pct. af udgiften til forhøjelsen.
 De udgifter, der skal konteres på henholdsvis konto 5.68.01 og konto  

 5.68.02 fra lovændringens ikrafttræden, er således følgende:
 5.68.01 Højeste og mellemste førtidspension med 50 pct. refusion.
Her registreres udgifter til de højeste og mellemste førtidspensioner til  

 personer under 60 år, som revaliderings- og pensionsnævnene eller  

 kommunalbestyrelsen har tilkendt inden den 12. juni 1997 og som refunderes  

 med 50 pct.
På samme måde registreres også her udgifter til  

 invaliditetsydelse og bistands- og plejetillæg med 50 pct. refusion.
Endvidere registreres her udgifter til højeste og mellemste  

 førtidspensioner til personer under 67 tilkendt fra og med den 12. juni 1997  

 med 50 pct. refusion.
På samme måde registreres også her udgifter til  

 invaliditetsydelse og bistands- og plejetillæg med 50 pct. refusion.
Såfremt der til personer under 60 år er tilkendt en forhøjelse af en  

 pension, som var tilkendt eller indstillet før 1. januar 1992, registreres  

 udgifterne til forhøjelsen ligeledes her.
Såfremt der til personer mellem 60  

 og 67 år er tilkendt en forhøjelse af en pension, som var tilkendt inden 12.  

 juni 1997, registreres udgifterne til forhøjelsen også her.
 5.68.02 Almindelig og forhøjet almindelig førtidspension med 50 pct.  

 refusion.
Her registreres udgifter til forhøjet almindelig førtidspension til  

 personer under 60 år, som kommunalbestyrelsen har tilkendt inden den 12. juni  

 1997, og som refunderes med 50 pct.
Endvidere registreres udgifter til  

 almindelig og forhøjet almindelig førtidspension til personer under 67  

 tilkendt fra og med den 12. juni 1997 med 50 pct. refusion.
 Tilbagebetaling af førtidspension med 50 pct. refusion skal modregnes på  

 de respektive konti.
 3. Som følge af lov nr. 1188 af 18. december 1996 om  

 ændring af lov om social bistand (Regler om oprettelse, visitation og  

 finansiering mv. af individuelt beskyttede enkeltpladser efter bistandslovens  

 §§ 91-95) blev finansieringen af løntilskuddet til personer med nedsat  

 erhvervsevne, som ikke får social pension i individuelt beskyttede  

 enkeltpladser (50/50-ordningen), ændret med virkning fra 1. januar 1997.  

 Ændringen indebærer, at staten overtager amtskommunens andel af  

 løntilskuddet, således at kommunen og staten hver afholder 50 pct. af  

 udgifterne af løntilskuddet.
Beskrivelsen i Socialministeriet brev af 22. januar 1997 til  

 (amts)-kommunerne om statsrefusion af sociale udgifter i regnskabsåret 1997  

 har givet anledning til en del henvendelser fra kommuner om forståelsen af de  

 nye finansieringsregler.
I den anledning skal det hermed præciseres, at  

 kommunerne skal anmelde alle deres udgifter til løntilskud til personer i  

 individuelt beskyttede enkeltpladser efter 50/50-ordningen til 50 procents  

 statsrefusion.
Det gælder også udgifter til løntilskud til personer i  

 individuelt beskyttede enkeltpladser efter 50/50- ordningen i kommunale  

 institutioner, virksomheder mv.
Derimod kan selve lønnen til personer i  

 individuelt beskyttede enkeltpladser efter 50/50-ordningen i kommunale  

 institutioner, virksomheder mv. ikke anmeldes til statsrefusion.
Kommunen  

 skal således selv afholde den del af lønnen, der påhviler kommunen som  

 arbejdsgiver, mens løntilskuddet også for personer ansat i kommunalt regi  

 refunderes med 50 pct.
4. Opmærksomheden henledes på, at der ved  

 restafregningen skal skelnes mellem ikke-forskudsvis udlagte underholdsbidrag  

 og forskudsvis udlagte underholdsbidrag.
I Indenrigsministeriets Budget- og  

 regnskabssystem for kommuner og amtskommuner er der en særskilt gruppering 10  

 på funktion 8.52 til registrering af de ikke-forskudsvis udlagte  

 underholdsbidrag.
De forskudsvis udlagte underholdsbidrag skal registreres på  

 gruppering 11 på funktion 8.52.
 Spørgsmål til ovenstående bemærkninger kan rettes til Per Kampmann på tlf.  

 3392 4743.
Med venlig hilsen Per Kampmann / Grethe Håkansson Der vedlægges:
