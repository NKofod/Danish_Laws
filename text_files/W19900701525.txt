Efter at den lokale fiskerikontrol havde erklæret et parti på 45  

 paller røget laks for uegnet til menneskeføde, ankede virksomhed denne  

 afgørelse for så vidt angik 25 af disse paller.
Selskabet begrundede sin  

 påstand med at undersøgelser af partiet i selskabets køkken viste at disse 25  

 paller var i orden med henblik på omsætning.
 For ankenævnet forelå et antal udtagne prøver som godkendes af  

 selskabet som værende repræsentative for varerne.
 Ankenævnet opretholdt den af fiskerikontrollen trufne afgørelse.
Fredag,den 27. april 1990 afholdtes i Fiskeriministeriets Industritilsyn  

 møde i Fiskeriministeriets ankenævn til behandling af en af Saga Lax A/S den  

 4. april 1990 fremsat begæring om Fiskerikontrollen i Frederikshavn den 3.  

 april 1990 truffen afgørelse, hvorefter et parti røgede laks - i alt 6.521  

 kg. - er erklæret for uegnet til menneskeføde og henvist til tilvirkning i  

 destruktionsanstalt eller lignende,jf.
Lbk. nr 339 af 29. maj 1987 om  

 kvalitetskontrol med fisk og fiskevarer , paragraf 3, stk 2, litra a, jf.  

 stk. 3, jf paragraf 2, stk 6.
Fiskerikontrollen har oplyst, at en del af partiet var mærket med en  

 holdbarhedsdato den 23. november 1988, og at partiet er produceret på det nu  

 nedlagte B-Sea A/S, Skagen, som stoppede produktionen den 1. april 1989.  

 Partiet der henstod på Hjørring Frysehus Aps var på i alt 10.473 kg., hvoraf  

 en del var misfarvet, gråt, frostsprængt og rimet.
Af partiet blev 3.952 kg.  

 godkendt og frigivet til eksport.
Partiet tilhører Saga Lax A/S.
Fiskerikontrollens afgørelse er truffet på grundlag af en organoleptisk  

 bedømmelse, og i overværelse af en repræsentant fra selskabet.
Ved denne  

 bedømmelse fandtes den kasserede del af partiet af været, salt, slimet og  

 blød i konsistensen.
En del af prøverne var ret harske og havde en kedelig  

 bismag.
 Saga Lax A/S har erkendt, at nogle få paller af de i alt 45 paller var  

 ældre end størstedelen af partiet, ligesom man har bekræftet at hovedparten  

 af partiet er opproduceret hos B-Sea A/S i primært februar og marts måned  

 1989. Selskabet var i øvrigt ikke enig i Fiskerikontrollens bedømmelse.
Saga Lax A/S har som begrundelse for anken fremført, at selskabet efter en  

 organoleptisk undersøgelse af partiet i selskabets køkken og med deltagelse  

 af medarbejderne er nået til det resultat, at 25 paller - anført med nummer i  

 selskabets anke - er iorden med henblik på omsætning, hvorfor  

 Fiskerikontrollens afgørelse ankes for så vidt angår disse paller.
Selskabet  

 har derudover selv accepteret, at 5 paller er kassable.
 Til brug for ankenævnets behandling forelå et antal udtagne prøver, som  

 godkendtes af selskabet som værende repræsentative for varerne.
Ved sagens fremlæggelse var fiskerikontrollen repræsenteret ved Poul Erik  

 Kirkedal og Brian Thomsen.
Saga Lax A/S repræsenteredes af Kim Boye Pedersen.
 AFGØRELSE: Ankenævnet opretholder den af Fiskerikontrollen trufne  

 afgørelse.
