Ankenævnet tiltræder, at Styrelsen for Statens Uddannelsesstøtte har  

 afvist en ansøgning, da fristen, som er den 5. januar forud for tilskudsåret,  

 var overskredet Ankenævnets brev af 6. december 1989:
 I et brev af 16. september 1989 har De klaget over, at Styrelsen for  

 Statens Uddannelsesstøtte har afvist Deres ansøgning om tilskud for  

 tilskudsåret 1989/90. Styrelsen har afvist Deres ansøgning, fordi den først  

 har modtaget ansøgningen, efter at ansøgningsfristen var udløbet.
 Ifølge Undervisningsministeriets bekendtgørelse nr. 676 af 4. november  

 1988 om tilskud til afvikling af statsgaranterede studielån, § 1, skal  

 skemaet med ansøgning om tilskud være Styrelsen for Statens Uddannelsesstøtte  

 i hænde senest den 5. januar forud for tilskudsåret (1. april - 31. marts).  

 Ansøgningsfristen var således for tilskudsåret 1989/90 den 5. januar 1989.
Styrelsen for Statens Uddannelsesstøtte har i brev af 8. november 1989 i  

 anledning af Deres klage afgivet en udtalelse, som De har fået tilsendt i  

 kopi.
Styrelsen fastholder den tidligere afgørelse, da styrelsen ikke finder,  

 at det De har fremført over for Ankenævnet giver grundlag for at medtage  

 ansøgningen.
 Ankenævnet skal udtale:
Hverken lovbekendtgørelse nr. 542 af 13. september 1988 om tilskud til  

 afvikling af studiegæld og om eftergivelse af studiegæld eller  

 bekendtgørelsen af 4. november 1988 indeholder hjemmel til at dispensere fra  

 fristen den 5. januar forud for tilskudsåret.
Det, De har anført, har efter  

 Ankenævnets opfattelse ikke den helt ekstraordinære karakter, som - i mangel  

 af hjemmel - kunne begrunde, at Ankenævnet ser bort fra overskridelsen af  

 fristen.
Ankenævnet tiltræder derfor, at Styrelsen for Statens  

 Uddannelsesstøtte har afvist Deres ansøgning.
