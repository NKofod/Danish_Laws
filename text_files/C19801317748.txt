 I henhold til bestemmelserne i § 6, stk. 1 og 2 i landbrugsministeriets  

 bekendtgørelse nr. 588 af 9. december 1976 om kvalitetskontrol med og eksport  

 af frugt og gartneriprodukter og § 2, stk. 2 i landbrugsministeriets  

 bekendtgørelse nr. 135 af 15. april 1980 om indførsel og udførsel af planter  

 m.m. fastsættes følgende regler for eksportkontrol af frugt,  

 gartneriprodukter og andre objekter, for hvilke der kræves EØF-kontrolattest  

 som betingelse for eksport her fra landet (visse frugt- og grøntsagsarter)  

 eller planter, plantedele eller andre objekter, for hvilke der kræves  

 plantesundhedscertifikat herunder reeksportcertifikat ved indførsel i  

 modtagerlandet.
Begæring om eksportkontrol § 1. Begæring om eksportkontrol skal af den anerkendte eksportør eller  

 dennes repræsentant indgives til statens plantetilsyns distriktskontor i det  

 område, hvor kontrollen skal finde sted.
Begæring om eksportkontrol skal  

 indgives på formular 131, der udleveres fra distriktskontorerne eller vil  

 kunne rekvireres fra tilsynets hovedkontor.
Stk. 2. Begæringen skal være tilsynet i hænde så tidligt som muligt forud  

 for det tidspunkt, hvor kontrollen ønskes foretaget.
Det angives på  

 begæringen, for hvilke certifikater der ønskes foretaget kontrol, med  

 angivelse af de oplysninger, der kræves for de pågældende certifikater.
Afgifter § 2. Ved eksport til lande, der kræver plantesundhedscertifikat ved  

 indførsel af frugt, grønsager og afskårne blomster og plantedele til  

 dekoration, samt ved udstedelse af reeksportcertifikat betales der en  

 certifikatafgift i henhold til landbrugsministeriets bekendtgørelse om  

 betalingsreglement vedrørende afgifter til statens plantetilsyn for  

 sundhedskontrol af planter m.m.
Det heri anførte værdimærke påklæbes  

 begæringen (formular 131), inden denne afleveres til tilsynet.
Eksportkontrollen § 3. Sendingen skal fremstilles til eksportkontrol samlet på eet sted.  

 Kontrollen foretages før afsendelsen, under pakningen eller under læsningen  

 af varen, men kan undtagelsesvis finde sted undervejs, før sendingen passerer  

 grænsen.
Dette forudsætter dog, at en tilfredsstillende kontrol er mulig.
Stk. 2. Kontrollen foretages så vidt muligt på det af eksportøren angivne  

 sted og tidspunkt, idet tilsynet dog skal tilrettelægge sin arbejdsgang bedst  

 muligt.
Tilsynet tager skyldigt hensyn til, i hvilken rækkefølge begæringerne  

 er indgået.
 Stk. 3. Ved sendinger på under 5 tons frugt eller grønsager eller  

 sendinger af planter og andre gartneriprodukter på mindre end 2000 stk./2  

 kubikmeter sker kontrollen kun lejlighedsvis og i forbindelse med andet  

 kontrolarbejde.
Stk. 4.  Kontrollen foregår ved stikprøver og skal  

 omfatte en så stor varemængde, at det er muligt at bedømme hele partiets kvalitet og/eller sundhedstilstand.
 § 4. Under kontrollen skal eksportøren følge kontrollens anvisninger samt  

 vederlagsfrit stille de fornødne hjælpemidler og medhjælp til rådighed.
Udstedelse af plantesundhedscertifikat § 5. Det skal overfor kontrollen godtgøres, at oplysningerne om avlssted,  

 arter og godkendelser er i overensstemmelse med sendingens indhold, og at de  

 danske bestemmelser for omsætning af planter m.m. er iagttaget.
Kontrollen  

 skal sikre sig, at modtagerlandets bestemmelser for import er opfyldt.
Stk. 2. Når kontrollen er foretaget, og sendingen er godkendt, udstedes  

 et anordningsmæssigt plantesundhedscertifikat.
Certifikatet i original og 3  

 kopier udleveres til eksportøren.
Udstedelse af EØF-kontrolattest § 6. Kontrollen skal sikre sig, at den anmeldte forsendelse er i  

 overensstemmelse med gældende forskrifter for emballage, mærkning og  

 kvalitetsnormer m.v.
 Stk. 2. Når kontrollen er foretaget og sendingen godkendt, udsteder  

 kontrollen en EØF-kontrolattest.
Stk. 3. Ingen sending med produkter omfattet af EF-kvalitetsnormer kan  

 eksporteres, såfremt kontrolattesten ikke ledsager sendingen.
Kontrolattesten  

 udleveres til eksportøren i 3 eksemplarer, og eksemplaret mærket 0 forevises  

 den udførselskontrollerende myndighed (toldvæsenet) og skal følge sendingen  

 til modtageren.
 § 7. Reglerne træder i kraft den 1. december 1980. Samtidig ophæves  

 tilsynets vejledninger nr. 1 og nr. 2 af 14. juni 1977.
