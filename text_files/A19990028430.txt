Lov om ændring af  

 arbejdsmarkedsfondsloven, ligningsloven og pensionsbeskatningsloven (Fradrag for bidrag til efterlønsordningen og  

 beskatning af tilbagebetalinger fra efterlønsordningen m.v.) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

 Folketinget har vedtaget og Vi ved Vort samtykke stadfæstet  

 følgende lov:
§ 1 I lov om en arbejdsmarkedsfond, jf. lovbekendtgørelse nr. 728 af 7.  

 oktober 1998, som ændret ved § 4 i lov nr. 838 af 2. december 1998  

 og § 1 i lov nr. 1033 af 23. december 1998, foretages følgende  

 ændring:
 1. I § 8, stk. 1, litra f, udgår »eller  

 delefterløn«.
§ 2 I lov om påligningen af indkomstskat til staten (ligningsloven), jf.  

 lovbekendtgørelse nr. 819 af 3. november 1997, som senest ændret  

 ved lov nr. 218 af 14. april 1999, foretages følgende  

 ændringer:
 1. § 7, litra y, affattes således:
»y)	Præmie efter lov om arbejdsløshedsforsikring m.v.  

 § 74 k eller § 75 c, stk. 10-13.« 2. I § 9, stk. 2, ændres »§ 49,  

 stk. 1, i lov om beskatningen af pensionsordninger m.v.« til:  

 »§ 49, stk. 1, og § 49 A, stk. 1, i lov om beskatningen  

 af pensionsordninger m.v.« § 3 I lov om beskatningen af pensionsordninger m.v.  

 (pensionsbeskatningsloven), jf. lovbekendtgørelse nr. 776 af 22.  

 august 1996, som senest ændret ved § 2 i lov nr. 143 af 17. marts  

 1999, foretages følgende ændring:
 1. Efter § 49 indsættes:
»§ 49 A.
Ved opgørelsen af den skattepligtige indkomst  

 for et medlem af en arbejdsløshedskasse kan der fradrages udgifter til  

 bidrag til efterlønsordningen, jf. lov om  

 arbejdsløshedsforsikring m.v. § 77, stk. 4.
 Stk. 2. Af tilbagebetalinger af bidrag til  

 efterlønsordningen efter § 77 a, stk. 1, og stk. 9, 2.  

 pkt., i lov om arbejdsløshedsforsikring m.v. svares en afgift på  

 30 pct. af tilbagebetalingsbeløbet.
 Stk. 3. Tilbagebetaling af bidrag til  

 efterlønsordningen efter § 77 a, stk. 2, 4. pkt.,  

 stk. 3 eller stk. 4, jf. stk. 3, i lov om  

 arbejdsløshedsforsikring m.v. medregnes ved opgørelsen af den  

 skattepligtige indkomst.
 Stk. 4. Overførsel af en efterlønsordning efter  

 § 77 a, stk. 2, 2. pkt., i lov om arbejdsløshedsforsikring  

 m.v. til en bestående eller nyoprettet pensionsordning omfattet af  

 kapitel 1 behandles ikke som indbetaling til pensionsordningen.
 Stk. 5. Ved overførsel af en efterlønsordning  

 efter § 77 a, stk. 2, 3. pkt., i lov om  

 arbejdsløshedsforsikring m.v. til en bestående eller nyoprettet  

 udenlandsk pensionsordning svares en afgift på 60 pct. af  

 tilbagebetalingsbeløbet.
 Stk. 6. Forinden afgiftsberegningen efter stk. 2 eller 5  

 afrundes det afgiftspligtige beløb nedad til det nærmeste  

 kronebeløb, der kan deles med 100. Er beløbet mindre end 100  

 kr., svares der ingen afgift.
 Stk. 7. Der svares afgift efter stk. 2 eller 5, selv om  

 medlemmet ikke har været skattepligtigt her i landet i den periode,  

 hvor indbetaling af bidragene til efterlønsordningen har fundet  

 sted.
Stk. 8. Når afgiftspligt indtræder som  

 følge af en tilbagebetaling, påhviler afgiftspligten den eller  

 dem, der efter lov om arbejdsløshedsforsikring m.v. er berettiget til  

 tilbagebetalingen.
Afgiften tilbageholdes ved tilbagebetalingen, og den  

 afgiftspligtige underrettes om tilbageholdelsen. § 38, stk. 5 og 6,  

 og § 39 finder tilsvarende anvendelse.
Skatteministeren kan  

 fastsætte de nærmere regler for afgiftens indbetaling.
Stk. 9. Afgiften tilfalder staten.« § 4 Loven træder i kraft den 1. juli 1999. § 2, nr. 2, og  

 pensionsbeskatningslovens § 49 A, stk. 1, som affattet ved denne  

 lovs § 3, nr. 1, har virkning fra og med den 1. april 1999.
