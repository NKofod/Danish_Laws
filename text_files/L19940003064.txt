 Ved noteveksling i København og Conakry henholdsvis den 2. juli og den 25.  

 august 1993 mellem Danmark og Guinea undertegnedes en overenskomst, ifølge  

 hvilken Danmark i perioden 1993-95 yder et beløb på 21,7 mio. kr. som støtte  

 til et drikkevands- og sanitetsprojekt i Guinea.
 Projektets formål er at bidrage til en forbedring af leve- og  

 sundhedsforholdene for befolkningen i Coyah, Dubreka, Gaoual og Macenta  

 gennem adgang til forbedret vandforsyning og forbedrede sanitære forhold.
 Overenskomsten trådte i kraft den 25. august 1993 og har en løbetid på 30  

 måneder.
