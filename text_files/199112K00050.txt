Nr LSF 50 Forslag til Lov om ændring af lov om svangerskabsafbrydelse Fremsat af Kofod-Svendsen (KRF) Lysholm Christensen (KRF) Glønborg (KRF)  

 Jørgen Kvist Jensen (KRF) den 10. oktober 1991 § 1 I lov om svangerskabsafbrydelse, jf. lovbekendtgørelse nr. 633 af 15.  

 september 1986, som senest ændret ved lov nr. 389 af 7. juni 1989, foretages  

 følgende ændringer:
 1. § 2 affattes således:
»§ 2. Selv om 12. svangerskabsuge er udløbet, kan en kvinde  

 uden særlig tilladelse få sit svangerskab afbrudt, hvis indgrebet er  

 nødvendigt for at redde hendes liv.« 2. § 4, stk. 1, affattes således:
»Justitsministeren opretter for hver amtskommune og for Københavns  

 henholdsvis Frederiksberg Kommune et eller flere samråd, der afgør sager  

 efter § 3, § 5, stk. 2, § 6, stk. 2 og 3, og § 7. Et samråd består af 5  

 medlemmer, som beskikkes af justitsministeren for 4 år ad gangen.
For hvert  

 medlem beskikkes en stedfortræder.
Genbeskikkelse kan finde sted.
Beskikkelse  

 sker efter følgende regler:
1) 3 medlemmer udpeges af justitsministeren efter indstilling fra  

 amtsrådet, i Københavns Kommune magistraten og på Frederiksberg det sociale  

 udvalg.
Af disse skal een være medarbejder ved amtskommunen (kommunen) med  

 juridisk eller social uddannelse, og 2 skal være læger.
2) 2 medlemmer udpeges af amtsrådet (i Københavns Kommune magistraten og  

 på Frederiksberg det sociale udvalg). Disse medlemmer skal have dokumenteret  

 en særlig indsigt i de etiske og menneskelige spørgsmål, foretagelse af abort  

 rejser.« 3. § 4, stk. 2, affattes således:
»Stk. 2. Et samråds afgørelse kan indbringes for et ankenævn,  

 der tillige fører tilsyn med samrådenes virksomhed.
Ankenævnet, der oprettes  

 af justitsministeren, består af en formand og et antal andre medlemmer.  

 Formanden skal have juridisk embedseksamen.
I behandlingen af hver klagesag  

 deltager mindst 5 medlemmer, herunder formanden eller et medlem, der opfylder  

 betingelserne for at kunne være formand for nævnet.
Af de fire andre  

 medlemmer skal 2 være læger, og 2 skal have dokumenteret en særlig indsigt i  

 de etiske og menneskelige spørgsmål, foretagelse af abort rejser.
For hvert  

 medlem beskikkes en stedfortræder.
Medlemmer og stedfortrædere beskikkes for  

 4 år ad gangen.
Genbeskikkelse kan finde sted.« 4. § 4, stk. 4, ophæves.
 Stk. 5 bliver herefter stk. 4.
 5. § 8 affattes således:
 »§ 8. Anmodning om svangerskabsafbrydelse fremsættes over for  

 en læge eller over for en amtskommune eller i København og på Frederiksberg  

 over for kommunen.
 Stk. 2. Kvinden skal af en læge oplyses om indgrebets beskaffenhed  

 og direkte følger og den risiko, der antages at være forbundet med indgrebet.
Stk. 3. Kvinden skal på den kommunale socialforvaltning i en  

 samtale med en sagsbehandler dels vejledes om de hjælpeforanstaltninger,  

 samfundet kan yde til støtte for gennemførelsen af svangerskabet og til  

 støtte efter barnets fødsel, dels have gennemdrøftet sin situation i  

 almindelighed.
Kvinden skal orienteres om muligheden for at bortadoptere  

 barnet.« § 2 Loven træder i kraft den 1. juli 1992.
Bemærkninger til lovforslaget Almindelige bemærkninger Hensigten med nærværende lovforslag er at undgå nogle af de over 20.000  

 provokerede aborter, der årligt foretages her i landet.
Bemærkninger til lovforslagets enkelte bestemmelser Til nr. 1 Efter forslagsstillernes opfattelse er adgangen efter de gældende regler  

 til at få tilladelse til abort efter udløbet af 12. svangerskabsuge uden om  

 samrådet for vidtgående.
De giver mulighed for, at en overlæge på baggrund af  

 mistanke om misdannelser hos barnet uden om samrådet kan beslutte, at der  

 skal foretages abort, hvis der er fare for moderens legemlige eller sjælelige  

 helbred.
Forslaget medfører, at en overlæge kun kan tage beslutning om, at der skal  

 foretages abort uden om samrådet i de tilfælde, hvor der er akut fare for  

 moderens liv, og hvor aborten nødvendigvis skal gennemføres for at redde det.  

 Samrådene skal ifølge cirkulære nr. 55 af 19. marts 1976 om sagernes  

 behandling holde møde efter behov og mindst een gang om ugen, hvis der er  

 sager til afgørelse.
Det er altså muligt at afvente et samrådsmøde, hvis der  

 ikke er akut fare for moderens liv.
Skal afgørelsen træffes inden et berammet  

 møde, skal der indkaldes til et møde med kort varsel.
Til nr. 2, 3 og 4 Det foreslås, at antallet af medlemmer i samråd og ankenævn udvides fra 3  

 til 5. Forslaget medfører, at den nuværende rent lægelige og sociale  

 vurdering af behovet for abort suppleres med mere almindelige menneskers  

 vurdering af de særlige etiske og menneskelige problemer, gennemførelsen af  

 en abort rejser hos kvinden.
Da det kræver et større personligt kendskab til  

 de enkelte menneskers forståelse for og indsigt i de følelsesmæssige  

 problemer, der normalt kan opstå efter en abort, foreslås det, at amtsrådet  

 udpeger disse medlemmer til samrådet.
Til nr. 5 Med den foreslåede udvidede obligatoriske rådgivning både hos en læge og  

 en sagsbehandler er der givet mulighed for en grundig gennemdrøftelse af  

 kvindens muligheder for at undgå abort og af følgerne efter aborten.
Den gravide kvinde står ofte i en situation, hvor hun føler sig meget  

 ensom og mangler adgang til en forsvarlig gennemdrøftelse af hele  

 situationen.
Under lægens og sagsbehandlerens samtaler med kvinden bør der  

 lægges vægt på en grundig og positiv drøftelse af hendes muligheder for at  

 give barnet en god og tryg opvækst og af mulighederne for at bortadoptere  

 barnet straks efter fødslen, hvis hun ikke ønsker at beholde barnet.
Barnets  

 far bør, så vidt det er muligt, deltage i rådgivningen både hos lægen og hos  

 sagsbehandleren.
Til § 2 Det foreslås, at loven træder i kraft den 1. juli 1992.
