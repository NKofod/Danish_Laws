Ankestyrelsens  

 oversigt over tendenser i afgørelser om social pension  af souschef  

 Kirsten  

 Borum (Nyt fra Ankestyrelsen, nr. 3, september 2005) Loven om social pension Pensionslovens § 2 og § 11  ikke dansk  

 indfødsret  EF-forordning nr. 1408/71 En canadisk statsborger med bopæl i Frankrig havde ret til dansk  

 folkepension efter lov om social pension § 12.
Han havde optjent dansk pensionsret svarende til 27/40 af en  

 fuld dansk pension.
Under optjeningen af dansk pensionsret fra 11. september  

 1952 til den 6. august 1980 var han dansk statsborger.
 Den Sociale Sikringsstyrelse fandt, at ansøgeren måtte betragtes  

 som omfattet af personkredsen i art. 2 i EF-forordning 1408/71, selv om han  

 ikke aktuelt var EU-statsborger, idet han efterfølgende var blevet canadisk  

 statsborger.
 Styrelsen lagde vægt på, at han var dansk statsborger på  

 optjeningstidspunktet i Danmark, og at Danmark var blevet medlem af EF, inden  

 han flyttede til Canada og blev canadisk statsborger.
 Styrelsen støttede sin afgørelse på SM P-17-03 (Vestre  

 Landsretsdom) og EF dom C 10-78 (Belbouab-sagen), hvor der blev lagt vægt på  

 statsborgerskabet på optjeningstidspunktet og ikke nødvendigvis også på  

 ansøgningstidspunktet.
Ankestyrelsens bemærkninger Retten til dansk pension er ifølge hovedreglen i § 2  

 betinget af, at modtageren har dansk indfødsret.
 I medfør af § 11 er reglerne fraveget i det omfang det er  

 nødvendigt for anvendelse af EF-forordning nr. 1408/71 om social sikring for  

 vandrende arbejdstagere.
 Ifølge art. 2 i EF-forordningen finder forordningen anvendelse  

 på arbejdstagere, selvstændige erhvervsdrivende og studerende, som er eller  

 har  

 været omfattet af lovgivningen i en eller flere medlemsstater, og som er  

 statsborgere i en af disse stater eller er statsløse eller flygtninge bosat  

 på  

 en medlemsstats område, samt på deres familiemedlemmer og efterladte.
 I SM P-17-03 er der henvist til, at det fremgår af domspraksis,  

 at kravet om EU-statsborgerskab skal være opfyldt på  

 beskæftigelsestidspunktet  

 og ikke nødvendigvis også på ansøgningstidspunktet.
 Det var dog en forudsætning, at optjeningen var sket under  

 Danmarks medlemskab af EF.
 Sikringsstyrelsens afgørelse illustrerer anvendelsen af  

 princippet i SM P-17-03.
Pensionslovens § 20  afgørelse om ret til  

 førtidspension Et nævn har orienteret om en omgørelse af et kommunalt afslag på  

 førtidspension:
 En pædagog på ca. 46 år havde været forsøgt arbejdsprøvet 2  

 gange, men måtte opgive efter kort tid, selv om der blev taget skånehensyn.  

 Hun  

 bad om, at kommunen påbegyndte behandling af sagen om førtidspension på det  

 foreliggende grundlag, og hun fik derefter afslag på pension fra kommunen.
Nævnet ændrede kommunens afgørelse.
Hun havde således ret til  

 førtidspension.
 Begrundelsen var, at det måtte anses for dokumenteret, at hun  

 ikke kunne blive selvforsørgende, herunder at det ikke var sandsynligt, at  

 arbejdsevnen kunne forbedres.
Ifølge den tidligere speciallægeerklæring var der tale om en  

 depressiv tilstand og udbrændthed uden mulighed for behandling eller bedring.  

 Hun udtrættedes hurtigt, var energiløs og havde hukommelses- og  

 koncentrationsbesvær.
Hun havde ikke været i stand til at gennemføre en  

 arbejdsprøvning, selv om der blev taget de fornødne skånehensyn.
 Endelig lagde nævnet vægt på, at tilstanden ikke var bedret  

 trods massiv behandling, og at en fornyet arbejdsprøvning ifølge den  

 psykiatriske speciallæge kun ville forværre tilstanden.
 Nævnet bemærkede, at der i sager påbegyndt efter pensionslovens  

 § 17, stk. 1, 3. pkt., ikke skulle indhentes yderligere oplysninger.
 Ressourceprofilen skulle således udarbejdes på de foreliggende  

 oplysninger, hvorved forstås allerede udarbejdet materiale, som myndigheden  

 var  

 forpligtet til at fremskaffe til brug for sagsbehandlingen.
 Kommunen havde derfor været berettiget til ikke at medtage de  

 seneste oplysninger i journalen fra Arbejdsmedicinsk Klinik, ligesom den  

 seneste erklæring fra den psykiatriske speciallæge, der var indkommet  

 efterfølgende, ikke var indgået i sagen.
 Nævnet mente dog, at det var en alvorlig fejl i  

 sagsbehandlingen, at oplysningerne om ophøret af den seneste arbejdsprøvning  

 og  

 baggrunden herfor ikke var medtaget i ressourceprofilen.
Ankestyrelsens bemærkninger Afgørelsen giver ikke anledning til særlige bemærkninger.
 Det er meget væsentligt, at ressourceprofilen indeholder  

 fyldestgørende oplysning om arbejdsprøvning og baggrunden for ophør, og vi  

 kan  

 fuldt ud tilslutte os, at det er vigtigt, at oplysninger om en forudgående  

 arbejdsprøvning medtages i ressourceprofilen.
Pensionslovens § 42  tilbagebetaling af pension En selvstændig erhvervsdrivende havde modtaget for meget i  

 pension for 2001.
 Nævnet var enig med kommunen i, at et opsparet overskud var en  

 del af indtægten ved personligt arbejde.
 Overskuddet skulle derfor indgå i beregningen af pensionens  

 grundbeløb i det år, hvor overskuddet blev hævet, jf. pensionslovens  

 § 27,  

 stk. 1, pensionsbekendtgørelsens § 29, personskattelovens § 3, stk.  

 1  

 og virksomhedsskattelovens § 10, stk. 3.
 Han havde haft en større indtægt, end han på forhånd havde  

 oplyst til kommunen.
 Ifølge pensionslovens § 42 var tilbagebetalingspligt  

 vedrørende pension modtaget med urette betinget af, at pensionisten har  

 modtaget det for meget udbetalte beløb mod bedre vidende.
 Nævnet fandt det dog ikke godtgjort, at han havde modtaget det  

 for meget udbetalte mod bedre vidende.
 Nævnet var opmærksom på, at han i pensionsmeddelelserne for 2001  

 og i særligt brev var gjort bekendt med det indtægtsgrundlag, der blev  

 anvendt  

 ved beregningen af pensionen for 2001 og med hans oplysningspligt, hvis  

 indtægtsgrundlaget ikke var rigtigt.
 Det fremgik af praksis, at krav om tilbagebetaling af udbetalt  

 pension forudsatte, at det i det konkrete tilfælde kunne godtgøres, at  

 pensionisten på forhånd kunne forudse indkomsten.
 Nævnet fandt, at det ikke ud fra de foreliggende  

 regnskabsmæssige bilag og bankkonti kunne godtgøres, at han på forhånd kunne  

 forudse, at han efter årets udgang ville gøre brug af  

 virksomhedsskatteordningen og den deraf følgende mulighed for at forøge sin  

 arbejdsindtægt med tilbagevirkende kraft ved at hæve af et opsparet overskud  

 i  

 sin virksomhed.
 Endvidere fandt nævnet, at det ikke var godtgjort, at han på  

 forhånd kunne forudse, at hans samlede indtægt ved personligt arbejde i  

 øvrigt  

 ville blive større end oplyst til kommunen.
 Herved lagde nævnet vægt på, at han havde adskillige  

 indtægtskilder og trækningsrettigheder og på oplysningerne om, at han  

 forventede, at omfanget af den selvstændige virksomhed ville blive  

 formindsket.  

 Sagens regnskabsmæssige bilag indeholdt ikke dispositioner, der kunne tolkes  

 som et udtryk for, at han enten på et bestemt tidspunkt eller løbende igennem  

 2001 ville hæve af det opsparede overskud.
 Betingelserne i pensionslovens § 42 for at forlange  

 tilbagebetaling var derfor ikke opfyldt.
 Pensionisten skulle derfor ikke tilbagebetale den for meget  

 udbetalte pension og fik således medhold i sin klage.
Ankestyrelsens bemærkninger Afgørelsen er et eksempel på, at krav om tilbagebetaling  

 forudsætter, at det for meget udbetalte beløb er udbetalt med urette og  

 modtaget mod bedre vidende, ifølge pensionslovens § 42.
Pensionslovens § 49  reelt enlig Kommunen havde truffet afgørelse om, at en person A ikke var  

 reelt enlig og som følge heraf ikke berettiget til pension som reelt enlig.
 Nævnet ændrede kommunens afgørelse.
Nævnet begrundede afgørelsen med, at det var ubestridt, at  

 person A og person B havde hver deres bolig, hvor de var tilmeldt  

 folkeregistret.
Person A havde hele sit liv boet i sin lejlighed, og person B  

 havde boet i sin lejlighed siden 1985.
 Udgangspunktet var således, at der ikke var en formodning for,  

 at de levede sammen i et ægteskabslignende forhold, jf. pensionslovens  

 § 49, stk. 2, medmindre kommunen konkret havde løftet bevisbyrden for,  

 at  

 der var tale om et samlivsforhold.
 Nævnet fandt, at omstændighederne omkring sygdom, diverse  

 hospitalsindlæggelser og efterfølgende ophold hos person B over en knap 1 ½  

 års  

 periode sammenholdt med, at hun under hele forløbet havde bevaret sin egen  

 bolig, førte til, at hun måtte anses for enlig i pensionslovens forstand.
 Efter nævnets opfattelse havde kommunen således ikke ført  

 afgørende beviser for, at de levede i et samlivsforhold.
Ankestyrelsens bemærkninger Ankestyrelsen har ikke bemærkninger til afgørelsen.
