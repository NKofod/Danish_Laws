Nr BSF 9 Folketingsbeslutning om tiltrædelse af Euro-Middelhavsassocieringsaftalen  

 mellem De Europæiske Fællesskaber og deres medlemsstater på den ene side og  

 Republikken Tunesien på den anden side Fremsat af udenrigsministeren (Niels Helveg Petersen) den 2. oktober 1996 Vedtaget ved anden (sidste) behandling den 5. december 1996 Folketinget meddeler sit samtykke til, at regeringen på Danmarks vegne tiltræder den i Bruxelles den 17. juli 1995 undertegnede Euro-Middelhavsassocieringsaftale mellem De Europæiske Fællesskaber og deres medlemsstater på den ene side og Republikken Tunesien på den anden side.
Bilag Den aftale, som er omtalt i folketingsbeslutningen, er optrykt som bilag  

 til det fremsatte forslag.
Oprindelig fremsat forslag Folketinget meddeler sit samtykke til, at regeringen på Danmarks vegne tiltræder den i Bruxelles den 17. juli 1995 undertegnede Euro-Middelhavsassocieringsaftale mellem De Europæiske Fællesskaber og deres medlemsstater på den ene side og Republikken Tunesien på den anden side.
INDHOLDSFORTEGNELSE 1. Euro-Middelhavsaftale om oprettelse af en associering mellem De  

 Europæiske Fællesskaber og dets medlemsstater på den ene side og Den  

 Tunesiske Republik på den anden side Præambel Formålsbestemmelse Afsnit I Politisk dialog Afsnit II Frie varebevægelser Kapitel 1: Industrivarer Kapitel 2: Landbrugsprodukter og fiskerivarer Kapitel 3: Fælles bestemmelser Afsnit III Etableringsret og tjenesteydelser Afsnit IV Betalinger, kapital, konkurrenceregler og andre økonomiske  

 bestemmelser Kapitel 1: Løbende betalinger og kapitalbevægelser Kapitel 2: Konkurrenceregler og andre økonomiske bestemmelser Afsnit V Økonomisk samarbejde Afsnit VI Samarbejde på det sociale og kulturelle område Kapitel 1: Bestemmelser vedrørende arbejdstagere Kapitel 2: Dialog på det sociale område Kapitel 3: Samarbejdsforanstaltninger på det sociale område Kapitel 4: Samarbejde på det kulturelle område Afsnit VII Finansielt samarbejde Afsnit VIII Institutionelle, almindelige og afsluttende  

 bestemmelser Bilag 1-7 Protokoller Protokol 1: om ordningen for indførsel i Fællesskabet af  

 landbrugsprodukter med oprindelse i Tunesien Protokol 2: om ordningen for indførsel i Fællesskabet af fiskerivarer med oprindelse i Tunesien Protokol 3: om ordningen for indførsel i Tunesien af landbrugsprodukter med oprindelse i Fællesskabet Protokol 4: om definitionen af begrebet »varer med  

 oprindelsesstatus« og om metoderne for administrativt samarbejde Protokol 5: om gensidig bistand mellem myndighederne i toldspørgsmål Slutakt Fælleserklæringer 2. Bemærkninger til forslaget EURO-MIDDELHAVSAFTALE OM OPRETTELSE AF EN ASSOCIERING MELLEM DE  

 EUROPÆISKE FÆLLESSKABER OG DETS MEDLEMSSTATER PÅ DEN ENE SIDE OG DEN  

 TUNESISKE REPUBLIK PÅ DEN ANDEN SIDE KONGERIGET BELGIEN, KONGERIGET DANMARK, FORBUNDSREPUBLIKKEN TYSKLAND, DEN HELLENSKE REPUBLIK, KONGERIGET SPANIEN, DEN FRANSKE REPUBLIK, IRLAND, DEN ITALIENSKE REPUBLIK, STORHERTUGDØMMET LUXEMBOURG, KONGERIGET NEDERLANDENE, REPUBLIKKEN ØSTRIG, DEN PORTUGISISKE REPUBLIK, REPUBLIKKEN FINLAND, KONGERIGET SVERIGE, DET FORENEDE KONGERIGE STORBRITANNIEN OG NORDIRLAND, som er kontraherende parter i traktaten om  

 oprettelse af Det Europæiske Fællesskab og traktaten om oprettelse af Det  

 Europæiske Kul- og Stålfællesskab, i det følgende benævnt  

 »medlemsstater« og, DET EUROPÆISKE FÆLLESSKAB, DET EUROPÆISKE KUL- OG STÅLFÆLLESSKAB, i det følgende benævnt »Fællesskabet«, på den ene side, og DEN TUNESISKE REPUBLIK, i det følgende benævnt »Tunesien«, på den anden side, SOM TAGER HENSYN TIL betydningen af de bestående traditionelle bånd mellem  

 Fællesskabet, dets medlemsstater og Tunesien og de fælles værdier, som de  

 deler, SOM TAGER HENSYN TIL, at Fællesskabet, dets medlemsstater og Tunesien  

 ønsker at styrke disse bånd og etablere nære og varige forbindelser på  

 grundlag af gensidighed, partnerskab og fælles udvikling, SOM TAGER HENSYN TIL den betydning, som parterne tillægger principperne i  

 De Forenede Nationers Pagt, særlig overholdelsen af menneskerettighederne og  

 de politiske og økonomiske friheder, som udgør selve grundlaget for  

 associeringen, SOM TAGER HENSYN TIL den politiske og økonomiske udvikling, der er  

 registreret i de seneste år på det europæiske kontinent og i Tunesien, SOM TAGER HENSYN TIL de betydelige fremskridt, Tunesien og det tunesiske  

 folk har gjort i retning af gennemførelsen af deres målsætninger om  

 fuldstændig at integrere den tunesiske økonomi i verdensøkonomien og om at  

 indgå i samfundet af demokratiske stater, SOM ER KLAR OVER betydningen af denne aftale, som bygger på samarbejde og  

 dialog, for varig stabilitet og sikkerhed i Middelhavsområdet, SOM ER KLAR OVER betydningen af forbindelser i en global  

 euromiddelhavssammenhæng på den ene side og målsætningen om integration  

 mellem Maghreb-landene på den anden, SOM TAGER HENSYN TIL forskellen i det økonomiske og sociale  

 udviklingsniveau mellem Fællesskabet og Tunesien, og som ønsker at nå  

 målsætningerne med denne associering ved passende bestemmelser i denne  

 aftale, SOM ØNSKER at etablere og udbygge en regelmæssig politisk dialog om  

 bilaterale og internationale spørgsmål af fælles interesse, SOM TAGER I BETRAGTNING, at Fællesskabet er rede til at yde afgørende  

 støtte til Tunesien til landets tilpasnings- og reformbestræbelser på  

 økonomisk plan og med hensyn til den sociale udvikling, SOM TAGER I BETRAGTNING, at Fællesskabet og Tunesien tilslutter sig  

 princippet om frihandel, især overholdelsen af de rettigheder og  

 forpligtelser, der følger af den almindelige overenskomst om told og  

 udenrigshandel (GATT), SOM ØNSKER at etablere et samarbejde, understøttet af en regelmæssig  

 dialog, på det økonomiske, sociale og kulturelle område for at nå frem til en  

 større gensidig forståelse, SOM ER OVERBEVISTE OM, at denne aftale vil skabe et gunstigt klima for et  

 opsving i deres økonomiske forbindelser, særlig inden for handel og  

 investeringer, som er afgørende for den økonomiske omstrukturering og den  

 teknologiske modernisering, ER BLEVET ENIGE OM FØLGENDE BESTEMMELSER:
Artikel 1 1. Der oprettes en associering mellem Fællesskabet og dets medlemsstater  

 på den ene side og Tunesien på den anden side.
 2. Det er formålet med denne aftale:
- at skabe passende rammer for den politiske dialog, som gør det muligt at  

 styrke deres forbindelser på alle de områder, de skønner relevante i  

 forbindelse med en sådan dialog - at fastsætte betingelserne for en gradvis liberalisering af udvekslingen  

 af varer, tjenesteydelser og kapital - at udvide samhandelen og sikre et opsving i afbalancerede økonomiske og  

 sociale forbindelser mellem parterne, især gennem dialog og samarbejde, for  

 at fremme Tunesiens og det tunesiske folks udvikling og velstand - at opmuntre til maghrebinsk integration ved at fremme samhandel og  

 samarbejde mellem Tunesien og landene i regionen - at fremme samarbejdet på det økonomiske, sociale, kulturelle og  

 finansielle område.
Artikel 2 Forbindelserne mellem parterne samt alle bestemmelserne i denne aftale  

 bygger på overholdelsen af de demokratiske principper og  

 menneskerettighederne, som ligger til grund for deres interne og  

 internationale politik, og som udgør et væsentligt element i aftalen.
Afsnit I Politisk dialog Artikel 3 1. Der etableres en politisk dialog mellem parterne.
Den gør det muligt at  

 skabe varige solidaritetsforbindelser mellem parterne, som vil bidrage til  

 velstand, stabilitet og sikkerhed i Middelhavsområdet og vil skabe et klima  

 af forståelse og tolerance mellem kulturer.
 2. Den politiske dialog og det politiske samarbejde skal bl.a.:
a) lette den indbyrdes tilnærmelse mellem parterne gennem en større  

 gensidig forståelse og regelmæssig fastlæggelse af fælles holdninger til  

 internationale spørgsmål af fælles interesse b) sætte hver af parterne i stand til at tage hensyn til den anden parts  

 stilling og interesser c) arbejde for en konsolidering af sikkerheden og stabiliteten i  

 Middelhavsområdet og i Maghreb-landene i særdeleshed d) gøre det muligt at iværksætte fælles initiativer.
Artikel 4 Den politiske dialog vedrører alle emner, der er af fælles interesse for  

 parterne, især forhold, der kan skabe garanti for fred, sikkerhed og  

 regionaludvikling ved at støtte samarbejdsbestræbelserne, især i det  

 maghrebinske område.
Artikel 5 Den politiske dialog etableres med jævnlige mellemrum og hver gang, det er  

 nødvendigt, på følgende måde:
a) på ministerplan, hovedsagelig i Associeringsrådets regi b) på højt embedsmandsplan mellem tunesiske embedsmænd på den ene side og  

 formandskabet for Rådet og Kommissionen på den anden side c) ved fuldstændig udnyttelse af alle diplomatiske kanaler, herunder  

 regelmæssige orienteringer, konsultationer i forbindelse med internationale  

 møder og kontakter mellem diplomatiske repræsentanter i tredjelande d) på enhver anden måde, som kan bidrage til at intensivere denne dialog  

 og gøre den mere effektiv.
Afsnit II Frie varebevægelser Artikel 6 Fællesskabet og Tunesien opretter gradvis et frihandelsområde i en  

 overgangsperiode af en varighed på højst tolv år begyndende på tidspunktet  

 for denne aftales ikrafttræden i overensstemmelse med de i det følgende  

 angivne bestemmelser og med bestemmelserne i den almindelige overenskomst om  

 told og udenrigshandel fra 1994 og de øvrige multilaterale overenskomster om  

 handel med varer, der er vedføjet overenskomsten om oprettelse af WTO, i det  

 følgende benævnt GATT.
Kapitel 1 Industrivarer Artikel 7 Bestemmelserne i dette kapitel finder anvendelse på varer med oprindelse i  

 Fællesskabet og i Tunesien, med undtagelse af de i bilag II i traktaten om  

 oprettelse af Det Europæiske Fællesskab opførte varer.
Artikel 8 Der indføres ingen ny importtold eller afgifter med tilsvarende virkning i  

 samhandelen mellem Fællesskabet og Tunesien.
Artikel 9 Varer med oprindelse i Tunesien kan indføres i Fællesskabet med fritagelse  

 for told og afgifter med tilsvarende virkning og uden restriktive  

 foranstaltninger eller foranstaltninger med tilsvarende virkning.
Artikel 10 1. Bestemmelserne i dette kapitel er ikke til hinder for, at Fællesskabet  

 opretholder et landbrugselement i forbindelse med indførsel af varer med  

 oprindelse i Tunesien, der er nævnt i bilag 1.
Dette landbrugselement afspejler forskellene mellem priserne på  

 landbrugsvarer i Fællesskabet, der betragtes som benyttet i fremstillingen af  

 disse varer, og priserne på varer indført fra tredjelande, når de samlede  

 omkostninger ved disse basisprodukter er højere i Fællesskabet.  

 Landbrugselementet kan tage form af et fast beløb eller værditold.
Disse  

 forskelle erstattes eventuelt af specifik told, der er et resultat af  

 tariferingen af landbrugselementet eller af værditold.
 Bestemmelserne i kapitel 2 for landbrugsvarer finder tilsvarende  

 anvendelse på landbrugselementet.
2. Bestemmelserne i dette kapitel er ikke til hinder for, at Tunesien  

 udskiller et landbrugselement i de gældende toldsatser ved indførsel af de i  

 bilag 2 nævnte varer med oprindelse i Fællesskabet.
Landbrugselementet kan  

 tage form af et fast beløb eller værditold.
 Bestemmelserne i kapitel 2 for landbrugsvarer finder tilsvarende  

 anvendelse på landbrugselementet.
 3. For de varer, der er opført i liste 1 i bilag 2, og som har oprindelse  

 i Fællesskabet, anvender Tunesien ved aftalens ikrafttræden indførselstold og  

 afgifter med tilsvarende virkning, der ikke er højere end dem, der er i kraft  

 den 1. januar 1995 inden for grænserne af de toldkontingenter, der er angivet  

 i nævnte liste.
 I forbindelse med fjernelsen af industrielementet i tolden i  

 overensstemmelse med bestemmelserne i stk. 4 må de toldniveauer, der skal  

 anvendes for varer, for hvilke toldkontingenterne er blevet afskaffet, ikke  

 være højere end dem, der er i kraft den 1. januar 1995.
 4. For de varer, der er opført i liste 2 i bilag 2, og som har oprindelse  

 i Fællesskabet, fjerner Tunesien industrielementet i afgifterne i  

 overensstemmelse med bestemmelserne i aftalens artikel 11, stk. 3, for  

 varerne i bilag 4.
 For de varer, der er opført i liste 1 og 3 i bilag 2, og som har  

 oprindelse i Fællesskabet, fjerner Tunesien industrielementet i afgifterne i  

 overensstemmelse med bestemmelserne i aftalens artikel 11, stk. 3, for  

 varerne i bilag 5.
 5. De landbrugselementer, der anvendes i overensstemmelse med stk. 1 og 2,  

 kan reduceres, når afgiftsbelastningen for et landbrugsbasisprodukt i  

 samhandelen mellem Fællesskabet og Tunesien nedsættes, eller når sådanne  

 nedsættelser er et resultat af gensidige indrømmelser vedrørende forarbejdede  

 landbrugsvarer.
 6. Den i stk. 5 omtalte nedsættelse, listen over de pågældende varer og  

 eventuelt toldkontingenterne, inden for grænserne af hvilke begrænsningen  

 finder anvendelse, fastsættes af Associeringsrådet.
Artikel 11 1. Told og afgifter med tilsvarende virkning, der gælder for indførsel til  

 Tunesien af varer med oprindelse i Fællesskabet, med undtagelse af dem, der  

 er opført i listen i bilag 3-6, afskaffes ved aftalens ikrafttræden.
 2. Told og afgifter med tilsvarende virkning, der gælder for indførsel til  

 Tunesien af varer med oprindelse i Fællesskabet, som er opført i listen i  

 bilag 3, afskaffes gradvis efter følgende tidsplan:
Ved aftalens ikrafttræden nedsættes hver told- og afgiftssats til 85% af  

 basistoldsatsen Et år efter aftalens ikrafttræden nedsættes hver told- og afgiftssats til  

 70% af basistoldsatsen To år efter aftalens ikrafttræden nedsættes hver told- og afgiftssats til  

 55% af basistoldsatsen Tre år efter aftalens ikrafttræden nedsættes hver told- og afgiftssats til  

 40% af basistoldsatsen Fire år efter aftalens ikrafttræden nedsættes hver told- og afgiftssats  

 til 25% af basistoldsatsen Fem år efter aftalens ikrafttræden fjernes de resterende toldsatser.
 3. Told og afgifter med tilsvarende virkning, der gælder for indførsel til  

 Tunesien af varer med oprindelse i Fællesskabet, som er opført i listerne i  

 bilag 4 og 5, afskaffes gradvis efter følgende tidsplaner:
 For listen i bilag 4:
Ved aftalens ikrafttræden nedsættes hver told- og afgiftssats til 92% af  

 basistoldsatsen Et år efter aftalens ikrafttræden nedsættes hver told- og afgiftssats til  

 84% af basistoldsatsen To år efter aftalens ikrafttræden nedsættes hver told- og afgiftssats til  

 76% af basistoldsatsen Tre år efter aftalens ikrafttræden nedsættes hver told- og afgiftssats til  

 68% af basistoldsatsen Fire år efter aftalens ikrafttræden nedsættes hver told- og afgiftssats  

 til 60% af basistoldsatsen Fem år efter aftalens ikrafttræden nedsættes hver told- og afgiftssats til  

 52% af basistoldsatsen Seks år efter aftalens ikrafttræden nedsættes hver told- og afgiftssats  

 til 44% af basistoldsatsen Syv år efter aftalens ikrafttræden nedsættes hver told- og afgiftssats til  

 36% af basistoldsatsen Otte år efter aftalens ikrafttræden nedsættes hver told- og afgiftssats  

 til 28% af basistoldsatsen Ni år efter aftalens ikrafttræden nedsættes hver told- og afgiftssats til  

 20% af basistoldsatsen Ti år efter aftalens ikrafttræden nedsættes hver told- og afgiftssats til  

 12% af basistoldsatsen Elleve år efter aftalens ikrafttræden nedsættes hver told- og afgiftssats  

 til 4% af basistoldsatsen Tolv år efter aftalens ikrafttræden fjernes de resterende toldsatser.
 For listen i bilag 5:
Fire år efter aftalens ikrafttræden nedsættes hver told- og afgiftssats  

 til 88% af basistoldsatsen Fem år efter aftalens ikrafttræden nedsættes hver told- og afgiftssats til  

 77% af basistoldsatsen Seks år efter aftalens ikrafttræden nedsættes hver told- og afgiftssats  

 til 66% af basistoldsatsen Syv år efter aftalens ikrafttræden nedsættes hver told- og afgiftssats til  

 55% af basistoldsatsen Otte år efter aftalens ikrafttræden nedsættes hver told- og afgiftssats  

 til 44% af basistoldsatsen Ni år efter aftalens ikrafttræden nedsættes hver told- og afgiftssats til  

 33% af basistoldsatsen Ti år efter aftalens ikrafttræden nedsættes hver told- og afgiftssats til  

 22% af basistoldsatsen Elleve år efter aftalens ikrafttræden nedsættes hver told- og afgiftssats  

 til 11% af basistoldsatsen Tolv år efter aftalens ikrafttræden fjernes de resterende toldsatser.
4. Hvis der opstår alvorlige vanskeligheder for en given vare, kan de  

 gældende tidsplaner i overensstemmelse med stk. 3 efter fælles aftale ændres  

 af Associeringsudvalget, dog således at tidsplanen, for hvilken der er  

 anmodet om en ændring, ikke kan forlænges for den pågældende vare ud over den  

 maksimale overgangsperiode på tolv år.
Hvis Associeringsudvalget ikke har  

 truffet beslutning inden for 30 dage efter at være blevet gjort bekendt med  

 Tunesiens anmodning om at ændre tidsplanen, kan Tunesien midlertidigt  

 suspendere tidsplanen for en periode på ikke over et år.
 5. For hver vare udgøres basistolden, på grundlag af hvilken de successive  

 nedsættelser som fastsat i stk. 2 og 3 skal foretages, af den told, der reelt  

 anvendes over for Fællesskabet pr. 1. januar 1995.
 6. Hvis en toldnedsættelse anvendes generelt efter den 1. januar 1995,  

 erstatter den nedsatte told basistolden som nævnt i stk. 5 med virkning fra  

 den dato, hvor denne nedsættelse anvendes.
 7. Tunesien giver Fællesskabet meddelelse om sine basistoldsatser.
Artikel 12 Bestemmelserne i artikel 10, 11 og 19, litra b), anvendes ikke på varer,  

 der optræder på listen i bilag 6. Ordningen, der anvendes på disse varer, vil  

 blive taget op til fornyet overvejelse i Associeringsrådet fire år efter  

 aftalens ikrafttræden.
Artikel 13 Bestemmelserne om afskaffelse af importtold finder også anvendelse på  

 finanstold.
Artikel 14 1. Tunesien kan træffe ekstraordinære foranstaltninger af begrænset  

 varighed, som afviger fra bestemmelserne i artikel 11 i form af forhøjet  

 eller genindført told.
 Disse foranstaltninger må kun vedrøre industrier i deres vorden eller  

 visse sektorer, som undergår omstrukturering eller er udsat for alvorlige  

 vanskeligheder, særlig når disse vanskeligheder forvolder alvorlige sociale  

 problemer.
Den importtold, der anvendes i Tunesien på varer med oprindelse i  

 Fællesskabet som følge af disse foranstaltninger, må højst udgøre 25% ad  

 valorem og skal omfatte et præferenceelement for varer med oprindelse i  

 Fællesskabet.
Den samlede værdi af importen af varer, som omfattes af disse  

 foranstaltninger, må højst udgøre 15% af den samlede import fra Fællesskabet  

 af industrivarer i det sidste år, for hvilket der foreligger statistikker.
Disse foranstaltninger må højst anvendes i fem år, medmindre  

 Associeringsudvalget tillader en længere varighed.
De skal ophøre med at  

 gælde senest på tidspunktet for udløbet af den maksimale overgangsperiode på  

 12 år.
 Der må ikke indføres sådanne foranstaltninger for en vare, hvis der er  

 forløbet mere end tre år siden afskaffelsen af al told og alle kvantitative  

 restriktioner eller afgifter eller foranstaltninger med tilsvarende virkning  

 for den pågældende vare.
Tunesien underretter Associeringsudvalget om alle ekstraordinære  

 foranstaltninger, det agter at træffe, og der afholdes på anmodning af  

 Fællesskabet konsultationer om sådanne foranstaltninger og de sektorer, de  

 gælder, før de bringes i anvendelse.
Tunesien forelægger, når det træffer  

 sådanne foranstaltninger, Associeringsudvalget en tidsplan for afskaffelsen  

 af den told, der er indført i henhold til denne artikel.
Tidsplanen skal  

 omfatte en gradvis afvikling i lige store årlige rater af denne told  

 begyndende senest to år efter dens indførelse.
Associeringsudvalget kan  

 træffe afgørelse om en anden tidsplan.
 2. Uanset bestemmelserne i stk. 1, fjerde afsnit, vil Associeringsudvalget  

 under hensyntagen til de vanskeligheder, der er forbundet med oprettelse af  

 en ny industri, undtagelsesvis kunne give Tunesien tilladelse til at  

 opretholde foranstaltninger, der allerede er truffet i medfør af stk. 1, for  

 en periode af højst tre år ud over overgangsperioden på tolv år.
Kapitel 2 Landbrugsprodukter- og fiskerivarer Artikel 15 Bestemmelserne i dette kapitel finder anvendelse på landbrugsprodukter- og  

 fiskerivarer med oprindelse i Fællesskabet og i Tunesien, som optræder på  

 listen i bilag II i traktaten om oprettelse af Det Europæiske Fællesskab.
Artikel 16 Fællesskabet og Tunesien gennemfører gradvis en stadig større  

 liberalisering af deres samhandel med landbrugsprodukter- og fiskerivarer.
Artikel 17 1. Landbrugsprodukter- og fiskerivarer med oprindelse i Tunesien er ved  

 indførsel til Fællesskabet omfattet af bestemmelserne i henholdsvis protokol  

 nr. 1 og 2.
 2. Landbrugsprodukter med oprindelse i Fællesskabet er ved indførsel til  

 Tunesien omfattet af bestemmelserne i protokol nr. 3.
Artikel 18 1. Fra den 1. januar 2000 gennemgår Fællesskabet og Tunesien situationen  

 med henblik på at fastsætte de liberaliseringsforanstaltninger, som  

 Fællesskabet og Tunesien skal gennemføre med virkning fra den 1. januar 2001  

 i overensstemmelse med den målsætning, der er angivet i artikel 16.
 2. Med forbehold af bestemmelserne i stk. 1 og under hensyntagen til  

 handelen med landbrugsprodukter mellem parterne samt disse produkters særlige  

 følsomhed gennemgår Fællesskabet og Tunesien i Associeringsrådet for hvert  

 enkelt produkt og på basis af gensidighed muligheden for at give hinanden  

 passende indrømmelser.
Kapitel 3 Fælles bestemmelser Artikel 19 Med forbehold af GATT-bestemmelserne:
a) indføres der ingen nye kvantitative importrestriktioner eller  

 foranstaltninger med tilsvarende virkning i samhandelen mellem Fællesskabet  

 og Tunesien b) afskaffes kvantitative restriktioner eller foranstaltninger med  

 tilsvarende virkning, der anvendes ved indførsel i forbindelse med  

 samhandelen mellem Tunesien og Fællesskabet, ved aftalens ikrafttræden c) anvender Fællesskabet og Tunesien ved udførsel hverken told eller  

 afgifter med tilsvarende virkning eller kvantitative restriktioner eller  

 foranstaltninger med tilsvarende virkning.
Artikel 20 1. Hvis der indføres særlige bestemmelser som følge af iværksættelse af  

 parternes landbrugspolitikker eller som følge af ændring i de gældende  

 bestemmelser, eller hvis der sker ændring eller udvikling af bestemmelserne  

 vedrørende iværksættelsen af deres landbrugspolitikker, kan Fællesskabet og  

 Tunesien for de deraf omfattede varer foretage en ændring af den i denne  

 aftale fastsatte ordning.
Den part, der foretager denne ændring, underretter Associeringsudvalget  

 herom.
Efter anmodning fra den anden part mødes Associeringsudvalget for på  

 passende vis at tage hensyn til den nævnte parts interesser.
 2. Hvis Fællesskabet eller Tunesien i medfør af stk. 1 ændrer den i denne  

 aftale fastsatte ordning for så vidt angår landbrugsprodukter, indrømmer de  

 for indførslerne af varer med oprindelse hos den anden part en begunstigelse  

 svarende til den, der er fastsat i denne aftale.
 3. Ændringen af den i aftalen fastsatte ordning vil på den anden  

 kontraherendes parts anmodning blive genstand for samråd i Associeringsrådet.
Artikel 21 Produkter med oprindelse i Tunesien er ved indførsel i Fællesskabet ikke  

 omfattet af en gunstigere ordning end den, medlemsstaterne anvender  

 indbyrdes.
 Bestemmelserne i denne aftale gælder med forbehold af bestemmelserne i  

 Rådets forordning (EØF) nr. 1911/91 af 26. juni 1991 om anvendelse af  

 fællesskabsretten på De Kanariske Øer.
Artikel 22 1. De to parter afholder sig fra enhver foranstaltning eller intern  

 praksis af fiskal art, der direkte eller indirekte bevirker en  

 forskelsbehandling mellem varer fra en af parterne og lignende varer, der har  

 oprindelse på den anden parts område.
 2. Varer, der udføres til en af de to parters område, må ikke ydes intern  

 afgiftsgodtgørelse, der er højere end den afgift, de direkte eller indirekte  

 er pålagt.
Artikel 23 1. Denne aftale er ikke til hinder for opretholdelsen eller oprettelsen af  

 toldunioner, frihandelsområder eller grænsetrafikordninger, for så vidt som  

 disse ikke medfører ændring af den samhandelsordning, der er fastlagt ved  

 denne aftale.
2. Der finder konsultationer sted mellem parterne i Associeringsudvalget  

 om aftaler om oprettelse af sådanne toldunioner eller frihandelsområder og om  

 fornødent om andre vigtige spørgsmål vedrørende deres respektive  

 handelspolitik over for tredjelande.
I tilfælde af, at et tredjeland  

 tiltræder Fællesskabet, skal der i særdeleshed afholdes sådanne  

 konsultationer for at sikre, at der tages hensyn til Fællesskabets og  

 Tunesiens gensidige interesser som fastlagt i denne aftale.
Artikel 24 Hvis en af parterne mener, at der i samhandelen med den anden part finder  

 dumping sted som omhandlet i artikel VI i GATT, kan den træffe passende  

 foranstaltninger over for denne praksis i overensstemmelse med aftalen om  

 anvendelse af artikel VI i GATT med dertil knyttet national lovgivning, på de  

 betingelser og ifølge de procedurer, der er fastsat i artikel 27.
Artikel 25 Når en vare indføres i så store mængder og på sådanne vilkår, at der  

 forvoldes eller opstår trussel om:
- væsentlig skade for indenlandske producenter af samme eller direkte  

 konkurrerende varer på en af de kontraherende parters område, eller - alvorlige forstyrrelser inden for en sektor i økonomien eller  

 vanskeligheder, der kan give sig udtryk i en alvorlig ændring af den  

 økonomiske situation i en region kan Fællesskabet og Tunesien, alt efter hvilken af parterne der er berørt,  

 træffe passende foranstaltninger på de betingelser og ifølge de procedurer,  

 der er fastsat i artikel 27.
Artikel 26 Hvis overholdelse af bestemmelserne i artikel 19, litra c), fører til i) genudførsel til et tredjeland, over for hvilket den eksporterende part  

 for den pågældende vare opretholder kvantitative eksportrestriktioner,  

 udførselstold eller foranstaltninger eller afgifter med tilsvarende virkning,  

 eller ii) alvorlig knaphed eller trussel om alvorlig knaphed på en vare af  

 væsentlig betydning for den eksporterende part og hvis ovennævnte situation giver eller kan give anledning til større  

 vanskeligheder for den eksporterende part, kan denne træffe passende  

 foranstaltninger på de betingelser og ifølge de procedurer, der er fastsat i  

 artikel 27. Foranstaltningerne må ikke være diskriminerende og afskaffes, når  

 betingelserne for deres opretholdelse ikke længere er til stede.
Artikel 27 1. Hvis Fællesskabet eller Tunesien undergiver indførslen af varer, der  

 vil kunne medføre de vanskeligheder, der henvises til i artikel 25, en  

 administrativ procedure med henblik på hurtigt at skaffe oplysninger om  

 udviklingen i handelsstrømmene, underrettes det den anden part herom.
 2. I de tilfælde, der omhandles i artikel 24, 25 og 26, giver Fællesskabet  

 henholdsvis Tunesien, før en af parterne træffer de foranstaltninger, der er  

 fastsat heri, eller hurtigst muligt i de tilfælde, der omfattes af stk. 3,  

 litra d), Associeringsudvalget alle relevante oplysninger med henblik på at  

 nå en løsning, der er acceptabel for begge parter.
 Foranstaltninger, der medfører færrest forstyrrelser i aftalens funktion,  

 bør foretrækkes.
 Beskyttelsesforanstaltningerne skal straks meddeles Associeringsudvalget  

 og er der genstand for periodiske drøftelser, navnlig med henblik på deres  

 afskaffelse, så snart omstændighederne tillader det.
 3. For anvendelsen af stk. 2 gælder følgende bestemmelser:
a) Med hensyn til artikel 24 underrettes den eksporterende part om  

 dumpingsagen, så snart den importerende parts myndigheder har indledt en  

 undersøgelse.
Hvis den pågældende dumpingpraksis ikke bringes til ophør, jf.  

 artikel VI i GATT, eller der ikke inden 30 dage efter sagens notificering er  

 fundet nogen anden tilfredsstillende løsning, kan den importerende part  

 træffe passende foranstaltninger.
 b) Med hensyn til artikel 25 henvises vanskeligheder, som opstår i den  

 situation, der er omhandlet i nævnte artikel, til undersøgelse i  

 Associeringsudvalget, der kan træffe enhver formålstjenlig beslutning for at  

 bringe dem til ophør.
Hvis Associeringsudvalget eller den eksporterende part ikke inden 30 dage  

 efter meddelelsen har truffet nogen beslutning, der bringer vanskelighederne  

 til ophør, og er der ikke fundet nogen anden tilfredsstillende løsning efter  

 sagens notificering, kan den importerende part træffe passende  

 foranstaltninger til at afhjælpe problemet.
Sådanne foranstaltninger må ikke  

 gå ud over, hvad der er nødvendigt til at afhjælpe de vanskeligheder, der er  

 opstået.
 c) Med hensyn til artikel 26 meddeles vanskeligheder, som opstår i den  

 situation, der er omhandlet i denne artikel, til undersøgelse i  

 Associeringsudvalget.
Associeringsudvalget træffer enhver formålstjenlig beslutning for at  

 bringe vanskelighederne til ophør.
Hvis der ikke inden 30 dage efter sagens  

 indbringelse er truffet en sådan beslutning, kan den eksporterende part  

 anvende passende foranstaltninger på eksporten af den pågældende vare.
 d) Når ekstraordinære omstændigheder, der nødvendiggør et øjeblikkeligt  

 indgreb, udelukker forudgående information eller undersøgelse, kan  

 Fællesskabet henholdsvis Tunesien i de situationer, der er omhandlet i  

 artikel 24, 25 og 26, straks indføre sådanne forebyggende foranstaltninger,  

 som er strengt nødvendige for at afhjælpe situationen, og underretter straks  

 den anden part herom.
Artikel 28 Aftalen er ikke til hinder for sådanne forbud eller restriktioner  

 vedrørende indførsel, udførsel eller transit, som er begrundet i hensynet til  

 den offentlige sædelighed, den offentlige orden, den offentlige sikkerhed,  

 beskyttelse af menneskers og dyrs liv og sundhed, beskyttelse af planter,  

 beskyttelse af nationale skatte af kunstnerisk, historisk eller arkæologisk  

 værdi, eller beskyttelse af intellektuel, industriel og kommerciel  

 ejendomsret, eller bestemmelser vedrørende guld og sølv.
Disse forbud eller  

 restriktioner må dog hverken udgøre et middel til vilkårlig  

 forskelsbehandling eller en skjult begrænsning af samhandelen mellem  

 parterne.
Artikel 29 Begrebet »varer med oprindelsesstatus« med henblik på  

 anvendelsen af bestemmelserne i dette afsnit og metoderne for administrativt  

 samarbejde i forbindelse hermed er defineret i protokol nr. 4.
Artikel 30 Den kombinerede varenomenklatur anvendes til klassificering af varer i  

 samhandelen mellem de to parter.
Afsnit III Etableringsret og tjenesteydelser Artikel 31 1. Parterne er enige om at udvide anvendelsesområdet for aftalen, så den  

 omfatter etableringsret for virksomheder fra den ene part på den anden parts  

 område og liberalisering af tjenesteydelser præsteret af virksomheder fra den  

 ene part over for modtagere af tjenesteydelser hos den anden part.
 2. Associeringsrådet fremsætter de nødvendige henstillinger med hensyn til  

 gennemførelsen af den i stk. 1 nævnte målsætning.
 Ved formuleringen af disse henstillinger tager Associeringsrådet hensyn  

 til erfaringerne med gensidig indrømmelse af mestbegunstigelsesstatus og  

 parternes respektive forpligtelser i henhold til den almindelige overenskomst  

 om handel med tjenesteydelser, der er knyttet som bilag til aftalen om  

 oprettelse af WTO, i det følgende benævnt GATS, særlig artikel V.
 3. Gennemførelsen af denne målsætning er genstand for en første  

 undersøgelse i Associeringsrådet senest fem år efter denne aftales  

 ikrafttræden.
Artikel 32 1. I første omgang bekræfter parterne deres respektive forpligtelser i  

 medfør af GATS, særlig gensidig indrømmelse af mestbegunstigelsesbehandling  

 for de servicesektorer, der er omfattet af denne forpligtelse.
 2. I overensstemmelse med GATS finder denne behandling ikke anvendelse på:
a) fordele, der indrømmes af den ene eller den anden part i  

 overensstemmelse med bestemmelserne i en aftale som defineret i artikel V i  

 GATS, eller foranstaltninger, der er truffet på grundlag af en sådan aftale, b) andre fordele, der indrømmes i overensstemmelse med listen over  

 undtagelser fra mestbegunstigelsesklausulen, vedføjet GATS-aftalen af den ene  

 eller den anden part.
Afsnit IV Betalinger, kapital, konkurrenceregler og andre økonomiske  

 bestemmelser Kapitel 1 Løbende betalinger og kapitalbevægelser Artikel 33 Med forbehold af bestemmelserne i artikel 35 forpligter parterne sig til i  

 frit konvertibel valuta at tillade alle løbende betalinger vedrørende løbende  

 transaktioner.
Artikel 34 1. Hvad angår transaktioner på betalingsbalancens kapitalposter, sikrer  

 henholdsvis medlemsstaterne og Tunesien fra aftalens ikrafttræden frie  

 kapitalbevægelser i forbindelse med direkte investeringer i Tunesien  

 foretaget af virksomheder, der er oprettet i overensstemmelse med gældende  

 lovgivning, samt afvikling eller hjemtagelse af disse investeringer og  

 ethvert afkast heraf.
 2. Parterne konsulterer hinanden med henblik på at lette  

 kapitalbevægelserne mellem Fællesskabet og Tunesien og at liberalisere dem  

 fuldstændigt, når de nødvendige betingelser herfor er opfyldt.
Artikel 35 Hvis en eller flere medlemsstater eller Tunesien har alvorlige  

 betalingsbalancevanskeligheder, eller der er en alvorlig trussel herom, kan  

 Fællesskabet eller Tunesien alt efter omstændighederne i overensstemmelse med  

 de betingelser, der er fastlagt i henhold til GATT og artikel VIII og XIV i  

 Den Internationale Valutafonds statut, vedtage restriktive foranstaltninger  

 over for løbende transaktioner, som skal være tidsbegrænsede, og som ikke må  

 gå ud over, hvad der er strengt nødvendigt for at rette op på  

 betalingsbalancestillingen.
Fællesskabet eller Tunesien underretter alt efter  

 omstændighederne straks den anden part herom og forelægger hurtigst muligt  

 den anden part en tidsplan for ophævelsen af disse foranstaltninger.
Kapitel 2 Konkurrenceregler og andre økonomiske bestemmelser Artikel 36 1. Følgende er uforeneligt med aftalens rette funktion, i det omfang det  

 kan påvirke samhandelen mellem Fællesskabet og Tunesien:
a) alle aftaler mellem virksomheder, alle vedtagelser inden for  

 sammenslutninger af virksomheder og alle former for samordnet praksis, som  

 har til formål eller følge at hindre, begrænse eller fordreje konkurrencen b) en eller flere virksomheders misbrug af en dominerende stilling på  

 Fællesskabets eller Tunesiens område eller en væsentlig del heraf c) al offentlig støtte, som fordrejer eller truer med at fordreje  

 konkurrencevilkårene ved at begunstige visse virksomheder eller visse  

 produktioner, medmindre der dispenseres herfra i medfør af traktaten om  

 oprettelse af Det Europæiske Kul- og Stålfællesskab.
 2. Alle former for praksis, der strider mod denne artikels bestemmelser,  

 skal vurderes på grundlag af de kriterier, der følger af anvendelsen af  

 artikel 85, 86 og 92 i traktaten om oprettelse af Det Europæiske Fællesskab,  

 og for varer henhørende under traktaten om oprettelse af Det Europæiske Kul-  

 og Stålfællesskab, denne traktats artikel 65 og 66 samt reglerne om offentlig  

 støtte, herunder den afledte ret.
 3. Associeringsrådet vedtager inden for en frist på fem år fra datoen for  

 denne aftales ikrafttræden de nødvendige regler for gennemførelsen af stk. 1  

 og 2.
 Indtil disse regler er vedtaget, anvendes bestemmelserne i aftalen om  

 fortolkning og anvendelse af artikel VI, XVI og XXIII i GATT som regler for  

 gennemførelsen af stk. 1, litra c), og de dertil svarende dele af stk. 2.
 4. a) For så vidt angår anvendelsen af bestemmelserne i stk. 1, litra c),  

 anerkender parterne, at al offentlig støtte ydet af Tunesien i de første fem  

 år efter aftalens ikrafttræden, skal vurderes under hensyntagen til, at  

 Tunesien betragtes som et område svarende til de områder i Fællesskabet, der  

 er beskrevet i artikel 92, stk. 3, litra a), i traktaten om oprettelse af Det  

 Europæiske Fællesskab.
 I samme periode tillades det undtagelsesvis Tunesien, for så vidt angår  

 stålprodukter, der er omfattet af traktaten om oprettelse af Det Europæiske  

 Kul- og Stålfællesskab, at yde offentlig støtte til omstrukturering, forudsat  

 at:
- støtten bidrager til de begunstigede virksomheders levedygtighed under  

 normale markedsvilkår ved udgangen af strukturomlægningsperioden, - støttebeløbet og -intensiteten er strengt begrænset til, hvad der er  

 absolut nødvendigt for at genskabe virksomhedernes konkurrenceevne, og at  

 støtten nedsættes gradvis, - strukturomlægningsprogrammet er knyttet til en generel rationalisering  

 af kapaciteten i Tunesien.
 Associeringsrådet træffer under hensyntagen til den økonomiske situation i  

 Tunesien afgørelse om, hvorvidt denne periode skal forlænges med yderligere  

 perioder på fem år.
b) Hver af parterne sikrer gennemsigtighed på området offentlig støtte,  

 bl.a. ved årligt at meddele den anden part det samlede beløb af den ydede  

 støtte og fordelingen heraf og ved på anmodning at stille oplysninger til  

 rådighed om støtteordninger.
På anmodning af en af parterne stiller den anden  

 part oplysninger til rådighed om særlige enkelttilfælde af offentlig støtte.
 5. Hvad angår de varer, der er omhandlet i afsnit II, kapitel 2:
- finder stk. 1, litra c), ikke anvendelse - skal alle former for praksis, der er i strid med stk. 1, litra a),  

 vurderes på grundlag af de kriterier, som Fællesskabet har fastlagt på  

 grundlag af artikel 42 og 43 i traktaten om oprettelse af Det Europæiske  

 Fællesskab, særlig kriterierne i Rådets forordning nr. 26/1962.
6. Finder Fællesskabet eller Tunesien, at en særlig praksis er uforenelig  

 med stk. 1, og - ikke kan behandles på passende måde på grundlag af de  

 gennemførelsesregler, der er nævnt i stk. 3, eller - sådan praksis i mangel af sådanne regler skader eller truer med at skade  

 den anden parts interesser i alvorlig grad eller påfører det indenlandske  

 erhvervsliv, herunder servicesektoren, væsentlig skade kan henholdsvis Fællesskabet eller Tunesien træffe passende  

 foranstaltninger efter konsultation i Associeringsudvalget eller 30  

 arbejdsdage, efter at sagen er indbragt for nævnte udvalg.
 I tilfælde af praksis, som er uforenelig med stk. 1, litra c), må der,  

 hvor GATT finder anvendelse herpå, kun træffes sådanne foranstaltninger i  

 overensstemmelse med de procedurer og på de betingelser, der er fastlagt i  

 GATT eller alle andre relevante instrumenter, der er forhandlet inden for  

 GATT, og som finder anvendelse mellem parterne.
 7. Med forbehold af eventuelle andre bestemmelser der måtte blive vedtaget  

 i overensstemmelse med stk. 3, udveksler parterne oplysninger under  

 hensyntagen til de begrænsninger, som embeds- og forretningshemmeligheden  

 kræver.
Artikel 37 Medlemsstaterne og Tunesien tilpasser gradvis og med forbehold af de  

 forpligtelser, der er indgået i medfør af GATT, eventuelle statslige  

 handelsmonopoler, således at der ved udløbet af det femte år efter denne  

 aftales ikrafttræden ikke består nogen forskelsbehandling af statsborgere i  

 medlemsstaterne og Tunesien med hensyn til forsynings- og afsætningsvilkår.  

 Associeringsudvalget underrettes om sådanne foranstaltninger, der vedtages  

 til virkeliggørelse af dette mål.
Artikel 38 Hvad angår offentlige virksomheder og virksomheder, der er indrømmet  

 særlige eller eksklusive rettigheder, drager Associeringsrådet omsorg for, at  

 der fra det femte år efter aftalens ikrafttræden ikke vedtages eller  

 opretholdes nogen foranstaltninger, der kan forstyrre samhandelen mellem  

 Fællesskabet og Tunesien i et omfang, der virker til skade for parternes  

 interesser.
Denne bestemmelse er ikke til hinder for, at disse virksomheder  

 de jure eller de facto kan udføre de opgaver, der er blevet dem tildelt.
Artikel 39 1. Parterne sikrer en tidssvarende og effektiv beskyttelse af  

 intellektuelle, industrielle og kommercielle ejendomsrettigheder i  

 overensstemmelse med de højeste internationale standarder, herunder effektive  

 midler til at gøre sådanne rettigheder gældende.
2. Gennemførelsen af denne artikel og bilag 7 vil blive gennemgået af  

 parterne med regelmæssige mellemrum.
I tilfælde af vanskeligheder på området  

 intellektuel, industriel og kommerciel ejendomsret, som påvirker samhandelen,  

 finder der hastekonsultationer sted efter anmodning fra en af parterne, for  

 at der kan opnås gensidigt tilfredsstillende løsninger.
Artikel 40 1. Parterne iværksætter alle de initiativer, der kan fremme Tunesiens  

 anvendelse af Fællesskabets tekniske regler og europæiske normer vedrørende  

 industriprodukters og landbrugsfødevarers kvalitet samt  

 certificeringsprocedurer.
 2. På grundlag af principperne i stk. 1 indgår parterne aftaler om  

 gensidig anerkendelse af certifikater, når de nødvendige betingelser herfor  

 er opfyldt.
Artikel 41 1. Parterne sætter sig som målsætning at foretage en gensidig og gradvis  

 liberalisering af offentlige indkøbskontrakter.
 2. Associeringsrådet træffer de nødvendige foranstaltninger for at  

 gennemføre bestemmelserne i stk. 1.
Afsnit V Økonomisk samarbejde Artikel 42 Mål 1. Parterne forpligter sig til at styrke deres økonomiske samarbejde i  

 deres gensidige interesse og i den partnerskabsånd, der præger denne aftale.
 2. Formålet med det økonomiske samarbejde er at støtte Tunesiens indsats  

 for varig økonomisk og social udvikling.
Artikel 43 Anvendelsesområde 1. Samarbejdet rettes i første række mod aktivitetsområder, der er  

 påvirket af interne begrænsninger og vanskeligheder eller berøres af  

 processen for liberalisering af den tunesiske økonomi som helhed, særlig  

 liberaliseringen af samhandelen mellem Tunesien og Fællesskabet.
 2. Samarbejdet rettes desuden i første række mod sektorer, der kan bidrage  

 til at lette den gensidige tilnærmelse mellem Tunesiens og Fællesskabets  

 økonomi, særlig sådanne, som er vækstfremmende og jobskabende.
 3. Samarbejdet skal anspore til økonomisk integration mellem  

 Maghreb-landene ved hjælp af enhver form for foranstaltninger, som kan  

 bidrage til udvikling af forbindelser mellem Maghreb-landene.
 4. En væsentlig komponent i realiseringen af samarbejdet på de forskellige  

 områder af det økonomiske samarbejde er bevarelse af miljøet og den  

 økologiske balance.
 5. Parterne fastlægger i givet fald ved fælles overenskomst andre områder  

 for det økonomiske samarbejde.
Artikel 44 Midler og retningslinjer Det økonomiske samarbejde gennemføres navnlig ved hjælp af:
a) en regelmæssig politisk dialog mellem de to parter om alle områder  

 inden for den makroøkonomiske politik b) informationsudveksling og kommunikation c) levering af rådgivning, fagkundskab og uddannelse d) gennemførelse af fælles projekter e) faglig, administrativ og forskriftsmæssig bistand.
Artikel 45 Regionalt samarbejde For at aftalen kan få sine fulde virkninger bestræber parterne sig på at  

 tilskynde til enhver foranstaltning med regionalt sigte eller på at inddrage  

 andre tredjelande, idet der navnlig fokuseres på:
a) mellemregional handel mellem Maghreb-landene b) miljøområdet c) udvikling af økonomisk infrastruktur d) videnskabelig og teknologisk forskning e) det kulturelle område f) toldspørgsmål g) regionale institutioner og gennemførelse af fælles eller harmoniserede  

 programmer og politikker.
Artikel 46 Uddannelse Samarbejdet sigter på:
a) at fastslå, hvilke midler kan bidrage til en væsentlig forbedring af  

 situationen inden for uddannelse, herunder erhvervsuddannelse b) at anspore især kvinder til at søge uddannelse, herunder også tekniske  

 og højere uddannelser og erhvervsuddannelse c) at anspore til varige forbindelser mellem specialiserede organisationer  

 hos parterne med henblik på sammenlægning og udveksling af erfaringer og  

 midler.
Artikel 47 Videnskabeligt, teknisk og teknologisk samarbejde Samarbejdet sigter på:
 a) at fremme etableringen af permanente forbindelser mellem de to parters  

 forskersamfund, navnlig ved:
- at give Tunesien adgang til fællesskabsprogrammer for forskning og  

 teknologisk udvikling i overensstemmelse med fællesskabsbestemmelserne om  

 tredjelandes deltagelse i disse programmer - at inddrage Tunesien i nettene for decentralt samarbejde - at fremme et samvirke mellem uddannelse og forskning b) at styrke forskningskapaciteten i Tunesien c) at stimulere den teknologiske innovation, overførsel af ny teknologi og  

 knowhow d) at tilskynde til alle foranstaltninger, der kan skabe synergi med  

 regionale foranstaltninger.
Artikel 48 Miljø Samarbejdet sigter på at modvirke en forringelse af miljøet og at forbedre  

 dets kvalitet, at beskytte menneskers sundhed og at sikre en rationel  

 udnyttelse af naturressourcerne med henblik på en bæredygtig udvikling.
 Parterne er enige om at samarbejde på navnlig følgende områder:
a) jord- og vandkvalitet b) følgerne af navnlig industriudvikling (sikkerhed ved anlæg, særlig med  

 hensyn til affald) c) kontrol med og modvirkning af havforurening.
Artikel 49 Industrisamarbejde Samarbejdet sigter på:
a) at tilskynde til samarbejde mellem erhvervsdrivende hos parterne, også  

 i forbindelse med Tunesiens adgang til fællesskabsnettene for  

 virksomhedssamarbejde eller nettene for decentralt samarbejde b) at støtte bestræbelser for modernisering og omstrukturering af  

 industrien, herunder landbrugsfødevareindustrien, foretaget af den offentlige  

 og private sektor i Tunesien c) at anspore til skabelse af et gunstigt klima for privat initiativ med  

 henblik på at stimulere og diversificere produktioner bestemt til det lokale  

 marked og eksportmarkedet d) bedre at udnytte de menneskelige ressourcer og industripotentiellet i  

 Tunesien gennem en bedre udnyttelse af politikken for innovation, forskning  

 og teknologisk udvikling e) at lette adgangen til kredit til finansiering af investeringer.
Artikel 50 Fremme og beskyttelse af investeringer Samarbejdet sigter på at skabe et klima, der kan befordre  

 investeringsstrømmene, ved:
a) fastlæggelse af harmoniserede og forenklede procedurer, ordninger for  

 saminvesteringer (særlig mellem små og mellemstore virksomheder) og ordninger  

 for udforskning af og information om investeringsmuligheder b) i givet fald opstilling af juridiske rammer, som kan befordre  

 investeringerne, navnlig ved indgåelse mellem Tunesien og medlemsstaterne af  

 aftaler om beskyttelse af investeringer og aftaler om undgåelse af  

 dobbeltbeskatning.
Artikel 51 Samarbejde om standardisering og overensstemmelsesvurdering Parterne samarbejder med henblik på at fremme:
a) anvendelsen af fællesskabsreglerne på området standardisering,  

 metrologi, kvalitetsforvaltning og -sikring og overensstemmelsesvurdering b) opgradering af tunesiske laboratorier med henblik på indgåelse til sin  

 tid af aftaler om gensidig anerkendelse på området overensstemmelsesvurdering c) tunesiske organisationer, der beskæftiger sig med intellektuel,  

 industriel og kommerciel ejendomsret, standardisering og kvalitet.
Artikel 52 Tilnærmelse af lovgivninger Samarbejdet sigter på at hjælpe Tunesien til at tilnærme sin lovgivning  

 til Fællesskabets på de af denne aftale omfattede områder.
Artikel 53 Finansielle tjenesteydelser Samarbejdet sigter på en tilnærmelse af fælles regler og standarder bl.a.  

 med henblik på:
a) en styrkelse og en omstrukturering af finanssektorerne i Tunesien b) en forbedring af regnskabs-, regnskabskontrol- og tilsynssystemerne,  

 regulering af finansielle tjenesteydelser og finanskontrol i Tunesien.
Artikel 54 Landbrug og fiskeri Samarbejdet sigter på:
a) modernisering og omstrukturering af landbrug og fiskeri ved  

 modernisering af infrastrukturer og udstyr og udvikling af teknikker for  

 behandling og oplagring og forbedring af private distributions- og  

 afsætningskanaler b) diversificering af produktionen og afsætningsmarkederne i udlandet c) samarbejde om sundhedsmæssige og plantesundhedsmæssige spørgsmål og  

 dyrkningsteknikker.
Artikel 55 Transport Samarbejdet sigter på:
a) omstrukturering og modernisering af vej-, jernbane-, havne- og  

 lufthavnsinfrastruktur af fælles interesse i relation til de store  

 transeuropæiske samfærdselsveje b) definition og anvendelse af driftsstandarder af samme art som dem, der  

 gælder i Fællesskabet c) fornyelse af teknisk udstyr efter fællesskabsstandarderne, særlig hvad  

 angår multimodale transportformer, containertransport og omladning d) gradvis forbedring af betingelserne for landevejstransit og forvaltning  

 af lufthavne, lufttrafik og jernbaner.
Artikel 56 Telekommunikation og informationsteknologi Samarbejdsforanstaltninger rettes navnlig mod:
a) telekommunikation i almindelighed b) standardisering, overensstemmelsesprøvning og certificering vedrørende  

 informations- og telekommunikationsteknologi c) udbredelse af nye informationsteknologier, særlig i forbindelse med net  

 og deres sammenkobling (tjenesteintegrerede digitalnet (ISDN) og elektronisk  

 dataoverførsel (EDI)) d) stimulering af forskning og udarbejdelse af nye faciliteter for  

 kommunikation og informationsteknologier med henblik på at opbygge markeder  

 for udstyr, tjenester og applikationer i forbindelse med  

 informationsteknologi, kommunikation, tjenesteydelser og anlæg.
Artikel 57 Energi Samarbejdsforanstaltninger rettes navnlig mod:
a) vedvarende energikilder b) fremme af energibesparelser c) anvendt forskning vedrørende net af databanker mellem erhvervsdrivende  

 og samfundsgrupper hos de to parter d) støtte af bestræbelserne for modernisering og udvikling af energinet og  

 deres sammenkobling med Fællesskabets net.
Artikel 58 Turisme Samarbejdet sigter på udvikling på turistområdet, navnlig hvad angår:
a) hoteladministrationen og kvaliteten af tjenesteydelserne inden for de  

 forskellige fag i tilslutning til hotelvæsen b) udvikling af marketing c) fremme af ungdomsturisme.
Artikel 59 Samarbejde på toldområdet 1. Samarbejdet sigter på at garantere overholdelsen af handelsordningen og  

 en redelig samhandel og rettes i første række mod:
a) forenkling af kontrol og toldprocedurer b) anvendelse af det administrative enhedsdokument og etablering af en  

 forbindelse mellem Fællesskabets og Tunesiens forsendelsessystemer.
 2. Uden at dette berører andre former for samarbejde, som er omhandlet i  

 denne aftale, navnlig artikel 61 og 62, yder parternes administrative  

 myndigheder hinanden gensidig bistand efter bestemmelserne i protokol nr. 5.
Artikel 60 Samarbejde på det statistiske område Samarbejdet sigter på en tilnærmelse mellem parterne med hensyn til de  

 anvendte metoder og på udnyttelse af statistiske oplysninger vedrørende alle  

 områder, der er omfattet af denne aftale, når de egner sig til statistisk  

 behandling.
Artikel 61 Hvidvaskning af penge 1. Parterne er enige om nødvendigheden af at gøre en energisk indsats for  

 og samarbejde om at forhindre, at deres finansielle systemer benyttes til  

 hvidvaskning af indtægter fra kriminelle aktiviteter i almindelighed og  

 ulovlig narkotikahandel i særdeleshed.
2. Samarbejdet på dette område omfatter administrativ og faglig bistand  

 med henblik på fastlæggelse af egnede standarder til bekæmpelse af  

 hvidvaskning af penge svarende til dem, der er vedtaget af Fællesskabet og  

 andre internationale organer på dette område, især Den Internationale  

 Finansielle Aktionsguppe (FATF) Artikel 62 Bekæmpelse af narkotika 1. Samarbejdet sigter på:
a) at øge effektiviteten af narkotikabekæmpelsespolitik og  

 foranstaltninger til at modvirke og bekæmpe produktion, tilførsel og ulovlig  

 handel med narkotika og psykotrope stoffer b) at eliminere ethvert ulovligt forbrug af disse stoffer.
2. Parterne fastlægger sammen i overensstemmelse med deres respektive  

 lovgivning passende strategier og metoder for at nå disse mål.
Når de ikke  

 optræder i fællesskab, gøres deres interventioner til genstand for  

 konsultationer og snæver koordination.
 I interventionerne kan inddrages kompetente offentlige og private  

 institutioner, internationale organisationer i samarbejde med regeringen for  

 Den Tunesiske Republik og Fællesskabets og dets medlemsstaters berørte  

 instanser.
 3. Samarbejdet gennemføres navnlig på følgende områder:
a) oprettelse eller udvidelse af social- og sundhedsinstitutioner og  

 informationscentre til behandling og genindpasning af stofmisbrugere b) gennemførelse af projekter for forebyggelse, information, uddannelse og  

 epidemiologisk forskning c) opstilling af standarder for modvirkning af anvendelse af prækursorer  

 og andre væsentlige stoffer til ulovlig fremstilling af narkotika og  

 psykotrope stoffer svarende til dem, der er vedtaget af Fællesskabet og  

 relevante internationale instanser, navnlig Aktionsgruppen for Kemiske  

 Stoffer (CATF).
Artikel 63 Parterne fastlægger sammen de nødvendige retningslinjer for gennemførelsen  

 af samarbejdet på de i dette afsnit omhandlede områder.
Afsnit VI Samarbejde på det sociale og kulturelle område Kapitel 1 Bestemmelser vedrørende arbejdstagere Artikel 64 1. Hver medlemsstat indrømmer arbejdstagere med tunesisk statsborgerskab,  

 der er beskæftiget på dens område, en ordning, som for så vidt angår  

 arbejdsvilkår, aflønning og afskedigelse, udelukker enhver forskelsbehandling  

 begrundet i nationalitet i forhold til dens egne statsborgere.
 2. Enhver tunesisk statsborger, der har tilladelse til at udøve lønnet  

 erhvervsvirksomhed på en medlemsstats område på midlertidigt grundlag, er  

 omfattet af bestemmelserne i stk. 1, for så vidt angår arbejdsvilkår og  

 aflønning.
 3. Tunesien anvender samme ordning over for arbejdstagere, som er  

 statsborgere i medlemsstaterne, og som er beskæftiget på dets område.
Artikel 65 1. Med forbehold af bestemmelserne i de følgende stykker anvendes der på  

 arbejdstagere med tunesisk statsborgerskab og medlemmer af deres familie, der  

 bor hos dem, en social sikringsordning, der udelukker enhver  

 forskelsbehandling begrundet i nationalitet i forhold til statsborgere i de  

 medlemsstater, hvor de er beskæftiget.
 Begrebet social sikring omfatter alle grene af social sikring, som  

 vedrører sygdoms-, barsels-, invaliditets- og aldersydelser samt ydelser til  

 efterlevende, ydelser som følge af arbejdsulykker og erhvervssygdom, ydelser  

 som følge af død, arbejdsløshedsydelser og familieydelser.
 Denne bestemmelse må ikke bevirke, at de andre regler vedrørende  

 koordination, der er omhandlet i fællesskabsforskrifterne baseret på  

 EF-traktatens artikel 51 bringes i anvendelse på andre betingelser end dem,  

 der er fastsat i artikel 67 i denne aftale.
 2. For disse arbejdstagere sker der ved beregningen af de pensioner,  

 alders-, invalide- og efterladtepensioner, familieydelser, sygdoms- og  

 barselsydelser samt den sundhedspleje, der tilkommer dem og deres familie,  

 som er bosat inden for Fællesskabet, en sammenlægning af de forsikrings-,  

 beskæftigelses- og bopælsperioder, som de har fuldført i de forskellige  

 medlemsstater.
 3. Disse arbejdstagere oppebærer familieydelser for de medlemmer af deres  

 familie, som er bosat inden for Fællesskabet.
 4. Disse arbejdstagere har ret til fri overførsel til Tunesien af  

 pensioner og alders- og efterladtepensioner og ydelser for arbejdsulykker  

 eller erhvervssygdom samt invaliditet som følge af arbejdsulykker eller  

 erhvervssygdom, med undtagelse af særlige ikke-bidragsbetingede ydelser, til  

 de kurser, som anvendes i medfør af den eller de pågældende  

 debitormedlemsstaters lovgivning.
 5. Tunesien anvender over for arbejdstagere, der er statsborgere i  

 medlemsstaterne, og som er beskæftiget på dets område, samt over for deres  

 familiemedlemmer, en ordning svarende til den i stk. 1, 3 og 4 omhandlede.
Artikel 66 Bestemmelserne i dette kapitel finder ikke anvendelse på statsborgere fra  

 den ene eller den anden part, som er ulovligt bosat eller arbejder ulovligt i  

 værtslandet.
Artikel 67 1. Inden udgangen af det første år efter denne aftales ikrafttræden  

 vedtager Associeringsrådet bestemmelser, som kan sikre anvendelsen af  

 principperne i artikel 65.
 2. Associeringsrådet fastlægger de nærmere bestemmelser for et  

 administrativt samarbejde til sikring af de forvaltnings- og kontrolmæssige  

 garantier, som er nødvendige for anvendelsen af bestemmelserne i stk. 1.
Artikel 68 De bestemmelser, som vedtages af Associeringsrådet i overensstemmelse med  

 artikel 67, berører ikke de rettigheder og forpligtelser, der følger af  

 bilaterale aftaler mellem Tunesien og medlemsstaterne, for så vidt disse  

 indeholder mere fordelagtige ordninger for tunesiske statsborgere eller  

 medlemsstaternes statsborgere.
Kapitel 2 Dialog på det sociale område Artikel 69 1. Der indledes en regelmæssig dialog mellem parterne om ethvert emne på  

 det sociale område, der er af interesse for dem.
 2. Den er redskabet til at udforske måder og betingelser for fremskridt  

 med hensyn til arbejdstagernes bevægelighed, ligebehandling og social  

 integration af tunesiske statsborgere og EF-statsborgere, der er lovligt  

 bosat på værtsstaternes område.
 3. Dialogen skal navnlig vedrøre alle problemer med berøring til:
a) leve- og arbejdsvilkår for migrantsamfundene b) migrationer c) ulovlig indvandring og betingelserne for tilbagevenden af personer, der  

 har befundet sig i en ulovlig situation i henseende til den gældende  

 lovgivning i værtslandet om ophold og etablering d) foranstaltninger og programmer, som kan befordre ligebehandling mellem  

 tunesiske statsborgere og EF-statsborgere, det gensidige kendskab til kultur  

 og civilisation, øget tolerance og afskaffelse af diskrimination.
Artikel 70 Dialogen på det sociale område finder sted på et niveau og efter  

 retningslinjer svarende til, hvad der er fastsat i afsnit I i denne aftale,  

 som også kan tjene til ramme herfor.
Kapitel 3 Samarbejdsforanstaltninger på det sociale område Artikel 71 1. For at befæste samarbejdet mellem parterne på det sociale område vil  

 der blive iværksat foranstaltninger og programmer vedrørende ethvert emne af  

 interesse for dem.
 Følgende foranstaltninger betragtes i denne sammenhæng som prioriterede:
a) indskrænkning af migrationspresset, navnlig gennem jobskabelse og  

 udvikling af uddannelse i udvandringsområder b) genindpasning af personer, der er repatrieret som følge af deres  

 situations ulovlige karakter i henseende til den pågældende  

 værtslandslovgivning c) fremme af kvindernes rolle i den økonomiske og sociale  

 udviklingsproces, navnlig gennem uddannelse og via medierne inden for  

 rammerne af den tunesiske politik på området d) udvikling og styrkelse af de tunesiske programmer for  

 familieplanlægning og beskyttelse af mødre og børn e) forbedring af det sociale sikringssystem f) forbedring af sundhedsplejedækningen g) forbedring af levevilkårene i ugunstigt stillede områder med stor  

 befolkningskoncentration h) gennemførelse og finansiering af udvekslings- og fritidsprogrammer for  

 blandede grupper af unge af europæisk og tunesisk oprindelse bosiddende i  

 medlemsstaterne med henblik på at fremme det gensidige kendskab til deres  

 respektive civilisationer og fremme tolerancen.
Artikel 72 Samarbejdsforanstaltningerne kan gennemføres i koordination med  

 medlemsstaterne og de kompetente internationale organisationer.
Artikel 73 Associeringsrådet nedsætter en arbejdsgruppe inden udgangen af det første  

 år efter denne aftales ikrafttræden.
Den skal have til opgave at foretage en  

 løbende og regelmæssig evaluering af gennemførelsen af bestemmelserne i  

 kapitel 1 til 3.
Kapitel 4 Samarbejde på det kulturelle område Artikel 74 1. Parterne forpligter sig med henblik på at forbedre det gensidige  

 kendskab til hinanden og den gensidige forståelse under hensyntagen til  

 igangværende foranstaltninger til under gensidig respekt for kulturforskelle  

 at skabe et bedre grundlag for en varig kulturdialog og at fremme et stabilt  

 indbyrdes kultursamarbejde uden på forhånd at udelukke noget område.
 2. Parterne retter ved udarbejdelsen af samarbejdsforanstaltninger og  

 -programmer såvel som fælles aktiviteter særlig opmærksomheden mod de unge og  

 de skriftlige og audiovisuelle udtryks- og kommunikationsmidler, tillige med  

 spørgsmål i forbindelse med beskyttelse af kulturarven og udbredelse af  

 kulturproduktet.
 3. Parterne er enige om, at bestående samarbejdsprogrammer på det  

 kulturelle område i Fællesskabet eller i en eller flere af medlemsstaterne  

 kan udvides til også at omfatte Tunesien.
Afsnit VII Finansielt samarbejde Artikel 75 Med henblik på at bidrage effektivt til virkeliggørelsen af aftalens mål  

 iværksættes der et finansielt samarbejde til fordel for Tunesien efter  

 passende retningslinjer og med passende midler.
 Disse retningslinjer fastlægges efter fælles overenskomst mellem parterne  

 med de mest egnede redskaber fra tidspunktet for aftalens ikrafttræden.
 Indsatsområderne for dette samarbejde er ud over de i afsnit V og VI i  

 denne aftale omhandlede særlig følgende:
- fremme af reformerne med sigte på en modernisering af økonomien - opgradering af de økonomiske infrastrukturer - fremme af private investeringer og jobskabende aktiviteter - afhjælpning af følgerne for den tunesiske økonomi af den gradvise  

 oprettelse af et frihandelsområde, særlig med hensyn til opgradering og  

 omstilling af industrien - ledsageforanstaltninger til politikken i de sociale sektorer.
Artikel 76 Fællesskabet undersøger på basis af fællesskabsinstrumenterne til støtte  

 af strukturtilpasningsprogrammer i Middelhavsområdet og i nær koordination  

 med de tunesiske myndigheder og andre bidragsydere, særlig de internationale  

 finansieringsinstitutioner, hvilke midler der vil egne sig til at støtte  

 strukturpolitikken i Tunesien med henblik på at genskabe de større  

 finansielle balancer og til at skabe et økonomisk klima, der vil kunne  

 fremskynde væksten under samtidigt hensyn til kravet om at forbedre  

 befolkningens sociale velfærd.
Artikel 77 For at sikre en koordineret tilgang til de ekstraordinære makroøkonomiske  

 og finansielle problemer, der vil kunne følge af den gradvise gennemførelse  

 af aftalens bestemmelser, retter parterne særlig deres opmærksomhed mod  

 udviklingen i samhandelen og de finansielle forbindelser mellem Fællesskabet  

 og Tunesien inden for rammerne af den regelmæssige økonomiske dialog, der  

 etableres i henhold til afsnit V.
Afsnit VIII Institutionelle, almindelige og afsluttende bestemmelser Artikel 78 Der oprettes et Associeringsråd, som træder sammen på ministerplan en gang  

 om året og tillige når omstændighederne kræver det, efter indkaldelse fra  

 dets formand på de i dets forretningsorden fastsatte betingelser.
 Det undersøger alle større spørgsmål, som opstår inden for rammerne af  

 aftalen, og alle andre bilaterale eller internationale spørgsmål af gensidig  

 interesse.
Artikel 79 1. Associeringsrådet består af medlemmer af Rådet for Den Europæiske Union  

 og medlemmer af Kommissionen for De Europæiske Fællesskaber på den ene side  

 og medlemmer udpeget af regeringen for Den Tunesiske Republik på den anden  

 side.
 2. Medlemmerne af Associeringsrådet kan lade sig repræsentere på de  

 betingelser, der fastsættes i forretningsordenen.
 3. Associeringsrådet fastsætter selv sin forretningsorden.
 4. Formandshvervet i Associeringsrådet udøves på skift af et medlem af  

 Rådet for Den Europæiske Union og et medlem af regeringen for Den Tunesiske  

 Republik i overensstemmelse med de bestemmelser, der fastsættes i  

 forretningsordenen.
Artikel 80 Associeringsrådet har med henblik på virkeliggørelsen af de i aftalen  

 fastsatte mål beføjelse til at træffe afgørelser i de deri omhandlede  

 tilfælde.
Afgørelserne er bindende for parterne, som skal træffe de nødvendige  

 foranstaltninger til at gennemføre afgørelserne.
Associeringsrådet kan også  

 fremsætte passende henstillinger.
 Det udfærdiger sine afgørelser og fremsætter sine henstillinger efter  

 fælles overenskomst mellem parterne.
Artikel 81 1. Der nedsættes et Associeringsudvalg, der har til opgave at forvalte  

 aftalen inden for rammerne af de beføjelser, der tillægges det af  

 Associeringsrådet.
 2. Associeringsrådet kan uddelegere alle eller nogle af sine beføjelser  

 til Associeringsudvalget.
Artikel 82 1. Associeringsudvalget, der træder sammen på tjenestemandsniveau, består  

 af repræsentanter for medlemmerne af Rådet for Den Europæiske Union og for  

 Kommissionen for De Europæiske Fællesskaber på den ene side og repræsentanter  

 for regeringen for den Tunesiske Republik på den anden side.
 2. Associeringsrådet fastsætter selv sin forretningsorden.
 3. Formandshvervet i Associeringsudvalget udøves på skift af en  

 repræsentant for formandskabet for Rådet for Den Europæiske Union og en  

 repræsentant for regeringen for Den Tunesiske Republik.
 I princippet træder Associeringsudvalget sammen på skift i Fællesskabet og  

 i Tunesien.
Artikel 83 Associeringsudvalget har beføjelse til at træffe afgørelser vedrørende  

 aftalens forvaltning og på de områder, på hvilke Associeringsrådet har  

 uddelegeret sine beføjelser.
 Afgørelserne træffes efter fælles overenskomst mellem parterne, og de er  

 bindende for parterne, som skal træffe de nødvendige foranstaltninger til  

 deres gennemførelse.
Artikel 84 Associeringsrådet kan beslutte at nedsætte arbejdsgrupper eller organer,  

 der er nødvendige til aftalens gennemførelse.
Artikel 85 Associeringsrådet træffer alle nyttige forholdsregler til at lette  

 samarbejdet og kontakter mellem Europa-Parlamentet og Den Tunesiske Republiks  

 Deputeretkammer samt mellem Fællesskabets Økonomiske og Sociale Udvalg og Den  

 Tunesiske Republiks økonomiske og sociale råd.
Artikel 86 1. Hver af parterne kan indbringe alle tvister vedrørende anvendelsen  

 eller fortolkningen af denne aftale for Associeringsrådet.
 2. Associeringsrådet kan bilægge tvisten ved en afgørelse.
 3. Hver af parterne har pligt til at træffe de foranstaltninger, som  

 gennemførelsen af den i stk. 2 nævnte afgørelse indebærer.
4. Er det ikke muligt at bilægge tvisten i overensstemmelse med denne  

 artikels stk. 2, kan hver af parterne meddele den anden part, at den har  

 udpeget en voldgiftsmand; den anden part skal derefter inden to måneder  

 udpege en anden voldgiftsmand.
Med henblik på anvendelsen af denne procedure  

 betragtes Fællesskabet og dets medlemsstater som en enkelt part i tvisten.
 Associeringsrådet udpeger en tredje voldgiftsmand.
 Voldgiftskendelserne afsiges med flertal.
 Hver part i tvisten skal tage de nødvendige skridt til at efterkomme  

 voldgiftskendelsen.
Artikel 87 Ingen bestemmelse i denne aftale forhindrer en af de kontraherende parter  

 i at træffe foranstaltninger, som:
a) den finder nødvendige for at forhindre udbredelsen af oplysninger, der  

 kan skade dens væsentlige sikkerhedsinteresser b) vedrører produktion af eller handel med våben, ammunition og  

 krigsmateriel eller forskning, udvikling og produktion, der er nødvendige i  

 forsvarsøjemed, såfremt disse foranstaltninger ikke ændrer  

 konkurrencevilkårene for de varer, der ikke er beregnet til specifikt  

 militære formål c) den anser for væsentlige for sin sikkerhed i tilfælde af alvorlige  

 interne forstyrrelser, som påvirker opretholdelsen af lov og orden, krig  

 eller alvorlig international spænding, som udgør en krigstrussel, eller for  

 opfyldelsen af forpligtelser, den har påtaget sig med henblik på bevarelse af  

 fred og international sikkerhed.
Artikel 88 Inden for de områder, der omfattes af denne aftale, og uden at dette  

 berører særlige bestemmelser heri:
- må de ordninger, der anvendes af Den Tunesiske Republik over for  

 Fællesskabet, ikke føre til nogen form for forskelsbehandling mellem  

 medlemsstaterne, deres statsborgere eller deres virksomheder - må de ordninger, der anvendes af Fællesskabet over for Den Tunesiske  

 Republik, ikke føre til nogen form for forskelsbehandling mellem tunesiske  

 statsborgere eller virksomheder.
Artikel 89 Ingen bestemmelse i denne aftale må have til virkning:
- at udvide de fordele, en af parterne indrømmer på det fiskale område,  

 til også at gælde i internationale aftaler eller arrangementer, som denne  

 part er bundet af, - at forhindre en part i at vedtage eller anvende foranstaltninger til at  

 hindre skattesvig eller -unddragelse, - at forhindre en part i at udøve sin ret til at anvende de relevante  

 bestemmelser i sin skattelovgivning på skattepligtige, der ikke befinder sig  

 i samme situation med hensyn til bopæl.
Artikel 90 1. Parterne træffer alle fornødne almindelige eller særlige  

 foranstaltninger for at opfylde deres forpligtelser i henhold til denne  

 aftale.
De drager omsorg for, at denne aftales målsætning virkeliggøres.
2. Finder en part, at den anden part har tilsidesat en forpligtelse i  

 henhold til denne aftale, kan den træffe passende foranstaltninger.
Den  

 meddeler forud herfor, undtagen i særligt hastende tilfælde,  

 Associeringsrådet alle nødvendige oplysninger for at muliggøre en grundig  

 undersøgelse af situationen med henblik på at nå frem til en for parterne  

 acceptabel løsning.
De foranstaltninger, der medfører færrest forstyrrelser i denne aftales  

 funktion, skal foretrækkes.
Disse foranstaltninger meddeles straks  

 Associeringsrådet og vil der på anmodning af den anden part blive gjort til  

 genstand for konsultationer.
Artikel 91 Protokol nr. 1-5 og bilag 1-7 samt erklæringerne udgør en integrerende del  

 af denne aftale.
Artikel 92 I denne aftale forstås ved »parter« på den ene side Fællesskabet  

 eller dets medlemsstater eller Fællesskabet og dets medlemsstater i  

 overensstemmelse med deres respektive beføjelser og på den anden side  

 Tunesien.
Artikel 93 Denne aftale indgås på ubestemt tid.
Hver af parterne kan opsige denne aftale ved notifikation herom til den  

 anden part.
Aftalen ophører med at være i kraft seks måneder efter datoen for  

 en sådan notifikation.
Artikel 94 Denne aftale gælder på den ene side for de områder, hvor traktaterne om  

 oprettelse af Det Europæiske Fællesskab og Det Europæiske Kul- og  

 Stålfællesskab finder anvendelse, og på de i disse traktater fastsatte  

 betingelser, og på den anden side for Den Tunesiske Republiks område.
Artikel 95 Denne aftale er udfærdiget i to eksemplarer på dansk, engelsk, finsk,  

 fransk, græsk, italiensk, nederlandsk, portugisisk, spansk, svensk, tysk og  

 arabisk, idet hver af disse tekster har samme gyldighed.
Artikel 96 1. Denne aftale skal godkendes af parterne i overensstemmelse med deres  

 egne procedurer.
 Denne aftale træder i kraft den første dag i den anden måned efter det  

 tidspunkt, på hvilket parterne giver hinanden notifikation om afslutningen af  

 de procedurer, der er nævnt i stk. 1.
 2. Denne aftale træder fra tidspunktet for sin ikrafttræden i stedet for  

 samarbejdsaftalen mellem Det Europæiske Økonomiske Fællesskab og Den  

 Tunesiske Republik samt aftalen mellem Det Europæiske Kul- og Stålfællesskabs  

 medlemsstater og Den Tunesiske Republik, undertegnet i Tunis den 25. april  

 1976.
Bilag 1 De i artikel 10, stk. 1, omhandlede varer Bilag 7 Vedrørende intellektuel, industriel og kommerciel ejendomsret 1. Inden udgangen af det fjerde år efter aftalens ikrafttræden tiltræder  

 Tunesien følgende multilaterale konventioner om beskyttelse af intellektuel,  

 industriel og kommerciel ejendomsret:
- Den internationale konvention om beskyttelse af udøvende kunstnere,  

 fremstillere af fonogrammer samt radio- og fjernsynsforetagender (Rom 1961); - Budapest-traktaten om international anerkendelse af deponering af  

 mikroorganismer med henblik på patentprocedurer (1977, ændret i 1980); - Patentsamarbejdstraktaten (Washington 1970, ændret 1979 og 1984); - Den internationale konvention om beskyttelse af plantenyheder (UPOV),  

 (Geneve-akten, 1991); - Nice-arrangementet vedrørende international klassificering af varer og  

 tjenesteydelser til brug ved registrering af varemærker (Geneve 1977, ændret  

 i 1979).
2. Associeringsrådet kan beslutte, at stk. 1 i dette bilag finder  

 anvendelse på andre multilaterale konventioner på dette område.
I denne  

 henseende bestræber Tunesien sig bedst muligt på at tiltræde navnlig de  

 konventioner, som Det Europæiske Fællesskabs medlemsstater er part i.
 3. Parterne bekræfter den betydning, de tillægger overholdelsen af de  

 forpligtelser, der følger af nedenstående multilaterale konventioner:
- Pariserkonventionen om beskyttelse af industriel ejendomsret  

 (Stockholm-akten 1967, ændret i 1979); - Bernerkonventionen til værn for litterære og kunstneriske værker  

 (Paris-akten 1971).
PROTOKOL Nr. 1 OM ORDNINGEN FOR INDFØRSEL I FÆLLESSKABET AF LANDBRUGSPRODUKTER MED OPRINDELSE I TUNESIEN Artikel 1 1. De i bilaget anførte varer med oprindelse i Tunesien indføres i  

 Fællesskabet på de i det følgende og i bilaget fastsatte betingelser.
 2. Tolden ved indførsel afskaffes eller nedsættes alt efter vare i det for  

 hver vare angivne forhold i kolonne a.
 For visse varer, for hvilke der i henhold til toldtariffen anvendes en  

 værditoldsats og en specifik toldsats, gælder de i stk. 3 omhandlede  

 nedsættelser, der er angivet i kolonne a og i kolonne c kun for værditolden.
 3. For visse varer afskaffes tolden inden for de toldkontingenter, der er  

 angivet for hver af dem i kolonne b.
 For mængder, der indføres ud over kontingenterne, nedsættes tolden i  

 henhold til den fælles toldtarif i det i kolonne c angivne forhold.
 4. For visse andre varer, der kan indføres toldfrit, er der i kolonne d  

 fastsat referencemængder.
Hvis indførslen af en vare overstiger referencemængderne, kan Fællesskabet  

 under hensyntagen til en årlig opgørelse over samhandelen, som det foretager,  

 henføre varen under et fællesskabstoldkontingent med en mængde svarende til  

 denne referencemængde.
I så fald anvendes toldsatsen i henhold til den fælles  

 toldtarif alt efter varen i sin helhed eller nedsat i det i kolonne c angivne  

 forhold for de mængder, der indføres ud over kontingentet.
 5. For visse af de varer, der er omhandlet i stk. 3 og 4, og som er  

 angivet i kolonne e, forhøjes kontingentmængderne eller referencemængderne i  

 fire lige store rater på 3% af disse mængder hvert år fra den 1. januar 1997  

 til den 1. januar 2000.
6. For visse varer, bortset fra dem, der er omhandlet i stk. 3 og 4, og  

 som er angivet i kolonne e, kan Fællesskabet fastsætte en referencemængde,  

 jf. stk. 4, hvis det på grundlag af en årlig opgørelse over samhandelen,  

 fastslår, at de indførte mængder indebærer fare for at skabe vanskeligheder  

 på Fællesskabets marked.
Hvis varen siden henføres under et toldkontingent på  

 de i stk. 4 beskrevne betingelser, anvendes toldsatsen i henhold til den  

 fælles toldtarif alt efter varen i sin helhed eller nedsat i det i kolonne c  

 angivne forhold for de mængder, der indføres ud over kontingentet.
Artikel 2 For vin med oprindelsesbetegnelse, af friske druer, henhørende under pos.  

 2204 i den kombinerede nomenklatur og med oprindelse i Tunesien finder  

 artikel 1 anvendelse på vin i beholdere med indhold af 2 liter eller derunder  

 med et virkeligt alkoholindhold på 15% vol. eller derunder.
 Disse vine har ifølge den tunesiske lovgivning følgende betegnelser:  

 Coteaux de Teboura, Coteaux d'Utique, Sidi Salem, Kelibia, Thibar, Mornag,  

 Grand cru Mornag.
Artikel 3 1. For hvert produktionsår i perioden mellem den 1. januar 1996 og den 31.  

 december 1999 opkræves der inden for en mængde på 46000 tons pr.  

 produktionsår en told på 7,81 ecu/ton ved indførsel i Fællesskabet af  

 ubehandlet olivenolie henhørende under pos. 1509 10 10 og 1509 10 90 i den  

 kombinerede nomenklatur, som er fuldstændigt fremstillet i Tunesien, og som  

 transporteres direkte fra dette land til Fællesskabet.
 2. Hvis indførslen af olivenolie i Fællesskabet i henhold til denne  

 ordning indebærer fare for at forstyrre markedsligevægten i Fællesskabet,  

 navnlig på grund af de forpligtelser, det har påtaget sig inden for rammerne  

 af WTO, kan det træffe passende foranstaltninger til at afhjælpe situationen.
 3. Parterne tager i løbet af andet halvår 1999 situationen op til fornyet  

 overvejelse med henblik på at fastsætte den ordning, der skal gælde fra den  

 1. januar 2000.
Bilag PROTOKOL nr. 4 OM DEFINITIONEN AF BEGREBET »VARER MED OPRINDELSESSTATUS« OG OM METODERNE FOR ADMINISTRATIVT SAMARBEJDE Afsnit I Almindelige bestemmelser Artikel 1 Definitioner I denne protokol forstås ved:
a) »fremstilling« alle former for bearbejdning eller  

 forarbejdning, herunder også samling eller specifikke processer b) »materialer« alle former for bestanddele, råstoffer,  

 komponenter eller dele osv., der er anvendt til fremstillingen af varen c) »vare« den vare, der fremstilles, også når den senere er  

 bestemt til anvendelse i en anden fremstillingsproces d) »produkter« både materialer og varer e) »toldværdi« den værdi, der er fastlagt i overensstemmelse med  

 aftalen om anvendelsen af artikel VII i den almindelige overenskomst om told  

 og udenrigshandel af 1994 (WTO-aftalen om toldværdi) f) »prisen ab fabrik« den pris, der betales for varen ab fabrik  

 til den producent, i hvis virksomhed den sidste bearbejdning eller  

 forarbejdning har fundet sted, såfremt prisen indbefatter værdien af alle  

 anvendte materialer, minus alle interne afgifter, der er refunderet eller kan  

 refunderes ved den fremstillede vares udførsel g) »materialernes værdi« toldværdien på indførselstidspunktet af  

 de benyttede materialer uden oprindelsesstatus eller, såfremt denne ikke er  

 kendt og ikke kan opgøres, den første registrerede pris, der er betalt for  

 disse materialer i de pågældende områder h) »værdien af materialer med oprindelsesstatus« toldværdien af  

 disse materialer som defineret i litra g) anvendt med de fornødne  

 tilpasninger i) »kapitler« og »positioner« de kapitler og  

 positioner (firecifrede koder), der benyttes i den nomenklatur, som udgør det  

 harmoniserede varebeskrivelses- og varenomenklatursystem, i denne protokol  

 benævnt »det harmoniserede system« eller »HS« j) »tariferet« en vares eller et materiales tarifering under en  

 bestemt position k) »sending« varer, som enten sendes samtidig fra en bestemt  

 eksportør til en bestemt modtager eller er omfattet af et enkelt  

 transportdokument, der dækker transporten fra eksportøren til modtageren,  

 eller, såfremt et sådant dokument ikke foreligger, af en enkelt faktura.
Afsnit II Definition af begrebet »varer med oprindelsesstatus« Artikel 2 Oprindelseskriterier For anvendelsen af aftalen gælder følgende, jf. dog artikel 3, 4 og 5 i  

 denne protokol:
 1) Som varer med oprindelse i Fællesskabet anses:
a) varer, der fuldt ud er fremstillet i Fællesskabet i den i artikel 6 i  

 denne protokol fastlagte betydning b) varer, der er fremstillet i Fællesskabet, og som indeholder materialer,  

 der ikke fuldt ud er fremstillet i Fællesskabet, dog på betingelse af, at  

 disse materialer har undergået en tilstrækkelig bearbejdning eller  

 forarbejdning i Fællesskabet i den i artikel 7 i denne protokol fastlagte  

 betydning.
 2) Som varer med oprindelse i Tunesien anses:
a) varer, der fuldt ud er fremstillet i Tunesien i den i artikel 6 i denne  

 protokol fastlagte betydning b) varer, der er fremstillet i Tunesien, og som indeholder materialer, der  

 ikke fuldt ud er fremstillet i Tunesien, dog på betingelse af, at disse  

 materialer har undergået en tilstrækkelig bearbejdning eller forarbejdning i  

 Tunesien i den i artikel 7 i denne protokol fastlagte betydning.
Artikel 3 Bilateral kumulation 1. Uanset artikel 2, stk. 1, litra b), anses varer med oprindelse i  

 Tunesien i henhold til denne protokol som varer med oprindelse i  

 Fællesskabet, og det kræves ikke, at disse varer der har undergået en  

 tilstrækkelig bearbejdning eller forarbejdning, dog på betingelse af, at de  

 har undergået en mere vidtgående bearbejdning eller forarbejdning end den,  

 der er omhandlet i artikel 8 i denne protokol.
 2. Uanset artikel 2, stk. 2, litra b), anses varer med oprindelse i  

 Fællesskabet i henhold til denne protokol som materialer med oprindelse i  

 Tunesien, og det kræves ikke, at disse varer der har undergået en  

 tilstrækkelig bearbejdning eller forarbejdning, dog på betingelse af, at de  

 har undergået en mere vidtgående bearbejdning eller forarbejdning end den,  

 der er omhandlet i artikel 8 i denne protokol.
Artikel 4 Kumulation med materialer med oprindelse i Algeriet og Marokko 1. Uanset artikel 2, stk. 1, litra b), og med forbehold af bestemmelserne  

 i stk. 3 og 4, anses materialer med oprindelse i Algeriet eller Marokko i den  

 i protokol 2 til aftalerne mellem Fællesskabet og disse lande fastlagte  

 betydning som materialer med oprindelse i Fællesskabet, og det kræves ikke,  

 at disse materialer der har undergået en tilstrækkelig bearbejdning eller  

 forarbejdning, dog på betingelse af, at de har undergået en mere vidtgående  

 bearbejdning eller forarbejdning end den, der er omhandlet i artikel 8 i  

 denne protokol.
 2. Uanset artikel 2, stk. 2, litra b), og med forbehold af bestemmelserne  

 i stk. 2 og 3, anses materialer med oprindelse i Algeriet eller Marokko i den  

 i protokol 2 til aftalerne mellem Fællesskabet og disse lande fastlagte  

 betydning som materialer med oprindelse i Tunesien, og det kræves ikke, at  

 disse materialer der har undergået en tilstrækkelig bearbejdning eller  

 forarbejdning, dog på betingelse af, at de har undergået en mere vidtgående  

 bearbejdning eller forarbejdning end den, der er omhandlet i artikel 8 i  

 denne protokol.
 3. Bestemmelserne i stk. 1 og 2 om materialer med oprindelse i Algeriet  

 finder kun anvendelse i det omfang, samhandelen mellem Fællesskabet og  

 Algeriet og mellem Tunesien og Algeriet er undergivet identiske  

 oprindelsesregler.
 4. Bestemmelserne i stk. 1 og 2 om materialer med oprindelse i Marokko  

 finder kun anvendelse i det omfang, samhandelen mellem Fællesskabet og  

 Marokko og mellem Tunesien og Marokko er undergivet identiske  

 oprindelsesregler.
Artikel 5 Kumulation af bearbejdning og forarbejdning 1. Med henblik på anvendelsen af artikel 2, stk. 1, litra b), anses  

 bearbejdninger og forarbejdninger foretaget i Tunesien eller, når de i  

 artikel 4, stk. 3 og 4, er opfyldt, i Algeriet eller i Marokko for at være  

 foretaget i Fællesskabet, når de opnåede varer senere underkastes  

 bearbejdninger eller forarbejdninger i Fællesskabet.
 2. Med henblik på anvendelsen af artikel 2, stk. 2, litra b), anses  

 bearbejdninger og forarbejdninger foretaget i Fællesskabet eller, når de i  

 artikel 4, stk. 3 og 4, er opfyldt, i Algeriet eller i Marokko for at være  

 foretaget i Tunesien, når de opnåede varer senere underkastes bearbejdninger  

 eller forarbejdninger i Tunesien.
 3. Når varer med oprindelsesstatus i medfør af bestemmelserne i stk. 1 og  

 2 opnås i to eller flere af de i disse bestemmelser omhandlede lande eller i  

 Fællesskabet, anses de for at være varer med oprindelse i den stat eller i  

 Fællesskabet, hvor den sidste bearbejdning eller forarbejdning har fundet  

 sted, forudsat at denne bearbejdning eller forarbejdning går ud over de i  

 artikel 8 omhandlede.
Artikel 6 Fuldt ud fremstillede varer 1. Som varer, der fuldt ud er fremstillet i Fællesskabet eller i Tunesien  

 i den i artikel 2, stk. 1, litra a), og stk. 2, litra a), fastlagte  

 betydning, anses følgende:
a) mineralske produkter, som er udvundet af deres jord eller havbund b) vegetabilske produkter, der er høstet der c) levende dyr, som er født og opdrættet der d) produkter fra levende dyr, som er opdrættet der e) produkter fra jagt og fiskeri, som drives der f) produkter fra havfiskeri og andre produkter fra havet, som er optaget  

 af deres fartøjer g) produkter, som er fremstillet på deres flydende fabrikker udelukkende  

 på grundlag af de i litra f) nævnte produkter h) brugte varer, som indsamles der og kun anvendes til genindvinding af  

 råmaterialer, herunder brugte dæk, der kun kan anvendes til vulkanisering  

 eller som spildprodukt i) affald og skrot, der hidrører fra fremstillingsvirksomhed, som udøves  

 der j) varer, som er udvundet af havbunden eller undergrunden beliggende uden  

 for deres søterritorium, for så vidt de har eneret på udnyttelsen af denne  

 havbund eller undergrund k) varer, som er fremstillet der udelukkende på grundlag af de i litra a)  

 til j) nævnte produkter.
 2. Udtrykket »deres fartøjer« og »deres flydende  

 fabrikker« i stk. 1, litra f) og g), omfatter kun de fartøjer og  

 flydende fabrikker:
- som er registreret eller anmeldt i en medlemsstat eller i Tunesien - som fører en medlemsstats eller Tunesiens flag - som mindst for halvdelens vedkommende ejes af statsborgere i  

 medlemsstaterne eller Tunesien eller af et selskab, hvis hovedsæde ligger i  

 en medlemsstat eller i Tunesien, hvis administrerende direktør eller  

 direktører, hvis formand for bestyrelsen eller tilsynsrådet samt flertallet  

 af disse organers medlemmer er statsborgere i medlemsstaterne eller i  

 Tunesien, og hvis kapital desuden, når det drejer sig om interessentskaber  

 eller selskaber med begrænset ansvar, for mindst halvdelens vedkommende  

 tilhører disse medlemsstaterne eller Tunesien, offentlige institutioner eller  

 statsborgere i medlemsstaterne eller i Tunesien - hvis officersbesætning er sammensat af statsborgere i medlemsstaterne  

 eller Tunesien - og hvis øvrige besætning er sammensat således, at mindst 75% er  

 statsborgere i medlemsstaterne eller Tunesien.
 3. I det omfang samhandelen mellem Tunesien eller Fællesskabet og Algeriet  

 eller Marokko er undergivet identiske oprindelsesregler, gælder udtrykket  

 »deres fartøjer« og »deres flydende fabrikker« i stk. 1,  

 litra f) og g) også for algeriske og marokkanske fartøjer og flydende  

 fabrikker efter bestemmelserne i stk. 2.
 4. Udtrykket »Tunesien« og »Fællesskabet« dækker  

 ligeledes Tunesiens og Fællesskabets medlemsstaters territoriale farvande.
 Søgående fartøjer, der befinder sig på det åbne hav, herunder flydende  

 fabrikker, om bord på hvilke der foretages en bearbejdning eller  

 forarbejdning af fangsterne, anses som dele af Fællesskabets eller Tunesiens  

 område, forudsat at de opfylder de i stk. 2 angivne betingelser.
Artikel 7 Tilstrækkeligt bearbejdede eller forarbejdede varer 1. Med henblik på anvendelsen af artikel 2 anses materialer uden  

 oprindelsesstatus for at have undergået tilstrækkelig bearbejdning eller  

 forarbejdning, når den fremstillede vare henføres under en anden toldposition  

 end dem, hvorunder alle de materialer, der ikke har oprindelsesstatus, og som  

 er blevet anvendt til fremstillingen, tariferes, jf. dog bestemmelserne i  

 stk. 2 og artikel 8.
 2. For en vare, der er opført i kolonne 1 og 2 i listen i bilag II,  

 opfyldes de for varen i kolonne 3 angivne betingelser i stedet for reglen i  

 stk. 1.
 For varer henhørende under kapitel 84-91 kan eksportøren som alternativ  

 til betingelserne i kolonne 3 vælge betingelserne i kolonne 4.
 Når der i listen i bilag II anvendes en procentregel ved bestemmelsen af  

 oprindelsesstatus for en vare, der er fremstillet i Fællesskabet eller  

 Tunesien, skal merværdien som følge af bearbejdningen eller forarbejdningen  

 svare til prisen ab fabrik for den fremstillede vare med fradrag af  

 toldværdien af de materialer fra tredjelande, der er indført til Fællesskabet  

 eller Tunesien.
3. Disse betingelser angiver for alle varer, der er omfattet af aftalen,  

 hvilken bearbejdning eller forarbejdning der skal være foretaget af de  

 materialer uden oprindelsesstatus, der anvendes til fremstillingen af de  

 pågældende varer, og gælder kun for disse materialer.
Det følger heraf, at  

 hvis en vare, som har opnået oprindelsesstatus, fordi de på listen angivne  

 betingelser vedrørende den pågældende vare er opfyldt, anvendes til  

 fremstilling af en anden vare, gælder de betingelser, som er angivet for den  

 vare, i hvilken den indarbejdes, ikke for den, og der skal ikke tages hensyn  

 til de materialer uden oprindelsesstatus, som eventuelt er blevet anvendt ved  

 fremstillingen af den.
Artikel 8 Utilstrækkelige bearbejdninger eller forarbejdninger Med henblik på anvendelsen af artikel 7 anses følgende bearbejdninger  

 eller forarbejdninger som utilstrækkelige til at give varerne  

 oprindelsesstatus, uanset om de medfører positionsskifte:
a) behandlinger, som har til formål at sikre, at varernes tilstand ikke  

 forringes under transport og oplagring (lufttilførsel, strækning, tørring,  

 afkøling, anbringelse i saltvand, svovlholdigt vand eller i vand, der er  

 tilsat andre stoffer, fjernelse af beskadigede eller fordærvede dele og  

 lignende) b) enkle foranstaltninger som afstøvning, sigtning, sortering,  

 klassificering, sammenstilling (herunder samling af varesæt), vask, maling og  

 tilskæring c) i) udskiftning af emballage og adskillelse og samling af kolli ii) enkel aftapning, påfyldning af flakoner, anbringelse i sække, etuier,  

 æsker, på bræt, plader eller bakker mv. samt alle andre enkle  

 emballeringsarbejder d) anbringelse af mærker, etiketter eller andre lignende kendetegn på  

 selve varen eller deres emballage e) enkel blanding af varer, også af forskellige arter, når en eller flere  

 af bestanddelene i blandingen ikke opfylder betingelserne i denne protokol  

 for at kunne anses som varer med oprindelsesstatus i Fællesskabet eller  

 Tunesien f) enkel samling af dele for at kunne danne en komplet vare g) kombination af to eller flere af de i litra a) til f) nævnte  

 foranstaltninger h) slagtning af dyr.
Artikel 9 Kvalificerende enhed 1. Den kvalificerende enhed for anvendelsen af bestemmelserne i denne  

 protokol er den vare, der anses for at være basisenheden ved tarifering i det  

 harmoniserede systems nomenklatur.
 Heraf følger, at:
a) når en vare, der består af en gruppe eller samling af dele, i henhold  

 til det harmoniserede system tariferes under en og samme position, udgør  

 helheden den kvalificerende enhed b) når en sending består af et antal identiske varer, der tariferes under  

 samme position i det harmoniserede system, tages hver vare for sig ved  

 anvendelsen af bestemmelserne i denne protokol.
 2. Når emballagen i henhold til punkt 5 i de almindelige bestemmelser i  

 det harmoniserede system er indbefattet i varen ved tariferingen, skal dette  

 også være tilfældet ved bestemmelsen af oprindelsen.
Artikel 10 Tilbehør, reservedele og værktøj Tilbehør, reservedele og værktøj, der leveres som standardudstyr til  

 materiel, maskiner eller køretøjer, og hvis pris er indbefattet i varens pris  

 eller ikke faktureres særskilt, betragtes som værende en del af dette  

 materiel eller disse maskiner eller køretøjer.
Artikel 11 Varer i sæt Sæt som defineret i punkt 3 i de almindelige bestemmelser i det  

 harmoniserede system betragtes som varer med oprindelsesstatus, når alle dele  

 har oprindelsesstatus.
Når et sæt består af varer med og uden  

 oprindelsesstatus, anses sættet som helhed dog for at have oprindelsesstatus,  

 hvis værdien af varerne uden oprindelsesstatus ikke overstiger 15% af sættets  

 pris ab fabrik.
Artikel 12 Neutrale elementer Ved bestemmelse af, om en vare har oprindelse i Fællesskabet eller  

 Tunesien, er det ikke nødvendigt at undersøge, om elektrisk energi,  

 brændselsanlæg og udstyr, maskiner og værktøj, der er anvendt ved  

 fremstillingen af varen, eller om materialer, der er anvendt ved  

 fremstillingen, men som ikke indgår og ikke er bestemt til at indgå i den  

 pågældende vares endelige sammensætning, har oprindelsesstatus.
Afsnit III Territoriale betingelser Artikel 13 Territorialitetsprincip Betingelserne i afsnit II vedrørende opnåelse af oprindelsesstatus skal  

 opfyldes uden afbrydelse i Fællesskabet eller Tunesien, jf. dog undtagelserne  

 i artikel 4 og 5.
Artikel 14 Genindførsel af produkter Såfremt varer med oprindelsesstatus, der er udført fra Fællesskabet eller  

 Tunesien til et andet land, genindføres, anses de som varer uden  

 oprindelsesstatus, jf. dog bestemmelserne i artikel 4 eller 5, medmindre det  

 over for toldmyndighederne kan godtgøres, a) at de genindførte varer er de samme varer som dem, der blev udført, og b) at de ikke har undergået nogen behandling, ud over hvad der var  

 nødvendigt for deres bevarelse, medens de befandt sig i det pågældende land.
Artikel 15 Direkte forsendelse 1. Den præferencebehandling, der er fastsat i henhold til aftalen, gælder  

 kun for varer eller materialer, som transporteres mellem Fællesskabets og  

 Tunesiens eller, når bestemmelserne i artikel 4 og 5 finder anvendelse,  

 Algeriets eller Marokkos område, uden passage af andre områder.
Dog kan  

 transport af varer med oprindelse i Tunesien eller Fællesskabet som en enkelt  

 forsendelse ske med passage af andre områder end Fællesskabets eller  

 Tunesiens eller, når bestemmelserne i artikel 3 finder anvendelse, Algeriets  

 eller Marokkos område, eventuelt med omladning eller midlertidig oplagring på  

 disse områder, såfremt varerne er forblevet under tilsyn af toldmyndighederne  

 i transit- eller oplagringslandet og ikke der har undergået anden behandling  

 end losning og ladning eller enhver behandling, der skal sikre, at deres  

 tilstand ikke forringes.
 Varer med oprindelse i Tunesien eller Fællesskabet kan transporteres i  

 rørledninger gennem andre områder end Fællesskabets eller Tunesiens område.
 2. Som dokumentation for, at betingelserne i stk. 1 er opfyldt, skal der  

 for de ansvarlige toldmyndigheder fremlægges:
a) enten et gennemgående transportdokument, der er udstedt i  

 udførselslandet, og som dækker passagen gennem transitlandet b) eller en erklæring fra toldmyndighederne i transitlandet, der  

 indeholder:
i) nøjagtig beskrivelse af varerne, ii) datoen for varernes losning og ladning, og hvis det er relevant med  

 angivelse af de anvendte fartøjers navne, og iii) dokumenterede oplysninger om de omstændigheder, under hvilke varerne  

 har henligget i transitlandet c) eller i mangel heraf enhver anden dokumentation.
Artikel 16 Udstillinger 1. Varer, der afsendes fra en af de kontraherende parter til en udstilling  

 i et tredjeland, og som efter udstillingen sælges til indførsel i en anden  

 kontraherende part, opnår ved indførslen de fordele, som følger af aftalens  

 bestemmelser, forudsat at de opfylder de i denne protokol fastsatte  

 betingelser for at kunne anerkendes som varer med oprindelse i Fællesskabet  

 eller Tunesien, og det over for toldmyndighederne kan godtgøres:
a) at en eksportør har afsendt disse varer fra en af de kontraherende  

 parter til det land, hvor udstillingen holdes, og har udstillet dem der b) at denne eksportør har solgt varerne eller på anden måde overdraget dem  

 til en modtager i en anden kontraherende part c) at varerne under udstillingen eller umiddelbart derefter er afsendt til  

 den sidstnævnte kontraherende part i den stand, i hvilken de blev afsendt til  

 udstillingen, og d) at varerne fra det tidspunkt, da de blev afsendt til udstillingen, ikke  

 har været benyttet til andre formål end til fremvisning på udstillingen.
2. Der skal udstedes eller udfærdiges et bevis for oprindelse i henhold  

 til bestemmelserne i afsnit IV, og dette bevis skal fremlægges for  

 indførselslandets toldmyndigheder på de normale betingelser.
Udstillingens  

 navn og adresse skal anføres derpå.
Om fornødent kan der kræves supplerende  

 dokumentation for varernes art og for de omstændigheder, under hvilke de har  

 været udstillet.
 3. Stk. 1 gælder for alle udstillinger, messer eller tilsvarende  

 offentlige arrangementer af kommerciel, industriel, landbrugsmæssig eller  

 håndværksmæssig karakter, under hvilke varerne er under konstant toldkontrol,  

 og som ikke er tilrettelagt med privat formål i forretninger eller  

 handelslokaler med henblik på salg af udenlandske varer.
Afsnit IV Bevis for oprindelse Artikel 17 Varecertifikat EUR.1 Bevis for varers oprindelsesstatus i henhold til denne protokol gives ved  

 fremlæggelse af et varecertifikat EUR.1. Modellen hertil findes i bilag III  

 til denne protokol.
Artikel 18 Normal procedure for udstedelse af et varecertifikat EUR.1 1. Udførselslandets toldmyndigheder udsteder et varecertifikat EUR.1 efter  

 skriftlig anmodning fra eksportøren eller, på eksportørens ansvar, fra dennes  

 befuldmægtigede repræsentant.
 2. I dette øjemed udfylder eksportøren eller dennes befuldmægtigede  

 repræsentant både varecertifikat EUR.1 og anmodningsformularen, der er vist i  

 bilag III.
Disse formularer skal udfyldes på et af de sprog, på hvilke aftalen er  

 affattet, i overensstemmelse med bestemmelserne i udførselslandets  

 lovgivning.
Hvis de udfyldes i hånden, skal det være med blæk og med  

 blokbogstaver.
Varebeskrivelsen skal anføres i den relevante rubrik uden  

 mellemrum mellem linjerne.
Hvis rubrikken ikke udfyldes fuldstændigt, skal  

 der trækkes en vandret streg under varebeskrivelsens sidste linje, og den  

 ikke udfyldte del skal udstreges.
3. Den eksportør, der anmoder om at få udstedt et varecertifikat EUR.1,  

 skal når som helst på begæring af toldmyndighederne i udførselslandet, hvor  

 varecertifikatet er udstedt, kunne fremlægge alle egnede dokumenter, som  

 beviser, at de pågældende varer har oprindelsesstatus, og at de øvrige  

 betingelser i denne protokol er opfyldt.
Eksportøren skal opbevare de i  

 første afsnit nævnte dokumenter i mindst tre år.
Anmodninger om  

 varecertifikater EUR.1 skal opbevares i mindst tre år af udførselslandets  

 toldmyndigheder.
4. Varecertifikat EUR.1 udstedes af toldmyndighederne i en af  

 Fællesskabets medlemsstater, hvis de varer, der skal udføres, kan anses som  

 varer med oprindelse i Fællesskabet i den i artikel 2, stk. 1, i denne  

 protokol fastsatte betydning.
Varecertifikat EUR.1 udstedes af  

 toldmyndighederne i Tunesien, hvis de varer, der skal udføres, kan anses som  

 varer med oprindelse i Tunesien i den i artikel 2, stk. 2, i denne protokol  

 fastsatte betydning.
 5. I tilfælde, hvor kumulationsbestemmelserne i artikel 2-5 finder  

 anvendelse, kan toldmyndighederne i Fællesskabets medlemsstater eller  

 Tunesien udstede varecertifikater EUR.1 på de betingelser, der er fastsat i  

 denne protokol, hvis de varer, der skal udføres, kan anses som varer med  

 oprindelsesstatus i Fællesskabet eller Tunesien i den i denne protokol  

 fastsatte betydning, og forudsat at de varer, som varecertifikaterne EUR.1  

 vedrører, befinder sig i Fællesskabet eller Tunesien.
I disse tilfælde kan der udstedes certifikater EUR.1, forudsat at der  

 fremlægges et tidligere udstedt eller udfærdiget bevis for varernes  

 oprindelse.
Oprindelsesbeviset opbevares mindst tre år af toldmyndighederne i  

 udførselslandet.
6. De udstedende toldmyndigheder træffer alle nødvendige foranstaltninger  

 for at efterprøve, at varerne har oprindelsesstatus, og at de øvrige  

 betingelser i denne protokol er opfyldt.
De har i dette øjemed ret til at  

 kræve enhver form for dokumentation og at foretage enhver kontrol af  

 eksportørens regnskaber eller enhver anden kontrol, som de måtte finde  

 hensigtsmæssig.
De udstedende toldmyndigheder påser desuden, at de i stk. 2 omhandlede  

 formularer er udfyldt korrekt.
De skal navnlig kontrollere, at den rubrik,  

 der er beregnet til varebeskrivelsen, er udfyldt på en sådan måde, at det  

 ikke er muligt at foretage svigagtige tilføjelser.
 7. Datoen for udstedelsen af varecertifikat EUR.1 skal anføres i den del  

 af certifikatet, der er forbeholdt toldmyndighederne.
8. Varecertifikat EUR.1 udstedes af udførselslandets toldmyndigheder ved  

 udførslen af de varer, som det vedrører.
Certifikatet holdes til disposition  

 for eksportøren, så snart udførslen faktisk har fundet sted eller er sikret.
Artikel 19 Efterfølgende udstedelse af varecertifikat EUR.1 1. Uanset artikel 18, stk. 8, kan varecertifikat EUR.1 undtagelsesvis  

 udstedes efter udførslen af de varer, som det vedrører, såfremt a) det på grund af fejltagelser, uforsætlige undladelser eller særlige  

 omstændigheder ikke er blevet udstedt ved udførslen, b) eller det over for toldmyndighederne godtgøres, at varecertifikat EUR.1  

 er blevet udstedt, men af tekniske årsager ikke er blevet godtaget ved  

 indførslen.
 2. Ved anvendelsen af stk. 1 skal eksportøren i anmodningen anføre sted og  

 dato for udførslen af de varer, som varecertifikat EUR.1 vedrører, og  

 årsagerne til sin anmodning.
 3. Toldmyndighederne må kun udstede et varecertifikat EUR.1 efterfølgende,  

 når de har kontrolleret, at oplysningerne i eksportørens anmodning er i  

 overensstemmelse med oplysningerne i de tilsvarende dokumenter.
 4. På varecertifikater EUR.1, der udstedes efterfølgende, skal anføres en  

 af følgende påtegninger:
»NACHTRAGLICH AUSGESTELLT«, »DELIVRE A POSTERIORI«, »RILASCIATO A POSTERIORI«, »AFGEGEVEN A POSTERIORI«, »ISSUED RETROSPECTIVELY«, »UDSTEDT EFTERFØLGENDE«, »GRÆSK UDGAVE« »EXPEDIDO A POSTERIORI«, »EMITADO A POSTERIORI«, »ANNETTU JALKIKATEEN«, »UTFARDAT I EFTERHAND«, »ARABISK UDGAVE«.
 5. Den påtegning, der er nævnt i stk. 4, anføres i rubrikken  

 »Bemærkninger« på varecertifikat EUR.1.
Artikel 20 Udstedelse af et duplikateksemplar af varecertifikat EUR.1 1. I tilfælde af tyveri, bortkomst eller ødelæggelse af et varecertifikat  

 EUR.1 kan eksportøren henvende sig til den toldmyndighed, der udstedte det,  

 og anmode om udstedelse af et duplikateksemplar på grundlag af de hos  

 myndigheden beroende udførselsdokumenter.
 2. På duplikateksemplaret, der udstedes på denne måde, skal anføres en af  

 følgende påtegninger:
 »DUPLIKAT«, »DUPLICATA«, »DUPLICATO«,  

 »DUPLICAAT«, »DUPLICATE«, »ANUICRAWP«,  

 »DUPLICADO«, »SEGUNDA VIA«, »KAKSOISKAPPALE«,  

 »ARABISK UDGAVE«.
 3. Den påtegning, der er nævnt i stk. 2, samt udstedelsesdato og  

 serienummer for det originale certifikat, anføres i rubrikken  

 »Bemærkninger« på duplikateksemplaret af varecertifikat EUR.1.
 4. Duplikateksemplaret, der skal påføres samme udstedelsesdato som det  

 originale varecertifikat EUR.1, får virkning fra denne dato.
Artikel 21 Erstatning af certifikater 1. Det skal til enhver tid være muligt at erstatte et eller flere  

 varecertifikater EUR.1 med et andet eller flere andre certifikater, forudsat  

 at dette foretages af de toldmyndigheder eller andre myndigheder, der er  

 ansvarlige for kontrollen med varerne.
 2. Erstatningscertifikatet betragtes som et endeligt varecertifikat EUR.1  

 med henblik på anvendelsen af denne protokol, herunder også bestemmelserne i  

 denne artikel.
3. Erstatningscertifikatet udstedes på grundlag af en skriftlig anmodning  

 fra den eksportør, der står for genudførslen, efter at de berørte myndigheder  

 har kontrolleret oplysningerne i ansøgerens anmodning.
Dato og serienummer  

 for det oprindelige varecertifikat EUR.1 anføres i rubrik 7.
Artikel 22 Forenklet procedure for udstedelse af certifikater 1. Som undtagelse fra artikel 18, 19 og 20 i denne protokol anvendes en  

 forenklet procedure for udstedelse af varecertifikat EUR.1 i overensstemmelse  

 med nedenstående regler.
 2. Udførselslandets toldmyndigheder kan fritage en eksportør, i det  

 følgende benævnt »autoriseret eksportør«, som ofte udfører varer,  

 for hvilke der kan udstedes varecertifikater EUR.1, og som over for  

 toldmyndighederne kan tilbyde tilfredsstillende garanti for kontrollen med  

 varernes oprindelsesstatus, for ved udførslen at frembyde varen ved  

 toldstedet i udførselslandet samt for at indgive den anmodning om certifikat  

 EUR.1, der gælder for disse varer, i forbindelse med udstedelsen af et  

 certifikat EUR.1 på de vilkår, der er fastsat i artikel 18 i denne protokol.
 3. Det i stk. 2 omhandlede bemyndigelse skal, efter toldmyndighedernes  

 valg, indeholde bestemmelse om, at rubrik 11 »Toldvæsenets  

 påtegninger« på certifikat EUR.1:
a) enten forud af toldmyndighederne i udførselslandet forsynes med det  

 kompetente toldsteds stempel samt håndskrevet eller påtrykt underskrift af en  

 toldembedsmand ved det pågældende toldsted; b) eller af den autoriserede eksportør forsynes med et særligt stempel,  

 som er godkendt af udførselslandets toldmyndigheder, og som er i  

 overensstemmelse med det i bilag V til denne protokol afbildede  

 stempelaftryk.
Sådanne stempler kan være påtrykt formularen.
 4. I de i stk. 3, litra a), omhandlede tilfælde skal rubrik 7  

 »Bemærkninger« i varecertifikat EUR.1 forsynes med en af følgende  

 påtegninger:
»PROCEDIMIENTO SIMPLIFICADO«, »FORENKLET PROCEDURE«, »VEREINFACHTES VERFAHREN«, »GRÆSK UDGAVE«, »SIMPLIFIED PROCEDURE«, »PROCEDURE SIMPLIFIEE«, »PROCEDURA SEMPLIFICATA«, »VEREENVOUDIGDE PROCEDURE«, »PROCEDIMENTO SIMPLIFICADO,» »YKSINKERTAISTETTU MENETTELY«, »FORENKLAD PROCEDUR«, »ARABISK UDGAVE«.
 5. Rubrik 11 »Toldvæsenets påtegninger« i varecertifikat EUR.1  

 udfyldes i givet fald af den autoriserede eksportør.
 6. Den autoriserede eksportør skal i rubrik 13 »Anmodning om  

 undersøgelse« i varecertifikat EUR.1 i givet fald anføre navn og adresse  

 på de toldmyndigheder, der er kompetente til at kontrollere certifikatet.
 7. Udførselslandets toldmyndigheder kan, i tilfælde hvor den forenklede  

 procedure benyttes, foreskrive anvendelse af varecertifikater EUR.1 forsynet  

 med et mærke, der gør det muligt at identificere disse certifikater.
 8. I de i stk. 2 omhandlede bemyndigelser skal de kompetente myndigheder  

 navnlig angive:
a) hvilke betingelser der skal overholdes ved udfærdigelsen af anmodninger  

 om varecertifikater EUR.1; b) bestemmelser om opbevaring i mindst tre år af anmodningerne; c) i de i stk. 3, litra b), nævnte tilfælde, hvilke myndigheder der er  

 kompetente til at foretage den i artikel 33 i denne protokol omhandlede  

 efterfølgende kontrol.
 9. Udførselslandets toldmyndigheder kan udelukke visse varekategorier fra  

 den i stk. 2 omhandlede særlige behandling.
10. Toldmyndighederne skal nægte at give den i stk. 2 omhandlede  

 bemyndigelse til eksportører, som ikke tilbyder de garantier, der skønnes  

 nødvendige.
De kompetente myndigheder kan til enhver tid tilbagekalde  

 bemyndigelsen.
Tilbagekaldelse skal ske, når en autoriseret eksportør ikke  

 længere opfylder betingelserne for meddelelsen af bemyndigelsen eller ikke  

 længere tilbyder nævnte garantier.
 11. For at give de kompetente myndigheder mulighed for eventuelt at  

 foretage en kontrol, før varen afsendes, kan det pålægges den autoriserede  

 eksportør at holde disse myndigheder underrettet om de forsendelser, han  

 agter at foretage; de nærmere bestemmelser herom fastlægges af disse  

 myndigheder.
12. Udførselslandets toldmyndigheder kan kontrollere de autoriserede  

 eksportører, hvis de finder det nødvendigt.
De pågældende eksportører skal  

 tillade dette.
 13. Bestemmelserne i denne artikel berører ikke anvendelsen af  

 Fællesskabets, medlemsstaternes og Tunesiens forskrifter vedrørende  

 toldformaliteter og brugen af tolddokumenter.
Artikel 23 Oplysningsformular og erklæringsformular 1. Når artikel 3, 4 og 5 anvendes med henblik på udstedelse af et  

 varecertifikat EUR.1, skal det kompetente toldsted i den stat, hvor den  

 anmodes om udstedelse af det nævnte certifikat for varer, hvori der ved  

 fremstillingen er indgået varer fra Algeriet, Marokko eller Fællesskabet tage  

 den erklæring, der er vist i bilag VI; den skal afgives af eksportøren i den  

 stat, hvorfra varen kommer, enten på fakturaen eller på et bilag til denne  

 faktura.
 2. Det pågældende toldsted kan dog kræve, at eksportøren fremlægger den  

 oplysningsformular, der er vist i bilag VII, og som skal være udstedt efter  

 de i stk. 3, fastsatte betingelser, dels for at undersøge ægtheden og  

 rigtigheden af oplysningerne i den i stk. 1 nævnte erklæring, dels for at få  

 supplerende oplysninger.
3. Oplysningsformularen vedrørende de anvendte varer udstedes efter  

 anmodning af eksportøren af disse varer, enten i de i stk. 2 nævnte tilfælde  

 eller, på denne eksportørs initiativ, at det kompetente toldsted i den stat,  

 hvorfra disse varer er blevet udført.
Den udfærdiges i to eksemplarer, hvoraf  

 det ene udleveres til rekvirenten, hvem det påhviler at lade det tilgå enten  

 eksportøren af slutproduktet eller det toldsted, hvor anmodningen om  

 varecertifikat EUR.1 for de nævnte varer var blevet indgivet.
Det andet  

 eksemplar opbevares af det toldsted, der har udstedt det, i mindst tre år.
Artikel 24 Gyldigheden af beviset for oprindelse 1. Varecertifikat EUR.1 er gyldigt i fire måneder fra den dato, hvor det  

 er blevet udstedt i udførselslandet, og skal i samme periode fremlægges for  

 indførselslandets toldmyndigheder.
 2. Varecertifikater EUR.1, som fremlægges for indførselslandets  

 toldmyndigheder efter udløbet af den i stk. 1 nævnte sidste frist, kan  

 godtages som grundlag for præferencebehandling, når overskridelsen af fristen  

 skyldes force majeure eller ekstraordinære omstændigheder.
 3. I andre tilfælde af forsinket fremlæggelse kan indførselslandets  

 toldmyndigheder godtage varecertifikater EUR.1, når varerne er blevet  

 frembudt for dem inden udløbet af den nævnte frist.
Artikel 25 Fremlæggelse af bevis for oprindelse Varecertifikater EUR.1 fremlægges for toldmyndighederne i indførselslandet  

 i overensstemmelse med de procedurer, der gælder i det pågældende land.
Disse  

 myndigheder kan forlange en oversættelse af et varecertifikat EUR.1. De kan  

 desuden kræve, at importangivelsen suppleres med importørens erklæring om, at  

 varerne opfylder de betingelser, der kræves for anvendelse af aftalen.
Artikel 26 Indførsel i form af delforsendelser Når varer henhørende under kapitel 84 og 85 i det harmoniserede system på  

 importørens anmodning og på de af indførselslandets toldmyndigheder fastsatte  

 vilkår indføres i demonteret eller ikke-monteret stand i henhold til punkt 2a  

 i de almindelige bestemmelser i det harmoniserede system, og denne indførsel  

 finder sted i form af delforsendelser, skal der ved indførslen af den første  

 delforsendelse fremlægges et enkelt bevis for disse varers oprindelse for  

 toldmyndighederne.
Artikel 27 Fakturaerklæring 1. Uanset bestemmelserne i artikel 17 kan dokumentationen for  

 oprindelsesstatus i den i denne protokol fastsatte betydning for  

 forsendelser, som udelukkende indeholder varer med oprindelsesstatus, og hvis  

 værdi ikke overstiger 5 110 ECU pr. forsendelse, ske ved fremlæggelse af en  

 fakturaerklæring, hvortil teksten findes i bilag IV, og som eksportøren  

 angiver på en faktura, en følgeseddel eller ethvert andet handelsdokument,  

 hvori der gives en tilstrækkelig detaljeret beskrivelse af varer til, at de  

 kan identificeres (i det følgende benævnt »fakturaerklæring«).
 2. Fakturaerklæringen udfyldes og underskrives af eksportøren eller dennes  

 befuldmægtigede repræsentant på førstnævntes ansvar i overensstemmelse med  

 denne protokol.
 3. Der udfyldes en fakturaerklæring for hver forsendelse.
 4. Eksportører, der udfærdiger en fakturaerklæring, skal på anmodning af  

 toldmyndighederne i udførselslandet forelægge alle støttedokumenter  

 vedrørende anvendelsen af denne erklæring.
 5. Artikel 24 og 25 finder tilsvarende anvendelse på fakturaerklæringen.
Artikel 28 Undtagelser fra formelt bevis for oprindelse 1. Varer i småforsendelser fra private afsendere til private modtagere  

 eller varer, der medbringes af rejsende i deres personlige bagage, kan  

 indføres som varer med oprindelsesstatus, uden at det er nødvendigt at  

 fremlægge et formelt bevis for oprindelse, forudsat at der er tale om  

 indførsel helt uden erhvervsmæssig karakter, og det erklæres, at varerne  

 opfylder betingelserne i denne protokol, og der ikke er nogen tvivl om denne  

 erklærings rigtighed.
For så vidt angår varer sendt pr. post, kan denne  

 erklæring afgives på toldangivelse C2/CP3 eller på et ark papir, der  

 vedlægges det nævnte dokument.
 2. Som indførsel helt uden erhvervsmæssig karakter anses lejlighedsvis  

 indførsel, der udelukkende består af varer bestemt til personlig brug for  

 modtagerne eller de rejsende eller deres familie, og hvis beskaffenhed og  

 mængde ikke giver anledning til tvivl om, at indførslen sker i  

 ikke-erhvervsmæssigt øjemed.
 3. Desuden må den samlede værdi af disse varer ikke overstige 500 ECU, når  

 der er tale om småforsendelser, eller 1200 ECU, når der er tale om varer, der  

 indgår i de rejsendes personlige bagage.
Artikel 29 Opbevaring af beviser for oprindelse og støttedokumenter 1. En eksportør, der anmoder om udstedelse af et varecertifikat EUR.1,  

 skal i mindst tre år opbevare de i artikel 18, stk. 1 og 3, omhandlede  

 dokumenter.
 2. En eksportør, der udfærdiger en fakturaerklæring, skal i mindst tre år  

 opbevare en genpart af denne fakturaerklæring, samt de i artikel 27, stk. 1,  

 omhandlede dokumenter.
 3. De toldmyndigheder i udførselslandet, som udsteder et varecertifikat  

 EUR.1, skal i mindst tre år opbevare den i artikel 18, stk. 2, nævnte  

 anmodningsformular.
 4. Indførselslandets toldmyndigheder skal i mindst tre år opbevare de  

 varecertifikater EUR.1, der fremlægges for dem.
Artikel 30 Uoverensstemmelser og formelle fejl 1. Konstateres der mindre uoverensstemmelser mellem oplysningerne i et  

 varecertifikat EUR.1 eller en fakturaerklæring og oplysningerne i de  

 dokumenter, der indgives til toldstedet med henblik på varernes indklarering,  

 medfører dette ikke i sig selv, at varecertifikat EUR.1 eller  

 fakturaerklæringen er ugyldig, når det på fyldestgørende måde godtgøres, at  

 dokumentet svarer til de frembudte varer.
 2. Klare formelle fejl som maskinskrivningsfejl på et varecertifikat EUR.1  

 eller en fakturaerklæring bør ikke føre til, at det pågældende dokument  

 afvises, hvis fejlene ikke er af en sådan karakter, at de rejser tvivl om  

 rigtigheden af påtegningerne i dokumentet.
Artikel 31 Beløb udtryk i ecu 1. Modværdien i udførselslandets nationale valuta af de beløb, der er  

 udtryk i ecu, fastsættes af udførselslandet og meddeles de øvrige  

 kontraherende parter.
Når beløbene er større end de tilsvarende beløb, der er  

 fastsat af indførselslandet, skal dette godkende dem, hvis varerne er  

 faktureret i udførselslandets valuta eller i et andet af de i artikel 4 i  

 denne protokol nævnte landes valuta.
 Er varerne faktureret i en anden af Fællesskabets medlemsstaters valuta,  

 skal indførselslandet godkende det beløb, som meddeles af det pågældende  

 land.
 2. Indtil den 30. april 2000 udgør de beløb, der skal benyttes i en given  

 national valuta, modværdien i den pågældende nationale valuta af de i ecu  

 udtrykte beløb pr. 1. oktober 1994.
 For hver efterfølgende periode af 5 års varighed undersøger  

 Associeringsrådet de i ecu udtrykte beløb og disses modværdi i landenes  

 nationale valutaer på grundlag af ecu-vekselkurserne den første hverdag i  

 oktober året umiddelbart forud for denne femårsperiode.
Som led i denne undersøgelse sikrer Associeringsrådet, at der ikke finder  

 nogen nedgang sted i de beløb, der skal benyttes i nogen national valuta, og  

 overvejer desuden, om det er ønskeligt at bevare de pågældende beløbsgrænsers  

 virkninger i faste priser.
Med henblik herpå kan det træffe beslutning om at  

 ændre de i ecu udtrykte beløb.
Afsnit V Metoder for administrativt samarbejde Artikel 32 Meddelelse om stempler og adresser Toldmyndighederne i medlemsstaterne og Tunesien skal gennem Kommissionen  

 for De Europæiske Fællesskaber forsyne hinanden med aftryk af de stempler,  

 der anvendes på toldstederne ved udstedelsen af varecertifikater EUR.1, og  

 med adresserne på de toldmyndigheder, der er ansvarlige for udstedelsen af  

 varecertifikater EUR.1 og for kontrollen af disse og fakturaerklæringerne.
Artikel 33 Kontrol af varecertifikat EUR.1, fakturaerklæringerne og oplysningsformularerne 1. Efterfølgende kontrol af varecertifikater EUR.1 og af  

 fakturaerklæringer skal foretages ved stikprøver, og i øvrigt når  

 indførselslandets toldmyndigheder nærer begrundet tvivl om dokumenternes  

 ægthed, de pågældende varers oprindelsesstatus eller opfyldelsen af de øvrige  

 betingelser i denne protokol.
 2. Med henblik på gennemførelse af bestemmelserne i stk. 1 skal  

 indførselslandets toldmyndigheder tilbagesende varecertifikat EUR.1 eller  

 fakturaerklæringen eller en kopi af disse dokumenter til udførselslandets  

 toldmyndigheder, i givet fald med angivelse af de materielle eller formelle  

 årsager, der gør en undersøgelse berettiget.
 Til støtte for deres anmodning om efterfølgende kontrol fremsender  

 toldmyndighederne samtlige dokumenter og oplysninger, som de er kommet i  

 besiddelse af, og som tyder på, at angivelserne i varecertifikat EUR.1 er  

 urigtige.
3. Kontrollen gennemføres af udførselslandets toldmyndigheder.
De er i  

 denne sammenhæng berettiget til at kræve alle oplysninger og foretage alle  

 former for kontrol af eksportørens regnskaber eller enhver anden kontrol, som  

 de finder hensigtsmæssig.
 4. Hvis indførselslandets toldmyndigheder træffer afgørelse om at  

 suspendere præferenceordningen for de pågældende varer, medens de afventer  

 resultatet af undersøgelsen, skal de tilbyde at frigive varerne til  

 importøren med forbehold af sådanne sikkerhedsforanstaltninger, de måtte  

 finde nødvendige.
5. De toldmyndigheder, der anmoder om undersøgelsen, skal underrettes om  

 resultaterne af denne undersøgelse senest i løbet af ti måneder.
Det skal  

 klart fremgå af disse resultater, om dokumenterne er ægte, og om de  

 pågældende varer kan betragtes som varer med oprindelsesstatus og opfylder de  

 øvrige betingelser i denne protokol.
 6. Hvis der i tilfælde, hvor der er begrundet tvivl, ikke foreligger svar  

 inden ti måneder, eller hvis svaret ikke indeholder tilstrækkelige  

 oplysninger til at fastslå de pågældende dokumenters ægthed eller varernes  

 virkelige oprindelse, afslår de anmodende toldmyndigheder at indrømme  

 præferencebehandling, medmindre der foreligger force majeure eller  

 ekstraordinære omstændigheder.
 7. Den efterfølgende kontrol af de i artikel 23 omhandlede  

 oplysningsformularer foretages i de i stk. 1 nævnte tilfælde efter samme  

 metoder som dem, der er omhandlet i stk. 2 til 6.
Artikel 34 Bilæggelse af tvister Hvis der i forbindelse med den i artikel 33 fastsatte kontrolprocedure  

 opstår tvister, der ikke kan bilægges, mellem de toldmyndigheder, der anmoder  

 om en undersøgelse, og de toldmyndigheder, der er ansvarlige for  

 undersøgelsens gennemførelse, eller hvis der opstår tvister om fortolkningen  

 af denne protokol, forelægges disse for Toldsamarbejdsudvalget.
 Under alle omstændigheder bilægges tvister mellem importøren og  

 indførselslandets toldmyndigheder i henhold til indførselslandets lovgivning.
Artikel 35 Sanktioner Der iværksættes sanktioner mod enhver person, der udfærdiger eller lader  

 udfærdige et dokument med urigtige oplysninger for at opnå  

 præferencebehandling for en vare.
Artikel 36 Frizoner 1. Medlemsstaterne og Tunesien træffer alle nødvendige foranstaltninger  

 for at sikre, at varer, der udføres på grundlag af et varecertifikat EUR.1,  

 og som under transporten oplagres i en frizone beliggende på deres område,  

 ikke ombyttes med andre varer, og at de ikke der undergår andre behandlinger  

 end sådanne, der er bestemt til at sikre, at deres tilstand ikke forringes.
 2. Som undtagelse fra stk. 1 skal de berørte myndigheder på eksportørens  

 anmodning udstede et nyt certifikat EUR.1 for varer med oprindelse i  

 Fællesskabet eller i Tunesien, der er indført i en frizone på grundlag af et  

 certifikat EUR.1, og som underkastes behandling eller forarbejdning, såfremt  

 den behandling eller forarbejdning, varerne underkastes, er i  

 overensstemmelse med bestemmelserne i denne protokol.
Afsnit VI Ceuta og Melilla Artikel 37 Anvendelse af protokollen 1. Betegnelsen »Fællesskabet« som anvendt i denne protokol  

 omfatter ikke Ceuta og Melilla.
Udtrykket »varer med oprindelse i  

 Fællesskabet« omfatter ikke varer med oprindelse i disse områder.
 2. Denne protokol finder tilsvarende anvendelse på varer med oprindelse i  

 Ceuta og Melilla, jf. dog de særlige betingelser i artikel 38.
Artikel 38 Særlige betingelser 1. Stk. 2-5 finder anvendelse i stedet for artikel 2, 3 og 4, stk. 1 og 2,  

 og henvisninger til disse artikler betragtes som henvisninger til nærværende  

 artikel.
 2. Forudsat at de er transporteret direkte i overensstemmelse med artikel  

 15, anses følgende varer:
 1) som varer med oprindelse i Ceuta og Melilla:
a) varer, der fuldt ud er fremstillet i Ceuta og Melilla; b) varer, der er fremstillet i Ceuta og Melilla, og som indeholder  

 materialer, der ikke fuldt ud er fremstillet der, på betingelse af:
i) at disse materialer har undergået en tilstrækkelig bearbejdning eller  

 forarbejdning i den i artikel 7 i denne protokol fastlagte betydning, eller ii) at disse materialer har oprindelse i Tunesien eller Fællesskabet i den  

 i denne protokol fastlagte betydning eller, når betingelserne i artikel 4,  

 stk. 3 og 4, er opfyldt, i Algeriet eller Marokko, forudsat at de har  

 undergået en mere vidtgående bearbejdning eller forarbejdning end den, der er  

 omhandlet i artikel 8; 2) som varer med oprindelse i Tunesien:
a) varer, der fuldt ud er fremstillet i Tunesien; b) varer, der er fremstillet i Tunesien, og som indeholder materialer, der  

 ikke fuldt ud er fremstillet der, på betingelse af:
i) at disse materialer har undergået en tilstrækkelig bearbejdning eller  

 forarbejdning i den i artikel 7 i denne protokol fastlagte betydning, eller ii) at disse materialer har oprindelse i Ceuta og Melilla eller i  

 Fællesskabet i den i denne protokol fastlagte betydning eller, når  

 betingelserne i artikel 4, stk. 3 og 4, er opfyldt, i Algeriet eller Marokko,  

 forudsat at de har undergået en mere vidtgående bearbejdning eller  

 forarbejdning end den, der er omhandlet i artikel 8.
 3. Ceuta og Melilla betragtes som et enkelt område.
 4. Eksportøren eller dennes bemyndigede repræsentant skal anføre  

 betegnelsen »Tunesien« og »Ceuta og Melilla« i rubrik 2 i  

 varecertifikat EUR.1. Hvad angår varer med oprindelsesstatus i Ceuta og  

 Melilla, skal denne oprindelse endvidere angives i rubrik 4 i certifikatet.
 5. Det påhviler de spanske toldmyndigheder at sikre anvendelsen af denne  

 protokol i Ceuta og Melilla.
Afsnit VII Afsluttende bestemmelser Artikel 39 Ændringer til protokollen Associeringsrådet kan på anmodning af en af parterne eller fra  

 Toldsamarbejdsudvalget træffe afgørelse om at ændre anvendelsen af  

 bestemmelserne i denne protokol.
Artikel 40 Toldsamarbejdsudvalget 1. Der nedsættes et toldsamarbejdsudvalg, der skal sikre det  

 administrative samarbejde med henblik på korrekt og ensartet anvendelse af  

 denne protokol, og som skal varetage alle øvrige opgaver på toldområdet, som  

 det måtte få overdraget.
 2. Udvalget består på den ene side af eksperter fra medlemsstaterne og  

 tjenestemænd fra tjenestegrene i Kommissionen for De Europæiske Fællesskaber,  

 som er ansvarlige for toldspørgsmål, og på den anden side af eksperter, der  

 er udpeget af Tunesien.
Artikel 41 Bilag Bilagene til denne protokol udgør en integrerende del af denne.
Artikel 42 Gennemførelse af protokollen Fællesskabet og Tunesien træffer hver for sit vedkommende de  

 foranstaltninger, som gennemførelsen af denne protokol indebærer.
Artikel 43 Arrangementer med Algeriet og Marokko De kontraherende parter træffer de nødvendige foranstaltninger til  

 indgåelse af arrangementer med Algeriet og Marokko med henblik på denne  

 protokols anvendelse.
De kontraherende parter meddeler hinanden, hvilke  

 foranstaltninger de har truffet med henblik herpå.
Artikel 44 Varer under forsendelse eller i oplag Aftalens bestemmelser gælder også for varer, som opfylder bestemmelserne i  

 denne protokol, og som på datoen for ikrafttrædelsen af aftalen om frihandel  

 og handelsanliggender befinder sig enten i transit eller midlertidigt oplagt  

 på toldoplag eller i frizoner i Fællesskabet eller i Tunesien eller, når  

 bestemmelserne i artikel 3, 4 og 5 finder anvendelse, i Algeriet eller i  

 Marokko, under forudsætning af, at der senest fire måneder efter den  

 pågældende dato forelægges indførselslandets toldmyndigheder et  

 varecertifikat EUR.1, som er udstedt efterfølgende af de kompetente  

 myndigheder i udførselslandet, samt dokumentation for direkte forsendelse.
Bilag I NOTER Forord Disse noter finder ligeledes om fornødent anvendelse på alle varer, der er  

 fremstillet ved anvendelse af materialer uden oprindelsesstatus, selv når  

 disse ikke har undergået de særlige ændringer, der er nævnt i listen i bilag  

 II, og blot er undergivet reglen for positionsskifte i artikel 7, stk. 1.
Note 1 1.1. I de to første kolonner på listen beskrives den fremstillede vare.
I  

 første kolonne angives position eller kapitel i det harmoniserede system, og  

 i anden kolonne angives varebeskrivelsen i den bestemte position eller det  

 bestemte kapitel i dette system.
For hver angivelse i de to første kolonner  

 er en regel specificeret i kolonne 3 eller 4. Når der i nogle tilfælde står  

 et »ex« før angivelsen i første kolonne, betyder det, at reglen i  

 kolonne 3 eller 4 kun finder anvendelse på den del af den pågældende position  

 eller det pågældende kapitel, som er anført i kolonne 2.
 1.2. Når flere positioner er grupperet i kolonne 1, eller et kapitel er  

 angivet, og varebeskrivelsen i kolonne 2 derfor er angivet generelt, finder  

 den tilsvarende regel i kolonne 3 eller 4 anvendelse på alle varer, der i  

 henhold til det harmoniserede system tariferes under positioner i kapitlet  

 eller under en af de positioner, der er grupperet i kolonne 1.
Note 2 2.1. I tilfælde, hvor positioner ikke er på listen eller dele af den  

 position ikke er på listen, finder den i artikel 7, stk. 1, anførte regel om  

 positionsskifte anvendelse.
Når en positionsskiftebetingelse finder  

 anvendelse på en vare, der er opført på listen, er betingelsen anført i  

 kolonne 3.
2.2. Den bearbejdning eller forarbejdning, der er nødvendig i henhold til  

 en regel i kolonne 3, skal kun foretages i forbindelse med de anvendte  

 materialer, der ikke har oprindelsesstatus.
Begrænsningerne ifølge en regel i  

 kolonne 3 finder på samme måde kun anvendelse på anvendte materialer, der  

 ikke har oprindelsesstatus.
2.3. Såfremt en regel angiver »fremstilling på basis af alle  

 materialer«, kan også materialer, der henhører under samme position som  

 varen, anvendes, jf. dog eventuelle specifikke begrænsninger, som også kan  

 være indeholdt i reglen.
Ved »fremstilling på basis af alle materialer,  

 herunder andre materialer, der henhører under pos. . .«, forstås  

 imidlertid, at kun materialer, der tariferes under samme position som varen  

 med en anden beskrivelse end varebeskrivelsen i kolonne 2 på listen, kan  

 anvendes.
 2.4. Når en vare, der er fremstillet af materialer uden oprindelsesstatus,  

 som har fået oprindelsesstatus ved fremstillingen i henhold til reglen om  

 positionsskifte eller dens egen listeregel, anvendes som materiale i  

 fremstillingen af en anden vare, finder den regel, der gælder for den vare, i  

 hvilken den er indarbejdet, ikke anvendelse på den pågældende vare.
 F.eks.:
 En maskine, der henhører under pos. 8407, for hvilken det i reglen hedder,  

 at værdien af anvendte materialer uden oprindelsesstatus ikke må overstige  

 40% af prisen ab fabrik, fremstilles af »andet legeret stål groft  

 tildannet ved smedning«, der henhører under pos. 7224.
Hvis smedningen er foretaget i det pågældende land på grundlag af en barre  

 uden oprindelsesstatus, har smedningen allerede fået oprindelsesstatus i  

 henhold til reglen for pos. ex 7224 på listen.
Den betragtes så som en vare  

 med oprindelsesstatus ved beregningen af værdien af maskinen, uanset om den  

 er fremstillet på den samme fabrik eller på en anden.
Der tages således ikke  

 hensyn til værdien af barren uden oprindelsesstatus, når værdien af de  

 anvendte materialer uden oprindelsesstatus lægges sammen.
 2.5. Selv om reglen om positionsskifte eller reglen i listen er overholdt,  

 har en vare ikke oprindelsesstatus, når den foretagne bearbejdning eller  

 forarbejdning taget som helhed er utilstrækkelig i den i artikel 6 nævnte  

 forstand.
Note 3 3.1. Reglen i listen fastlægger den mindstebearbejdning eller  

 -forarbejdning, der er nødvendig, hvoraf følger, at yderligere bearbejdning  

 eller forarbejdning også giver oprindelsesstatus; omvendt kan en mindre grad  

 af bearbejdning eller forarbejdning ikke give oprindelsesstatus.
Når et  

 materiale uden oprindelsesstatus ifølge en regel kan anvendes på et vist  

 fremstillingstrin, er det tilladt at anvende sådant materiale på et tidligere  

 stadium i fremstillingen, hvorimod anvendelse af sådant materiale på et  

 senere stadium ikke er tilladt.
3.2. Når det i en regel på listen specificeres, at en vare kan fremstilles  

 af mere end et materiale, betyder det, at et eller flere af materialerne kan  

 anvendes.
Det kræves ikke, at alle materialerne anvendes.
 F.eks.:
I reglen for vævede stoffer hedder det, at naturlige fibre kan anvendes,  

 og at bl.a. kemikalier også kan anvendes.
Dette betyder ikke, at både  

 naturlige fibre og kemikalier skal anvendes, men at et af dem eller begge må  

 anvendes.
 Når en begrænsning gælder for et materiale, og andre begrænsninger gælder  

 for andre materialer i samme regel, finder de imidlertid kun anvendelse på de  

 materialer, der faktisk anvendes.
 F.eks.:
 I reglen for symaskiner hedder det, at den anvendte trådspændingsmekanisme  

 skal have oprindelsesstatus, og at den anvendte zig-zag-syningsmekanisme også  

 skal have oprindelsesstatus; disse to begrænsninger gælder kun, når de  

 pågældende mekanismer faktisk indsættes i symaskinen.
 3.3. Når det i en regel i listen hedder, at en vare skal være fremstillet  

 af et bestemt materiale, forhindrer betingelsen ikke, at der anvendes andre  

 materialer, som på grund af deres art ikke kan opfylde reglen.
 F.eks.:
 Reglen for pos. 1904, hvorefter anvendelse af korn og varer deraf uden  

 oprindelsesstatus udtrykkeligt er udelukket, er ikke til hinder for, at der  

 anvendes mineralsalte, kemiske og andre tilsætningsstoffer, som ikke er  

 fremstillet af korn.
 F.eks.:
Når en artikel er fremstillet af fiberdug, og det kun er tilladt at  

 anvende garn uden oprindelsesstatus til fremstilling af den slags varer, er  

 det ikke muligt at starte med fiberdug, selv om fiberdug normalt ikke kan  

 fremstilles af garn.
I sådanne tilfælde vil udgangsmaterialet normalt skulle  

 være stadiet inden garnet, dvs. fiberstadiet.
 Se også note 6.3 i forbindelse med tekstilvarer.
3.4. Når der i en regel i listen angives to eller flere procenter som  

 maksimalværdien af materialer uden oprindelsesstatus, der kan anvendes, må  

 disse procenter ikke lægges sammen.
Maksimalværdien af alle de anvendte  

 materialer uden oprindelsesstatus må aldrig være højere end den højeste af de  

 angivne procenter.
Endvidere må de enkelte procenter ikke overskrides i  

 forhold til de bestemte varer, de gælder for.
Note 4 4.1. »Naturlige fibre« anvendes i listen for alle andre fibre  

 end regenererede og syntetiske fibre og er begrænset til stadiet inden  

 spinding, herunder også affald, og medmindre andet er angivet, omfatter  

 »naturlige fibre« også fibre, der er kartede, kæmmede eller på  

 anden måde beredt, men ikke spundet.
 4.2. »Naturlige fibre« omfatte også hestehår henhørende under  

 pos. 0503 og natursilke henhørende under pos. 5002 og 5003, samt uld og fine  

 eller grove dyrehår under pos. 5101, 5102, 5103, 5104 og 5105, bomuld under  

 pos. 5201, 5202 og 5203 og andre vegetabilske fibre under pos. 5301, 5302,  

 5303, 5304 og 5305.
 4.3. »Spindeopløsninger«, »kemikalier« og  

 »materialer til papirfremstilling« anvendes i listen til  

 beskrivelse af materialer, der ikke tariferes i kapitel 50 til 63, og som kan  

 anvendes til fremstilling af regenererede eller syntetiske fibre eller  

 papirfibre eller -garn.
 4.4. »Korte kemofibre« anvendes i listen for syntetiske eller  

 regenererede bånd (tow), korte fibre eller affald henhørende under pos. 5501,  

 5502, 5503, 5504, 5505, 5506 og 5507.
Note 5 5.1. For så vidt angår varer tariferet under de positioner i listen, i  

 hvilke der er henvist til denne note, finder betingelserne i kolonne 3 ikke  

 anvendelse på basistekstilmaterialer, der er anvendt til fremstilling af dem,  

 og som sammenlagt udgør 10% eller derunder af den samlede vægt af alle  

 anvendte basistekstilmaterialer (jf. også note 5.3 og 5.4).
 5.2. Denne tolerancemargen kan imidlertid kun anvendes på blandede varer,  

 der er fremstillet af to eller flere basistekstilmaterialer, uanset deres  

 andel af varen.
 Følgende materialer er basistekstilmaterialer:
- natursilke - uld - grove dyrehår - fine dyrehår - hestehår - bomuld - materialer til papirfremstilling og papir - hør - hamp - jute og andre bastfibre - sisal og andre agavefibre - kokos, abaca, ramie og andre vegetabilske tekstilfibre - endeløse syntetiske fibre - endeløse regenererede fibre - korte syntetiske fibre - korte regenererede fibre F.eks.:
Garn henhørende under pos. 5205, der er fremstillet af bomuldsfibre  

 henhørende under pos. 5203 og korte syntetiske fibre henhørende under pos.  

 5506, er blandet garn.
Derfor kan korte syntetiske fibre, som ikke opfylder  

 oprindelsesreglerne (der kræver anvendelse af kemikalier eller  

 spindeopløsninger), anvendes med op til 10% vægtprocent af garnet.
 F.eks.:
Vævet stof under pos. 5112, der er fremstillet af uldgarn henhørende under  

 pos. 5107 og garn af korte syntetiske fibre henhørende under pos. 5509, er et  

 blandet stof.
Derfor kan enten garn af syntetiske fibre, som ikke opfylder  

 oprindelsesreglerne (der kræver anvendelse af kemikalier eller  

 spindeopløsninger), eller uldgarn, som ikke opfylder oprindelsesreglerne (der  

 kræver anvendelse af naturlige fibre, ikke kartede eller kæmmede eller på  

 anden måde beredt til spinding), eller en kombination af disse to garntyper  

 anvendes med op til 10 vægtprocent af stoffet.
 F.eks.:
 Tuftet tekstilstof under pos. 5802, der er fremstillet af bomuldsgarn  

 henhørende under pos. 5205 og bomuldsstof henhørende under pos. 5210, er kun  

 en blandet vare, når bomuldsstoffet i sig selv er et blandet stof,  

 fremstillet af garner, der tariferes under to særskilte positioner, eller når  

 de anvendte bomuldsgarner selv er blandinger.
 F.eks.:
 Der er klart tale om to særskilte basistekstilmaterialer, når det  

 pågældende tuftede tekstilstof er fremstillet af bomuldsgarn henhørende under  

 pos. 5205 og stof af syntetiske fibre henhørende under pos. 5407, og det  

 tuftede tekstilstof er derfor en blandet vare.
 F.eks.:
Et tuftet tæppe, der er fremstillet af garn af regenererede fibre og  

 bomuldsgarn og med en bagbeklædning af jute, er en blandet vare, fordi der er  

 anvendt tre basistekstilmaterialer.
Således kan materialer uden  

 oprindelsesstatus, der indgår på et senere stadium i fremstillingen end  

 reglen tillader det, anvendes, forudsat at den samlede vægt ikke overstiger  

 10% af vægten af tæppets tekstilmaterialer.
Således kan både  

 jutebagbeklædningen og/eller garnet af regenererede fibre indføres på dette  

 fremstillingsstadium, forudsat at vægtbetingelserne er opfyldt.
 5.3. For stoffer, hvori der indgår »garn af fremstillet af  

 polyurethan opdelt af fleksible polyestersegmenter, også overspundet«,  

 er tolerancen 20% med hensyn til dette garn.
 5.4. For stoffer, hvori der indgår strimler bestående af en kerne af  

 aluminiumsfolie eller en kerne af plastfolie, også beklædt med  

 aluminiumspulver, af bredde på 5 mm og derunder, der ved hjælp af et  

 klæbemiddel er anbragt mellem to lag plastfolie, er tolerancen 30% med hensyn  

 til denne strimmel.
Note 6 6.1. For de tekstilvarer, der i listen er markeret med en fodnote med  

 henvisning til denne note, kan tekstilmaterialer med undtagelse af for og  

 mellemfor, som ikke opfylder reglen i listen i kolonne 3 for den fremstillede  

 vare, anvendes, forudsat at de er tariferet under en anden position end  

 varen, og at deres værdi ikke overstiger 8% af prisen ab fabrik for varen.
 6.2. Materialer, der ikke tariferes under kapitel 50 til 63, kan anvendes  

 frit, uanset om de indeholder tekstilmaterialer.
 Eksempel:
 Hedder det i en regel på listen, at der skal anvendes garn til en bestemt  

 tekstilgenstand som f.eks. benklæder, forhindrer dette ikke, at der kan  

 anvendes metalgenstande som f.eks. knapper, da knapper ikke tariferes under  

 kapitel 50 til 63. Af samme årsag forhindrer det heller ikke, at der kan  

 anvendes lynlåse, selv om lynlåse i almindelighed indeholder  

 tekstilmaterialer.
 6.3. Når der gælder en procentregel, skal der ved beregningen af værdien  

 af de medgåede materialer, som ikke har oprindelsesstatus tages hensyn til  

 værdien af materialer, der ikke er tariferet under kapitel 50 til 63.
Note 7 7.1. Som »processer« (pos. ex 2707, 2713 til 2715, ex 2901, ex  

 2902 og ex 3403) betragtes:
a) vakuumdestillation b) gendestillation i videre fraktioner 1) c) krakning d) reformning e) ekstraktion med selektive opløsningsmidler f) behandling med koncentreret svovlsyre, rygende svovlsyre eller  

 svovldioxid og efterfølgende naturalisering med alkalier samt blegning og  

 rensning med naturligt aktive jordarter, aktiverede jordarter, aktiveret kul  

 eller bauxit g) polymerisation h) alkylering i) isomerisation 1) Der henvises til de forklarende bemærkninger, supplerende bestemmelse 4b, til kapitel 27 i den kombinerede nomenklatur.
 7.2. Som »processer« (pos. 2710 til 2712) betragtes:
a) vakuumdestillation b) gendestillation i videre fraktioner c) krakning d) reformning e) ekstraktion med selektive opløsningsmidler f) behandling med koncentreret svovlsyre, rygende svovlsyre eller  

 svovldioxid og efterfølgende neutralisering med alkalier samt blegning og  

 rensning med naturligt aktive jordarter, aktiverede jordarter, aktiveret kul  

 eller bauxit g) polymerisation h) alkylering ij) isomerisation k) kun for tunge olier henhørende under pos. ex 2710: afsvovling ved  

 anvendelse af hydrogen, når varernes svovlindhold derved reduceres med mindst  

 85% (metode ASTM D 1266-59 T) l) kun for varer henhørende under pos. 2710: afparaffinering, dog ikke ved  

 simpel filtrering m) kun for tunge olier henhørende under pos. 2710: hydrogenbehandling -  

 dog ikke afsvovling - ved hvilken hydrogenet ved et tryk på over 20 bar og en  

 temperatur på over 250 grader C deltager aktivt i en kemisk reaktion ved  

 hjælp af en katalysator.
Efterfølgende hydrogenbehandling af smøreolier  

 henhørende under pos. ex 2710 (hydrofinishing, f.eks. affarvning) med henblik  

 på forbedring af farven eller stabiliteten betragtes ikke som processer n) kun for brændselsolier henhørende under pos. ex 2710: atmosfærisk  

 destillation, når der ved destillation efter ASTM D 86 op til 300 grader C  

 overdestilleres mindre end 30 rumfangsprocent (herunder tab ved destillation) o) kun for andre tunge olier end gasolier og brændselsolier henhørende  

 under pos. ex 2710: bearbejdning ved elektrisk højfrekvensudladning.
 7.3. For pos. ex 2707, 2713 til 2715, ex 2901, ex 2902 og ex 3403 giver  

 simple arbejdsprocesser, såsom rensning, klaring, udblødning, udskilning af  

 vand, filtrering, farvning, mærkning, opnåelse af et givet svovlindhold ved  

 blanding af varer med forskelligt svovlindhold og alle kombinationer af disse  

 arbejdsprocesser eller lignende arbejdsprocesser ikke oprindelsesstatus.
Bilag II Liste over bearbejdninger eller forarbejdninger, som materialer uden  

 oprindelsesstatus skal undergå, for at den fremstillede vare kan få  

 oprindelsesstatus HENVISNINGER TIL FORSIDEN (1) Anfør personens eller virksomhedens navn og fuldstændige adresse.
 (2) Udfyldning ikke obligatorisk.
 (3) Anfør kg, hl, m3 eller andet mål.
(4) Emballage anses for at udgøre et hele med de varer, som den  

 indeholder.
Denne bestemmelse gælder dog ikke for emballage, der ikke er af  

 sædvanlige type for den emballerede vare, og som har en egen varig brugsværdi  

 uafhængig af funktionen som emballage.
 (5) Udfyldes som nødvendigt:
- såfremt varerne har oprindelse i et land, der er omfattet af den  

 pågældende aftale eller konvention, anføres dette land; - såfremt varerne har oprindelse i et andet land, anføres:  

 »tredjeland«.
 (6) Værdien angives i overensstemmelse med bestemmelserne vedrørende  

 oprindelsesreglerne.
Bilag VIII Fælles erklæring vedrørende artikel 1 Parterne er enedes om, at bestemmelserne i artikel 1, litra e), i  

 protokollen ikke berører Tunesiens ret til at modtage den særlige og  

 differentierede behandling og drage fordel af alle andre afvigelser, der  

 indrømmes udviklingslandene i henhold til artikel VII i den almindelige  

 overenskomst om told og udenrigshandel.
Fælles erklæring vedrørende artikel 19 og 33 Parterne er enedes om, at det er nødvendigt at udarbejde forklarende noter  

 til gennemførelsen af artikel 19, stk. 1, litra b), og artikel 33, stk. 1 og  

 2, i protokollen.
Erklæring vedrørende artikel 39 Med henblik på anvendelsen af artikel 39 i protokollen erklærer  

 Fællesskabets sig rede til at foretage en undersøgelse af Tunesiens  

 anmodninger om undtagelser fra oprindelsesreglerne straks efter  

 undertegnelsen af aftalen.
Protokol 5 om gensidig bistand mellem de administrative myndigheder i toldspørgsmål Artikel 1 Definitioner I denne protokol forstås ved:
a) »toldlovgivning«, alle gældende love og administrative  

 bestemmelser på de kontraherende parters område vedrørende indførsel,  

 udførsel og forsendelse af varer og henførsel heraf under en hvilken som  

 helst anden toldprocedure, herunder forbuds-, begrænsnings- og  

 kontrolforanstaltninger vedtaget af de nævnte parter b) »bistandssøgende myndighed«, en kompetent administrativ  

 myndighed, som er udpeget af en part til dette formål, og som fremsætter  

 anmodningen om bistand i toldspørgsmål c) »bistandssøgte myndighed«, en kompetent administrativ  

 myndighed, som er udpeget af en part til dette formål, og som modtager  

 anmodningen om bistand i toldspørgsmål d) »oplysninger af personlig art (personoplysninger)», alle  

 oplysninger om en identificeret eller identificerbar fysisk person.
Artikel 2 Anvendelsesområde 1. De kontraherende parter yder inden for rammerne af deres kompetence på  

 den måde og de betingelser, der er fastsat i denne protokol, hinanden bistand  

 med henblik på at forebygge, påvise og undersøge transaktioner, der er i  

 strid med toldlovgivningen.
2. Bistand i toldspørgsmål i henhold til denne protokol ydes af enhver  

 administrativ myndighed hos de kontraherende parter, som er kompetent med  

 hensyn til anvendelsen af denne protokol.
Dette berører ikke bestemmelserne  

 for gensidig bistand i strafferetlige anliggender.
Det omfatter heller ikke  

 oplysninger, der er indhentet ved anvendelse af beføjelser, som udøves på  

 retsmyndighedernes anmodning, medmindre de pågældende myndigheder er  

 indforstået hermed.
Artikel 3 Bistand efter anmodning 1. På anmodning fra den bistandssøgende myndighed giver den bistandssøgte  

 myndighed denne alle sådanne oplysninger, som gør det muligt for den  

 bistandssøgende myndighed at sikre, at toldlovgivningen anvendes korrekt,  

 herunder fastslåede eller planlagte transaktioner, som udgør eller vil kunne  

 udgøre en overtrædelse af denne lovgivning.
 2. På anmodning fra den bistandssøgende myndighed oplyser den  

 bistandssøgte myndighed, hvorvidt varer, der udføres fra en af de  

 kontraherende parters område, er blevet behørigt indført på den anden parts  

 område, om fornødent med angivelse af, hvilken toldprocedure varerne er  

 henført under.
 3. På anmodning fra den bistandssøgende myndighed udøver den bistandssøgte  

 myndighed inden for rammerne af sin lovgivning en særlig overvågning af:
a) fysiske eller juridiske personer, om hvem der er rimelig grund til at  

 antage, at de foretager eller har foretaget transaktioner i strid med  

 toldlovgivningen b) steder, hvor lagre af varer er anbragt på en sådan måde, at der er  

 rimelig grund til at antage, at de er bestemt til at anvendes til  

 transaktioner, der krænker den anden kontraherende parts lovgivning c) varebevægelser, om hvilke det er oplyst, at de muligvis kan give  

 anledning til transaktioner i strid med toldlovgivningen d) transportmidler, om hvilke der er rimelig grund til at antage, at de er  

 blevet benyttet, benyttes eller kan benyttes i forbindelse med transaktioner  

 i strid med toldlovgivningen.
Artikel 4 Uanmodet bistand De kontraherende parter yder i overensstemmelse med deres love og  

 administrative bestemmelser hinanden bistand, hvis de skønner, at en sådan er  

 nødvendig for den korrekte anvendelse af toldlovgivningen, særlig når de  

 kommer i besiddelse af oplysninger vedrørende:
- transaktioner, som krænker eller kan forekomme at krænke denne  

 lovgivning, og som kan være af interesse for de andre kontraherende parter - nye midler eller metoder, der er anvendt til at gennemføre sådanne  

 transaktioner - varer, som vides at være genstand for transaktioner i strid med  

 toldlovgivningen - fysiske eller juridiske personer, om hvilke der er rimelig grund til at  

 antage, at de foretager eller har foretaget transaktioner, der er i strid med  

 toldlovgivningen.
 - transportmidler, om hvilke der er rimelig grund til at antage, at de  

 anvendes, har været anvendt eller kan anvendes til at foretage transaktioner,  

 der er i strid med toldlovgivningen.
Artikel 5 Fremsendelse/meddelelse På anmodning fra den bistandssøgende myndighed træffer den bistandssøgte  

 myndighed i overensstemmelse med sin lovgivning alle nødvendige  

 forholdsregler til - at fremsende ethvert dokument - at meddele enhver beslutning, som er omfattet af denne protokols anvendelsesområde, til en adressat  

 bosat eller etableret på dens område.
I sådanne tilfælde finder artikel 6,  

 stk. 3, anvendelse.
Artikel 6 Bistandsanmodningernes form og indhold 1. Anmodninger i henhold til denne protokol fremsættes skriftligt.
De  

 ledsages af den dokumentation, der skønnes hensigtsmæssig for at gøre det  

 muligt at efterkomme den.
Om fornødent kan mundtlige anmodninger, når  

 hastende omstændigheder kræver det, accepteres, men de skal omgående  

 bekræftes skriftligt.
 2. Anmodninger i henhold til denne artikels stk. 1 omfatter følgende  

 oplysninger:
a) navn på den bistandssøgende myndighed b) den ønskede foranstaltning c) målsætninger og begrundelse for anmodningen d) berørte love, administrative bestemmelser og andre elementer af retlig  

 art e) en så nøjagtig og udtømmende angivelse som muligt af de fysiske eller  

 juridiske personer, der er målet for undersøgelserne f) et sammendrag af sagsomstændighederne, undtagen i de tilfælde, der er  

 omhandlet i artikel 5.
 3. Anmodningerne fremsættes på et af den bistandssøgte myndigheds  

 officielle sprog eller på et for denne myndighed acceptabelt sprog.
 4. Hvis en anmodning ikke opfylder de formelle krav, kan den begæres  

 korrigeret eller suppleret; der kan imidlertid påbydes  

 sikkerhedsforanstaltninger.
Artikel 7 Efterkommelse af anmodningerne 1. Til imødekommelse af en bistandsanmodning giver den bistandssøgte  

 myndighed inden for rammerne af sin kompetence og sine disponible ressourcer,  

 som om den handlede for egen regning eller på anmodning fra andre myndigheder  

 hos den samme kontraherende part, de oplysninger, den allerede er i  

 besiddelse af, ligesom den foretager passende undersøgelser eller lader  

 sådanne foretage.
Denne bestemmelse gælder også for den administrative  

 tjenestegren, til hvem anmodningen fremsendes af den bistandssøgte myndighed,  

 når denne ikke kan handle på egen hånd.
 2. Anmodninger om bistand efterkommes i overensstemmelse med gældende love  

 og administrative bestemmelser hos den kontraherende part, som anmodningen  

 rettes til.
 3. Efter aftale med den anden kontraherende part og på de af denne  

 fastsatte betingelser kan behørigt bemyndigede tjenestemænd fra en af de  

 kontraherende parter i kontorerne hos den bistandssøgte myndighed eller anden  

 myndighed, som den bistandssøgte myndighed har ansvaret for, indhente sådanne  

 oplysninger vedrørende transaktioner, der er i strid med eller kan anses for  

 at være i strid med toldlovgivningen, som den bistandssøgende myndighed har  

 brug for med henblik på anvendelsen af denne protokol.
 4. Efter aftale med den anden part kan tjenestemænd fra en af de  

 kontraherende parter være til stede ved undersøgelser, der foretages på  

 førstnævntes område.
Artikel 8 Meddelelse af oplysninger 1. Den bistandssøgte myndighed meddeler den bistandssøgende myndighed  

 undersøgelsesresultater i form af dokumenter, bekræftede kopier af  

 dokumenter, rapporter og lignende.
 2. De i stk. 1 omhandlede dokumenter kan erstattes af edb-oplysninger i en  

 hvilken som helst form til samme formål.
Artikel 9 Undtagelser fra pligten til at yde bistand 1. De kontraherende parter kan afslå at yde den i denne protokol fastsatte  

 bistand, når denne a) ville stride mod Tunesiens eller et af EF-medlemslandenes suverænitet i  

 forbindelse med en opfordring til en af disse parter om at yde bistand i  

 medfør af denne protokol, b) ville stride mod den offentlige orden, sikkerhed eller andre væsentlige  

 interesser, eller c) inddrager andre love og bestemmelser end toldlovgivningen, eller d) indebærer en krænkelse af industri-, forretnings- eller  

 embedshemmeligheden.
2. Hvis den bistandssøgende myndighed anmoder om bistand, som den ikke  

 selv ville være i stand til at yde, hvis den blev anmodet derom, skal den  

 gøre opmærksom herpå i sin anmodning.
Det overlades derefter til den  

 bistandssøgte myndighed at afgøre, hvorledes den vil reagere på en sådan  

 anmodning.
 3. Hvis bistand tilbageholdes eller afslås, meddeles beslutningen herom og  

 begrundelsen herfor straks den bistandssøgende myndighed.
Artikel 10 Tavshedspligt 1. Oplysninger, der under den ene eller den anden form meddeles i medfør  

 af dette bilag, er fortrolige.
De er omfattet af den tjenstlige tavshedspligt  

 og beskyttes af den nationale lovgivning hos den kontraherende part, som  

 modtager dem, og de tilsvarende bestemmelser, der gælder for  

 fællesskabsmyndighederne.
2. Meddelelse af oplysninger af personlig karakter må kun finde sted, hvis  

 det personbeskyttelsesniveau, der er fastsat i de kontraherende parters  

 lovgivning, er det samme.
De kontraherende parter skal i det mindste sikre et  

 beskyttelsesniveau, der bygger på principperne i de bestemmelser, der findes  

 i bilaget til denne protokol.
Artikel 11 Oplysningernes anvendelse 1. Indhentede oplysninger, herunder oplysninger af personlig karakter, må  

 udelukkende anvendes til de i denne protokol fastsatte formål og må af  

 parterne kun anvendes til andre formål, hvis der på forhånd er givet  

 skriftligt samtykke fra den administrative myndighed, som har meddelt dem, og  

 da kun med de af denne myndighed fastsatte begrænsninger.
Disse bestemmelser  

 finder ikke anvendelse, når de oplysninger, der er indhentet med henblik på  

 de i denne protokol fastsatte formål, også kan anvendes til bekæmpelse af  

 ulovlig handel med narkotika og psykotrope stoffer.
Sådanne oplysninger kan  

 meddeles andre myndigheder, der er direkte inddraget i bekæmpelse af ulovlig  

 handel med narkotika og psykotrope stoffer, jf. dog artikel 2.
2. Stk. 1 er ikke til hinder for, at oplysninger anvendes i retssager  

 eller administrative procedurer, som senere indledes på grund af manglende  

 overholdelse af toldlovgivningen.
Den kompetente myndighed, som har givet  

 disse oplysninger, underrettes straks herom.
 3. De kontraherende parter kan i deres retsbøger, rapporter og  

 vidneerklæringer og i retssager indbragt for domstolene som bevis anvende  

 indhentede oplysninger og dokumenter, der er blevet fremlagt i  

 overensstemmelse med bestemmelserne i denne protokol.
Artikel 12 Eksperter og vidner 1. En tjenestemand hos en bistandssøgt myndighed kan bemyndiges til inden  

 for de i bemyndigelsen fastsatte grænser at optræde som ekspert eller vidne i  

 retssager eller administrative procedurer vedrørende spørgsmål, der er  

 omfattet af denne protokol, i en anden parts jurisdiktion og til at fremlægge  

 de genstande, dokumenter eller bekræftede kopier deraf, som måtte være  

 nødvendige for retssagen eller den administrative procedure.
I anmodningen om  

 fremmøde skal det specifikt angives, om hvilket spørgsmål og i hvilken  

 egenskab tjenestemanden vil blive afhørt.
 2. Den bemyndigede tjenestemand nyder på den bistandssøgende myndigheds  

 område godt af den beskyttelse, som gældende lovgivning sikrer denne  

 myndigheds egne tjenestemænd.
Artikel 13 Bistandsudgifter De kontraherende parter afstår fra alle krav mod hinanden om refusion af  

 udgifter som følge af anvendelsen af denne protokol, dog med undtagelse af  

 eventuelle udgifter til eksperter og vidner og til tolke og oversættere, som  

 ikke henhører under offentlige myndigheder.
Artikel 14 Gennemførelse 1. Anvendelsen af denne protokol overdrages Tunesiens nationale  

 toldmyndigheder på den ene side og de kompetente tjenestegrene i Kommissionen  

 og eventuelt toldmyndighederne i medlemsstaterne på den anden side.
De  

 træffer afgørelser om alle praktiske foranstaltninger og arrangementer, der  

 er nødvendige for protokollens anvendelse, og tager hensyn til reglerne  

 vedrørende beskyttelse af data.
De kan gennem det toldsamarbejdsråd, der er  

 oprettet ved artikel 40 i protokol nr. 4, rette henstillinger til  

 Associeringsrådet om ændringer, som de skønner bør foretages i protokollen.
 2. De kontraherende parter konsulterer hinanden og holder derefter  

 hinanden underrettet om de detaljerede gennemførelsesregler, som vedtages i  

 overensstemmelse med denne artikels bestemmelser.
Artikel 15 Komplementaritet 1. Denne protokol supplerer aftalerne om gensidig bistand, som er indgået  

 eller som måtte blive indgået mellem en enkelt eller flere af medlemsstaterne  

 i Den Europæiske Union og Tunesien og er ikke til hinder for deres  

 anvendelse.
Den er heller ikke til hinder for en mere vidtgående gensidig  

 bistand i henhold til sådanne aftaler.
 2. Disse aftaler berører ikke fællesskabsbestemmelserne om meddelelse  

 mellem Kommissionens kompetente tjenestegrene og medlemsstaternes  

 toldmyndigheder af oplysninger indhentet i toldspørgsmål, som kunne være af  

 interesse for Fællesskabet, jf. dog artikel 11.
Bilag til protokollen Grundlæggende principper, der skal anvendes i forbindelse med  

 beskyttelse af oplysninger 1. Personoplysninger, der behandles elektronisk, skal a) indsamles og behandles loyalt og på lovlig vis b) opbevares til nøjagtigt angivne og lovlige formål og ikke benyttes på  

 en måde, der er uforenelig med disse formål c) være fyldestgørende, relevante og rimelige i forhold til  

 opbevaringsformålet d) være korrekte og om nødvendigt ajourføres e) opbevares på en måde, der gør det muligt at identificere den pågældende  

 person i et tidsrum, der ikke må være længere end, hvad der er nødvendigt for  

 den procedure, med henblik på hvilken oplysningerne opbevares.
2. Personoplysninger om racemæssig baggrund, politiske og religiøse  

 holdninger eller andre overbevisninger samt om helbredsforhold og seksuelle  

 forhold må ikke være genstand for edb-behandling, medmindre den nationale  

 lovgivning giver tilstrækkelige garantier.
Disse bestemmelser gælder  

 ligeledes personoplysninger om strafbare forhold.
 3. Der skal træffes egnede sikkerhedsforanstaltninger, for at  

 personoplysninger, der registreres elektronisk, beskyttes mod uberettiget  

 tilintetgørelse, hændeligt tab af oplysninger samt mod uberettiget adgang  

 til, ændring af og udbredelse af disse.
 4. Enhver person skal have ret til:
a) at fastslå, om personoplysninger om vedkommende er registreret  

 elektronisk, til hvilke formål disse oplysninger hovedsagelig anvendes, og  

 til at få oplysning om den for registeret ansvarlige persons identitet, bopæl  

 og arbejdsplads b) med rimelige mellemrum og uden større ventetid eller omkostninger at få  

 bekræftet, om der eventuelt findes et edb-register med personoplysninger om  

 vedkommende, og at få meddelt disse oplysninger i letforståelig form c) efter omstændighederne at kræve disse oplysninger berigtiget eller  

 slettet, hvis behandlingen af dem ikke er i overensstemmelse med den  

 nationale lovgivnings bestemmelser, som muliggør anvendelsen af de  

 grundlæggende principper, der er anført i stk. 1 og 2 til dette bilag d) at indbringe sagen for en domstol, hvis en anmodning om at få  

 meddelelse om personoplysninger eller om eventuelt at få disse oplysninger  

 berigtiget eller slettet, jf. litra b) og c) ovf., ikke imødekommes.
 5.1. Der kan ikke fraviges fra bestemmelserne i stk. 1, 2 og 4 i dette  

 bilag undtagen i følgende tilfælde.
 5.2. Der kan fraviges fra bestemmelserne i stk. 1, 2 og 4 i dette bilag,  

 når det er forudset i den kontraherende parts lovgivning, og når denne  

 fravigelse er en nødvendig foranstaltning i et demokratisk samfund og sigter  

 mod:
a) at beskytte den nationale sikkerhed og den offentlige orden samt  

 statens finansielle interesser eller at bekæmpe strafferetsovertrædelser b) beskytte personer, hvem de pågældende oplysninger vedrører, eller  

 andres rettigheder og friheder.
 5.3. Loven kan fastsætte begrænsninger af de rettigheder, der er nævnt i  

 stk. 4, litra b), c), og d) i dette bilag, når det drejer sig om  

 edb-registre, der indeholder personoplysninger, der anvendes til statistiske  

 formål eller til videnskabelig forskning, når denne anvendelse helt klart  

 ikke indebærer en risiko for at gribe ind i privatlivets fred for de  

 personer, som de pågældende personoplysninger vedrører.
 6. Ingen af bestemmelserne i dette bilag må fortolkes som en begrænsning  

 eller indskrænkning i en kontraherende parts muligheder for at indrømme de  

 personer, som de pågældende personoplysninger vedrører, en mere omfattende  

 beskyttelse end den, der er forudset i dette bilag.
Slutakt De befuldmægtigede for:
KONGERIGET BELGIEN KONGERIGET DANMARK FORBUNDSREPUBLIKKEN TYSKLAND DEN HELLENSKE REPUBLIK KONGERIGET SPANIEN DEN FRANSKE REPUBLIK IRLAND DEN ITALIENSKE REPUBLIK STORHERTUGDØMMET LUXEMBOURG KONGERIGET NEDERLANDENE REPUBLIKKEN ØSTRIG DEN PORTUGISISKE REPUBLIK REPUBLIKKEN FINLAND KONGERIGET SVERIGE DET FORENEDE KONGERIGE STOR- BRITANNIEN OG NORDIRLAND, som er kontraherende parter i traktaten om oprettelse af DET EUROPÆISKE  

 FÆLLESSKAB og traktaten om oprettelse af DET EUROPÆISKE KUL- OG  

 STÅLFÆLLESSKAB, i det følgende benævnt »medlemsstater«, og for DET EUROPÆISKE FÆLLESSKAB og DET EUROPÆISKE KUL- OG STÅLFÆLLESSKAB, i det følgende benævnt »Fællesskabet«, på den ene side, og de befuldmægtigede for DEN TUNESISKE REPUBLIK, i det følgende benævnt »Tunesien«, på den anden side, forsamlet i Bruxelles den syttende juli nitten hundrede og femoghalvfems  

 med henblik på undertegnelsen af Euro-Middelhavsaftalen om oprettelse af en  

 associering mellem Det Europæiske Fællesskab og dets medlemsstater på den ene  

 side og Den Tunesiske Republik på den anden side, i det følgende benævnt  

 »Euro-Middelhavsaftalen«, har vedtaget følgende tekster:
 Euro-Middelhavsaftalen og følgende protokoller:
PROTOKOL Nr. 1 om ordningen for indførsel i Fællesskabet af  

 landbrugsprodukter med oprindelse i Tunesien PROTOKOL Nr. 2 om ordningen for indførsel i Fællesskabet af fiskerivarer  

 med oprindelse i Tunesien PROTOKOL Nr. 3 om ordningen for indførsel i Tunesien af landbrugsprodukter  

 med oprindelse i Fællesskabet PROTOKOL Nr. 4 om definitionen af begrebet »varer med  

 oprindelsesstatus« og om metoderne for administrativt samarbejde PROTOKOL Nr. 5 om gensidig bistand mellem de administrative myndigheder i  

 toldspørgsmål.
 De befuldmægtigede for medlemsstaterne og Fællesskabet og de  

 befuldmægtigede for Tunesien har vedtaget følgende fælles erklæringer, der er  

 knyttet til denne slutakt:
Fælles erklæring vedrørende artikel 5 i aftalen Fælles erklæring vedrørende artikel 10 i aftalen Fælles erklæring vedrørende artikel 39 i aftalen Fælles erklæring vedrørende artikel 42 i aftalen Fælles erklæring vedrørende artikel 49 i aftalen Fælles erklæring vedrørende artikel 50 i aftalen Fælles erklæring vedrørende artikel 64 i aftalen Fælles erklæring vedrørende artikel 64, stk. 1, i aftalen Fælles erklæring vedrørende artikel 65 i aftalen Fælles erklæring vedrørende artikel 34, 35, 76 og 77 i aftalen Fælles erklæring vedrørende tekstiler De befuldmægtigede for Tunesien har taget følgende erklæring fra Det  

 Europæiske Fællesskab, der er knyttet til denne slutakt, til efterretning:
Erklæring vedrørende artikel 29 i aftalen De befuldmægtigede for medlemsstaterne og Fællesskabet har taget følgende  

 erklæringer fra Tunesien, der er knyttet til denne slutakt, til efterretning:
Erklæring om beskyttelse af Tunesiens interesser Erklæring vedrørende artikel 69 i aftalen.
Fælles erklæringer Fælles erklæring vedrørende artikel 5 i aftalen 1. Parterne er enige om, at den politiske dialog på ministerplan skal  

 finde sted mindst en gang om året.
 2. Parterne mener, at der bør etableres en politisk dialog mellem  

 Europa-Parlamentet og det tunesiske Deputeretkammer.
Fælles erklæring vedrørende artikel 10 i aftalen Parterne er enedes om sammen for Tunesiens vedkommende at udskille et  

 landbrugselement i den gældende told ved indførsel af varer med oprindelse i  

 Fællesskabet inden aftalens ikrafttræden for de varer, der er anført i liste  

 2 i bilag 2 til aftalen.
 Dette princip gælder også de varer, der er anført i liste 3 i bilag 2 til  

 aftalen, inden afskaffelsen af industrielementet påbegyndes.
 Skulle Tunesien hæve den pr. 1.1.1995 gældende told for de ovenfor nævnte  

 varer som følge af landbrugselementet, indrømmer det Fællesskabet et nedslag  

 på 25% af toldforhøjelsen.
Fælles erklæring vedrørende artikel 39 i aftalen Parterne vedtager, at intellektuel, industriel og kommerciel ejendomsret  

 med henblik på anvendelsen af aftalen i særdeleshed omfatter ophavsret,  

 herunder ophavsret til edb-programmer, og beslægtede rettigheder, rettigheder  

 i forbindelse med varemærker, geografiske betegnelser, herunder  

 oprindelsesbetegnelser, industrielle mønstre, patenter, integrerede kredsløbs  

 topografi, samt beskyttelse af fortrolig information om knowhow og  

 beskyttelse mod illoyal konkurrence efter artikel 10a i Pariskonventionen om  

 beskyttelse af industriel ejendomsret i Stockholm-akten af 1967  

 (Paris-Unionen).
Fælles erklæring vedrørende artikel 42 i aftalen Parterne bekræfter på ny den betydning, de tillægger programmer for  

 decentralt samarbejde som et yderligere middel til at fremme udvekslingen af  

 erfaringer og overførsel af viden i Middelhavsområdet og mellem Det  

 Europæiske Fællesskab og dets partnere.
Fælles erklæring vedrørende artikel 49 i aftalen Parterne erkender behovet for at modernisere den tunesiske  

 produktionssektor for bedre at tilpasse den forholdene i verdensøkonomien og  

 den europæiske økonomi.
 Fællesskabet vil yde Tunesien støtte til gennemførelsen af et program for  

 støtte af industrisektorer, der skal omstruktureres og opgraderes for at  

 kunne imødegå vanskeligheder, som måtte følge af liberaliseringen af  

 samhandelen, særlig afviklingen af told.
Fælles erklæring vedrørende artikel 50 i aftalen Parterne lægger vægt på en forøgelse af de direkte investeringer i  

 Tunesien.
 De er enedes om at åbne bedre adgang for Tunesien til  

 fællesskabsinstrumenterne for fremme af investeringerne i overensstemmelse  

 med de relevante fællesskabsbestemmelser.
Fælles erklæring vedrørende artikel 64 i aftalen Uden at dette berører de gældende betingelser og regler i hver  

 medlemsstat, undersøger parterne spørgsmålet om adgang til en medlemsstats  

 beskæftigelsesmarked for en på en medlemsstats område lovligt bosiddende  

 tunesisk arbejdstagers ægtefælle eller børn som led i en familiesammenføring,  

 når den pågældende arbejdstager har lovlig beskæftigelse på medlemsstatens  

 område, med undtagelse af sæsonarbejdere, udstationerede arbejdstagere og  

 praktikanter, i arbejdstagerens tilladte beskæftigelsesperiode.
Fælles erklæring vedrørende artikel 64, stk. 1, i aftalen Artikel 64, stk. 1, må med hensyn til udelukkelse af forskelsbehandling i  

 forbindelse med afskedigelse ikke bringes i anvendelse med henblik på at opnå  

 fornyelse af opholdstilladelse.
Bevilling af en sådan fornyelse eller afslag  

 herpå reguleres alene af hver medlemsstats lovgivning samt gældende  

 bilaterale aftaler og konventioner mellem Tunesien og den pågældende  

 medlemsstat.
Fælles erklæring vedrørende artikel 65 i aftalen Der er enighed om, at begrebet »medlemmer af deres familie«  

 defineres i overensstemmelse med det pågældende værtslands nationale  

 lovgivning.
Fælles erklæring vedrørende artikel 34, 35, 76 og 77 i aftalen Skulle Tunesien i forbindelse med den gradvise gennemførelse af aftalens  

 bestemmelser blive udsat for alvorlige betalingsbalanceproblemer, kan der  

 afholdes konsultationer mellem Tunesien og Fællesskabet med henblik på at  

 bestemme de bedst egnede midler og retningslinjer til at hjælpe Tunesien med  

 at imødegå disse problemer.
 Sådanne konsultationer afholdes i samarbejde med Den Internationale  

 Valutafond.
Fælles erklæring vedrørende tekstiler Der er enighed om, at den ordning, der skal gælde for tekstilvarer, gøres  

 til genstand for en særlig protokol, der skal indgås inden den 31. december  

 1995, og som skal medtage bestemmelserne i det i 1995 gældende arrangement.
Erklæring fra Fællesskabet Erklæring vedrørende artikel 29 i aftalen Skulle Tunesien indgå aftaler med andre Middelhavslande med henblik på  

 indførelse af frihandel, er Fællesskabett rede til at overveje kumulation af  

 oprindelse i sin handel med disse lande.
Erklæringer fra Tunesien Erklæring om beskyttelse af Tunesiens interesser Den tunesiske part anmoder om, at Tunesiens interesser tages i betragtning  

 i forbindelse med indrømmelser og fordele, der ydes andre tredjelande i  

 Middelhavsområdet i fremtidige aftaler, der indgås mellem disse lande og  

 Fællesskabet.
Erklæring vedrørende artikel 69 i aftalen Tunesien, - som anser familiesammenføring for at være en grundlæggende rettighed for  

 tunesiske arbejdstagere bosiddende i udlandet, og - som tager hensyn til betydningen af denne ret som bestemmende for  

 familieharmonien og som sikkerhed for børns vellykkede skolegang og sociale  

 og erhvervsmæssige integration, ønsker - uanset de bilaterale aftaler, der er indgået mellem Tunesien og  

 visse medlemmer af Den Europæiske Union - at spørgsmålet om  

 familiesammenføring drøftes indgående med Fællesskabet med henblik på en  

 lempelse og forbedring af betingelserne for familiesammenføring.
Bemærkninger til forslaget 1. Den 17. juli 1995 undertegnedes i Bruxelles  

 Euro-Middelhavsassocieringsaftalen mellem De Europæiske Fællesskaber og deres  

 medlemsstater på den ene side og Republikken Tunesien på den anden side.
Den nye associeringsaftale træder i stedet for samarbejdsaftalen af 1976  

 og de efterfølgende tilpasningsprotokoller.
Den indgås inden for rammerne af  

 Unionens styrkede Middelhavspolitik, der har til formål at give  

 forbindelserne med partnerne i Middelhavsområdet en ny dimension gennem  

 udvikling af dette område i et klima af fred, sikkerhed og stabilitet.  

 Aftalen skal løbe på ubestemt tid.
 2. De vigtigste elementer i aftalen er: en regelmæssig politisk dialog;  

 gradvis oprettelse af et frihandelsområde i overensstemmelse med WTO's  

 bestemmelser; bestemmelser vedrørende fri etableringsret, liberalisering af  

 udvekslingen af tjenesteydelser, frie kapitalbevægelser og konkurrenceregler;  

 styrket økonomisk samarbejde; socialt samarbejde, der suppleres af et  

 kulturelt samarbejde; finansielt samarbejde til støtte for landets  

 bestræbelser i retning af tilpasning og reformer på økonomisk plan og social  

 udvikling i forbindelse med oprettelsen af et frihandelsområde.
3. Respekten for de demokratiske principper samt for  

menneskerettighederne udgør et væsentligt element i aftalen.
I  

 tilfælde af den ene parts misligholdelse vil den anden part i medfør af  

 aftalens bestemmelser kunne træffe passende foranstaltninger.
Manglende  

 overholdelse af aftalens væsentlige elementer vil således kunne føre til  

 suspension af aftalen.
Der etableres en regelmæssig politisk dialog mellem parterne om  

 emner af fælles interesse.
Den finder navnlig sted på ministerplan og på højt  

 embedsmandsplan.
Aftalen har i øvrigt til formål at fremme samarbejdet mellem  

 Europa-Parlamentet og Det Økonomiske og Sociale Udvalg og de tilsvarende  

 tunesiske institutioner.
 Der vil gradvist blive oprettet et frihandelsområde i løbet af en  

 overgangsperiode på højst tolv år fra aftalens ikrafttræden i  

 overensstemmelse med WTO's bestemmelser.
For industriprodukternes vedkommende, og for så vidt angår  

 Fællesskabets importordning, bliver de kvantitative restriktioner eller  

 foranstaltninger med tilsvarende virkning, der stadig findes, ophævet for  

 varer med oprindelse i Tunesien.
De restriktioner, der stadig gælder for  

 visse tekstilvarer, vil blive omfattet af en særskilt forordning uden for  

 aftalen.
For så vidt angår Tunesiens importordning, afskaffes told eller afgifter  

 med tilsvarende virkning for 60% af importen af industrivarer fra  

 Fællesskabet i løbet af en fem-års periode.
For andre varers vedkommende sker  

 afskaffelsen senest i løbet af en overgangsperiode på tolv år.
Tunesien kan i  

 øvrigt træffe ekstraordinære toldforanstaltninger af begrænset varighed efter  

 præcise bestemmelser for at beskytte industrier i deres vorden eller visse  

 sektorer, som undergår omstrukturering eller er udsat for alvorlige  

 vanskeligheder.
Under alle omstændigheder skal disse foranstaltninger ophøre  

 med at gælde senest ved overgangsperiodens udløb.
Tunesien anvender fra  

 aftalens ikrafttræden ikke længere kvantitative restriktioner eller  

 foranstaltninger med tilsvarende virkning over for produkter med oprindelse i  

 Fællesskabet.
 Med hensyn til landbrugs- og fiskerivarer gennemfører Fællesskabet  

 og Tunesien gradvis en stadig større liberalisering af deres samhandel og  

 fortsætter også inden for samarbejdets rammer en diversificering af Tunesiens  

 landbrugsproduktion.
For at lette processen med at indføre en frihandelszone indeholder aftalen  

 visse klausuler og ledsageforanstaltninger, herunder den traditionelle  

 beskyttelsesklausul, antidumpingklausulen og klausulen om restriktioner i  

 samhandelen af hensyn til den offentlige sædelighed, den offentlige orden,  

 den offentlige sikkerhed og beskyttelse af sundheden.
Der skal i øvrigt  

 forhandles bestemmelser om oprindelsesregler og gensidig anerkendelse af  

 certificering.
For så vidt angår etableringsretten, indrømmes på visse betingelser  

 national behandling til parternes virksomheder i form af handelsmæssig  

 tilstedeværelse på den anden parts område.
Denne ret omfatter alle sektorer,  

 medmindre der gælder andre særlige bestemmelser.
Bestemmelserne vedrørende  

 etableringsretten gælder på visse betingelser på søtransportområdet, men ikke  

 for luftfart eller flodskibsfart.
Der forudses en bred gensidig gradvis  

 åbning af markedet for tjenesteydelser, og der er indsat en  

 revisionsklausul med henblik på en eventuel ændring af disse bestemmelser,  

 navnlig i lyset af resultaterne af forhandlingerne under Uruguay-runden.
For så vidt angår øvrige økonomiske foranstaltninger, vil visse  

 former for betaling ikke længere være omfattet af restriktioner, og frie  

 kapitalbevægelser i forbindelse med direkte investeringer er sikret.  

Konkurrenceregler, der bygger på de relevante bestemmelser i  

 EU-traktaten og tilsvarende bestemmelser i EKSF-traktaten, indgår også i  

 aftalen.
For så vidt angår vanskeligheder med betalingsbalancen, kan parterne  

 træffe restriktive foranstaltninger i overensstemmelse med GATT's og IMF's  

 regler.
For at sikre en effektiv og passende beskyttelse og iværksættelse med  

 hensyn til intellektuel, industriel og kommerciel ejendomsret har  

 Tunesien forpligtet sig til at ratificere og anvende visse internationale  

 konventioner, som det endnu ikke er part i.
Formålet med det økonomiske samarbejde er at hjælpe Tunesien med at  

 sikre en varig økonomisk og social udvikling, som kommer begge parter til  

 gode.
Samarbejdet skal styrkes for at bidrage til en liberalisering af  

 samhandelen generelt, iværksættelse af en industriel frihandelsordning med  

 Fællesskabet og en liberalisering af den tunesiske økonomi som helhed.  

 Samarbejdet skal omfatte miljøbevarelse og en økologisk balance, samt fremme  

 de områder, der er jobskabende, og de områder, der kan fremme forbindelserne  

 mellem den tunesiske økonomi og Fællesskabets økonomi.
Der indføres en regelmæssig økonomisk dialog mellem de to parter om alle  

 områder inden for makroøkonomisk politik.
Opmærksomheden rettes mod  

 foranstaltninger, der kan fremme det interne samarbejde mellem  

 Maghreb-landene.
Der er udpeget en række samarbejdssektorer, med angivelse af detaljerede  

 mål for udvalgte prioritetsområder.
Sektorerne omfatter: industrisamarbejde,  

 fremme og beskyttelse af investeringer, agroindustrielle og industrielle  

 standarder og overensstemmelsesvurdering, små og mellemstore virksomheder,  

 finansielle tjenesteydelser, landbrug og fiskeri, uddannelse, transport,  

 telekommunikation og informationsteknologi, energi, videnskabeligt og  

 teknologisk samarbejde, miljø, turisme, samarbejde på toldområdet, samarbejde  

 på det statistiske område, samarbejde med hensyn til økonomisk politik og  

 regionalt samarbejde.
 For så vidt angår bekæmpelse af narkotika og hvidvaskning af penge, er der  

 fastlagt detaljerede bestemmelser med sigte på at konkretisere samarbejdet og  

 den administrative og faglige bistand.
 For så vidt angår samarbejdet på det sociale og kulturelle område,  

 viderefører den nye aftale i det væsentligste bestemmelserne fra den  

 nuværende aftale for så vidt angår arbejdsvilkår og aflønning samt  

 bestemmelserne vedrørende sociale ydelser til parternes arbejdstagere, der  

 har lovlig beskæftigelse.
Der indledes en dialog på det sociale område, der udvides til at dække  

 alle aspekter af fælles interesse, og som kan forløbe inden for rammerne af  

 den politiske dialog.
Den skal navnlig vedrøre alle problemer med hensyn til  

 migration og nødvendigheden af at gøre fremskridt i retning af ligebehandling  

 af parternes lovligt bosiddende statsborgere for så vidt angår levevilkår og  

 social integration.
I øvrigt skal problemet med ulovlig indvandring og  

 betingelserne for tilbagetagelse af personer, der ikke opfylder lovgivningen  

 vedrørende ophold og etablering i værtslandet også behandles.
Der forudses  

 foranstaltninger på det sociale område, som kan vedrøre ethvert område af  

 fælles interesse, og som kan gennemføres koordineret med de aktioner, som  

 medlemsstaterne og kompetente internationale organisationer iværksætter.
 Det kulturelle samarbejde har til formål at udbygge kendskabet til og  

 forståelsen af de respektive kulturer.
 For så vidt angår det finansielle samarbejde, har det til formål  

 effektivt at bidrage til virkeliggørelsen af aftalens mål, navnlig reformerne  

 med sigte på en modernisering af økonomien, fremme af private investeringer,  

 styrkelse af det faglige samarbejde, fremme af jobskabende aktiviteter og  

 gradvis oprettelse på sigt af et frihandelsområde.
 4. På det institutionelle plan nedsættes der i henhold til aftalen et  

 associeringsråd på ministerplan og et associeringsudvalg på embedsmandsplan.
 5. De tekster, som Danmark skal tiltræde, og hvortil Folketingets samtykke  

 med dette forslag til folketingsbeslutning søges indhentet, er aftalen med  

 tilknyttede protokoller, bilag og fælles erklæringer samt slutakt.
Skriftlig fremsættelse Udenrigsministeren (Niels Helveg Petersen):
 Hermed tillader jeg mig for det Høje Ting at fremsætte:
Forslag til folketingsbeslutning om tiltrædelse af Euro-Middelhavsassocieringsaftalen mellem De Europæiske Fællesskaber og deres medlemsstater på den ene side og Staten Israel på den anden side.
(Beslutningsforslag nr.
B 7).
 Forslag til folketingsbeslutning om tiltrædelse af  

 Euro-Middelhavsassocieringsaftalen mellem De Europæiske Fællesskaber og deres  

 medlemsstater på den ene side og Kongeriget Marokko på den anden side.
(Beslutningsforslag nr.
B 8) Forslag til folketingsbeslutning om tiltrædelse af Euro-Middelhavsassocieringsaftalen mellem De Europæiske Fællesskaber og deres medlemsstater på den ene side og Republikken Israel på den anden side.
(Beslutningsforslag nr.
B 9) Med tiltrædelsen af Euro-Middelhavsassocieringsaftalerne med Israel,  

 Tunesien og Marokko bidrager Danmark til opfyldelse af målsætningen for EU's  

 styrkede Middelhavspolitik, der blev formelt indledt med  

 Euro-Middelhavskonferencen i Barcelona i november sidste år.
Her indgik EU  

 det såkaldte Euro-Middelhavspartnerskab med tolv partnere fra  

 Middelhavsområdet: Marokko, Algeriet, Tunesien, Egypten, Israel, Gaza og  

 Vestbredden, Jordan, Libanon, Syrien, Tyrkiet, Malta og Cypern.
 Partnerskabet er baseret på dels en multilateral del mellem EU og  

 Middelhavslandene samlet, dels en bilateral del mellem EU og de enkelte  

 lande.
Euro-Middelhavsassocieringsaftalerne udgør den bilaterale del af  

 partnerskabet.
På nuværende tidspunkt er aftalerne med Tunesien, Marokko og  

 Israel færdigforhandlet.
Der er endvidere indledt forhandlinger om bilaterale  

 aftaler med Egypten, Jordan og Libanon, og der forventes indledt  

 forhandlinger med Algeriet og den Palæstinensiske Myndighed i indeværende år.
 Den multilaterale del af partnerskabet bygger på øget samarbejde inden for  

 3 områder: Det politiske og sikkerhedspolitiske område, det økonomiske,  

 finansielle og handelsmæssige område, samt det kulturelle og menneskelige  

 område.
Formålet med Euro-Middelhavspartnerskabet er at styrke EU's bestræbelser  

 for fred, sikkerhed og velstand i regionen.
På kort sigt skal EU's bistand  

 støtte økonomisk omstilling, større socio-økonomisk ligevægt og regional  

 integration.
På lang sigt er målet etablering af et frihandelsområde.
 Den økonomiske støtte går hånd i hånd med en forpligtelse om overholdelse  

 af de demokratiske spilleregler og respekt for menneskerettighederne.  

 Respekten for de demokratiske principper og men neskerettighederne udgør  

 således et væsentligt element for hele Euro-Middelhavspartnerskabet.
 Uanset at der ikke er nogen direkte sammehæng mellem  

 Euro-Middelhavspartnerskabet og den mellemøstlige fredsproces, er det  

 forhåbningen, at der kan blive tale om et gensidigt positivt samspil.
Euro-Middelhavspartnerskabet er en langsigtet strategi, der er naturligt  

 sideløbende med EU's politik over for Øst- og Centraleuropa.
Målet er at  

 sikre en stabil og bæredygtig udvikling i EU's naboområder.
 Idet jeg i øvrigt henviser til bemærkningerne til forslaget, og idet jeg  

 kan tilføje, at tiltrædelsen ikke vil medføre statsfinansielle udgifter, skal  

 jeg tillade mig at anbefale dem til det Høje Tings velvillige behandling.
