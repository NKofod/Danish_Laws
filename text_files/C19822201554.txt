Til stede på mødet var: Steen Loiborg, Bent Rasmussen, Jørgen Dich, alle indenrigsministeriet, Inger Margrethe Madsen og Grethe Gorrissen, begge sundhedsstyrelsen, samt Leo hansen og Jan van der Verk, Plejehjemsassistentskolen i brande.
 Følgende hovedpunkter blev drøftet på mødet:
 1. Omfanget af praktikbesøg.
 2. Omfanget af del/dobbeltundervisning.
 3. Omfanget af de forskellige lærerkategoriers  

 katederundervisningsforpligtigelse.
 Inden mødets opstart var der enighed om, at de resultater man nåede frem  

 til skulle danne endeligt grundlag for fastsættelse af skolens rådighedsbeløb  

 for 1982. Der var også enighed om, at mødets konklusioner formentlig skulle  

 være gældende indtil der påbegyndtes overenskomstforhandlinger mellem Dansk  

 Sygeplejeråd og lønnings- og pensionsdepartementet vedrørende  

 sygeplejelærernes løn- og arbejdsvilkår.
 Omkring de enkelte punkter nåede man frem til følgende:
 Ad punkt 1. Omfanget af praktikbesøg.
Dette skulle være uændret i forhold til indenrigsministeriets notat af 6.  

 oktober 1981 (j.nr. 5731/11-6/1980) for socialpædagogen og de 4  

 sygeplejelærere.
Begge de to afdelingslærere skulle årligt have 40 dage til  

 praktikbesøg, i stedet for en fordeling på 46 respektiv 34 dage som  

 oprindeligt antaget i notatet af 6. oktober 1981.
 Ad punkt 2. Omfanget af del/dobbeltundervisning.
 Det totale årlige omfang af del/dobbeltundervisning blev fastsat til 600  

 timer, vurderet ud fra såvel undervisningsmæssige som lokalemæssige forhold.
 Ad punkt 3. Omfanget af de forskellige lærerkategoriers  

  katederundervisningsforpligtigelse.
Som udgangspunkt blav lagt til grund, at hver gang de enkelte lærerkategorier ydede en katedertime , krævedes der hertil en forberedelsestime.
Ud fra denne afgørende forudsætning er de enkelte lærerkategoriers arbejdsforpligtigelse, som man enedes om på mødet, herefter angivet i nedenstående table 1.
