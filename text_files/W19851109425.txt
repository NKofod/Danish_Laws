Udtalt, at da det ikke for pengeinstitutterne i forbindelse med  

 pengeoverførsler er nødvendigt at modtage oplysninger om karakteren af  

 ydelsen af hensyn til udbetalingen, kan det ikke tiltrædes, at der blev  

 videregivet oplysninger til pengeinstitutterne om, at vedkommende f.eks.  

 modtager socialpension, bistandsydelse, underholdsbidrag m.v.
Ikke udtalt sig  

 om, at oplysningerne videregives  

 til Pengeinstitutternes Betalingsformidlings Center (PBC) af hensyn til  

 virksomhedens fejlfindingsprocedure.
 Registertilsynet har i 1985 behandlet en konkret klagesag, hvor en person  

 klagede over, at der i forbindelse med udbetalingen af social pension fra en  

 kommune blev videregivet oplysninger til et pengeinstitut om karakteren af  

 den udbetalte ydelse.
På baggrund heraf udbad Registertilsynet sig en udtalelse fra den berørte  

 kommune, der oplyste, at udbetalingen var sket gennem Det fælleskommunale  

 system for Sociale Pensioner.
Ved den efterfølgende behandling af sagen måtte  

 registertilsynet konstatere, at der var tale om et generelt spørgsmål, som  

 havde betydning for de fælleskommunale systemer, som formidler udbetaling af  

 ydelser, løn og lignende.
 Forskrifterne for Det fælleskommunale system for Sociale Pensioner  

 indeholder en bestemmelse, § 25, stk. 2, der lyder således:
»Oplysninger om udbetalinger må videregives  

 til Pengeinstitutternes Betalingsformidlings Center (PBC) til brug ved  

 overførsel af udbetalinger til de registrerede pensionsmodtagere m.fl.« En bestemmelse i hovedtræk svarende til § 25, stk. 2, i forskrifterne for  

 Det fælleskommunale system for Sociale Pensioner findes i en række  

 forskrifter for fælleskommunale systemer.
Bestemmelserne er alle formuleret  

 på grundlag af Registertilsynets henstillinger i 1979 om en generel  

 formulering af forskrifternes regler om videregivelse af oplysninger til  

 private.
 Registertilsynet lagde dengang ved behandlingen af det generelle spørgsmål  

 til grund, at kun fem oplysningstyper blev videregivet: Beløbsmodtagerens  

 CPR-nummer, bankregistrerings- og kontonummer, beløb til udbetaling samt  

 dispositionsdato.
 Den konkrete klagesag viste imidlertid, at der fra systemet for sociale  

 pensioner bl.a. også blev videregivet oplysning om karakteren af den  

 udbetalte ydelse, og registertilsynet fik af Kommunedata I/S oplyst, at dette  

 ligeledes var tilfældet for en række andre fælleskommunale systemer.
Registertilsynet fandt det på baggrund heraf nødvendigt at afholde et møde  

 med repræsentanter for de involverede parter med henblik på at drøfte den  

 hidtidige praksis og for at få oplyst behovet for overførsel af oplysninger i  

 videre omfang end forudsat ved fastsættelsen af forskrifterne.
De forskellige  

 repræsentanter redegjorde her for deres synspunkter omkring spørgsmålet.
 Registertilsynet måtte ved sin efterfølgende udtalelse lægge til grund, at  

 det på baggrund af forarbejderne til de fælleskommunale forskrifters  

 bestemmelser om videregivelse af oplysninger til PBC ikke kunne anses for  

 lovligt at videregive oplysninger om karakteren af den overførte ydelse.
 Man overvejede herefter, hvorvidt de begrundelser for at fortsætte den  

 hidtidige praksis for overførsel, som var blevet fremført af de forskellige  

 repræsentanter, kunne tale for en ændring eller præcisering af de gældende  

 regler.
 Bestemmelsen om videregivelse til PBC er baseret på reglen i lovens § 17.  

 Denne regel lyder:
»Oplysninger om bestemte personer kan videregives til private  

 virksomheder m.v., der i henhold til lov eller aftale medvirker ved løsning  

 af vedkommende myndigheds opgaver.
Der må dog kun ske videregivelse af  

 oplysninger, der er nødvendige i den modtagende virksomheds arbejde for det  

 offentlige.
Oplysningerne må ikke benyttes til andre formål end fastsat af  

 den registeransvarlige myndighed.« Registertilsynet skulle således påse, at de oplysninger, der blev  

 videregivet, klart var nødvendige for gennemførelsen af overførsel af den  

 enkelte udbetaling, således at der herved blev taget hensyn til borgerens  

 integritetsbeskyttelse.
 Det var fra pengeinstitutternes side fremført, at kontoudskriften af  

 hensyn til kunden burde indeholde så detaljerede oplysninger som muligt,  

 hvorfor oplysning om ydelsens art burde videregives i forbindelse med  

 overførslen.
Tilsynet udtalte hertil bl.a.:»Registertilsynet er af den opfattelse,  

 at der fra Den Danske Bankforening og Danmarks Sparekasseforening ikke er  

 fremført tilstrækkeligt vægtige argumenter for behovet for, at der  

 videregives oplysninger om karakteren af udbetalingen, som opvejer det mere  

 generelle hensyn, at borgeren skal beskyttes mod videregivelse af oplysninger  

 om, at vedkommende f.eks. modtager social pension, bistandsydelse,  

 underholdsbidrag, løn m.v.
Registertilsynet finder i denne forbindelse, at  

 servicehensyn kun bør tillægges vægt, hvis kunden selv har indflydelse på  

 kontoudskriftens oplysninger herom, og således f.eks. ved direkte samtykke  

 har givet tilladelse til, at oplysningen videregives fra kommunen til  

 pengeinstituttet.
 Da det som tilkendegivet af foreningerne ikke er nødvendigt for  

 pengeinstitutterne at modtage oplysninger om karakteren af ydelsen af hensyn  

 til udbetalingen, kan registertilsynet ikke tiltræde, at der fortsat  

 videregives oplysninger til pengeinstitutterne om karakteren af ydelsen.
Registertilsynet har derimod ikke indvendinger imod, at der af hensyn  

 til PBCs fejlfindingsprocedure videregives oplysning om karakteren af ydelsen  

 (kode for opgaven), men man finder, at det alene bør være PBC, der modtager  

 disse oplysninger.
Oplysningen om karakteren af ydelsen bør således heller  

 ikke i kodeform videreformidles til de enkelte pengeinstitutter«.
 Registertilsynet anmodede endelig Administrationsdepartementet om at  

 oplyse, hvilke foranstaltninger man agtede at træffe i anledning af sagen.  

 Sagen er endnu ikke afsluttet.
Registertilsynets årsberetning 1985 s. 30. Lov nr. 294 af 8. juni 1978 er  

 ændret.
Der henvises til lovbekendtgørelse nr. 621 af 10. februar 1987 §§ 16  

 og 17.
