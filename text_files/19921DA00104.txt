Nr BTB 104 Betænkning over Forslag til folketingsbeslutning om opfordring til at  

 trække aktstykke nr. 320 om ydelse af et statslån på 1,0 mia. kr. til  

 Færøerne tilbage fra Finansudvalget   

 Nr B 104 1992-93, 1. samling Afgivet af Det Politisk-Økonomiske Udvalg Afgivet: 19930623 Udvalget har behandlet beslutningsforslaget i nogle møder og har herunder stillet spørgsmål til finansministeren, som denne har besvaret dels skriftligt, dels i samråd.
Nogle af udvalgets spørgsmål til finansministeren og dennes svar herpå er optrykt som bilag til betænkningen.
 Herefter indstiller et flertal (udvalget med undtagelse af  

 Fremskridtspartiets medlem) beslutningsforslaget til forkastelse .
 Et mindretal inden for flertallet (Det Konservative Folkepartis og  

 Venstres medlemmer af udvalget) anfører følgende vedrørende aktstykkets  

 vedtagelse:
 Mindretallet beklager, at regeringen har fragået tidligere aftaler om  

 balance på den færøske finanslov, besparelser etc., der var forudsætningen  

 for en varig opretning af det færøske samfund i forbindelse med det tildelte  

 lån.
 Mindretallet beklager, at regeringen med aftalen bifalder en  

 monopolisering af det færøske erhvervsliv, der allerede nu medfører, at  

 private initiativer, der kunne skabe dynamik og fremgang, bliver skrinlagt.  

 Endvidere beklager mindretallet, at regeringen ikke har ønsket at give udtryk  

 for, at det vil være ønskeligt, om der hurtigst muligt skete en  

 decentralisering/privatisering af virksomhederne.
 Mindretallet har konstateret, at regeringen har givet udtryk for (jf. svar  

 på spørgsmål 15-17, som er optrykt som bilag til betænkningen), at selv om  

 der fremkommer saglige indvendinger mod dele af aftalen, så agter man ikke at  

 rette i den.
 Mindretallet skal på den baggrund konstatere, at støtten til aktstykket  

 udelukkende skyldes forpligtelserne, der naturligt påhviler rigsfællesskabet,  

 men da regeringen har valgt at handle helt uden konsultationer med  

 Folketingets øvrige partier og fremgangsmåden og betingelserne for lånet er  

 ufravigelige fra regeringens side, skal mindretallet anføre, at det alene er  

 regeringens ansvar, at den valgte fremgangsmåde har den ønskede gunstige  

 virkning på det færøske samfund og giver størst mulig sikkerhed for de danske  

 udeståender.
Mindretallet skal endvidere anføre, at man vil følge sagen op i såvel  

 Finansudvalget som Det Politisk-Økonomiske Udvalg og forventer, at regeringen  

 stiller såvel information som politisk forhandlingsvilje til rådighed i sagen  

 fremover.
En sag af så stor økonomisk og politisk rækkevidde bør træffes i  

 samråd med hele Folketinget.
 Et mindretal (Fremskridtspartiets medlem af udvalget) indstiller  

 beslutningsforslaget til vedtagelse uændret .
Siden oktober 1992 har Fremskridtspartiet som Folketingets eneste parti  

 søgt at få fuld indsigt i de kaotiske økonomiske forhold, der hersker på  

 Færøerne.
Gang på gang har regeringen søgt Folketinget om bevilling til at  

 indgå stadig mere tvivlsomme garantier og kautionsaftaler for den færøske  

 milliardgæld.
Nærværende beslutningsforslag, hvis hovedmål er at få regeringen til at  

 tilbagetrække aktstykke nr. 320 fra Finansudvalget, kunne, hvis det blev  

 vedtaget, være en nødvendig bremseklods på regeringens stadig mere åbne  

 ubemandede gavebod.
Færøske politikere og den øvrige samfundstop, hvis ansvar  

 det er, at øernes 50.000 borgere er bragt ud i gældens kviksand, burde have  

 smækket kassen i.
Derved ville der komme en nødvendig politisk udvikling på  

 Færøerne, som kunne rense ud iblandt de ansvarlige politikere.
Regeringens politik er en strudsepolitik, hvor man gennem udstedelse af  

 dækningsløse veksler til Færøerne håber på, at krisen løser sig selv.
Men  

 lige så vel som en privat virksomhed ville rydde op og ud i sin ledelse, hvis  

 den havde kørt virksomheden på konkursens rand, så skal der også ryddes op og  

 ud blandt de ansvarlige politikere på Færøerne.
Hvis ikke det sker, vil de  

 ansvarlige politikere misbruge de danske kreditter og garantier til  

 fortrinsvis at dække over egne fadæser, hvorved øernes befolkning er endnu  

 dårligere stillet end i dag.
 Fremskridtspartiet er af Folketingets øvrige partier blevet beskyldt for  

 ikke at have pli i denne sag.
 Mindretallet finder imidlertid, at det er vores pligt at sørge for, at  

 sager af denne milliardstørrelse skal forelægges hele Folketinget til debat  

 og mødes af en afvisning.
Behandlingen af nærværende beslutningsforslag har med al ønskelig  

 tydelighed afsløret, at denne bevilling ikke bliver den sidste til Færøerne.  

 Trods regeringens gentagelse af forsikringerne fra oktober 1992 og  

 februar/marts 1993 om, at »nu er der fundet en varig løsning«, så  

 tror vi ikke mere på det denne gang, end vi har gjort før, tværtimod.
Den  

 faktiske udvikling har jo vist, at Fremskridtspartiet desværre fik ret  

 vedrørende vores forudsigelser af gældsudviklingen på Færøerne.
Derfor  

 forudsiger Fremskridtspartiet også uden rødmen, at dette beslutningsforslag  

 og denne bevillingsansøgning nærmere er endnu et kapitel i en lang historie  

 end historiens epilog.
Ole Vagn Christensen (S) Poul Nielson (S) Ilse Hansen (S) Sonja Mikkelsen  

 (S) Løvig Simonsen (S) Frank Jensen (S) Jes Lunde (SF) fmd.
Holger K.  

 Nielsen (SF) Peter Duetoft (CD) Per Stig Møller (KF) Gammelgaard (KF)  

 Breckmann (KF) Peter Brixtofte (V) Fogh Rasmussen (V) nfmd.
Kirsten  

 Jacobsen (FP) Jørgen Estrup (RV) Arne Nielsen (KRF) Bilag Nogle af udvalgets spørgsmål til finansministeren og dennes svar herpå Spørgsmål 2:
Kan ministeren bekræfte, at der i det seneste år på Færørerne er sket en  

 »omvendt privatisering« ved, at offentlige virksomheder som f.eks.  

 hospitaler, skoler, teknisk forvaltning og postvæsenet er gået ind på private  

 områder og konkurrerer med private? Svar:
 Landsstyret har over for Statsministeriet oplyst:
»A) Sygehusvæsenet Landsstyret er bekendt med, at landssygehusets vaskerier vasker tøj for  

 rederiet Smyril Line.
Efter landsstyrets afgørelse vasker landssygehusene for  

 offentlige institutioner.
Undtagelse vil dog kunne gøres, hvis det vurderes,  

 at intet færøsk vaskeri kan påtage sig arbejdet, og at vaskeriarbejdet i så  

 fald alternativt skulle foretages i udlandet.
B) Postvæsenet Postvæsenet har en vis transport for private på postruterne.
Til  

 transportaftaler for private kræves landsstyrets godkendelse.
Denne transport  

 svarer til det, som i Danmark og Sverige benævnes som »let  

 godstransport«, og som nævnte postvæsen har fået tilladelse til, jf.  

 vedlagte oplysningsmateriale (ej vedlagt til udvalget).
C) Skoler Kollegier bliver i et vist omfang lejet ud til turister i sommermånederne.  

 Ellers kan man ikke komme i tanke om, at skolerne har nogen virksomhed, der  

 konkurrerer med private virksomheder.
D) Landsstyrets tekniske forvaltning Forvaltningen driver stenbrud og asfaltværk og sælger også materialer til  

 private.
Der findes ingen private stenbrud og asfaltværk på Færøerne, så  

 denne virksomhed konkurrerer ikke med private.
Forvaltningen byder ikke på  

 private arbejder, men lejer i et vist omfang specialmaskiner ud til private  

 entreprenører.' Spørgsmål 5:
 Der ønskes en oversigt over krav stillet i forbindelse med den danske  

 regerings lån og lånegarantier til Færøerne det seneste år og over, hvilke  

 krav der er opfyldt, hvilke der er på vej til at blive opfyldt, og hvilke der  

 ikke er opfyldt - med angivelse af, hvorfor de ikke er opfyldt, og hvornår og  

 hvordan de vil blive opfyldt.
 Svar:
Ved aftalen mellem regeringen og Færøernes landsstyre af henholdsvis 6.  

 oktober 1992 og 1. februar 1993 blev opstillet en række krav til landsstyrets  

 fremtidige politik.
Aftalen af 1. februar 1993 indeholder ud over yderligere  

 betingelser i forhold til oktober-aftalen en nærmere specificering af de  

 tidligere stillede krav.
 Landsstyret på Færøerne har udarbejdet oversigt over de stillede krav og  

 opfyldelsen heraf.
Det oprindelige krav om balance på den færøske finanslov allerede fra 1993  

 er ved aftale af 6. april 1993 blevet modificeret til, at landsstyret skal  

 tage initiativer til at forbedre finansloven for 1993 med 65 mio. kr.  

 svarende til IMF-rapportens minimumsskøn.
Landsstyret har i maj 1993 vedtaget  

 skatte- og afgiftsforhøjelser med provenuvirkning på i alt 44 mio. kr. i  

 1993. Der er på nuværende tidspunkt ikke taget beslutning om den resterende  

 aftalte budgetforbedring på 21 mio. kr.
Efter regeringens opfattelse er det  

 ikke længere hensigtsmæssigt at kræve balance på den færøske finanslov for  

 1993 på grund af den kraftigt forværrede økonomiske situation på Færøerne.  

 Bestræbelser på at eliminere underskuddet på helt kort sigt vil i den  

 nuværende situation indebære en betydelig risiko for, at de afledte effekter  

 i form af øgede tab i den finansielle sektor, udvandring m.v. yderligere  

 væsentligt vil forværre den kritiske økonomiske situation på Færøerne.
For så vidt angår indtægtssikringsordningen for fiskere (pkt. 2 i  

 landsstyrets oversigt) har landsstyret endnu ikke revideret ordningen, så den  

 ydes ud fra den samlede indtjening som anført i 1. februar-aftalen.  

 Baggrunden herfor er, at indtægtssikringen er indgået som en forudsætning for  

 de indgåede overenskomster, hvor det færøske lønniveau er blevet væsentligt  

 reduceret.
Spørgsmålet vil blive taget op ved regeringens kommende  

 forhandlinger med landsstyret i september måned.
 Ud over de ovennævnte forhold, hvor aftalen er blevet modificeret, eller  

 hvor der endnu ikke er taget initiativer, er det på baggrund af landsstyrets  

 oversigt vurderingen, at landsstyret har levet op til de stillede krav.
 Landsstyrets oversigt vedlægges.
 Spørgsmål 6:
 Der ønskes en oversigt over, hvilke anvisninger Den Internationale  

 Valutafond (IMF) har givet til Færøerne vedrørende krisen på Færøerne, hvilke  

 anvisninger der er blevet fulgt, hvilke der er på vej til at blive fulgt, og  

 hvilke der ikke er fulgt - med angivelse af, hvorfor de ikke er fulgt, og om  

 og i givet fald hvordan de vil blive fulgt.
 Svar:
 Færøernes landsstyre har den 9. marts 1993 fremsendt et memorandum om  

 økonomisk politik til statsministeren.
 Landsstyrets memorandum har tidligere været forelagt Folketingets  

 Politisk-Økonomiske Udvalg til orientering.
 Landsstyrets memorandum er udarbejdet ved teknisk bistand af økonomer, der  

 er udlånt af Den Internationale Valutafond - IMF.
I det udarbejdede memorandum har landsstyret opregnet en række  

 foranstaltninger, som vil være nødvendige for at tilpasse den færøske økonomi  

 de meget vanskelige ydre omstændigheder.
Landsstyret har i  

 fremsendelsesskrivelsen til statsministeren tilkendegivet, at det vil  

 foretage de nødvendige yderligere indgreb for at nå de mål, der er sat i  

 landsstyrets rapport.
 Rådgiverne fra IMF har således kun medvirket til landsstyrets udarbejdelse  

 af memorandum og har ikke direkte givet selvstændige anvisninger på ændringer  

 af Færøernes økonomiske politik.
 IMF-rådgiverne har dog i tilknytning til memorandum udarbejdet en  

 sammenfattende udtalelse.
 Hovedpunkterne i den sammenfattende udtalelse er følgende:
 1. En vurdering af, hvorvidt landskassens budget for 1993 er realistisk.
 2. Vurdering af størrelsen af de indgreb, som kan vise sig nødvendige for  

 at skabe balance på landskassens budget.
 3. Påpegning af den finansielle sektors vanskeligheder som en trussel mod  

 den færøske samfundsøkonomi.
 4. Vigtigheden af strukturpolitikken.
 IMF-rådgiverne tager ikke stilling til, om balance på landskassens budget  

 på kort sigt er en fornuftig disposition, men har baseret sin rådgivning på,  

 at det var en forudsætning i de indgåede aftaler, at et af hovedformålene for  

 Færøernes tilpasningsprogram ville være afskaffelse af underskuddet på  

 hjemmestyrets budget for 1993.
Det var IMF-rådgivernes vurdering, at underskuddet kunne blive mindst 65  

 mio. kr. og meget let kunne nå op på 150 mio. kr.
På den baggrund blev det  

 ved aftalen af 6. april 1993 mellem regeringen og Færøernes landsstyre  

 besluttet, at der i 1993 skulle tages initiativer til en budgetforbedring på  

 65 mio. kr.
Der er allerede nu truffet beslutning om indtægtsforøgelsen på 44  

 mio. kr., mens beslutning om den yderligere budgetforbedring på 21 mio. kr.  

 endnu ikke er udmøntet.
Den manglende budgetforbedring på 21 mio. kr. vil  

 blive inddraget i regeringens forhandlinger med landsstyret i september  

 måned, hvis ikke der er taget initiativ til udmøntning af budgetforbedringen  

 inden da.
 Spørgsmål 9:
 Hvor stor bliver udgiften på det danske udgiftsbudget i værst tænkelige  

 tilfælde, dvs. hvor intet af lånet kan betales tilbage og de øvrige  

 forpligtelser, der nævnes i aftalen, skal indfries? Oversigten bedes også  

 rumme de tidligere givne lånetilsagn.
 Spørgsmål 10:
Hvilken udgiftsbelastning bliver der for Danmark i 1994, såfremt lånet må  

 forlænges midlertidigt? Spørgsmål 11:
Hvilke kompenserende besparelser vil regeringen gennemføre, såfremt der  

 fremkommer udgifter for Danmark i 1993 og 1994? Svar på spørgsmål 9, 10 og 11:
Ifølge den indgåede rammeaftale mellem den danske regering og Færøernes  

 landsstyre af 28. maj 1993 er den danske regering indstillet på i fornødent  

 omfang at yde Færøernes landsstyre statslån til indfrielse af landsstyrets  

 gæld til udlandet og Danmark pr. ultimo maj 1993. Det drejer sig i alt om et  

 beløb på ca. 3,1 mia. kr.
Endvidere indebærer aftalen, at det midlertidige  

 statslån, der ydes inden for en ramme på 1 mia. kr., også kan omfattes af den  

 aftalte refinansiering.
Hertil kommer yderligere låntagning, som måtte vise  

 sig påkrævet for at sikre de to store bankers likviditet og solvens.  

 Statslånene ydes som genudlån af statslån.
Statslånene udbetales i takt med afdragsterminerne på gælden og vil  

 således blive udbetalt over en årrække i takt med, at der forfalder afdrag på  

 Færøernes eksisterende lån til udlandet og Danmark.
Statslånene ydes i  

 trancher som stående lån med 6 års løbetid, idet der dog i forbindelse med de  

 årlige forhandlinger om bloktilskuddet drøftes tilbagebetaling af statslån og  

 landsstyrets forslag til rammer for den færøske finanslov.
Færøerne betaler  

 løbende renter på de optagne lån.
Regeringen forudsætter, at Færøernes landsstyre overholder de  

 forpligtelser, der indeholdes i de låneaftaler, som etableres i  

 overensstemmelse med rammeaftalen.
I så fald sker der teknisk set ingen  

 påvirkning af det danske udgiftsbudget, når bortses fra marginale  

 merindtægter eller -udgifter, der følger af renteforskelle mellem den løbende  

 statslånoptagelse og Færøernes forrentning af de bevilgede statslån.
I tilfælde af misligholdelse vil udgiftsbudgettet blive påvirket i  

 forbindelse med manglende betaling af påløbne renter.
Manglende  

 afdragsbetaling vil påvirke bruttokassesaldoen.
 Skulle der opstå misligholdelse af de lån, som Færøernes landsstyre har  

 optaget, eller hvis Færøernes landsstyre i øvrigt ikke lever op til  

 rammeaftalens indhold, vil det blive taget op med Færøernes landsstyre, evt.  

 med den konsekvens, at refinansieringen stoppes.
Regeringen forudsætter som nævnt, at Færøernes landsstyre overholder de  

 låneaftaler, der etableres.
Regeringen har derfor ingen planer om at  

 gennemføre kompenserende besparelser i 1993 eller 1994.
 Spørgsmål 14:
 Hvilke stigninger i det færøske udgiftsbudget er blevet accepteret med  

 aftalen? Heri bedes inkluderet de udgifter, der hidrører fra den direkte  

 lånoptagelse.
 Svar:
 Aftalen indeholder ikke i sig selv stigninger i det færøske udgiftsbudget.  

 Tværtimod betyder refinansieringsordningen en reduktion af de færøske  

 låneomkostninger som følge af den lavere rente i forhold til Færøerne,  

 Danmark kan optage lån til.
 Især som følge af den forværrede økonomiske situation på Færøerne er der  

 imidlertid i forhold til det budgetterede på finansloven for 1993 sket en  

 udgiftsstigning, der ifølge hjemmestyrets seneste opgørelser fordeler sig som  

 vist i nedenstående tabel.
 Skønnede merudgifter i mio. kr. i forhold til finansloven for  

 1993.
 Spørgsmål 15:
Er regeringen villig til at forhandle eventuelle ændringsforslag til  

 aftalen med det færøske landsstyre? Spørgsmål 16:
Er regeringen villig til at lytte til saglige indvendinger mod aftalen og  

 derefter forlange aftalen ændret eller forlange aftalen genforhandlet? Spørgsmål 17:
Er det regeringens agt at bruge sit flertal til at gennemføre aktstykket,  

 uanset hvilke indvendinger og argumenter der fremkommer fra Folketingets  

 øvrige partier? Svar på spørgsmål 15, 16 og 17:
Det er som nævnt i svaret på spørgsmål 7 og 8 regeringens opfattelse, at  

 aftalen af 28. maj sammen med de øvrige tiltag, der er gennemført i  

 forbindelse med de tidligere indgåede aftaler, udgør et godt grundlag for  

 stabilisering og begyndende forbedring af den færøske økonomi.
Regeringen har  

 derfor ingen intentioner om at ændre i aftalen.
 Spørgsmål 28:
Ministeren bedes oplyse, hvilken betydning det får for, samt hvor store  

 hæftelser Den Danske Skibskreditfond, Kongeriget Danmarks Fiskeribank og  

 Hypotekbanken har i de 21 færøske fiskerfartøjer, der den 16. juni er begæret  

 på tvangsauktion? Svar:
 Danmarks Skibskreditfond har oplyst, at fonden kun har engagement med eet  

 ud af de 21 færøske fiskerfartøjer, der den 16. juni 1993 er begæret på  

 tvangsauktion.
 Fonden har 1. prioritet i skibet og forventer et mindre tab på skibet.
 Kongeriget Danmarks Fiskeribank har oplyst, at af de 21 fiskerfartøjer,  

 der var berammet tvangsauktion over den 16. juni 1993, havde Fiskeribanken  

 pant i 11 af fartøjerne.
 For 3 af fartøjerne blev tvangsauktionen tilbagekaldt, og for 2 andre blev  

 tvangsauktionen omberammet til den 19. august 1993.
På de resterende fartøjer har Fiskeribanken måttet notere et foreløbigt  

 tab på i alt ca. 4,9 mio. kr.
Hertil kommer et tab på 2,7 mio. kr. på et af  

 fartøjerne, hvor Fiskeribanken dog har garanti for hele sin fordring i  

 Sjovinnubankin.
Et af fartøjerne forventes videresolgt med en forventet  

 indtægt til Fiskeribanken på 300.000 til 500.000 kr.
 Kongeriget Danmarks Hypotekbank og Finansforvaltning har oplyst, at de  

 ikke har pant i de fartøjer, der var berammet tvangsauktion over.
 Spørgsmål 29:
Hvilke kautioner har offentlige færøske myndigheder i de 21  

 fiskerfartøjer? Kan ministeren bekræfte, at alene landsstyret har effektiv  

 kaution for 50 mio. kr.? Svar:
 Statsministeriet har modtaget følgende oplysninger fra Færøernes  

 landsstyre:
 »Færøernes landsstyre kautionerer med 19,2 mio. kr. over for de 21  

 fartøjer, der var sat til tvangsauktion den 16. juni.
Eftersom alle tvangsauktionerne ikke blev gennemført, bliver landskassens  

 tab ikke helt så stort.
Tabet på de gennemførte tvangsauktioner forventes at  

 blive omkring 10 mio. kr.« Spørgsmål 32:
Er det fortsat regeringens opfattelse, at IMF's anbefaling om at  

 gennemføre omfattende privatiseringer på Færøerne ikke skal følges? Svar:
I IMF-rådgivernes sammenfattende udtalelse til landsstyrets memorandum om  

 økonomisk politik gennemgås en række budgetforbedringsmuligheder.
På side 4 i  

 de sammenfattende udtalelser opfordrer IMF-rådgiverne således hjemmestyret  

 til at overveje at udpege offentligt ejede aktiver, som kunne sælges for at  

 skabe de nødvendige ressourcer.
 Denne opfordring er et af en lang række budgetforbedringsforslag og kan  

 ikke betragtes som en anbefaling om at gennemføre omfattende privatiseringer  

 på Færøerne.
 Spørgsmål 36:
 Ministeren bedes redegøre for økonomiske og andre forhold vedrørende de to  

 færøske investeringsfonde: Industrifonden og Udviklingsfonden, samt hvilke  

 forpligtelser landskassen har over for fondene.
 Svar:
 Statsministeriet har oplyst:
»Lagtinget har vedtaget to love om henholdsvis Industriens  

 Udviklingsfond og Færøernes Industrifond.
Baggrunden var, at Udviklingsfonden  

 og Industrifonden ellers ville være kommet ud med negative egenkapitaler på  

 henholdsvis 49 mio. kr. og 23 mio. kr.
Negative egenkapitaler ville bringe  

 fondens lån til at forfalde, og derfor måtte ny kapitel tilføres, hvis  

 landskassen som kautionist for lånene skal undgå krav om indfrielse.
Efter vedtagelsen af de to love har landsstyret nu mulighed for at tilføre  

 Udviklingsfonden 65 mio. kr., hvorved egenkapitalen kommer op på 16 mio. kr.  

 Industrifondens egenkapital kommer op på knap 7 mio. kr., efter at  

 landskassen dels har afskrevet et tilgodehavende i fonden på 15 mio. kr.,  

 dels har tilført fonden yderligere 15 mio. kr.« Spørgsmål 37:
 Ministeren bedes tilstille udvalget en liste over de offentlige selskaber  

 på Færøerne, der har optaget lån, hvor lånene er optaget, hvem der  

 kautionerer for lånene, og hvilke udsigter der er for låneforpligtelserne.
 Svar:
 Statsministeriet har oplyst:
»Der henvises til vedlagte tabel over offentlige selskabers gæld og  

 likvide aktiver.« Spørgsmål 44:
Vil ministeren bekræfte, at uretmæssigt udbetalte sociale ydelser m.v. vil  

 blive modregnet i bloktilskud fra Danmark? Hvornår sker denne modregning og  

 hvordan? Svar:
Såfremt det ved den endelige revision af de sociale refusioner til  

 Færøerne skulle vise sig, at staten uretmæssigt har udbetalt et for stort  

 beløb i sociale refusioner, vil dette beløb i overensstemmelse med sædvanlig  

 praksis blive krævet tilbagebetalt.
Et for stort udbetalt refusionsbeløb vil  

 kunne modregnes i bloktilskuddet for 1993. Det forventes dog i  

 overensstemmelse med sædvanlig praksis, at et eventuelt for stort udbetalt  

 refusionsbeløb vil blive overført direkte fra hjemmestyret til statskassen.
 Ved aftalen af 6. april 1993 mellem regeringen og Færøernes landsstyre  

 blev det endvidere bestemt, at fastlæggelsen af niveauet af bloktilskuddet  

 fra 1995 bl.a. skal tage udgangspunkt i de endelige opgørelser af de sociale  

 refusionsbeløb, der er udbetalt til Færøerne i 1992 og 1993.
 Spørgsmål 46:
Kan ministeren bekræfte, at det var den danske rigsrevision, der afslørede  

 uregelmæssighederne i det færøske socialvæsen efter dansk krav, som følge af  

 at man i 1991 blev opmærksom på problemer? Havde den lokale færøske revision  

 taget initiativer til kritisk gennemgang af det færøske socialvæsen? Svar:
 Socialministeriet har oplyst:
 »De alvorlige fejl og mangler ved den færøske administration på det  

 sociale område blev første gang konstateret i den færøske landsrevisions  

 beretning for 1990. Denne beretning forelå i april 1992.
I juni 1992 foretog Rigsrevisionen en stedlig gennemgang på Færøerne af  

 administrationen på det sociale område.
Rigsrevisionens gennemgang tegnede  

 stort set det samme billede af administrationen som landsrevisionens  

 beretning for 1990.
Landsrevisionens beretning for 1991 forelå i februar 1993. Beretningen  

 viste, at administrationen på det sociale område var behæftet med fejl og  

 mangler i et omfang, der tydeligt oversteg det, der hidtil havde været kendt  

 for Socialministeriet.
Herefter indledte regeringen forhandlingerne med  

 hjemmestyret om afskaffelse af procentrefusionen på det sociale område og  

 overgang til et generelt bloktilskud fra 1. juli 1993.« Spørgsmål 49:
Er der sket en endelig godkendelse i Danmark og på Færøerne af den  

 gensidige aftale om arbejdsløshedsforsikring? Hvorledes er spørgsmålet om  

 optjeningssted og optjeningsperiode blevet løst? Svar:
 Arbejdsministeriet har oplyst:
 »Der er endnu ikke indgået aftale mellem Færøerne og Danmark.
 Det fremgår af § 4 i udkast til forslag til dansk/færøsk aftale om  

 koordination af arbejdsløshedsforsikring, at spørgsmål om optjeningssted og  

 optjeningsperiode er foreslået løst som følger:
 § 4. Ved vurdering af en lønmodtagers ret til medlemskab,  

 arbejdsløshedsdagpenge, bevarelsen eller generhvervelsen heraf i henhold til  

 færøsk lovgivning betragtes dokumenterede forsikrings- og  

 beskæftigelsesperioder tilbagelagt i Danmark, som om det drejede sig om  

 forsikrings- og beskæftigelsesperioder tilbagelagt på Færøerne.
 Ved vurdering af en lønmodtagers ret til medlemskab,  

 arbejdsløshedsdagpenge, bevarelsen eller generhvervelsen heraf i henhold til  

 dansk lovgivning betragtes dokumenterede forsikrings- og  

 beskæftigelsesperioder tilbagelagt på Færøerne, som om det drejede sig om  

 forsikrings- og beskæftigelsesperioder tilbagelagt i Danmark.
 Der skal i øvrigt henvises til arbejdsministerens besvarelse af 4. juni  

 1993 af spørgsmål nr. 31 og 32 af 27. maj fra Folketingets  

 Politisk-Økonomiske Udvalg vedrørende Færøerne og arbejdsløshedsforsikring  

 (alm. del - bilag 87)».
 Spørgsmål 52:
Kan ministeren bekræfte, at Atlantic Airways går konkurs ca. 1. juli 1993,  

 hvis ikke selskabet får tilført 5,7 mio. kr.? Svar:
 Statsministeriet har indhentet følgende oplysninger fra landsstyret:
»Der foreligger ingen oplysninger, som tyder på, at selskabet skulle  

 gå konkurs i juli måned 1993, eller at det skulle have behov for yderligere  

 økonomisk hjælp i 1993.« Spørgsmål 53:
Vil den danske regering kræve modregning i danske bloktilskud og danske  

 lån, såfremt Færøerne finder kulbrinter eller andre mineralske forekomster i  

 undergrunden og kan udnytte disse kommercielt? Svar:
 Ifølge aftalen mellem regeringen og Færøernes landsstyre af 28. maj 1993  

 vil de færøske bloktilskudslove fra 1995 være etårige.
 I forbindelse med de årlige forhandlinger om bloktilskuddet drøftes  

 tilbagebetaling af statslån og landsstyrets forslag til ramme for den færøske  

 finanslov.
 I sådanne fremtidige drøftelser vil eventuelle færøske  

 undergrundsindtægter naturligt indgå.
 Der henvises i øvrigt til svar på spørgsmål 18 samt på de tidligere  

 fremsendte svar på spørgsmål 9 og 10 fra Folketingets Politisk-Økonomiske  

 Udvalg (Ad L 269, bilag 8 og bilag 10).
 Spørgsmål 64:
 I forlængelse af svar på spørgsmål 4 ønskes det oplyst, om Atlantic  

 Airways har modtaget tilsagn om garantier i 1993 og i givet fald  

 hvilke.
 Svar:
 Statsministeriet har indhentet følgende oplysninger hos Færøernes  

 landsstyre:
»Ved lagtingslov nr. 160 af 1. december 1992 fik landsstyret  

 bemyndigelse til at tegne 75 mio. kr. i ny aktiekapital i A/S Atlantic  

 Airways.
Beløbet svarede til det lån fra TOP DANMARK, som landsstyret  

 kautionerede for.
Landsstyret overtog lånet, og garantiforpligtelsen faldt  

 samtidig bort.
Landsstyret garanterer således ikke længere for noget lån til  

 Atlantic Airways, og landsstyret har ikke senere fået hjemmel til at  

 garantere for noget nyt lån.« Spørgsmål 67:
 Ad spørgsmålene 9, 10 og 11.
 Vil regeringen præcisere de beløb, der kan komme på tale? Tallene bedes  

 opsat i overskuelig skemaform.
 Svar:
 I nedenstående tabel er vist de beløb, der i henhold til rammeaftale med  

 Færøernes landsstyre af 28. maj 1993 kan omfattes af  

 refinansieringsordningen.
Beløb, der kan indgå i refinansieringsordningen (mia. kr.) Af det midlertidige statslån, der ydes inden for en ramme på 1 mia. kr.,  

 er der afsat 560 mio. kr. i beredskab til de færøske banker, jf. akt 320.  

 Såfremt det viser sig, at der på et senere tidspunkt herudover bliver behov  

 for tilførsel af midler til de færøske banker, kan der endvidere som led i  

 rammeaftalen om fornødent blive tale om at yde landsstyret statslån til  

 finansiering af yderligere tilførsel af midler til de to store færøske banker  

 gennem Finansieringsfonden af 1992. Denne eventuelle yderligere tilførsel af  

 midler til bankerne er ikke medregnet i beløbet på 4,1 mia. kr.
Refinansieringen af den bestående gæld på ca. 3,1 mia. kr. inkluderer det  

 ved akt 222 af 21. april 1993 ydede statslån på 850 mio. kr.
Der henvises i  

 øvrigt til vedlagte bilag til rammeaftalen, der specificerer, hvilke lån -  

 foruden det midlertidige statslån - der kan omfattes af refinansieringen.
 Der henvises i øvrigt til svaret på spørgsmål 9, 10 og 11.
 Spørgsmål 68:
 Ad svar på spørgsmål 1.
Det ønskes præciseret, hvilke erhvervslove der er blevet ajourført, samt  

 hvordan dette er sket.
Det ønskes endvidere oplyst, hvilke erhvervslove der  

 er færøsk særanliggende, samt hvornår disse er gennemført og trådt i kraft.  

 Det ønskes endvidere oplyst, om lov om forsikringsvirksomhed er et  

 fællesanliggende eller et særanliggende.
Såfremt det er et særanliggende,  

 bedes det oplyst, om det i aftalen af 1. februar 1993 er forudsat, at loven  

 skal svare til den danske, eller hvori eventuelle forskelle vil bestå.
Ministeren bedes oplyse, om det er de særegne forhold efter  

 gældssaneringen af filetfabrikkerne, der gør, at den danske konkurrencelov  

 ikke kan anvendes.
Hvad betyder de sidste 2 linier på side 1? Svar:
 Industriministeriet har oplyst:
 »Ved anordninger af 3. maj 1993 er aktieselskabsloven, anpartsloven,  

 årsregnskabsloven, lov om erhvervsdrivende fonde, lov om banker og  

 sparekasser m.v. og lov om visse kreditinstitutter sat i kraft på Færøerne.
 Disse love er fællesanliggender.
 Anordningerne har været kundgjort i Kunngerdabladid og lovene træder i  

 kraft 1. januar 1994. Lov om visse kreditinstitutter og lov om banker og  

 sparekasser træder i kraft den 1. juli 1993 for så vidt angår bankerne.
 For sparekasser træder bank- og sparekasseloven dog først i kraft den 1.  

 januar 1994.
Hvad angår bogføringslovgivningen, har en færøsk arbejdsgruppe, der har  

 forestået gennemgangen af regnskabslov, bogføringslov og lov om revision,  

 givet udtryk for den opfattelse, at lagtingslov om bogholderipligt, nr. 75 af  

 24. oktober 1978, suppleret med den færøske bekendtgørelse om minimumskrav  

 til bogføring og regnskab, nr. 22 af 27. januar 1993, bringer de færøske  

 bogholderikrav fuldt på højde med de krav, der findes i landene omkring  

 Færøerne.
Denne lov er et særanliggende.
For så vidt angår lagtingslove om autoriserede og om registrerede  

 revisorer har Lagtinget ved lagtingslov fra maj 1993 vedtaget et regelsæt,  

 der svarer til de danske revisorlove.
Såvel bogførings- som  

 revisorlovgivningen er et særanliggende.
 Industriministeriet vil i løbet af sommeren tage kontakt til landsstyret  

 med henblik på indgåelse af en aftale om, at det danske revisornævn tillægges  

 beføjelser til at behandle sager vedrørende revisorer omfattet af den færøske  

 revisorlovgivning.
 For så vidt angår forsikringslovgivningen kan det oplyses, at der er tale  

 om et færøsk særanliggende.
 I aftalen af 1. februar 1993 mellem den danske regering og det færøske  

 landsstyre er det aftalt, at der inden udgangen af 1993 skal fremlægges  

 forslag til modernisering af den færøske lovgivning om forsikringsvirksomhed.
 Der findes en forsikringslov med en form for tilsyn, der udøves af en  

 person fra landsstyret og en person fra Lagtinget.
 Tanken er, at man på Færøerne skal sammenholde den danske og den færøske  

 lovgivning og fremsætte de fornødne ændringer, således at lovgivningen giver  

 et betryggende værn for forsikringstagerne i overensstemmelser med de  

 principper, der benyttes i moderne forsikringslovgivning.
 Som det fremgår af svaret på spørgsmål 1, har Industriministeriet tilbudt  

 Færøerne teknisk assistance til modernisering af lovgivningen om  

 forsikringsvirksomhed.
Konkurrencelovgivningen er et særanliggende for Færøerne, dvs. at Færøerne  

 alene har lovgivningskompetencen.
Den gældende lovgivning på området er lov  

 om priskontrol af 1. juli 1988. Loven er både en prislov og en  

 konkurrencelov.
Således giver den mulighed for at indføre pris- og  

 avancestop, ligesom der er indberetningspligt for prisændringer.
Den gældende danske konkurrencelov indeholder ingen mulighed for at  

 indføre pris- og avancestop.« Spørgsmål 69:
 Ad svar på spørgsmål 2.
Ad C) Skoler Kan ministeren bekræfte, at kollegier også driver offentlig  

 cafeteriavirksomhed med catering? Svar:
 Statsministeriet har indhentet følgende oplysninger hos Færøernes  

 landsstyre:
 »Det forekommer, at et kollegium udlejes til et foretagende til  

 »bed and breakfast-virksomhed« i sommermånederne, eller at sociale  

 institutioner eller foreninger lejer et kollegium for 1 uge eller lignende  

 kortere tid i sommermånederne.
Der er dog ikke tale om »offentlig cafeteriavirksomhed med  

 catering« i den forstand, at kollegiets cafeteria er åbent for alle og  

 enhver, og/eller at køkkenet bringer mad ud i byen.' Spørgsmål 70:
 Ad svar på spørgsmål 5.
Kan ministeren garantere, at det efter aftalen af 28. maj 1993 ikke vil  

 være muligt for landsstyret eller Finansieringsfonden at give tilsagn om lån  

 eller yde garantier til Atlantic Airways? Svar:
Ifølge rammeaftale mellem regeringen og landsstyret »er der enighed  

 om, at landsstyret ikke uden den danske regerings samtykke optager nye lån i  

 udlandet eller i Danmark, forøger sin indenlandske nettogæld eller udsteder  

 garantier for lån, så længe der udestår gæld på statens  

 refinansieringslån«.
Dette indebærer, at landsstyret ikke uden den  

 danske regerings samtykke kan yde garantier til Atlantic Airways.
Det fremgår endvidere af rammeaftalen, at i forbindelse med de årlige  

 forhandlinger om bloktilskuddet drøftes tilbagebetaling af statslån og  

 landsstyrets forslag til rammer for den færøske finanslov.
Ydelse af et  

 eventuelt lån til Atlantic Airways vil kunne indgå i disse drøftelser.
 Ydelse af lån eller garantier til Atlantic Airways fra Finansieringsfonden  

 af 1992 vil ikke være i overensstemmelse med fondens formål, som det kommer  

 til udtryk i vedtægterne for fonden, og vil derfor ikke kunne finde sted.
 Spørgsmål 71:
 Ad svar på spørgsmål 5.
 Svaret bedes givet i skemaform, hvor det klart af kolonnerne fremgår,  

 hvilke krav der er stillet, samt om disse er opfyldt, hvornår samt hvordan  

 dette er sket.
 Svar:
 Krav stillet til Færøernes landsstyre i forbindelse med regeringens lån og  

 lånegarantier til Færøerne, jf. aftale af 6. oktober 1992 og 1. februar 1993,  

 fremgår af vedlagte skema.
 Spørgsmål 73:
 Ad svar på spørgsmål 14.
Der ønskes en redegørelse for de skønnede merudgifter på 259 mio. kr. for  

 1993. Er de forøgede skolevæsensudgifter udtryk for en stigning i  

 børnetallet? Hvilke effektive garantiforpligtelser er der tale om? Svar:
 Statsministeriet har oplyst:
 »Landsstyret forudså i maj følgende merudgifter for 1993:
 Statsministeriet har herudover indhentet følgende oplysninger hos  

 Færøernes landsstyre:
 »Merudgiften til postvæsenet skyldes hovedsagelig formindskelsen i  

 den økonomiske aktivitet, samt at forbrugerne nu også har mulighed for at  

 sende breve pr. telefax.
 De forøgede skoleudgifter er udtryk for en stigning i elevtallet, idet det  

 skønnede merforbrug på 7 mio. kr. hovedsagelig skyldes øget skolesøgning til  

 gymnasier, hf-kurser og videregående uddannelser i forbindelse med den store  

 arbejdsløshed.
 Merudgifterne til mindsteløn skyldes, at pristilskuddet til fisk er  

 afskaffet, samt at fiskepriserne er mindre end ved finanslovens vedtagelse.
 Merudgifterne til folkepension skyldes, at med den kraftige stigning i  

 arbejdsløsheden er der flere, der har søgt folkepension end forventet.
Den samlede garantimasse for private erhvervsvirksomheder var 360 mio. kr.  

 ultimo 1992. Af disse forventes omkring 280 mio. kr. at forfalde til  

 indfrielse i løbet af året 1993.« Nedenfor er endvidere vist en oversigt over effektive garantiforpligtelser  

 udarbejdet af hjemmestyret.
 Oversigt over effektive garantiforpligtelser.
 1) På den færøske finanslov for 1993 var afsat 150 mio. kr. til effektive  

 garantiforpligtelser.
 Spørgsmål 81:
 Ad spørgsmål 49.
Hvordan vil det kunne kontrolleres, at færinger, der flytter til Danmark  

 og modtager dagpenge, ikke bor på Færøerne, når der ikke er noget  

 folkeregister på Færøerne? Svar:
 Arbejdsministeriet har oplyst:
 »Færinger, der modtager dagpenge i Danmark, vil være underlagt den  

 samme kontrol som den kontrol, der udøves i forhold til alle andre medlemmer  

 af danske arbejdsløshedskasser.
For at blive optaget i en dansk arbejdsløshedskasse kræves bl.a. at  

 personen har bopæl i Danmark.
Der skal være tale om en egentlig bopæl og ikke  

 blot midlertidigt opholdssted.
Dette dokumentres via tilmelding til  

 folkeregistret i Danmark.
Færinger skal som alle andre medlemmer af danske arbejdsløshedskasser være  

 tilmeldt arbejdsformidlingen og opfylde de almindelige rådighedsregler som  

 betingelser for udbetaling af dagpenge.« Spørgsmål 93:
 Ministeren bedes tilstille den for nyligt vedtagne færøske revisorlov med  

 oplysning om forskelle på den færøske og danske lov.
 Svar:
 Industriministeriet har oplyst:
»Færøernes Lagting har vedtaget lagtingslov nr. 119 af 21. maj 1993  

 om registrerede revisorer og lagtingslov nr. 120 af 21. maj 1993 om  

 autoriserede revisorer.
Lovene er kundgjort den 5. juni 1993 og træder i  

 kraft den 1. juli 1993. Jeg vedlægger kopi af de offentliggjorte love.
 Lovene er indholdsmæssigt i overensstemmende med den danske  

 revisorlovgivning, jf. lovbekendtgørelse nr. 321 og 322 af 18. maj 1993 om  

 henholdsvis statsautoriserede og registrerede revisorer, idet der dog er sket  

 enkelte tilpasninger.
 Heraf kan nævnes, at registreringsmyndigheden, som i den danske lovgivning  

 er Erhvervs- og Selskabsstyrelsen, er »den færøske  

 registreringsmyndighed«.
Endvidere bestemmer de færøske love, at der oprettes et færøsk  

 disciplinærsystem (Disciplinærnævn og Revisornævn). Lovene indeholder dog  

 hjemmel til, at der indgås aftale med Erhvervs- og Selskabsstyrelsen om, at  

 det danske disciplinærsystem skal finde anvendelse, jf. § 11, stk. 6, og § 11  

 b i lov om registrerede revisorer samt § 18, stk. 6, og § 19, stk. 5, i lov  

 om autoriserede revisorer.
Industriministeren har i skrivelse af 10. maj 1993  

 skrevet til lagmand Marita Petersen, at aftalen af 1. februar 1993 fastslår,  

 at det revisornævn, der er oprettet ved den danske lov om statsautoriserede  

 revisorer, får samme beføjelser i forhold til det færøske disciplinærnævn som  

 i forhold til de disciplinærnævn, der er oprettet ved de danske revisorlove.  

 Det vil sige, at det forudsættes, at der indgås en aftale, hvorefter det  

 danske revisornævn behandler disse sager.' Spørgsmål 95:
Hvad bliver den afkastbestemte rente, som færøske filetfabrikker i  

 fremtiden skal betale efter konvertering til nye lån? Hvilke fabrikker vil  

 blive frasolgt? Sker færøske bankers indskydelse af ansvarlig lånekapital med  

 statsgaranti? Svar:
 Industriministeriet har oplyst:
»Det er ikke muligt på forhånd at oplyse noget om den afkastbestemte  

 rente, som nødvendigvis må bero på indkomsten i selskabet.
Kun hvis  

 indkomsten er tilstrækkelig høj, vil der være mulighed for en afkastbestemt  

 rente, der maksimalt kan udgøre 12 pct. og kun efter, at foranstående  

 prioriteter er betalt.
Der er endnu ikke taget stilling til, hvilke fabrikker der vil blive  

 solgt.
Et sådant frasalg er ikke på tale for tiden og er først aktuelt, når  

 fiskeproduktionsselskabet, der er paraplyorganisation for de fabrikker, der  

 deltager, har virket i nogen tid.
Der er ikke knyttet nogen statsgaranti til de færøske bankers indskydelse  

 af ansvarlig lånekapital.« Underbilag Bilag til svar på spørgsmål 5 Oversigt over gennemførelsen af de tiltag, landsstyret forpligtede sig til  

 at opfylde i henhold til aftalen af 1. februar 1993 mellem den danske  

 regering og det færøske hjemmestyre:
1) En gradvis afvikling af asymmetrien i rentebeskatningen.
I skatteåret  

 1992 kunne 42% af private skatteborgeres renteudgifter fratrækkes i skatten.  

 Skatten af renteindkomster var 9%.
 I skatteåret 1993 er fradragsretten reduceret til 40%, mens skatten af  

 renteindkomster er forhøjet til 22%.
 For erhvervsvirksomheder var beskatningen af renteindkomster 18% i andet  

 halvår 1992. I skatteåret 1993 er erhvervsvirksomheders renteindkomst  

 inkluderet i virksomhedernes skattepligtige indkomst.
 2) Revision af indtægtssikringen for fiskere, så den ydes ud fra den  

 samlede indtjening.
 Loven om mindsteløn, dagstøtte og mindsteindtægt blev ændret 16. november  

 1992. Ved denne ændring blev det fastsat, at for hjemmefiskere, der fisker  

 med både, der ikke mønstrer, kan mindsteindtægt ikke udbetales, hvis  

 vedkommende fiskers indtægter de tre sidste måneder overstiger  

 mindsteindtægten.
 For de større fartøjer, hvor der mønstres, og hvor der udbetales  

 mindsteløn, er der ikke foretaget ændringer i lovgivningen, og mindstelønnen  

 ydes uden hensyn til den samlede indtjening.
 3) Landsstyrets fortsættelse af sit arbejde med fiskerilovgivningen, som  

 sigter mod at tilpasse fangstkapaciteten.
Lov om støtte til ferskfiskerflåden blev kundgjort 1. marts.
Med denne lov  

 afskaffes al kilostøtte til fiskerierne ved Færøerne.
Kilostøtten regnes i  

 almindelighed for at have haft den største virkning på overkapaciteten.
I  

 stedet fastsættes det, at der i en tre til fem års periode ydes et fast beløb  

 til strukturstøtte. Ældre skibe får mindst støtte og kun i tre år.
Nyere  

 skibe får mere støtte og over en femårig periode.
Efter periodens udløb skal  

 al direkte støtte til fiskerflåden være borte.
Det samlede beløb for det  

 antal skibe, der var aktive 1. januar 1993, andrager 68 mio. kr. de første 3  

 år og ca. 50 mio. kr. de efterfølgende 2. Landsstyret har ikke taget andre  

 lovgivningsinitiativer, da man afventer resultatet af strukturudvalgets  

 arbejde.
Eventuelle lovgivningsinitiativer vil derefter kunne forelægges  

 Lagtinget i lagtingssamlingen efteråret 1993.
 Med det for øje at begrænse den nuværende fiskerflådes aktivitet i  

 Færøområdet samt opnå en bedre udnyttelse af de kvoter, færøske fartøjer har  

 i EF-farvand vil landsstyret behandle et forslag til bekendtgørelse om at  

 fastsætte begrænsninger i antallet af dage, der kan fiskes ved Færøerne.
 4) Nedsættelse af et strukturudvalg, der inden 1. juli 1993 skal fremkomme  

 med forslag til en nettoreduktion af kapaciteten med henblik på at gøre  

 fiskerierhvervet til et selvbærende erhverv, hvilende bl.a. på det biologisk  

 optimale fangstniveau i farvandet omkring Færøerne og på markedsøkonomiske  

 vilkår.
Udvalget er nedsat og afleverede en midtvejsrapport 19. maj, der er  

 tilsendt danske myndigheder.
Den endelige rapport forventes færdig omkring 1.  

 juli 1993.
 5) Tilpasning af arbejdsløshedsforsikringsordningen, så der bliver balance  

 mellem udgifter og indtægter.
Lagtinget har vedtaget ændringer i arbejdsløshedsforsikringsloven,  

 ferieloven og den ATP-lignende pensionslov, som tilsigter balance mellem  

 udgifter og indtægter frem til 1. august 1993. Det kan oplyses, at  

 indbetalingerne til den tvungne forsikring er forhøjet fra 2% til 2,75% af  

 udbetalt løn for både arbejdsgivere og lønmodtagere.
Indbetalingsloftet på  

 3.800 kr. på årsbasis for lønmodtagere er bortfaldet.
 Der er ligeledes indskudt kapital til ordningen fra Feriefonden og Den  

 Færøske »ATP«-fond - i alt 50 mio. kr.
 Kapitalen fra »ATP-fonden« - 35 mio. kr. - er ydet som et lån,  

 der skal være tilbagebetalt 1. april 1996.
 Samtidig er selve indbetalingen til »ATP-fonden« 1/2% fra både  

 arbejdsgiver og -tager til 1. april 1994 overført til  

 arbejdsløshedsforsikringsordningen.
 6) Løbende tilpasning af budgettet med udgangspunkt i anvisningerne fra  

 IMF.
Ifølge IMF's rådgivere vil landskassens budget vise et underskud på mindst  

 65 mio. kr. i 1993. Landsstyret har derfor på mødet den 6. april 1993 aftalt  

 at finde besparelser og merindtægter på dette beløb.
Lagtinget har i maj  

 måned vedtaget følgende skatte- og afgiftsforhøjelser:
Momsforhøjelsen træder i kraft pr. 1. juli 1993, og provenuet af  

 afgiftsforhøjelsen er derfor beregnet på halvårsbasis.
På årsbasis svarer  

 momsforhøjelsen til 40 mio. kr.
Den samlede finanspolitiske stramning bliver  

 således 64 mio. kr.
 7) Justering af skatteloftet, så eventuelt stigende niveau i de kommunale  

 skatter ikke belaster landskassen.
 Ifølge forslag fremsat i marts 1993 vil forhøjede kommuneskatteprocenter  

 kun i begrænset omfang kunne medføre formindskelse af landskassens provenu.  

 Ifølge forslaget skal den nye lov træde i kraft fra og med skatteåret 1994.
 8) Gennemførelse i 1993 af et stop for landsstyrets nye  

 anlægsinvesteringer.
Det eneste nye anlægsprojekt på finansloven for 1993 var påbegyndelsen af  

 en tunnel til Gåsedal.
Landsstyret har vedtaget, at projektet ikke skal  

 påbegyndes i 1993, og bevillingen på 9 mio. kr. er overført til  

 arbejdsskabende tiltag.
9) Fremlæggelse inden udgangen af 1993 af forslag til modernisering af den  

 færøske lovgivning om forsikringsvirksomhed.
I skrivelse af 9. marts 1993 har  

 landsstyret anmodet det udvalg, der i sin tid afgav en delbetænkning om  

 forsikringsvirksomheder og forsikringslovgivningen på Færøerne, om at  

 fortsætte arbejdet.
Arbejdet vil omfatte forslag til en ajourføring af forsikringsaftaleloven  

 og forslag til en ny lagtingslov om forsikring.
Forslag vil også blive  

 udarbejdet til en ny arbejdsskadelov, der vil gøre det muligt at sætte loven  

 om erstatningsansvar i kraft på Færøerne ved kongelig anordning.
10) Lovgivningen om et internationalt skibsregister skal vedrøre skibe med  

 en reel tilknytning til Færøerne.
Tilknytningen udformes på samme måde som i  

 det danske DIS-register.
 Lovgivningen vedrørende FAS er udformet med reel tilknytning til Færøerne.  

 Der er ingen forskel på FAS og DIS på dette område, idet  

 tilknytningsforholdene relaterer til sølovens § 1 for DIS og  

 registreringslovens § 1 (lagtingslov nr. 9 af 5. marts 1970 om  

 skibsregistrering som ændret ved lagtingslov nr. 82 fra 13. maj 1992) for  

 FAS.
 For udenlandske selskaber er reglerne identiske med henvisning til  

 DIS-bekendtgørelse nr. 416 af 12. juli 1988, § 3, stk. 3. I begge tilfælde  

 skal ejeren af udenlandsk selskab godtgøre, at danske statsborgere/færinger  

 eller selskaber, der efter søloven/færinger i henhold til § 1 i  

 registreringsloven anses for danske/færøske, have en direkte eller indirekte  

 kapitalandel i det udenlandske selskab på minimum 20%, og at de i medfør  

 heraf har en betydelig indflydelse ved stemmeret eller lignende, og at de har  

 rederidrift som en væsentlig aktivitet.
 11) Etablering af en strukturfond med det formål at bidrage til  

 reorganisering af levedygtige virksomheder og i fornødent omfang at medvirke  

 ved afviklingen af nødlidende erhvervsengagementer.
 Finansieringsfonden af 1992 arbejder med dette spørgsmål.
 12) Anordning om ikraftsættelse på Færøerne af aktieselskabsloven.
 Lagtinget og landsstyret har vedtaget at anbefale, at loven sættes i kraft  

 på Færøerne, og sagen er gennem Rigsombudet sendt til rigsmyndighederne til  

 videre foranstaltning.
 Loven er kundgjort på Færøerne den 22. maj 1993.
 13) Anordning om ikraftsættelse på Færøerne af anpartsselskabsloven.
 Som under pkt. 12.
 14) Anordning om ikraftsættelse på Færøerne af årsregnskabsloven.
 Se under pkt. 12.
 15) Anordning om ikraftsættelse på Færøerne af lov om erhvervsfonde.
 Som under pkt. 12.
 16) Anordning om ikraftsættelse på Færøerne af bank- og sparekasseloven.
 Som under pkt. 12.
 17) Anordning om ikraftsættelse på Færøerne af lov om visse  

 kreditinstitutter.
 Som under pkt. 12.
 18) Forelæggelse for Lagtinget af en justering af den færøske revisorlov.
 Forslag til en ny revisorlov er forelagt for Lagtinget inden den fastsatte  

 frist den 18. april 1993. Forslaget er vedtaget i denne lagtingssamling.
19) Forelæggelse for Lagtinget af en ny bogføringslovgivning.
I stedet for  

 at forelægge et lovforslag for Lagtinget har landsstyret udstedt en ny  

 bekendtgørelse om mindstekrav til bogføring med hjemmel i skatteloven og  

 merværdiloven, jf. landsstyrets bekendtgørelse nr. 22 af 27. januar 1993.
 18. juni 1993.
Bilag til svar på spørgsmål 37 Tabel 2 Offentlige selskabers gæld og likvide aktiver Bilag til svar på spørgsmål 93 Nr. 119 21. maj LAGTINGSLOV om registrerede revisorer I overensstemmelse med vedtagelse af Færøernes Lagting stadfæster og kundgør lagmanden følgende lagtingslov:
Kapitel I Optagelse i registeret § 1. Den færøske registreringsmyndighed fører et  

 revisorregister.
Stk. 2. Ret til at blive optaget i Revisorregisteret og dermed til  

 at benytte betegnelsen »Skrasettur grannskodari« har enhver person,  

 der 1) har bopæl på Færøerne, er myndig og ikke under lavværgemål, 2) ikke har anmeldt betalingsstandsning og ikke er under konkurs, 3) har bestået eksaminer eller prøver, som den færøske  

 registreringsmyndighed har godkendt til dette formål, 4) i mindst 3 år efter det fyldte 18. år har deltaget i udførelsen af de  

 almindeligt forekommende bogførings-, regnskabs- og revisionsarbejder hos en  

 autoriseret revisor eller hos en registreret revisor og 5) har forsikret for mindst 500.000 kr. mod økonomisk ansvar, som måtte  

 pådrages under udførelsen af hvervet som registreret revisor.
Stk. 3. Optagelse i registeret kan nægtes under de i borgerlig  

 straffelovs § 78, stk. 2, nævnte omstændigheder.
Endvidere kan optagelse i  

 registeret nægtes, såfremt den pågældende i stilling eller erhverv har udvist  

 en sådan adfærd, at der er grund til at antage, at vedkommende ikke vil drive  

 virksomhed som registreret revisor på forsvarlig måde.
Endelig kan optagelse  

 i registeret nægtes, såfremt den pågældende har betydelig forfalden gæld til  

 det offentlige, hvorved forstås beløb i størrelsesordenen 50.000 kr. og  

 derover.
 Stk. 4. Den færøske registreringsmyndighed kan undtage fra  

 betingelserne i stk. 2, nr. 5. Registreringen kan i så fald tidsbegrænses.
 § 2. Ved optagelse i Revisorregisteret betales en af den færøske  

 registreringsmyndighed fastsat afgift, og der udleveres den pågældende et  

 bevis for den stedfundne registrering.
§ 2 a.
Den færøske registreringsmyndighed kan frakende en  

 registreret revisor retten til at være optaget i registeret, såfremt den  

 pågældende har betydelig forfalden gæld til det offentlige, hvorved forstås  

 beløb i størrelsesordenen 100.000 kr. og derover.
Frakendelsen kan ske på tid  

 fra 1 til 5 år eller indtil videre.
Afgørelsen skal indeholde oplysning om  

 adgangen til domstolsprøvelse efter stk. 2 og om fristen herfor.
Stk. 2. En afgørelse i henhold til stk. 1 kan af den, afgørelsen  

 vedrører, forlanges indbragt for domstolene.
Anmodning herom skal fremsættes  

 over for den myndighed, der har frakendt beskikkelsen, inden 4 uger efter, at  

 afgørelsen er meddelt den pågældende.
Myndigheden anlægger sag mod den  

 pågældende i den borgerlige retsplejes former.
Stk. 3. Anmodning om sagsanlæg har ikke opsættende virkning, men  

 retten kan ved kendelse bestemme, at den pågældende under sagens behandling  

 skal have adgang til at udøve virksomhed som registreret revisor.
Ankes en  

 dom, hvorved en tilbagekaldelse ikke findes lovlig, kan den ret, der har  

 afsagt dommen, eller den ret, hvortil sagen er indbragt, bestemme, at  

 virksomheden som registreret revisor ikke må drives under ankesagens  

 behandling.
§ 3. En registreret revisor slettes i registeret, 1) når vedkommende dør, 2) hvis betingelserne i § 1, stk. 2, nr. 1, 2, 3 eller 6, ikke længere er  

 opfyldt, 3) hvis retten til at være optaget i registeret frakendes efter § 11, stk.  

 2, eller borgerlig straffelovs § 79, eller 4) hvis den pågældende driver et erhverv eller indtager en stilling, der  

 efter de regler, som den færøske registreringsmyndighed fastsætter efter § 8,  

 ikke kan forenes med virksomheden som registreret revisor.
 Stk. 2. Efter anmodning fra den færøske registreringsmyndighed  

 skal en registreret revisor inden 1 måned godtgøre at være dækket af en  

 forsikring som nævnt i § 1, stk. 2, nr. 6. Godtgøres dette ikke, slettes den  

 pågældende i registeret.
Stk. 3. Slettes en registreret revisor, skal registreringsbeviset  

 straks tilbageleveres den færøske registreringsmyndighed.
Det samme gælder,  

 hvis revisoren er slettet i registeret efter § 2 a.
 Stk. 4. Ophører grunden til, at en revisor er slettet, skal den  

 pågældende på ny optages i registeret efter anmodning og uden betaling af  

 afgift.
 § 4. Kun personer, der er optaget i Revisorregisteret, må benytte  

 betegnelsen »skrasettur grannskodari«.
Kapitel II Registrerede revisorers virksomhed § 5. Registrerede revisorer samt  

 selskaber, som driver bogførings-, regnskabs- eller revisionsvirksomhed med  

 registrerede revisorer som deltagere eller ansatte, må kun have mere end eet  

 kontorsted, hvis hvert kontor ledes af en til virksomheden knyttet  

 registreret revisor, der kun er leder af det pågældende kontor.
 Stk. 2. Før et kontorsted etableres, skal der indgives anmeldelse  

 herom til den færøske registreringsmyndighed.
 § 6. En registreret revisors påtegning på et regnskab anses,  

 medmindre andet fremgår af påtegningen, som udtryk for, at regnskabet er  

 revideret af den pågældende, og at det er rigtigt opstillet på grundlag af  

 bogføringen og opgjort under omhyggelig hensyntagen til bestående værdier,  

 rettigheder og forpligtelser og i overensstemmelse med lovgivningens og  

 eventuelle vedtægters krav til regnskabsaflæggelsen.
 Stk. 2. Den færøske registreringsmyndighed fastsætter nærmere  

 regler om revisors påtegninger på regnskaber.
§ 7. Ingen registreret revisor må afgive erklæringen i  

 regnskabsmæssige forhold, når 1) den pågældende ved tjenesteforhold, ved ægteskab, ved faste  

 samlivsforhold, ved adoptiv- eller plejeforhold eller ved slægts- eller  

 svogerskab i op- eller nedstigende linje eller i sidelinjen så nært som  

 søskendebørn er knyttet til den, som har begæret erklæringen, eller hos hvem  

 revision ønskes udført, eller til vedkommendes bogholder eller kasserer, 2) den pågældende i tilfælde af, at erklæringen er begæret af  

 erhvervsvirksomheder eller institutioner, eller revisionen ønskes udført hos  

 disse på nogen af de under 1) angivne måder er knyttet til medlemmer af  

 vedkommende bestyrelse eller direktion eller til virksomhedens eller  

 institutionens kasserer eller bogholder, 3) virksomhed, om hvis forhold erklæring ønskes afgivet, eller hos hvem  

 revisionen ønskes udført, har en mere betydelig økonomisk interesse i den  

 revisionsvirksomhed, hvortil revisor er knyttet, 4) den pågældende, dennes ægtefælle, forældre eller børn eller den, som  

 revisor lever sammen med i et fast samlivsforhold, har en mere betydelig  

 økonomisk interesse i den virksomhed, om hvis forhold erklæring ønskes  

 afgivet, eller hos hvem revision ønskes udført, eller 5) der foreligger andre omstændigheder, der er egnet til at vække tvivl om  

 revisors uafhængighed.
 Stk. 2. En registreret revisor skal ved udførelsen af  

 revisionsopgaver uden for Færøerne iagttage de bestemmelser om uafhængighed,  

 der gælder for lovpligtig revision på det pågældende sted.
 § 8. Registrerede revisorer skal udføre de dem betroede hverv med  

 omhu, nøjagtighed og med den hurtighed, som hvervets beskaffenhed tillader,  

 samt i overensstemmelse med god revisorskik.
 Stk. 2. Den færøske registreringsmyndighed kan i øvrigt fastsætte  

 nærmere regler for registrerede revisorers virksomhed og  

 forretningsbetingelser og herunder bestemme, at visse erhverv og stillinger  

 ikke kan forenes med sådan virksomhed.
§ 8 a.
Færøernes landsstyre kan fastsætte regler om klageadgangen  

 for afgørelser, der træffes af den færøske registreringsmyndighed, herunder  

 at afgørelserne ikke kan indbringes for højere administrativ myndighed.
Kapitel III Bestemmelser vedrørende straf m.v. § 9. Overtrædelse af § 3, stk. 3, § 4,  

 § 5 samt § 7, stk. 1, nr. 1-4, og stk. 2 straffes med bøde, medmindre  

 strengere straf er forskyldt efter den øvrige lovgivning.
 Stk. 2. I forskrifter, der gives af den færøske  

 registreringsmyndighed i medfør af loven, kan der fastsættes straf af bøde  

 for overtrædelse af bestemmelser i forskrifterne.
 Stk. 3. En registreret revisor, der i sin virksomhed afgiver  

 urigtig skriftlig erklæring eller skriftligt bevidner noget, hvorom den  

 pågældende ingen kundskab har, eller underskriver på et regnskab, som ikke er  

 revideret af vedkommende, uden at dette fremgår af den afgivne  

 revisionserklæring, straffes med bøde eller hæfte, medmindre strengere straf  

 er forskyldt efter den øvrige lovgivning.
§ 10. Borgerlig straffelovs §§ 144, 150-152 og 154-157 finder  

 tilsvarende anvendelse på registrerede revisorer.
For så vidt angår disse  

 medarbejdere finder samme lovs §§ 144, 152 og 155 tilsvarende anvendelse.
 Stk. 2. En registreret revisor, der fratræder et hverv, har uanset  

 straffelovens regler om tavshedspligt ret til at meddele den revisor, der  

 træder i stedet, grunden til sin fratræden.
§ 11. Den færøske Forening af Registrerede Revisorer opretter et  

 Disciplinærnævn, hvis forretningsorden godkendes af den færøske  

 registreringsmyndighed.
Disciplinærnævnet består af en formand, der skal være  

 dommer, og mindst 4 andre medlemmer, hvoraf 2 skal være registrerede  

 revisorer og 2 skal være repræsentanter for regnskabsbrugerne.
Ved udvidelse  

 af medlemskredsen skal der udnævnes lige mange registrerede revisorer og  

 repræsentanter for regnskabsbrugerne.
Nævnets formand og medlemmer udpeges af  

 den færøske registreringsmyndighed, der ligledes kan udpege en dommer som  

 næstformand.
Formandskab og medlemmer udpeges for en periode af indtil 4 år.
Stk. 2. Ved Disciplinærnævnets behandling af en sag skal foruden  

 formanden eller næstformanden mindst deltage 1 registreret revisor og 1  

 repræsentant for regnskabsbrugerne.
Deltager flere medlemmer, skal antallet  

 af registrerede revisorer svare til antallet af repræsentanter for  

 regnskabsbrugerne.
Stk. 3. Klager over, at en registreret revisor ved udøvelsen af  

 sin virksomhed har tilsidesat de pligter, som stillingen medfører, kan  

 indbringes for Disciplinærnævnet.
Disciplinærnævnet skal behandle klagerne  

 uden hensyn til, om indklagede er medlem af den færøske Forening af  

 Registrerede Revisorer.
Stk. 4. Disciplinærnævnet eller formanden kan afvise at behandle  

 klager fra personer, der ikke har en retlig interesse i det forhold, klagen  

 angår, samt klager, der på forhånd må skønnes grundløse.
Er en klage indbragt  

 af den færøske registreringsmyndighed, Finanstilsynet, Færøernes landsstyre,  

 anklagemyndigheden eller Foreningen af Registrerede Revisorer, skal  

 Disciplinærnævnet behandle klagen.
 Stk. 5. Den færøske registreringsmyndighed kan fastsætte regler  

 om, at klageren skal betale et gebyr til Disciplinærnævnet for at få  

 behandlet en klage.
 Stk. 6. Landsstyret kan i samråd med den færøske Foreningen for  

 Registrerede Revisorer indgå aftale med Erhvervs- og Selskabsstyrelsen om, at  

 det disciplinærnævn, der i Danmark behandler klager over registrerede  

 revisorer, også behandler klager over revisorer, der er optaget i det færøske  

 revisorregister.
§ 11 a.
En registreret revisor, der i sin virksomhed tilsidesætter  

 de pligter, som stillingen medfører, kan af Disciplinærnævnet tildeles en  

 advarsel eller pålægges en bøde på ikke over 200.000 kr.
 Stk. 2. Finder Disciplinærnævnet, at det over for en indklaget kan  

 blive aktuelt at bringe rettighedsfrakendelse i anvendele jf. § 19 a, stk. 2,  

 i lov om autoriserede revisorer, eller at det til sagens oplysning er  

 nødvendigt at lade parterne eller vidner afhøre i retten, skal nævnet med en  

 begrundet redegørelse henvise sagen til behandling i Revisornævnet.
Stk. 3. Påhviler der den revisionsvirksomhed, hvor den pågældende  

 revisor er indehaver eller er ansat, et medansvar for forhold som nævnt i  

 stk. 1, kan revisionsvirksomheden pålægges en advarsel eller en bøde på ikke  

 over 500.000 kr.
Revisionsvirksomheden kan alene pålægges sanktioner, såfremt  

 virksomheden er inddraget som part i en klagesag for Disciplinærnævnet eller  

 Revisornævnet.
 Stk. 4. Disciplinærnævnet kan bestemme, at en afgørelse skal  

 offentliggøres.
§ 11 b.
Disciplinærnævnets afgørelse kan af sagens parter inden 3  

 måneder efter afgørelsens meddelelse indbringes for Revisornævnet.
Den  

 færøske registreringsmyndighed, Finanstilsynet, Færøernes Landsstyre,  

 anklagemyndigheden og Foreningen af Registrerede Revisorer kan inden for  

 samme frist indbringe enhver afgørelse, der er truffet af Disciplinærnævnet,  

 for Revisornævnet.
§ 11 c.
Forældelsesfristen er 5 år regnet fra den dag, da den  

 pligtstridige handling eller undladelse er ophørt.
 Stk. 2. Forældelsesfristen afbrydes ved indgivelse af klage til  

 Disciplinærnævnet.
§ 11 d.
Reglerne i §§ 19-22 i lov om autoriserede revisorer finder  

 anvendelse på Revisornævnets behandling af sager vedrørende registrerede  

 revisorer.
Kapitel IV Ikrafttræden og overgangsbestemmelser § 12. Loven træder i kraft 1. juli  

 1993.
Stk. 2. De personer, som er registrerede revisorer efter lov nr.  

 65 af 21. maj 1980, beholder deres registrering efter denne lov.
Den færøske  

 registreringsmyndighed kan dog kræve, at disse personer opfylder bestemte  

 krav til teoretisk uddannelse for, at de ikke bliver slettet.
 Stk. 3. Den færøske registreringsmyndighed kan tillade, at de  

 personer, som er begyndt på uddannelsen som registreret revisor efter lov nr.  

 65 af 21. maj 1980 før 1. januar 1993, og som anmoder om registrering inden  

 1. februar 1997, bliver optaget i revisorregisteret.
 Stk. 4. Samtidig med at denne lov sættes i kraft, ophæves lov nr.  

 65 af 21. maj 1980.
Torshavn, 21. maj 1993 Marita Petersen (sign.) løgmadur / Thomas Arabo (sign.) LAGTINGSLOV om autoriserede revisorer I overensstemmelse med vedtagelse af Færøernes Lagting stadfæster og kundgør lagmanden følgende lagtingslov:
 1. kapitel § 1. Autoriserede revisorer beskikkes af den færøske  

 registreringsmyndighed.
Stk. 2. Ret til at få beskikkelse som autoriseret revisor har  

 enhver person, der 1) har bopæl på Færøerne, 2) er myndig og ikke under lavværgemål, 3) ikke har anmeldt betalingsstandsning og ikke er under konkurs, 4) har bestået en særlig eksamen, jf. § 4, 5) i mindst 3 år efter det fyldte 18. år på en autoriseret revisors kontor  

 har deltaget i udførelsen af de der almindeligt forekommende  

 revisionsarbejder og 6) har forsikret eller stillet sikkerhed for mindst 500.000 kr. mod  

 økonomisk ansvar, som måtte pådrages under udførelsen af hvervet som  

 autoriseret revisor.
Stk. 3. Beskikkelse kan nægtes under de i borgerlig straffelovs §  

 78, stk. 2, nævnte omstændigheder.
Endvidere kan beskikkelse nægtes, såfremt  

 den pågældende i stilling eller erhverv har udvist en sådan adfærd, at der er  

 grund til at antage, at vedkommende ikke vil drive revisionsvirksomhed på  

 forsvarlig måde.
Endelig kan beskikkelse nægtes, såfremt den pågældende har  

 betydelig forfalden gæld til det offentlige, hvorved forstås beløb i  

 størrelsesordenen 50.000 kr. og derover.
 Stk. 4. Den færøske registreringsmyndighed kan undtage fra  

 betingelserne i stk. 2, nr. 5.
 § 2. Den færøske registreringsmyndighed kan beskikke personer, som  

 godtgør i udlandet at have fået en uddannelse, der findes at kunne ligetilles  

 med den i § 1, stk. 2, nr. 4 og 5, omhandlede uddannelse, og som i øvrigt  

 opfylder betingelserne i § 1, stk. 2, jf. stk. 3.
 Stk. 2. Den færøske registreringsmyndighed kan i øvrigt, hvor  

 særlige forhold gør sig gældende, tillade ikke-færøske revisorer i enkelte  

 tilfælde at varetage hverv, hvortil der i lovgivningen kræves en autoriseret  

 revisor.
 Stk. 3. Beskikkelse i henhold til en særlig af den færøske  

 registreringsmyndighed i medfør af loven given dispensation kan begrænses og  

 betinges.
 § 3. For beskikkelse som autoriseret revisor betales en af den  

 færøske registreringsmyndighed fastsat afgift.
 Stk. 2. Autoriserede revisorer skal, forinden beskikkelsen  

 udleveres, underskrive en højtidelig forsikring om, at de med omhu og  

 nøjagtighed vil udføre de hverv, der betros dem, og samvittighedsfuldt  

 opfylde deres pligter som autoriserede revisorer.
 § 4. Den færøske registreringsmyndighed fastsætter de nærmere  

 bestemmelser om den i § 1, stk. 2, nr. 4, omhandlede eksamen, herunder  

 betingelserne for at indstille sig til eksamen, eksamenskravene, eksamens  

 afholdelse og bedømmelsen.
 Stk. 2. Den færøske registreringsmyndighed kan indgå aftale med  

 Erhvervs- og Selskabsstyrelsen om, at den danske revisorkommission bistår den  

 færøske registreringsmyndighed med de i stk. 1 og 2 nævnte opgaver.  

 Revisorkommissionen tillægges da i enhver henseende samme beføjelser som de i  

 Danmark gældende.
 Stk. 3. Den færøske registreringsmyndighed kan i stedet for at  

 nedsætte kommissionen efter stk. 2 indgå aftale med den danske Erhvervs- og  

 Selskabsstyrelsens kommission om at overtage administrationen på Færøerne,  

 med samme bemyndigelse som i Danmark.
 § 5. Beskikkelse som autoriseret revisor bortfalder, når  

 vedkommende dør, eller hvis betingelserne i § 1, stk. 2, nr. 1, 2, 3 eller 6,  

 ikke længere er opfyldt.
 Stk. 2. Efter anmodning fra den færøske registreringsmyndighed  

 skal en autoriseret revisor inden 1 måned godtgøre at være dækket af en  

 forsikring eller have stillet sikkerhed som nævnt i § 1, stk. 2, nr. 6.  

 Godtgøres dette ikke, bortfalder beskikkelsen.
§ 5 a.
Den færøske registreringsmyndighed kan frakende en  

 autoriseret revisor beskikkelsen, såfremt den pågældende har betydelig  

 forfalden gæld til det offentlige, hvorved forstås beløb i størresordenen  

 100.000 kr. og derover.
Beskikkelsen kan frakendes på tid fra 1 til 5 år  

 eller indtil videre.
Afgørelsen skal indeholde oplysning om adgangen til  

 domstolsprøvelse efter stk. 2 og om fristen herfor.
Stk. 2. En afgørelse i henhold til stk. 1 kan af den, afgørelsen  

 vedrører, forlanges indbragt for domstolene.
Anmodning herom skal fremsættes  

 over for den myndighed, der har frakendt beskikkelsen inden 4 uger efter, at  

 afgørelsen er meddelt den pågældende.
Myndigheden anlægger sag mod den  

 pågældende i den borgerlige retsplejes former.
Stk. 3. Anmodning om sagsanlæg har ikke opsættende virkning, men  

 retten kan ved kendelse bestemme, at den pågældende under sagens behandling  

 skal have adgang til at udøve virksomhed som autoriseret revisor.
Ankes en  

 dom, hvorved en tilbagekaldelse ikke findes lovlig, kan den ret, der har  

 afsagt dommen, eller den ret, hvortil sagen er indbragt, bestemme, at  

 virksomheden som autoriseret revisor ikke må drives under ankesagens  

 behandling.
§ 6. Er en beskikkelse som autoriseret revisor bortfaldet eller  

 frakendt efter reglerne i denne lovs kapitel III eller i borgerlig  

 straffelovs § 79, skal den straks tilbageleveres til den færøske  

 registreringsmyndighed.
Det samme gælder, hvis beskikkelsen er frakendt efter  

 lovens § 5 a.
 Stk. 2. Ophører grunden til en beskikkelses bortfald at bestå,  

 eller udløber eller ophæves frakendelsen af en beskikkelse, skal beskikkelsen  

 efter begæring og uden betaling af afgift på ny sættes i kraft og udleveres  

 den pågældende.
Kapitel II Autoriserede revisorers rettigheder og pligter § 7. Kun personer, der har  

 beskikkelse som »løggildugir grannskodarar« må benytte denne  

 betegnelse.
Andre må heller ikke benytte færøske eller udenlandske  

 betegnelser, der er egnet til forvekslling med »løggildugur  

 grannskodari« med ord som »løggildigur«, »gildugur«,  

 »godkendur« eller »vidurkendur«.
 § 8. I retssager skal offentlige myndigheder til oplysning om  

 regnskabsmæssige forhold fortrinsvis benytte autoriserede revisorer.
 Stk. 2. En autoriseret revisor kan ikke medvirke ved  

 istandbringelse af akkorder.
 § 9. Autoriserede revisorer eller revisionsselskaber må kun have  

 mere end et kontorsted, hvis hvert kontor ledes af en til virksomheden  

 knyttet autoriseret revisor, der kun er leder af det pågældende kontor.
 Stk. 2. Før et kontorsted etableres, skal der indgives anmeldelse  

 herom til den færøske registreringsmyndighed.
 § 10. Stillingen som autoriseret revisor kan ikke forenes med  

 nogen stats- eller kommunal tjenestemandsstilling eller anden fastlønnet  

 stilling i offentlig virksomhed, bortset fra stilling som lærer ved et  

 universitet eller en anden højere læreanstalt eller som medarbejder ved en  

 videnskabelig institution.
Stk. 2. Stillingen som autoriseret revisor er uforenelig med  

 advokatvirksomhed eller anden virksomhed, som er betinget af offentlig  

 autorisation eller bevilling med næring omfattet af næringsloven eller lov om  

 restaurations- og hotelvirksomhed m.v., med stilling som bestyrelsesmedlem,  

 direktør, administrator, likvidator eller funktionær eller i øvrigt som ansat  

 i en erhvervsvirksomhed eller institution, som driver anden  

 erhvervsvirksomhed end revision.
Den færøske registreringsmyndighed kan  

 undtage herfra, hvis det skønnes, at den omhandlede virksomhed eller stilling  

 er uden indflydelse på den pågældendes stilling som uafhængig revisor.
 Stk. 3. Den færøske registreringsmyndighed kan bestemme, at  

 deltagelse i anden virksomhed end i stk. 2 nævnt er uforenelig med stillingen  

 som autoriseret revisor.
 Stk. 4. Ønsker en autoriseret revisor at udøve en virksomhed eller  

 beklæde en stilling, der er uforenelig med stillingen som autoriseret  

 revisor, skal den pågældende, inden virksomheden påbegyndes eller stillingen  

 overtages, deponere sin beskikkelse i den færøske registreringsmyndighed.
§ 11. Autoriserede revisorer må ikke under nogen form drive  

 revisionsvirksomhed sammen med andre end autoriserede revisorer.
Den færøske  

 registreringsmyndighed kan tillade, at der drives revisionsvirksomhed sammen  

 med ikke-færøske revisorer, såfremt forholdene taler herfor.
 Stk. 2. Autoriserede revisorer kan kun tage ansættelse hos andre  

 autoriserede revisorer, i selskaber eller i fonde, hvis eneste mål er at  

 drive revisionsvirksomhed, og eventuelt i forbindelse hermed  

 forvaltningsvirksomhed, og i hvilke direktionen eller, hvis en sådan ikke  

 findes, flertallet af bestyrelsen består af autoriserede revisorer.
 § 12. En autoriseret revisors påtegning på et regnskab anses,  

 medmindre andet fremgår af påtegningen, som udtryk for, at regnskabet er  

 revideret af den pågældende, og at det er rigtigt opstillet på grundlag af  

 bogføringen og opgjort under omhyggelig hensyntagen til bestående værdi,  

 rettigheder og forpligtelser og i overensstemmelse med lovgivningens og  

 eventuelle vedtægters krav til regnskabsaflæggelsen.
 Stk. 2. Den færøske registreringsmyndighed fastsætter nærmere  

 regler om revisors påtegninger på regnskabet.
§ 13. Ingen autoriseret revisor må afgive erklæring i  

 regnskabsmæssige forhold, når 1) den pågældende ved tjenesteforhold, ved ægteskab, ved faste  

 samlivsforhold, ved adoptiv- eller plejeforhold eller ved slægts- eller  

 svogerskab i op- eller nedstigende linje eller i sidelinjen så nært som  

 søskendebørn er knyttet til den, som har begæret erklæringen, eller hos hvem  

 revisionen ønskes udført, eller til vedkommendes bogholder eller kasserer, 2) den pågældende i tilfælde af, at erklæringen er begæret af  

 erhvervsvirksomheder eller institutioner, eller revisionen ønskes udført hos  

 disse, på nogen af de under 1) angivne måder er knyttet til medlemmer af  

 vedkommende bestyrelse eller direktion eller til virksomhedens eller  

 institutionens kasserer eller bogholder, 3) den virksomhed, om hvis forhold erklæring ønskes afgivet, eller hos  

 hvem revisionen ønskes udført, har en mere betydelig økonomisk interesse i  

 den revisionsvirksomhed, hvortil revisor er knyttet, 4) den pågældende, dennes ægtefælle, forældre eller børn eller den, som  

 revisor lever sammen med i et fast samlivsforhold, har en mere betydelig  

 økonomisk interesse i den virksomhed, om hvis forhold erklæring ønskes  

 afgivet, eller hos hvem revisionen ønskes udført, eller 5) der foreligger andre omstændigheder, der er egnet til at vække tvivl om  

 revisors uafhængighed.
Stk. 2. Såfremt der i lovgivningen eller en virksomheds vedtægter  

 er foreskrevet valg af flere revisorer, hvoraf mindst en skal være  

 autoriseret revisor, kan den valgte revisors personale eller revisorer, der  

 drives revisionsvirksomhed sammen med, ikke vælges som medrevisorer.
Vælges  

 et revisionsselskab eller en i et sådant ansat autoriseret revisor som den  

 ene revisor, kan ingen i revisionsselskabet ansat autoriseret revisor eller  

 nogen anden af dets øvrige personale vælges som medrevisor.
 Stk. 3. En autoriseret revisor skal ved udførelsen af  

 revisionsopgaver uden for Færøerne iagttage de bestemmelser om uafhængighed,  

 der gælder for lovpligtig revision på det pågældende sted.
 § 14. Autoriserede revisorer skal udføre de dem betroede hverv med  

 omhu, nøjagtighed og med den hurtighed, som hvervets beskaffenhed tillader,  

 samt i overensstemmelse med god revisorskik.
 Stk. 2. Autoriserede revisorer må ikke betinge sig højere vederlag  

 for deres arbejde, end det kan anses for rimeligt.
 Stk. 3. Ej heller må autoriserede revisorer betinge sig et  

 vederlag, der er gjort afhængigt af det økonomiske resultat af arbejdet.
 Stk. 4. Den færøske registreringsmyndighed kan fastsætte nærmere  

 regler for udførelse af revisionsarbejder.
 § 15. Autoriserede revisorer kan som revisormedarbejdere antage  

 personer, der ikke er autoriserede revisorer.
Stk. 2. En autoriseret revisor må højst beskæftige tre  

 revisormedarbejdere, som ikke i mindst tre år efter det fyldte 18. år har  

 deltaget i udførelsen af de på en autoriseret revisors kontor almindeligt  

 forefaldende revisionsarbejder.
Når særlige omstændigheder taler derfor, kan  

 den færøske registreringsmyndighed undtage fra denne bestemmelse.
 Stk. 3. Revisormedarbejdere skal beskæftiges ved sådant  

 almindeligt forefaldende revisionsarbejde, som kan give dem den for opnåelse  

 af beskikkelse som autoriseret revisor fornødne praktiske færdighed, og der  

 skal gives dem adgang til at deltage i den teoretiske uddannelse til  

 revisoreksamen.
§ 15 a.
Landsstyret kan fastsætte regler om klageadgangen for  

 afgørelser, der træffes af den færøske registreringsmyndighed og af  

 Revisorkommissionen, herunder at afgørelserne ikke kan indbringes for højere  

 administrativ myndighed.
Dette er dog ikke gældende for afgørelser truffet af  

 den danske revisorkommission.
 § 16. Overtrædelse af § 6, stk. 1, § 7, § 9, § 10, stk. 4, § 11, §  

 13, stk. 1, nr. 1-4, stk. 2 og 3, samt § 14, stk. 3, straffes med bøde,  

 medmindre strengere straf er forskyldt efter den øvrige lovgivning.
 Stk. 2. I forskrifter, der gives af den færøske  

 registreringsmyndighed i medfør af loven, kan der fastsættes straf af bøde  

 for overtrædelse af bestemmelser i forskrifterne.
 Stk. 3. En autoriseret revisor, der i sin virksomhed afgiver  

 urigtig skriftlig erklæring eller skriftligt bevidner noget, hvorom den  

 pågældende ingen kundskab har, eller underskriver på et regnskab, som ikke er  

 revideret af vedkommende, uden at dette fremgår af den afgivne  

 revisionserklæring, straffes med bøde eller hæfte, medmindre strengere straf  

 er forskyldt efter den øvrige lovgivning.
§ 17. Borgerlig straffelovs §§ 144, 150-152 og 154-157 finder  

 tilsvarende anvendelse på autoriserede revisorer.
For så vidt angår disses  

 medarbejdere finder samme lovs §§ 144, 152 og 155 tilsvarende anvendelse.
 Stk. 2. En autoriseret revisor, der fratræder et hverv, har uanset  

 straffelovens regler om tavshedspligt ret til at meddele den revisor, der  

 træder i stedet, grunden til sin fratræden.
Kapitel III Disciplinærnævn og Revisornævn § 18. Foreningen af Statsautoriserede  

 Revisorer opretter et Disciplinærnævn, hvis forretningsorden godkendes af den  

 færøske registreringsmyndighed.
Disciplinærnævnet består af en formand, der  

 skal være dommer, og mindst 4 andre medlemmer, hvoraf 2 skal være  

 statsautoriserede eller autoriserede revisorer og 2 skal være repræsentanter  

 for regnskabsbrugerne.
Ved udvidelse af medlemskredsen skal der udnævnes lige  

 mange statsautoriserede eller autoriserede revisorer og repræsentanter for  

 regnskabsbrugerne.
Nævnets formand og medlemmer udpeges af den færøske  

 registreringsmyndighed, der ligeledes kan udpege en dommer som næstformand.  

 Formandskab og medlemmer udpeges for en periode af indtil 4 år.
Stk. 2. Ved Disciplinærnævnets behandling af en sag skal foruden  

 formanden eller næstformanden mindst deltage 1 statsautoriseret eller  

 autoriseret revisor og 1 repræsentant for regnskabsbrugerne.
Deltager flere  

 medlemmer, skal antallet af statsautoriserede eller autoriserede revisorer  

 svare til antallet af repræsentanter for regnskabsbrugerne.
Stk. 3. Klager over, at en autoriseret revisor ved udøvelsen af  

 sin virksomhed har tilsidesat de pligter, som stillingen medfører, kan  

 indbringes for Disciplinærnævnet.
Klager over revisors vederlag samt  

 kollegiale sager kan ikke indbringes for Disciplinærnævnet.
Disciplinærnævnet  

 skal behandle klagerne uden hensyn til, om indklagede er medlem af Foreningen  

 af Statsautoriserede Revisorer.
Stk. 4. Disciplinærnævnet eller formanden kan afvise at behandle  

 klager fra personer, der ikke har en retlig interesse i det forhold, klagen  

 angår, samt klager, der på forhånd må skønnes grundløse.
Er en klage indbragt  

 af den færøske registreringsmyndighed, Finanstilsynet, Færøernes landsstyre,  

 anklagemyndigheden eller Foreningen af Statsautoriserede Revisorer, skal  

 Disciplinærnævnet behandle klagen.
 Stk. 5. Den færøske registreringsmyndighed kan fatsætte regler om,  

 at klageren skal betale et gebyr til Disciplinærnævnet for at få behandlet en  

 klage.
 Stk. 6. Landsstyret kan indgå aftale med Erhvervs- og  

 Selskabsstyrelsen om, at det disciplinærnævn, der i Danmark behandler klager  

 over statsautoriserede revisorer, også behandler klager over autoriserede  

 revisorer.
§ 18 a.
En autoriseret revisor, der ved udøvelsen af sin  

 virksomhed tilsidesætter de pligter, som stillingen medfører, kan af  

 Disciplinærnævnet tildeles en advarsel eller pålægges en bøde på ikke over  

 200.000 kr.
 Stk. 2. Finder Disciplinærnævnet, at det over for en indklaget kan  

 blive aktuelt at bringe rettighedsfrakendelse i anvendelse, jf. § 19 a, stk.  

 2, eller at det til sagens oplysning er nødvendigt at lade parterne eller  

 vidner afhøre af retten, skal nævnet med en begrundet redegørelse henvise  

 sagen til behandling i Revisornævnet.
Stk. 3. Påhviler der den revisionsvirksomhed, hvori den pågældende  

 revisor er indehaver eller er ansat, et medansvar for forhold som nævnt i  

 stk. 1, kan revisionsvirksomheden pålægges en advarsel eller en bøde, der  

 tilfalder landskassen, på ikke over 500.000 kr.
Revisionsvirksomheden kan  

 alene pålægges sanktioner, såfremt virksomheden er inddraget som part i en  

 klagesag for Disciplinærnævnet eller Revisornævnet.
 Stk. 4. Disciplinærnævnet kan bestemme, at en afgørelse skal  

 offentliggøres.
§ 18 b.
Disciplinærnævnets afgørelse kan af sagens parter inden 3  

 måneder efter afgørelsens meddelelse indbringes for Revisornævnet.
Den  

 færøske registreringsmyndighed, Finanstilsynet, Færøernes landsstyre,  

 anklagemyndigheden og Foreningen af Statsautoriserede Revisorer kan inden for  

 samme frist indbringe enhver afgørelse, der er truffet af Disciplinærnævnet,  

 for Revisornævnet.
 Stk. 2. Sagens indbringelse for Revisornævnet har opsættende  

 virkning.
§ 18 c.
Forældelsesfristen er 5 år regnet fra den dag, da den  

 pligtstridige handling eller undladelse er ophørt.
 Stk. 2. Forældelsesfristen afbrydes ved indgivelse af klage til  

 Disciplinærnævnet.
§ 19. Den færøske registreringsmyndighed nedsætter et Revisornævn  

 bestående af en dommer som formand samt 8 medlemmer. 2 skal være  

 statsautoriserede eller autoriserede revisorer, 2 være registrerede  

 revisorer, 1 have national-økonomisk uddannelse, 1 den juridiske uddannelse,  

 1 have indsigt i pengeinstitutters og 1 i investorers forhold.
Den færøske  

 registreringsmyndighed kan udpege en dommer som næstformand.
Formandskab og  

 medlemmer udpeges for en periode af indtil 4 år.
 Stk. 2. Revisornævnet behandler sager, der henvises til eller  

 indbringes for Revisornævnet i medfør af § 18 a, stk. 2, eller § 18 b, stk.  

 1, i denne lov eller i medfør af § 11 a, stk. 2, eller § 11 b, stk. 1, i lov  

 om »skrasettar grannskodarar«.
Stk. 3. Ved Revisornævnets behandling af en sag skal foruden  

 formanden eller næstformanden mindst deltage 1 statsautoriseret eller  

 autoriseret revisor, 1 registreret revisor og 2 medlemmer af nævnet, der ikke  

 er revisorer.
Deltager flere medlemmer, må antallet af revisorer ikke  

 overstige antallet af medlemmer, der ikke er revisorer.
Stk. 4. Revisornævnets formand kan i større eller komplicerede  

 sager udvælge en sagkyndig person til at forelæggge sagen for Revisornævnet  

 og foretage afhøringer for nævnet.
Udgiften til den sagkyndige afholdes af  

 Foreningen af Statsautoriserede Revisorer i sager vedrørende autoriserede  

 revisorer og af Foreningen af Registrerede Revisorer i sager vedrørende  

 registrerede revisorer.
I sager indbragt af den færøske  

 registreringsmyndighed.
Finanstilsynet, Færøernes landsstyre eller  

 anklagemyndigheden afholdes udgiften af den pågældende myndighed.
 Stk. 5. Den færøske registreringsmyndighed kan i stedet for at  

 nedsætte Revisornævnet efter stk. 1 indgå aftale med Erhvervs- og  

 Selskabsstyrelsen om, at det af styrelsen nedsatte revisornævn behandler  

 sager vedrørende autoriserede revisorer og revisorer, der er optaget i det  

 færøske revisorregister.
§ 19 a.
Ved Revisornævnets behandling af sager, som er indbragt  

 for eller henvist til nævnet, jf. § 19, stk. 2, finder bestemmelserne i § 18  

 a, stk. 1 og 3, i denne lov samt § 11 a, stk. 1 og 3, i lov om  

 »skrasettar grannskodarar« (registrerede revisorer) tilsvarende  

 anvendelse.
Stk. 2. Såfremt en autoriseret eller en registreret revisor har  

 gjort sig skyldig i grov eller oftere gentagen forsømmelse i udøvelsen af sin  

 virksomhed og de udviste forhold giver grund til at antage, at den pågældende  

 ikke fremtidig vil udøve virksomheden på forsvarlig måde, kan Revisornævnet  

 begrænse den pågældendes adgang til at udøve lovpligtig revision eller  

 frakende beskikkelsen eller retten til at være optaget i Revisorregisteret på  

 tid fra 6 måneder til 5 år eller indtil videre.
Afgørelsen skal indeholde  

 oplysning om adgangen til efter § 20 at begære domstolsprøvelse og om fristen  

 herfor.
 Stk. 3. Revisornævnet kan bestemme, at en afgørelse skal  

 offentliggøres.
§ 19 b.
Revisornævnets afgørelser kan ikke indbringes for anden  

 administrativ myndighed.
 § 20. En afgørelse efter § 19 a, stk. 2, kan af den, afgørelsen  

 vedrører, forlanges indbragt for landsretten.
Stk. 2. Begæring i henhold til stk. 1 skal fremsættes for den  

 færøske registreringsmyndighed inden 4 uger efter, at afgørelsen er meddelt  

 den pågældende.
Den færøske registreringsmyndighed anlægger sag mod den  

 pågældende i den borgerlige retsplejes former.
Stk. 3. Begæring om sagsanlæg har opsættende virkning, men retten  

 kan ved kendelse bestemme, at den pågældende under sagens behandling ikke må  

 udøve virksomhed som autoriseret revisor.
Såfremt nævnets afgørelse findes  

 lovlig ved dommen, kan det i denne dom bestemmes, at anke ikke har opsættende  

 virkning.
§ 21. Revisornævnet kan til enhver tid efter ansøgning ophæve en i  

 henhold til § 19 a, stk. 2, foretagen frakendelse.
Er denne sket indtil  

 videre, og afslår nævnet ansøgning om ophævelse af frakendelsen, kan den  

 pågældende forlange afgørelsen prøvet ved landsretten, såfremt der er  

 forløbet fem år efter frakendelsen og mindst to år efter, at generhvervelse  

 af beskikkelsen senest er nægtet ved dom. § 19 a, stk. 2, 2. punktum, og §  

 20, stk. 2, finder tilsvarende anvendelse.
§ 22. Den færøske registreringsmyndighed fastsætter de nærmere  

 regler for Revisornævnets virksomhed og regler om, at klagerne skal betale et  

 gebyr for at få behandlet en klage.
Den færøske registreringsmyndighed,  

 Finanstilsynet, Færøernes landsstyre, anklagemyndigheden, Foreningen af  

 Statsautoriserede Revisorer og Foreningen af Registrerede Revisorer skal dog  

 ikke betale gebyr.
 Stk. 2. Revisornævnet kan lade afhøring af parter og vidner  

 foretage ved byretten på det sted, hvor parten eller vidnet bor.
Kapitel IV Ikrafttrædelsesbestemmelser m.v. § 23. Denne lov træder i kraft 1. juli  

 1993.
 Stk. 2. Samtidig ophæves lagtingslov nr. 33 af 9. maj 1964.
 Stk. 3. Det påhviler autoriserede revisorer, der ikke har  

 deponeret deres beskikkelse, inden en måned efter lovens ikrafttræden at have  

 forsikret som anført i § 1, stk. 2, nr. 7.
