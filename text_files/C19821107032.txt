 I min meddelese nr. 8/78 er redegjort for retningslinierne vedrørende  

 strafudmålingen i de omhandlede sager (tidligere færdselslovens § 117, stk.  

 4).
 Jeg er nu blevet bekendt med, at præsidenterne for Østre og Vestre  

 Landsret har udsendt et cirkulære den 15. december 1981, hvor de hidtil  

 fulgte retningslinier ændres, således at straffen i førstegangstilfælde uden  

 skærpende omstændigheder for fremtiden kan ventes fastsat til hæfte i 7 dage,  

 uanset om der ved frakendelsesdommen er udmålt bøde eller hæftestraf.
 I øvrigt foretages ingen ændringer i den hidtil fulgte praksis:
 Ved første gentagelse: hæfte i 14 dage.
 Såfremt der foreligger formildende omstændigheder, der dog ikke kan  

 karakteriseres som »særlig formildende« jfr. bestemmelsens ordlyd:  

 betinget dom (udmålt) plus tillægsbøde.
 Om kørsel i frakendelsestiden i forbindelse med ny promille- eller  

 spirituskørsel henvises til landsretternes cirkulæreskrivelse af 22. juni  

 1981.
 På denne baggrund anmoder jeg om, at anklagemyndigheden fremover nedlægger  

 påstand i overensstemmelse med de ændrede retningslinier, der som det fremgår  

 alene vedrører førstegangstilfælde.
