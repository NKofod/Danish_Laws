 Efter at det ved kongelig Resolution af 15. December 1920 er bestemt, at  

 der i hver af Købstæderne i de sønderjyske Landsdele skal ansættes to  

 ligestillede Præster (Sognepræster) henholdsvis for den danske og for den  

 tyske Menighed, har Kirkeministeriet i Henhold til Lov Nr. 579 af 31. Oktober  

 1920 § 4, efter at have modtaget indstillinger fra Kirkekollegierne, Dags  

 Dato fastsat følgende Regulativ for Embedsforholdet mellem den danske og den  

 tyske Præst i Købstæderne i de sønderjyske Landsdele og for Fordelingen af  

 Embedsforretningerne imellem dem.
§ 1 Formanden i det for begge Menigheder fælles Kirkeforstanderskab og  

 kirkekollegium er den danske Sognepræst, medmindre kirkekollegiets valgte  

 medlemmer enstemmig og med Samtykke fra den danske Sognepræst bestemmer, at  

 Hvervet overdrages til Sognepræsten for den tyske menighed, og denne er  

 villig til at overtage dette Hverv.
§ 2 Den Præst, der er Formand i Kirkeforstanderskabet og Kirkekollegiet,  

 besørger Brevvekslingen med Myndighederne i de Kirken og præsteembederne i  

 Almindelighed vedrørende Anliggender, navnlig for saa vidt Kirkens og  

 Præsteembedernes Økonomi angaar; han samler og indgiver alle statistiske  

 Indberetninger og lignende og opbevarer Kirkens og Præsteembedets Arkivsager.  

 Han er tillige Formand i de Legatbestyrelser, i hvilke Sognepræsten ifølge  

 Fundatserne for samme skal beklæde Formandssædet.
§ 3 Præsten for den danske og Præsten for den tyske menighed er i deres  

 Embedsgerning uafhængig af hinanden, og de to Menigheders Medlemmer kan selv  

 frit vælge, hvilken af dem de ønsker at betjenes af.
Embedshandlingerne skal  

 som Regel af den danske Præst udføres i det danske Sprog og af den tyske  

 Præst i det tyske Sprog, og ingen af præsterne er pligtige at udføre  

 Embedshandlinger i andet Sprog end det, som er hans eget; den danske Præst  

 meddeler udelukkende konfirmandundervisning i det danske Sprog og den tyske i  

 det tyske Sprog.
 Med hensyn til Kirkens og Kirkegaardens Benyttelse til ekstraordinære  

 Gudstjenester og kirkelige handlinger har den Præst, som anmelder handlingen  

 til vedkommende Kontor eller Kirkebetjent, til et Klokkeslet, som ikke er  

 optaget, første Ret.
§ 4 Fordelingen af Gudstjenesterne paa Søn- og Helligdage saavel som i Fasten  

 mellem den danske og den tyske Præst træffer Kirkekollegiet til enhver Tid  

 Bestemmelse om med Biskoppens Godkendelse.
Paa samme Maade afgøres  

 Fordelingen af Konfirmationssøndagene mellem de to Præster.
§ 5 Der føres en fælles Hovedkirkebog for den danske og den tyske Menighed.  

 Denne føres af den af Præsterne, der er Formand for Kirkeforstanderskabet,  

 eller af Degnen paa hans Vegne og under hans Tilsyn.
 Ved Siden af Hovedkirkebogen føres der af hver af Præsterne en særskilt  

 Kirkebog (Duplikat) over de af ham udførte Embedshandlinger, fra hvilken  

 Tilførslerne sker til Hovedkirkebogen mindst en Gang maanedlig med Angivelse  

 af, hvilken Præst der har udført handlingen.
 Samtlige Kirkebøger føres paa Dansk og i Overensstemmelse med de af  

 Kirkeministeriet angaaende Førelsen af Kirkebøgerne i de sønderjyske  

 Landsdele givne nærmere Regler.
Attester efter Hovedkirkebogen udstedes af den Præst, der er Formand i  

 Kirkeforstanderskabet, og denne udsteder tillige alle Attester, der vedrører  

 Tilførsler i Tiden forud for dette Regulativs Ikrafttræden, Hvor det hidtil  

 har været i Brug, kan Attester efter hovedkirkebogen ogsaa udstedes af Degnen  

 paa præstens vegne og under hans Ansvar.
Ved Siden heraf er enhver af  

 Præsterne berettiget til at udstede Attester efter sin Kirkebog.
Med hensyn  

 til, i hvilket Sprog Attesterne skal udfærdiges, gælder de af Ministeriet til  

 enhver Tid givne Regler for Udstedelsen af Attester efter Kirkebøgerne i de  

 sønderjyske Landsdele.
Kirkens og Embedernes Segl, Stempler og lignende skal være affattede paa  

 Dansk og med Benyttelsen af danske Stednavne.
Dog kan gamle latinske Segl  

 bevares.
§ 6 Hvor der i en Købstad foruden Sognepræsten for den danske og Sognepræsten  

 for den tyske menighed er ansat en Andenpræst, bestemmes Omfanget af hans  

 Embedsforretning og hans Embedsforhold til Købstadens andre præster indenfor  

 Rammen af de ham ved den kongelige Resolution angaaende hans Udnævnelse  

 paalagte Pligter ved et af Købstadens Kirkekollegium med Biskoppens  

 Godkendelse affattet Regulativ.
Træffes der i dette Bestemmelse om Købstadens  

 deling i Distrikter, der skal betjenes hvert af sin Præst, skal dog ikke  

 herved Menighedsmedlemmer i det ene Distrikt kunne afskæres fra at lade sig  

 betjene af Præsten i det andet Distrikt, og omvendt.
§ 7 Uoverensstemmelser mellem Præsterne angaaende Forstaaelse af dette  

 Regulativ afgøres af Kirkekollegiet, dog at den, hvem Afgørelsen gaar imod,  

 kan indanke Sagen for Biskoppen og eventuelt for Ministeriet.
§ 8 Nærværende Regulativ træder i Kraft den 1. September d.A. og skal  

 revideres samtidig med Anordningen angaaende Kirkesproget m.m. i de  

 sønderjyske landsdele.
 Hvilket herved bekendtgøres til Efterretning for alle vedkommende.
 Kirkeministeriet, den 23. August 1921.
J.
C.
Christensen.
/O.
Waage Jensen.
 Fm.
