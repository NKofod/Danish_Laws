Godkendelse af 3 beroligende injektioner i løbet af 9 dage Det lokale nævn godkendte alle 3 beroligende injektioner med tvang.
Sundhedsvæsenets Patientklagenævn godkendte ligeledes alle 3 beroligende injektioner med tvang.
Vedrørende den første injektion lagde nævnet vægt på, at patienten ifølge journalen var tiltagende urolig, vredladen, højtråbende og havde slået ud efter personalet, og at man forinden havde forsøgt at begrænse og korrigere hendes adfærd, samt havde forsøgt at tale hende til ro og havde tilbudt beroligende medicin til frivillig indtagelse.
Vedrørende den næste injektion lagde nævnet vægt på, at patienten ifølge journalen var voldsomt truende, opkørt, rastløs, hurtigt kørende og psykotisk.
Vedrørende den sidste injektion lagde nævnet vægt på, at patienten ifølge journalen var opkørt, vredladen, udskældende samt hurtigt talende, samt at hendes somatiske tilstand endvidere var svært påvirket i form af ankelødemer og åndedrætsbesvær.
