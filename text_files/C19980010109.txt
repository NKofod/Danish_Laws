1. Indledning Ved lov nr. 419 af 26. juni 1998 om ændring af momsloven (Delvis  

 momsfradragsret for billeasing m.v.) blev der inført en begrænset  

 momsfradragsret for virksomheder, der lejer eller leaser  

 personmotorkøretøjer.
Endvidere er der sket en opstramning af reglerne om  

 udbetaling af negativ moms.
 2. Momsfradragsret for billeasing m.v., ændring af  

 lovens § 42.
Fradraget Ændringen indebærer, at der indføres en begrænset momsfradragsret for  

 virksomheder, der lejer herunder leaser personmotorkøretøjer.
De enkelte  

 køretøjer skal lejes for et tidsrum af mindst 6 måneder.
Lejeperioden skal  

 dog være sammenhængende.
Dette tidsrum kan være aftalt i kontrakten på forhånd eller ske ved en  

 forlængelse af kontrakten.
I sidstnævnte tilfælde er det nødvendigt, at  

 udlejeren udsender en revideret faktura, hvoraf fradragsprocenten fremgår.
 Fradraget er momsbeløbet, det vil sige 25 pct., af et særligt grundlag.
Grundlaget Grundlaget er en vis procent af den registreringsafgift, som er betalt ved  

 indregistreringen af det udlejede køretøj.
I de 3 første år (dvs. 36 måneder) efter registreringen udgør grundlaget 2  

 pct. pr. måned af registreringsafgiftsbeløbet, herefter 1 pct. pr. måned.
Den  

 anvendte procent afhænger således af køretøjets alder, idet alderen regnes  

 fra første registreringstidspunkt her i landet eller i udlandet.
Kendes dette tidspunkt ikke, regnes alderen fra køretøjets  

 fremstillingstidspunkt.
Fabrikationstidspunktet fremgår normalt af  

 stelnummeret, ellers skønnes det af de statslige told- og skattemyndigheder.  

 I enkelte tilfælde vil det ikke være muligt for en udlejer at oplyse  

 registreringsafgiftsbeløbet.
På denne baggrund er der fastsat et alternativt  

 grundlag, der skal bruges i disse tilfælde, og som udgør 55 pct. af  

 købsprisen incl. moms, men excl. leveringsomkostninger for det pågældende  

 køretøj. 55 pct. er det skønnede gennemsnitlige indhold af  

 registreringsafgift i en almindelig personbil.
55 pct's-reglen kan således finde anvendelse, hvis  

 registreringsafgiftsbeløbet er ukendt.
Det vil også være tilfældet, hvor det  

 er vanskeligt (herunder meget ressourcekrævende) at fastslå størrelsen af den  

 registreringsafgift, der er betalt for udlejningsbilen.
Privat/Erhvervsmæssigt Det er en betingelse for at opnå det fastsatte fradrag, at mindst 10 pct.  

 af den årlige kørsel med det lejede køretøj sker i forbindelse med  

 virksomhedens fradragsberettigede levering af varer og ydelser.
Dette  

 indebærer, at bl.a. kørsel mellem hjem og fast arbejdssted betragtes som  

 privat kørsel.
Fradraget er således en form for standardfradrag, der indrømmes, uanset at  

 køretøjet også benyttes delvist privat.
Det betyder, at virksomheden ikke  

 skal dokumentere det præcise omfang af anvendelsen af køretøjet til  

 momspligtige formål.
Virksomheden må dog kunne godtgøre, at det pågældende  

 køretøj benyttes mindst 10 pct. til momspligtige formål.
Dette vil normalt  

 ikke kræve, at der føres en egentlig kørebog, hvis man på anden måde kan  

 godtgøre, at køretøjet benyttes mindst 10 pct. til momspligtige formål.
Virksomhederne kan fuldt ud medregne standardfradraget til købsmomsen,  

 hvis virksomheden i øvrigt har fuld fradragsret for indkøb til virksomheden  

 eller den sektor af virksomheden, hvori det lejede køretøj anvendes.
Har  

 virksomheden derimod delvis fradragsret, vil det nævnte standardfradrag også  

 kun delvis kunne medregnes til købsmomsen.
Fakturaen Det fremgår af § 40, stk. 4, i bekendtgørelse om merværdiafgiftsloven  

 (momsloven), at virksomheder, der udlejer eller leaser personmotorkøretøjer  

 ud til registrerede virksomheder for en periode på mere end 6 måneder, skal  

 angive det månedlige fradragsbeløb på fakturaen.
Fradragsbeløbet må ikke kunne forveksles med momsbeløbet på lejen.
Dette  

 momsbeløb kan som hidtil ikke medregnes til den indgående moms.
 3. Afbrydelse af 3 ugers fristen for udbetaling af  

 negativ moms, lovens § 63, stk. 2.
Efter bestemmelsen får told- og skattemyndighederne mulighed for at  

 afbryde 3 ugers fristen for udbetaling af negativ moms, hvis det skønnes, at  

 udbetalingen vil indebære en nærliggen de risiko for afgiftstab.
En sådan  

 mulighed vil især være aktuel i meget store og komplicerede sager.
Efter de  

 tidligere regler var der kun mulighed for at afbryde fristen, hvis  

 virksomheden lægger hindringer i vejen for myndighederne, f.eks. ved at nægte  

 de statslige told- og skattemyndigheder adgang til regnskabsmateriale m.v.  

 Som en alternativ mulighed kan den negative moms udbetales mod, at der  

 stilles sikkerhed.
 Virksomheder, der får udbetalt negativ moms efter udløbet af fristen på  

 3-uger, modtager en rentegodtgørelse med rentelovens rentesats for dagene fra  

 udbetalingsfristens udløb og indtil udbetalingen finder sted, når  

 forsinkelsen ikke skyldes virksomhedens forhold.
 4. Ikrafttrædelsestidspunkt.
Loven træder i kraft den 1. juli 1998 Loven indeholder desuden en overgangsbestemmelse.
Fradragsretten gælder  

 således også i forbindelse med lejeperioder efter lovens  

 ikrafttrædelsestidspunkt, uanset faktureringen har fundet sted på et  

 tidligere tidspunkt.
