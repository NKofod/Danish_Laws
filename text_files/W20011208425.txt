Landsskatteretskendelse Landbrugsejendom - vurderet som bebygget landbrug (kode 05) - avance ved salg A klager for indkomståret 1998 over, at skatteankenævnet har  

 anset avance ved salg af landbrugsejendom, 96.776 kr., for skattepligtig  

 efter  

 ejendomsavancebeskatningsloven.
Det fremgår af sagens oplysninger, at klageren med  

 overtagelsesdag den 1. oktober 1991 erhvervede en ejendom, der på  

 erhvervelsestidspunktet og i hele klagerens ejertid har været vurderet som  

 bebygget landbrug.
Ejendommen har ifølge det af klageren oplyste alene været  

 benyttet til privat bolig i ejertiden.
De til ejendommen hørende udhuse har  

 været anvendt til garage og roderum.
Klageren solgte ved slutseddel af 10. september 1998 ejendommen  

 med et jordtilliggende på i alt 2 hektar 22 m2. Ejendomsværdien var i 1998  

 820.000 kr., hvoraf ejerboligværdien udgjorde 462.000 kr.
Klageren har ved  

 indgivelsen af selvangivelsen ikke medregnet avance, idet han har anset  

 ejendommen for omfattet af fritagelsesbestemmelsen i  

 ejendomsavancebeskatningslovens § 8.
Klageren har ikke anmodet om at få ejendommen omvurderet i sin  

 ejertid, hvilket har medført, at klageren har beregnet lejeværdi af egen  

 bolig,  

 foretaget standardfradrag og betalt ejendomsskat i overensstemmelse med  

 ejendommens vurdering som bebygget landbrug.
Ifølge vurderingsmyndighederne  

 har  

 der ikke været klaget over ejendomsvurderingen i klagerens ejertid, og på  

 nuværende tidspunkt er ejendommen stadigvæk vurderet som bebygget landbrug.  

 Klageren har i ejertiden ikke foretaget fradrag for faktiske udgifter på  

 ejendommen.
Skatteankenævnet har ved den påklagede ansættelse ikke anset  

 klageren for omfattet af fritagelsesbestemmelsen i  

 ejendomsavancebeskatningslovens § 8, og har derfor forhøjet klagerens  

 kapitalindkomst for indkomståret 1998 med 96.776 kr., jf.  

 ejendomsavancebeskatningslovens  

 § 1, jf. § 9, således at der beregnes skattefritagelse for den del af  

 avancen,  

 der kan henføres til stuehuset.
Det er herved bl.a. anført, at ejendommen på  

 salgstidspunktet var vurderet som en landbrugsejendom, hvorfor avancen ved  

 salget ikke er omfattet af skattefritagelsen i  

 ejendomsavancebeskatningslovens  

 § 8, jf.
TfS 1997.821.
 Klagerens revisor har over for Landsskatteretten nedlagt  

 påstand om nedsættelse af den ansatte kapitalindkomst med 96.776 kr., jf.  

 ejendomsavancebeskatningslovens § 8, stk. 1.
Revisoren har til støtte herfor bl.a. gjort gældende, at  

 ejendommen må anses for fejlvurderet, da den i hele klagerens ejertid alene  

 har  

 været benyttet privat.
Der er ikke landbrugspligt på ejendommen, og der er  

 kun  

 ca. 27.000 m2 jord tilbage på ejendommen.
Klageren har ikke begæret  

 ejendommen  

 omvurderet, idet han var gået ud fra, at de kommunale myndigheder havde  

 vurderet ejendommen korrekt.
Udstykning af ejendommen var ikke mulig.
Hun har  

 herved henvist til TfS 1997.821.
 Landsskatteretten udtaler:
 Indledningsvis bemærkes, at det fremgår af  

 ejendomsavancebeskatningslovens § 9, stk. 1, at ved salg af ejendomme, der på  

 afståelsestidspunktet helt eller delvis benyttes til landbrug, jf.  

 vurderingslovens § 33, stk. 1, gives der et fradrag i den opgjorte  

 fortjeneste  

 efter stk. 2 og 3, såfremt afståelsen omfatter stuehuset.
 Ejendomme, der efter vurderingslovens § 33, stk. 1, er vurderet  

 som værende helt eller delvis benyttet til landbrug, er ejendomme med  

 benyttelseskode 05 (bebygget landbrug).
 Den i sagen omhandlede ejendom var på afståelsestidspunktet  

 vurderet som bebygget landbrug med benyttelseskode 05. Klageren har  

 imidlertid  

 oplyst, at ejendommen på afståelsestidspunktet hverken helt eller delvis  

 benyttedes til landbrug.
Retten finder, at der må lægges afgørende vægt på ejendommens  

 vurderingsmæssige status på afståelsestidspunktet, jf.
Told- og  

 Skattestyrelsens udtalelse refereret i TfS 1997.821. Idet ejendommen på  

 afståelsestidspunktet var vurderet som bebygget landbrug (benyttelseskode 05)  

 efter vurderingslovens § 33, stk. 1, falder klagerens salg af ejendommen ind  

 under ejendomsavancebeskatningslovens § 9, stk. 1, hvorefter klageren er  

 berettiget  

 til et fradrag i den opgjorte fortjeneste for den del, der vedrører  

 stuehuset.
Da klagerens salg af ejendommen er omfattet af  

 ejendomsavancebeskatningslovens § 9, stk. 1, finder  

 ejendomsavancebeskatningslovens § 8, stk. 1, ikke anvendelse.
Den påklagede  

 ansættelse for indkomståret 1998 stadfæstes derfor.
Det af klagerens revisor  

 anførte  

 findes ikke at kunne føre til et andet resultat.
