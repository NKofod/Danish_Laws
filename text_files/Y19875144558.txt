I § 7 i bekendtgørelsen om erhvervsmæssig buskørsel er indeholdt en  

 bestemmelse, hvorefter nødudgange ikke må spærres af bagage eller lignende,  

 hvorfor midtergangen ikke kan anvendes som soveplads I brev af 18. juni 1987 (j.nr.
F.afd. 1987-2486-146) har  

 Justitsministeriet anmodet Ministeriet for Offentlige Arbejder om en  

 udtalelse angående anvendelse af midtergangen i en bus, der anvendes til  

 turistkørsel, som soveplads for buspassagerer.
 I den anledning skal ministeriet meddele, at der i § 7 i bekendtgørelse  

 nr. 244 af 1. maj 1987 om erhvervsmæssig buskørsel er indeholdt en  

 bestemmelse, hvorefter nødudgange ikke må spærres af bagage eller lignende.  

 Denne bestemmelse vil kunne finde anvendelse i en situation som den  

 foreliggende, såfremt sikkerhedsmæssige hensyn tilsiger dette.
 Efter ministeriets opfattelse henhører det under Justitsministeriets  

 område at træffe afgørelse om, hvorvidt sådanne hensyn foreligger.
 Der henvises til telefonisk drøftelse med bilinspektør Ib Rasmussen.
