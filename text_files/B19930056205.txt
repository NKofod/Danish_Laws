 I medfør af § 76, stk. 7 og § 78, stk. 7 i lov om arbejdsformidling og  

 arbejdsløshedsforsikring m.v., jf. lovbekendtgørelse nr. 752 af 1. september  

 1992, som senest ændret ved lov nr. 433 af 30. juni 1993 fastsættes efter  

 forhandling med landsarbejdsnævnet:
§ 1.  Et medlem skal betale medlemsbidrag til de af  

 kassen fastsatte tidspunkter.
Medlemsbidraget skal vedrøre en nærmere angiven  

 periode.
 Stk. 2.  Kassen skal modregne forfaldent medlemsbidrag  

 til kassen i tilgodehavende dagpenge og andre ydelser fra kassen.
 Stk. 3.  Sker der samlet opkrævning af medlemsbidrag til  

 arbejdsløshedskassen og bidrag til den faglige organisation, skal det fremgå,  

 hvilket beløb der opkræves til kassen alene.
 § 2.  Fritaget for betaling af medlemsbidrag er:
a. deltager i et fagligt dagkursus, b. deltager i et godkendt kursus på en folkehøjskole, landbrugsskole eller  

 husholdningsskole, eller c. er elev på en folkehøjskole eller landbrugsskole i et andet nordisk  

 land og modtager tilskud fra det offentlige, Stk. 2.  Der kan ikke ske fritagelse for de i stk. 1  

 nævnte medlemmer, hvis medlemmet modtager ydelse efter bistandslovens § 37,  

 stk. 1.
 Stk. 3.  Fritagelsen for de i stk. 1, nr. 2 nævnte  

 medlemmer kan højst ske for 3 måneder inden for hvert kalenderår.
 Stk. 4.  For de i stk. 1, nr. 3 nævnte medlemmer skal  

 der ske ansøgning til kassen om fritagelse for betaling af medlemsbidrag.
 § 3.  Et medlem, der ikke betaler medlemsbidrag  

 rettidigt, skal af kassen skriftligt underrettes om kontingentrestancen.
 Stk. 2.  Skrivelsen skal afsendes til de medlemmer, der  

 ved den forudgående måneds afslutning ikke har betalt det fulde  

 medlemsbidrag, der forfalder til betaling i denne måned.
 Stk. 3.  Opkræver kassen i forbindelse med udsendelse af  

 skrivelsen et restancegebyr, betragtes dette som en del af det skyldige  

 medlemsbidrag.
 Stk. 4.  Kassen skal i skrivelsen udtrykkeligt angive,  

 at medlemmet vil blive slettet, hvis det skyldige medlemsbidrag ikke bliver  

 betalt senest 3 uger efter, at medlemmet skriftligt er blevet underrettet om  

 kontingentrestancen.
 § 4.  Et medlem, der ikke betaler det skyldige  

 medlemsbidrag rettidigt, jf. § 3, stk. 4, bliver slettet som medlem af kassen  

 med virkning fra det tidspunkt, indtil hvilket medlemmet har betalt bidrag.
 Stk. 2.  Kassen skal skriftligt underrette medlemmet,  

 hvis der sker slettelse efter stk. 1 og skal samtidig angive, at medlemskabet  

 kan genoprettes ved betaling af det skyldige medlemsbidrag senest 4 uger  

 efter, at meddelelsen om slettelsen er kommet frem.
 Stk. 3.  Underretning til medlemmet om slettelse skal  

 ske umiddelbart efter udløbet af betalingsfristen, jf. § 3, stk. 4.
 Stk. 4.  Kassen skal sikre sig fornøden dokumentation  

 for, at skrivelsen efter stk. 2 er afsendt.
 Stk. 5.  Bliver det skyldige medlemsbidrag betalt senest  

 4 uger efter, at medlemmet skriftligt er blevet underrettet om slettelsen,  

 genoprettes medlemskabet.
 § 5.  For et medlem, der får genoprettet sit  

 medlemskab, skal kassen samtidig træffe afgørelse om, at medlemmet udelukkes  

 fra dagpenge og andre ydelser fra kassen for de første 20 timers  

 dagpengeberettigede ledighed efter genoprettelsen.
 Stk. 2.  Den i stk. 1 nævnte sanktion bortfalder, hvis  

 den ikke er udstået senest 2 år efter datoen for afgørelsen om idømmelse af  

 sanktionen.
 § 6.  Der udarbejdes en vejledning til  

 bekendtgørelsen.
 § 7.  Bekendtgørelsen træder i kraft den 3. juli 1993  

 og finder anvendelse på medlemmer, hvis medlemsbidrag ifølge ordinær  

 opkrævning forfalder til betaling den 3. juli 1993 eller senere.
 § 8.  Samtidig ophæves Direktoratet for  

 Arbejdsløshedsforsikringens bekendtgørelse nr. 541 af 30. juni 1993 om  

 betaling af medlemsbidrag til en arbejdsløshedskasse.
