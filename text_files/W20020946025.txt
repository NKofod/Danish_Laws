Medlemmet meddelte ved brev af 24. januar 2001 arbejdsløshedskassen  

 at han ønskede sagen genoptaget.
Brevet blev modtaget af  

 arbejdsløshedskassen den 31. januar 2001. Arbejdsløshedskassen  

 traf den 24. april 2001 afgørelse om at direktoratet skulle tage  

 stilling til hvad medlemmet skulle have efterbetalt i efterløn,  

 herunder om der var tale om forældelse.
Direktoratet traf afgørelse om at medlemmet skulle have efterbetalt  

 efterløn for perioden 31. januar 1996-15. marts 1998 brutto kr.  

 238.357,-. Efterløn for perioden 1. oktober 1993-30. januar 1996 var  

 forældet, regnet fra den 31. januar 2001 hvor  

 arbejdsløshedskassen modtog medlemmets anmodning om at  

 efterlønssagen skulle genoptages.
Medlemmet kunne ikke få renter  

 idet der først var hjemmel hertil vedrørende udbetalinger der  

 lå efter den 1. juli 2000.
 Ankenævnet traf på sit møde den 22. august 2002  

 afgørelse om at direktoratets afgørelse blev  

 tiltrådt.
Begrundelsen var at efterløn måtte anses for omfattet af den  

 5-årige forældelse i 1908-loven.
Ikrafttrædelsen den 1.  

 juli 2000 af reglen om det ændrede bopælskrav ansås ikke  

 for en afbrydelse af forældelsen af et konkret krav, men alene for en  

 anerkendelse af grundlaget for et eventuelt krav.
Dette krav ansås  

 først for fremsat den 31. januar 2001.
Vedrørende renterne var begrundelsen at der ikke forud for den 1.  

 juli 2000 var hjemmel i arbejdsløshedsforsikringsloven til at udbetale  

 renter.
Renteloven omfattede ikke krav af offentligretlig karakter.
Dog  

 skulle der ved krav af offentligretlig karakter betales morarenter fra den  

 dag fordringshaveren påbegyndte retsforfølgning.
Der var ikke  

 indledt retsforfølgning i denne sag.
 Endvidere var der ikke hjemmel i almindelige retsgrundsætninger til  

 at udbetale renter idet de nye regler om renter netop blev indsat i  

 arbejdsløshedsforsikringsloven fordi den tidligere retstilstand var  

 urimelig.
Forældelse af krav på  

 efterløn, renter af efterløn med udbetalingstidspunkt  

 før den 1. juli 2000 - og ændring af bopælskravet A F G Ø R E L S E De skal have efterbetalt efterløn for perioden 31. januar 1996-15.  

 marts 1998, brutto kr. 238.357,-.
 De skal ikke have udbetalt renter af denne efterløn.
Begrundelsen er at arbejdsløshedsforsikringsloven med virkning fra  

 den 1. juli 2000 blev ændret således at der efter denne dato  

 kunne modtages efterløn under ophold i hele EØS-området  

 uden nogen tidsmæssig begrænsning.
I bemærkningerne til  

 lovforslaget er det forudsat at loven skulle have en vis tilbagevirkende  

 kraft idet den også skulle gælde for personer der havde  

 fået afslag på efterløn på grund af  

 bopælskravet, og hvor kravet ikke var forældet efter dansk rets  

 almindelige regler.
Begrundelsen er videre at De anses for omfattet af den tilbagevirkende  

 kraft idet arbejdsløshedskassen den 1. oktober 1993 indstillede  

 udbetalingen af efterløn på grund af Deres flytning til  

 udlandet.
De anses for at have dokumenteret at De har opholdt Dem inden for  

 EØS-området i den periode hvor efterlønnen var  

 indstillet.
 Efterløn for perioden 1. oktober 1993-30. januar 1996 anser  

 ankenævnet for forældet, jf. § 1, nr. 2, i 1908-loven om  

 forældelse hvor der er nævnt nogle eksempler på  

 løbende ydelser der forfalder med bestemte mellemrum, og som ikke er  

 afdrag på skyldig kapital, f.eks. restance af livrente,  

 overlevelsesrente, pension, aftægtsydelse, underholdsbidrag eller anden  

 lignende ydelse.
Efterløn tjener samme formål som lovens eksempler, nemlig  

 dækning af dagligdagens behov for en gruppe personer der ikke har  

 arbejdsindkomst eller indkomst ved selvstændig virksomhed.
Der er tale  

 om forsørgelsesydelser.
Efterløn er en lignende  

 forsørgelsesydelse og må anses for undergivet den 5-årige  

 forældelse som er fastsat i 1908-loven.
Arbejdsløshedskassen modtog Deres anmodning om genoptagelse af  

 sagen den 31. januar 2001. Forældelsen kan derfor tidligst anses for  

 afbrudt denne dato.
De kan derfor højst få udbetalt  

 efterløn 5 år forud for denne dato.
I perioden forud for den 31.  

 januar 2001 kan forældelsesfristen ikke anses for at have været  

 suspenderet på grund af utilregnelig uvidenhed om kravet da uvidenhed  

 om det retlige grundlag - men ikke det faktiske grundlag - ikke  

 medfører suspension.
Ankenævnet anser ikke ikrafttrædelsen den 1. juli 2000 af  

 reglen om det ændrede bopælskrav i relation til efterløn  

 for et særligt retsgrundlag hvorved gældens tilblivelse og  

 størrelse er anerkendt af skyldneren eller på anden måde  

 skriftligt fastslået - men alene for en anerkendelse af grundlaget for  

 et eventuelt krav.
Dette krav anses således først for fremsat  

 den 31. januar 2001.
 Begrundelsen for at De ikke får renter af den omhandlede  

 efterløn, er at der ikke forud for den 1. juli 2000 var hjemmel i  

 arbejdsløshedsforsikringsloven til at udbetale renter ved  

 efterbetaling af efterløn.
Ifølge lovbekendtgørelse nr. 583 af 1. september 1986 om  

 renter ved forsinket betaling m.v., som ændret ved lov nr. 1098 af 21.  

 december 1994, § 1 gælder loven for rente af pengekrav på  

 formuerettens område.
Det vil sige at krav af offentligretlig karakter  

 falder udenfor.
Imidlertid fremgår det af lovens § 8, stk. 1, at hvis  

 pengekrav uden for formuerettens område ikke betales i rette tid, skal  

 der betales morarente fra den dag fordringshaveren påbegynder  

 retsforfølgning til betaling af gælden.
Ifølge § 3, stk.  

 5, kan retten når særlige forhold begrunder det, bestemme at  

 rente skal betales fra et tidligere eller senere tidspunkt.
De førnævnte bestemmelser vedrører procesrenter.
De  

 forudsætter altså at der er indledt retsforfølgning  

 ligesom det er retten der tager stilling til om der skal svares renter.  

 Nævnet finder således ikke at nævnet har hjemmel til at  

 pålægge arbejdsløshedskassen at udbetale renter.
Ankenævnet finder heller ikke at der er hjemmel i almindelige  

 retsgrundsætninger til at udbetale renter.
Nævnet henviser til at  

 de nye regler om renter i arbejdsløshedsforsikringsloven netop blev  

 indsat fordi det var konstateret at den hidtidige retstilstand var urimelig,  

 og for at give samme mulighed for forrentning som den der følger af en  

 domstolsafgørelse.
Ankenævnet henviser til Arbejdsministeriets bekendtgørelse nr. 712 af 19. juli 2000 af lov  

 om arbejdsløshedsforsikring m.v. § 46, stk. 2-4, og § 75 b, stk. 1,  

 nr. 4, lov nr. 274 af 22.12. 1908 om forældelse af visse fordringer §§ 1-5  

 og direktoratets bekendtgørelse nr. 357 af 18. maj 2000 om renter af  

 efterbetaling af dagpenge m.v. § 3, stk. 1-3, og § 4.
 Ankenævnet tiltræder således direktoratets  

 afgørelse af 9. oktober 2001.
På ankenævnets vegne xxx fuldmægtig De kan læse om afgørelsens faktiske og retlige grundlag  

 på de følgende sider.
 Kopi til:
xxx xxx Arbejdsdirektoratet + akter 1. Sagsforløb Direktoratet fremstiller sagen på følgende måde:
 "Det fremgår af sagen at xxx indstillede udbetalingen af Deres  

 efterløn den 1. oktober 1993, da De på dette tidspunkt flyttede  

 til udlandet og derfor efter de dagældende regler ikke havde ret til  

 efterløn. xxx genoptog udbetalingen af efterløn den 16. marts  

 1998, da De på dette tidspunkt flyttede tilbage til Danmark.
 xxx skrev til Dem den 8. januar 2001, at  

 arbejdsløshedsforsikringsloven var blevet ændret, og at De  

 skulle skrive til xxx, hvis De ønskede Deres sag genoptaget.
De skrev i brev af 24. januar 2001 at De ønskede Deres sag  

 genoptaget.
Brevet er modtaget i xxx den 31. januar 2001.
 xxx skrev den 2. februar 2001 til Dem og bad Dem om at indsende  

 dokumentation for bopæl og indtægter mv. for den periode, hvor  

 udbetalingen af Deres efterløn havde været indstillet.
 De sendte dokumentationen med brev af 4. marts 2001.
 xxx bad med brev af 23. marts 2001 om yderligere dokumentation. xxx  

 omtalte i brevet forældelsesfristen på 5 år.
De sendte den 31. marts 2001 den ønskede dokumentation.
De skrev  

 yderligere i brevet at efter Deres opfattelse kunne der ikke blive tale om en  

 forældelsesfrist, men at den i givet fald skulle være på 20  

 år.
De bad om oplysning om, på hvilket grundlag denne  

 forældelsesfrist hvilede.
De skrev videre at ASE stoppede udbetalingen  

 af efterløn i overensstemmelse med de dagældende danske  

 bestemmelser, men i strid med EU-bestemmelser, hvilket havde tvunget Danmark  

 til at ændre regler.
Det var Deres opfattelse at De var  

 påført et lovstridigt forhold, som De var uden indflydelse  

 på.
De forventede derfor at få efterløn fra den 5. marts  

 1993. De spurgte også hvorfor der var gået 7 måneder, fra  

 loven trådte i kraft, til De fik brev fra xxx.
xxx skrev i brev af 3. april 2001 blandt andet at grunden til at xxx  

 først henvendte sig til Dem den 8. januar 2001 var at der først  

 den 30. oktober 2000 fandtes retningslinier fra Arbejdsdirektoratet om,  

 hvilke sagstyper a-kasserne af egen drift skulle genoptage.
Herefter skulle  

 xxx udlandsarkiv gennemgås manuelt, hvilket var årsagen til at De  

 først hørte fra xxx den 8. januar 2001.
 De spurgte i brev af 9. april 2001 blandt andet, på hvilket grundlag  

 xxx vurdering af forældelsesspørgsmålet hvilede.
 xxx traf den 24. april 2001 afgørelse om at De ville have  

 været berettiget til efterløn under Deres bopæl i  

 EØS, hvis det nugældende bopælskrav havde været  

 gældende. xxx oversendte samtidig sagen til Arbejdsdirektoratet med  

 henblik på afgørelse af  

 forældelsesspørgsmålet og erstatningsbeløbet.
De skrev i brev af 26. april 2001 at det var Deres opfattelse, at der ikke  

 kunne blive tale om en "forældelsesfrist" på 5 år i Deres  

 tilfælde.
Deres begrundelse herfor var at hvis Danmark havde rettet sig  

 efter de gældende EU-bestemmelser havde xxx fortsat udbetalingen af  

 efterløn også efter flytningen til et andet EU-land.
De skrev  

 videre at De ved en 5-årig forældelse blev berøvet Deres  

 efterløn forud for den 1. juli 1995. De fandt dette forkert og i strid  

 med EU's bestemmelser.
Hvis der skulle være tale om en  

 forældelsesfrist, måtte denne være på 20  

 år.
 I brev af 5. juli 2001 beregnede xxx størrelsen af det  

 beløb, De ville have modtaget i efterløn i perioden fra den 1.  

 oktober 1993 til den 14. marts 1998.
 I brev af 10. juli 2001 til direktoratet havde De opgjort Deres  

 tilgodehavende incl. renter til 934.235 kr.
 De rykkede den 31. juli 2001 for en afgørelse i sagen.
De skrev i brev af 25. august 2001 at efterlønnen i formuleringen i  

 lov nr. 397 af 31. maj 2000 er en særlig arbejdsmarkedspolitisk ordning  

 og at der intet er i forældelsesloven af 1908, der henviser til ordet  

 "ordning" eller noget der kan ligestilles hermed.
De har endvidere henvist  

 til at den 5-årige forældelse ikke er anvendelig, når der  

 er tilvejebragt et særligt retsgrundlag.
De anførte at  

 Europakommissionens henvendelse til den danske regering og folketinget var et  

 sådant særligt retsgrundlag og at xxx i afgørelsen af 24.  

 april 2001 havde anerkendt og skriftligt fastslået dette.
De mente  

 derfor ikke at den 5-årige forældelse var gældende.
 Direktoratet bad i brev af 13. september 2001 om at oplyse, hvilke  

 procedurer a-kassen havde for at finde de medlemmer, der kunne blive  

 berørt af lovændringen af 1. juli 2000.
xxx skrev i brev af 19. september 2001 at xxx i forbindelse med  

 lovændringen udarbejdede procedurer for at finde de medlemmer, der  

 ville være omfattet af lovændringen og fremsendte  

 orienteringsbreve til de medlemmer, der umiddelbart kunne findes ved  

 træk af EDB-lister. xxx afventede herefter retningslinier fra  

 direktoratet, hvilke fremkom den 31. oktober 2000. xxx udarbejdede herefter  

 yderligere procedurer med henblik på at finde medlemmer, der kunne  

 være omfattet af reglerne.
Dette indebar en gennemgang af xxx  

 udlandsarkiv, hvorunder Deres sag blev fundet.
De har i brev af 4. oktober 2001 opgjort Deres krav pr. 30. september 2001  

 til 942.020,29 kr." Sekretariatet er enig i fremstillingen.
2. Direktoratets afgørelse Direktoratet traf den 9. oktober 2001 følgende  

 afgørelse:
 "Direktoratet har behandlet xxx afgørelse af 24. april 2001.
Afgørelse De skal have efterbetalt efterløn for perioden fra den 31. januar  

 1996 til den 15. marts 1998.
Beløbet udgør 238.357 kr.
Beløbet er opgjort  

 før fradrag af skat mv.
Begrundelse Begrundelsen for afgørelsen er, at lov om  

 arbejdsløshedsforsikring mv. blev ændret med virkning fra den 1.  

 juli 2000, ved lov nr. 397 af 31. maj 2000. Ved lovændringen blev  

 lovens § 75 b, stk. 1, nr. 4 udvidet til hele EØS-området,  

 således at der efter den 1. juli 2000 kan udbetales efterløn  

 under ophold i hele EØS-området uden nogen tidsmæssig  

 begrænsning.
 Det er forudsat i bemærkningerne til lovforslaget, at loven skulle  

 have en vis tilbagevirkende kraft, idet den også skulle gælde for  

 personer, der havde fået afslag på efterløn på grund  

 af bopælskravet, og hvor kravet ikke var forældet efter dansk  

 rets almindelige regler.
 Direktoratet har vurderet, at De er omfattet af bestemmelsen om  

 tilbagevirkende kraft, idet a-kassen i 1993 indstillede udbetalingen af  

 efterløn på grund af Deres flytning til udlandet.
 Direktoratet har vurderet, at De har dokumenteret, at De har opholdt Dem  

 inden for EØS i den periode, hvor Deres efterløn har  

 været indstillet.
 Udbetalingen er opgjort som det beløb De ville have fået  

 udbetalt for perioden fra den 31. januar 1996 til den 15. marts 1998, hvis  

 udbetalingen af efterløn ikke havde været indstillet.
 For så vidt angår efterløn fra den 1. oktober 1993 til  

 den 30. januar 1996 er denne ydelse forældet efter dansk rets  

 almindelige forældelsesregler, jf. § 1, nr. 2 i lov nr. 274 af  

 22.december 1908 om Forældelse af visse Fordringer (1908-loven). Der er  

 i lovens § 1, nr. 2 nævnt nogle eksempler på løbende  

 ydelser, der forfalder med bestemte mellemrum og som ikke er afdrag på  

 skyldig kapital, fx restance af livrente, overlevelsesrente, pension,  

 aftægtsydelse underholdsbidrag eller anden lignende ydelse.
Efterløn tjener det samme formål som lovens eksempler, nemlig  

 dækning af dagligdagens behov for en gruppe personer, der ikke har  

 arbejdsindkomst eller indkomst ved selvstændig virksomhed.
Der er tale  

 om forsørgelses-ydelser.
Efterløn er en lignende  

 forsørgelsesydelse og er undergivet den 5-årige  

 forældelse, som er fastsat i 1908-loven.
xxx modtog Deres anmodning om genoptagelse af sagen den 31. januar 2001,  

 og forældelsen kan tidligst anses for afbrudt fra denne dato.
De kan  

 derfor højst få efterbetalt efterløn 5 år forud for  

 denne dato, altså fra den 31. januar 1996.
 En henvendelse fra EU-kommissionen kan ikke anses for et "særligt  

 retsgrundlag hvorved dens (gældens) tilblivelse og størrelse er  

 anerkendt af skyldneren eller på anden måde skriftligt  

 fastslået".
Øvrige bemærkninger Direktoratet har sendt en kopi af dette brev til (xxx).
 Der er ikke hjemmel i arbejdsløshedsforsikringsloven til at  

 forrente efterbetalingsbeløb, der ligger forud for den 1. juli 2000,  

 idet der først blev indført regler om forrentning pr. 1. juli  

 2000. Reglerne skal anvendes på udbetalinger, hvis ordinære  

 udbetalingstidspunkt ligger efter den 1. juli 2000. Reglerne herom står  

 i § 4 i bekendtgørelse nr. 357 af 18. maj 2000 om renter af  

 efterbetaling af dagpenge mv.
 Sagsfremstillingen og de anvendte regler står på de  

 følgende sider.
Der vedlægges et bilag, hvoraf udregningen af  

 efterbetalingsbeløbet fremgår." 3. Klagen til ankenævnet Ved indankningen den 15. oktober 2001 anførte De:
" Klage.
 Indledning.
 Ved afgørelser af 24-04-01 og 09-10-01 har xxx og  

 Arbejdsdirektoratet enstemmigt fastslået, at jeg er berettiget til  

 efterløn i perioden 01-10-93 til 15-03-98, hvor jeg har haft  

 bopæl i et andet EØS-land, Frankrig.
 Jeg er enig i disse afgørelser.
Efterløn/erstatning.
Beløb.
 Ved brev af 05-07-01 oplyser xxx, at efterløn (ikke udbetalt) i den  

 pågældende periode udgør i alt 511.437,- kr.
 På baggrund heraf opgør jeg mit samlede tilgodehavende  

 således:
Manglende/ikke udbetalt efterløn 511.437,- kr.
Renter heraf i perioden 155.886,- kr.
Renter fra 15-03-98 til 30-09-01 274.697,- kr.
I alt tilgode pr. 30-09-01 942.020,- kr.
 Ved brev af 09-10-01 opgør Arbejdsdirektoratet beløbet til  

238.357,- kr. excl. renter.
 Grundlag.
 Vore forskellige opgørelser tager udgangspunkt i lov nr. 397 af 31.  

 maj 2000.
 Forældelsesfrist.
 Ved afgørelse af 24-04-01 fastslår xxx, at  

 forældelsesfristen er 5 år, regnet fra ovennævnte lovs  

 ikrafttrædelsesdato, 1. juli 2000.
 xxx præciserer ikke, hvorledes xxx kommer til/vælger  

 5-års reglen, men fastslår, at der skal betales efterløn i  

 perioden fra 01-07-95 til 15-03-98.
 Ved afgørelse af 09-10-01 fastslår Arbejdsdirektoratet, at  

 forældelsesfristen er 5 år, men regnet fra 31-01-96.
 Direktoratet henviser til lov nr. 274 af 22. dec. 1908, § 1, stk. 2, og  

 begrunder dette.
 Med henvisning til "lov om ændring af lov om  

 arbejdsløshedsforsikring m.v. og lov om Arbejdsmarkedets  

 Tillægspension, § 3, stk. 1, indledning", fastslåes det, at  

 efterløn er hverken en pension eller en ydelse ved  

 arbejdsløshed, men en særlig arbejdsmarkedspolitisk ordning,  

 der kan regulere udbuddet af arbejdskraft.
 Europa-Kommissionen har ved henvendelse til den danske regering  

 fastslået, at ovennævnte lov i sin oprindelige form ikke er i  

 overensstemmelse med EU-retten og i strid med EF-traktatens artikel 39 og  

 Rådets forordning (EØF) nr. 1612/68 af 15. okt. 1968 om  

 arbejdskraftens frie bevægelighed inden for Fælleskabet.
 På baggrund heraf ændrer regeringen loven.
 Den 11-02-93 fyldte jeg 60 år og fik af xxx meddelelse om, at jeg  

 skal overgå fra arbejdsløshedsunderstøttelse til  

 efterløn.
 Den 05-03-93 fraflytter jeg Danmark og tager ophold i et andet  

 EØS-land.
 xxx meddeler mig i den forbindelse, at retten til efterløn  

 ophører 3 måneder efter jeg fysisk er flyttet, hvilket betyder  

 01-10-93. Jeg meddeler xxx, at dette efter min opfattelse er i strid med  

 EF-traktatens bestemmelser.
 Udbetalingen indstilles, og jeg opretholder mit medlemskab af xxx og  

 betaler kontingent indtil 11-02-00, hvor jeg fylder 67 år, og mit  

 medlemskab ophører.
 Ved at fratage mig retten til efterløn i perioden 01-10-93 til  

 15-03-98 pådrager xxx sig er erstatningsansvar, jvfr. (EØF) nr.  

 1612/68.
 Som anført i mit afsnit 3, er efterløn en  

arbejdsmarkedspolitisk ordning,  ikke en rente, pension,  

 aftægtsydelse, underholdsbidrag eller lign. ydelse, der kan ligestilles  

 hermed.
 Det er heller ikke "en forsørgelsesydelse til dækning af  

 dagligdagens behov for en gruppe personer," som påstået af  

 direktoratet.
 Det er en "ordning," hvorved en gruppe ældre personer, som  

 frivilligt forlader arbejdsmarkedet, giver plads for en gruppe yngre,  

 arbejdsløse personer.
 Ordningen er en kompensation/præmie/erstatning herfor og modsvarer  

 en arbejdsindtægt.
Deraf måske ordet "efterløn." Ordningen hører således ikke under § 1, stk. 2, men kan  

 henføres til § 1, stk. 6, i samme lov, hvilket begrundes  

 således:
Ved (EØF) nr. 1612/68 samt lov nr. 397 af 31. maj 2000 og  

 xxx-afgørelse af 24-04-01 er der "...tilvejebragt andet særligt  

 retsgrundlag, hvorved dens tilblivelse og størrelse er anerkendt af  

 skyldneren eller på anden måde skriftligt fastslået." Herefter og med henvisning til § 4 i samme lov, nr. 274 af 22. dec. 1908,  

 er forældelsesfristen 20 år.
 At forældelsesfristen, som fastslået af direktoratet, skal  

 regnes fra 31-01-96 er fejlagtigt.
 Som medlem af xxx, har denne et juridisk ansvar over for mig, så jeg  

 i enhver henseende tilgodeses i overensstemmelse med gældende  

 lovbestemmelser.
 Dette er også begrundelsen for, at xxx fastslår, at  

 efterbetaling skal ske fra 01-07-95.
 Renter.
 Direktoratet fastslår, at der ikke skal betales renter og henviser  

 til bekendtgørelse nr. 357 af 18. maj 2000, § 4, stk. 2.
Der er intet i denne henvisning, der siger, at der ikke skal  

 betales renter. jvfr. side 7, sidste afsnit, i direktoratets  

 afgørelse.
Se også vejl. nr. 72 af 18. maj 2000, indledning,  

 afsnit 3.
 Mit tilgodehavende skal forrentes, og jeg har anvendt en rentesats  

 på 10 %, der modsvarer en gennemsnitlig procesrente i den aktuelle  

 periode.
Der skal betales renter til og med udbetaling af det samlede  

 tilgodehavende finder sted." 4. Direktoratets bemærkninger til klagen Direktoratet udtalte den 5. november 2001:
 "Direktoratet sender klage over afgørelse af 9. oktober 2001.
 Der er ikke kommet nye oplysninger, der giver direktoratet anledning til  

 at ændre afgørelsen.
 Der skal bemærkes følgende til xxx klage af 15. oktober  

 2001:
 1.
 Det ses ikke at xxx i sin afgørelse af 24. april 2001 skulle have  

 fastslået, at xxx havde ret til efterløn fra den 1. oktober 1993  

 til den 15. marts 1998. Således som direktoratet læser xxx  

 afgørelse, er det xxx opfattelse at krav på efterløn for  

 perioden forud for den 1. juli 1995 var forældet.
 2.
 Direktoratet har i sin afgørelse af 9. oktober 2001 ikke  

 fastslået at xxx skulle have haft ret til efterløn i perioden  

 efter den 1. oktober 1993. Direktoratet har derimod fastslået at xxx  

 skal have efterbetalt efterløn for perioden fra den 31. januar 1996  

 til den 15. marts 1998, og at krav på beløb forud for den 31.  

 januar 1996 var forældede.
 3.
 Efter § 1, nr. 2, i lov nr. 274 af 22. december 1908 om forældelse  

 af visse fordringer (1908-loven) finder lovens regler anvendelse på  

 bl.a. restance af livrente, overlevelsesrente, pension, aftægtsydelse,  

 underholdsbidrag eller anden lignende ydelse, der forfalder med bestemte  

 mellemrum og ikke er at betragte som afdrag på skyldig kapital.
Østre Landsret har i en dom trykt i Ugeskrift for Retsvæsen  

 1997, side 495, fastslået at et krav på  

 arbejdsløshedsdagpenge var omfattet af 1908-lovens § 1, nr. 2. I dommens præmisser er det anført at  

 arbejdsløshedsdagpenge ligesom de i § 1, nr. 2, nævnte eksempler  

 er en løbende ydelse, der forfalder med bestemte mellemrum og ikke er  

 afdrag på skyldig kapital.
Det er anført at  

 arbejdsløshedsdagpenge tjener samme formål som lovens eksempler,  

 nemlig dækning af dagligdagens behov for en gruppe personer, der ikke  

 har arbejdsindkomst eller indkomst ved selvstændig  

 erhvervsvirksomhed.
Dommen er kommenteret hos Eivind Einersen: "Forældelsesloven af  

 1908" (1999), side 53. Heri er anført at listen i § 1, nr. 2  

 inkluderer de forsørgelsesydelser, som navnlig var relevante ved  

 lovens fremsættelse.
Det er yderligere anført at da det ikke var  

 hensigten at foretage en komplet opregning af omfattede ydelser, kunne  

 bestemmelsen udvides til at omfatte alle andre forsørgelsesydelser.
Ud  

 over de nævnte ydelser omfattes således ifølge  

 værket bl.a. bistandshjælp, boligsikring, invalidedagpenge og  

 privat arbejdsløshedsforsikring.
Efterløn er en særlig arbejdsmarkedspolitisk ordning, der  

 giver medlemmer af en a-kasse mulighed for en tidlig tilbagetrækning  

 fra arbejdsmarkedet, og efterlønnen har de samme karakteristika som  

 arbejdsløshedsdagpenge, herunder har efterlønnen til  

 formål at være et løbende forsørgelsesgrundlag for  

 medlemmerne.
Efterløn er derfor ligesom arbejdsløshedsdagpenge  

 omfattet af 1908-lovens § 1, nr. 2.
 4.
Ifølge 1908-lovens § 2 afbrydes forældelsen ved skyldnerens  

 erkendelse af gælden eller når fordringshaveren foretager  

 retslige skridt mod skyldneren.
Direktoratet har i denne sag anerkendt at der  

 sker afbrydelse af forældelsen allerede fra det tidspunkt, hvor xxx  

 henvender sig til enten direktoratet eller a-kassen med krav om  

 efterbetaling.
Da xxx brev om genoptagelse af sagen er modtaget i xxx den 31.  

 januar 2001, kan direktoratet anerkende at forældelsen er afbrudt fra  

 dette tidspunkt. xxx skal derfor have efterbetalt efterløn fra  

 perioden efter den 31. januar 1996.
 Direktoratet har således ikke fulgt xxx indstilling af 24. april  

 2001 idet xxx har vurderet, at forældelsen blev afbrudt på datoen  

 for lovens ikrafttræden den 1. juli 2000, således at krav forud  

 for den 1. juli 1995 var forældede.
 5.
For så vidt angår renter, blev rentebestemmelsen indsat i  

 arbejdsløshedsforsikringslovens § 46, stk. 2-5 ved lov nr. 334 af 17.  

 maj 2000 om ændring af lov om arbejdsløshedsforsikring mv.
Det  

 fremgik af lovens § 2, stk. 1, at loven trådte i kraft den 1. juli  

 2000. Af § 2, stk. 2 fremgik det at arbejdsløshedsforsikringslovens §  

 46, stk. 2 og 4 havde virkning for udbetalinger, der rettidigt kunne finde  

 sted den 1. juli 2000 eller senere.
De ydelser som xxx nu får efterbetalt, dækker perioden fra den  

 31. januar 1996 til den 15. marts 1998 og havde rettidigt  

 udbetalingstidspunkt ved hver måneds udgang i perioden.
Disse  

 udbetalingstidspunkter ligger alle forud for den 1. juli 2000, og der var  

 derfor ikke hjemmel til at betale renter af disse beløb.
Bilagsfortegnelse og alle bilag i sagen vedlægges.
Det skal  

 bemærkes at bilagsfortegnelsens nr. 22 er sprunget over, da dette  

 oversendelsesbrev er bilag nr. 22.
Kopi af dette brev er sendt til medlemmet og a-kassen." 5. Nyt efter klagen Deres advokat meddelte den 15. november 2001 ankenævnets  

 sekretariat:
 "xxx har bedt mig kommentere Arbejdsdirektoratets indlæg til  

 Ankenævnet af 5. d.m.
 Idet jeg i det hele henholder mig til de synspunkter xxx tidligere har  

 anført, vil jeg til direktoratets nævnte skrivelse gerne  

 bemærke følgende.
 Ad 1.
 A-kassen for Selvstændige Erhvervsdrivende skriver udtrykkeligt i  

 sit brev af 24. april 2001, at man hermed "træffe(r) afgørelse  

 om, at du ville have været berettiget til efterløn,  

 såfremt de nugældende bopælskrav havde været  

 gældende." Det kan ikke siges klarere, at xxx var berettiget til at  

 modtage efterløn i hele perioden 1. oktober 1993-15. marts 1998,  

 såfremt loven om arbejdsløshedsforsikring ikke - i strid med  

 EU-retten - havde gjort bopæl i Danmark til en betingelse for  

 modtagelse af efterløn.
Ad 2 Direktoratet skriver i sin udtalelse af 9. oktober 2001:
"Direktoratet har vurderet, at De er omfattet af bestemmelsen om  

 tilbagevirkende kraft, idet a-kassen i 1993 indstillede udbetalingen af  

 efterløn på grund af Deres flytning til udlandet." Ad 3.
 Tilbage står herefter alene spørgsmålet, om xxx  

 på efterløn i perioden efter 1. oktober 1993 i et eller andet  

 omfang bortfalder som følge af forældelse efter 1908-loven.  

 Dette er efter min opfattelse ikke tilfældet.
(i) 1908-lovens § 1 omfatter under litra 2 "fordring...på restance af  

 livrente, overlevelsesrente, pension.eller anden lignende ydelse, der  

 forfalder med bestemte mellemrum." Der kan højest være tale om  

 at anse efterløn som "anden lignende ydelse", men som tidligere  

 påpeget af xxx, afviger reglerne om efterløn markant fra  

 reglerne om pension og aftægtsydelser.
Hertil kommer, at der kun er tale om fordringer på restance.
Dette  

 er der efter min opfattelse ikke tale om.
Retligt set var forholdet jo det,  

 at loven om arbejdsløshedsforsikring ved at opstille krav om  

 bopæl her i landet for udbetaling af efterløn var i strid med  

 EU-retten.
Som dansk borger måtte xxx jo imidlertid rette sig efter  

 gældende lovgivning, og det forekommer ikke mig muligt at konstruere  

 situationen derhen, at der set med xxx øjne var tale om en "restance".  

 xxx havde jo ingen mulighed for at formå a-kassen til at udbetale et  

 beløb i strid med gældende lovgivning.
Højesterets dom af 20. juni 2000 (UfR 2000, 1953) taler ikke  

 herimod.
Der var her tale om erhvervsmæssige forhold og om en  

 tilsyneladende tvivlsom fortolkning af EU´s direktiv om  

 kapitaltilførselsafgifter.
Højesteret fremhæver, at de  

 offentliggjorte regnskaber fra Erhvervs- og Selskabsstyrelsen indicerede, at  

 afgifterne ikke udelukkende var fastsat med henblik på at dække  

 omkostningerne ved behandlingen af registreringerne.
 Højesterets dom vedrører umiddelbart  

 spørgsmålet om "utilregnelig uvidenhed". De to synspunkter har  

 imidlertid nøje sammenhæng.
(ii) 1908-lovens § 2 foreskriver, at fristen "regnes fra den tid, da fordringen  

 af fordringshaveren kan kræves betalt." xxx kunne ikke kræve  

 noget beløb betalt af a-kassen, som nødvendigvis må rette  

 sig efter gældende dansk lovgivning.
(iii) 1908-lovens § 3 undtager situationer, hvor kreditor "på grund af  

 utilregnelig uvidenhed om sit krav har været ude af stand til at  

 gøre sin ret gældende." I den forannævnte  

 højesteretsdom af juni 2000 antog Højesteret med en meget  

 konkret begrundelse at nogle betydelige erhvervsvirksomheder ikke var i  

 "utilregnelig uvidenhed" om, at nogle registreringsafgifter var i strid med  

 et EU-direktiv om kapitaltilførselsafgifter.
Den situation,  

 Højesteret tog stilling til, var imidlertid meget forskellig fra den  

 foreliggende sag. Ændringen af dansk lovgivning således at den  

 blev i overensstemmelse med EU-retten beroede ikke på en tvivlsom  

 fortolkning fastlagt af EFdomstolen, med derimod på, at EU-kommissionen  

 gjorde den danske regering opmærksom på et åbenbart  

 EU-stridigt forhold.
Til slut vil jeg gerne bemærke, at en fordring ikke uden videre  

 ophører på grund af forældelse.
Den ophører kun,  

 hvis debitor fremsætter den indsigelse, at fordringen er  

 forældet.
I mange retsforhold ønsker debitorer ikke at  

 gøre forældelsesindsigelsen gældende.
Den  

 omstændighed, at ministeriet gjorde forældelsesindsigelse  

 gældende i den tidligere nævnte højesteretsdom af juni  

 2000, betyder vel ikke uden videre, at ministeriet gør  

 forældelsesindsigelse over for en person, som åbenbart er  

 berettiget til en ydelse - efterløn  - som staten har ønsket at  

 tillægge ham." De meddelte den 20. november 2001 ankenævnets sekretariat:
"Jeg har følgende bemærkninger til ovenstående brev af  

 05-11-01 (Direktoratets oversendelsesbrev.
Ankenævnets  

 sekretariat.):
 Da jeg i marts 1993 fraflyttede Danmark, meddelte jeg adresseændring  

 til xxx.
 xxx meddelte mig herefter, at udbetaling af efterløn ville  

 ophøre 3 mdr. efter "fysisk" fraflytning med henvisning til  

 bopælspligt i Danmark.
 Mit medlemskab af xxx fortsatte og jeg betalte løbende herefter  

 kontingent.
 Marts 1998 tilflyttede jeg atter Danmark og meddelte xxx min nye adresse i  

 xxx.
 xxx genoptog umiddelbart herefter automatisk udbetalingen af  

 efterløn, som først ophørte ved mit fyldte 67.  

 år.
 Da xxx i 1993 indstillede udbetalingen af efterløn, meddelte jeg  

 xxx, at dette var i strid med EU-retten.
 Som det fremgår af ovennævnte samt mit mangeårige  

 medlemskab af xxx, så er der hos xxx en "indbygget automatik" i  

 behandlingen/administra-tionen af et medlemskab.
 Da xxx derfor i brev af 08-01-01 henvender sig til mig, er det  

 "automatikken," der funktionerer.
 xxx demonstrerer sit juridiske ansvar og forpligtelse desangående  

 over for mig og mit medlemskab.
 Det er derfor uden betydning, om jeg svarer på dette brev.
xxx har pligt til at genåbne sagen.
Det er bl.a. derfor og dertil,  

 at jeg betaler medlemskontingent.
 Ad punkt 4, Arbejdsdirektoratets brev af 05-11-01:
 Det er fejlagtigt af direktoratet at anføre, at forældelsen  

 først er afbrudt ved mit svarbrev til xxx af 24-01-01 (modtaget i xxx  

 31-01-01).
 xxx har senest ved brev af 24-04-01 erkendt, at forældelsen er  

 blevet afbrudt ved lovens ikrafttrædelse 01-07-00, men allerede i 1993  

 - ved at meddele mig, at efterlønsudbetalinger indstilles - erkendt  

 gælden og således afbrudt forældelsen.
 Ad punkt 5, Arbejdsdirektoratets brev af 05-11-01:
Direktoratet skriver "De ydelser...havde rettidigt  

 udbetalingstidspunkt..." Hvorledes kan udbetalinger i den anførte periode (januar 1996-marts  

 1998), hvilke i dag er mellem 3 1/2-5 1/2 år tilbage i tiden - og som i  

 skrivende stund endnu ikke er udbetalt - være sket rettidigt? En ren misfortolkning og -forståelse fra direktoratets side.
 Loven, der henvises til, trådte i kraft den 01-07-00.
 Direktoratet træffer først afgørelse den 09-10-01.
Der er således forløbet/forsvundet mere end 15 måneder  

 i denne periode? xxx/Direktoratet har i det mindste pligt til at betale renter fra lovens  

 ikrafttrædelse til betaling finder sted." Deres advokat meddelte den 21. november 2001 ankenævnets  

 sekretariat:
 "I fortsættelse af mit indlæg af 15. d.m. vedlægger jeg  

 kopi af en afgørelse, som Told- og Skattestyrelsen har truffet den 25.  

 oktober 2001 (Skat 2001-837). Told- og Skattestyrelsens afgørelse har  

 interesse på to punkter.
 1.
 Den fastslår, at 1908-loven kun kan finde anvendelse, hvis en  

 fordring må "anses for omfattet af den udtømmende opregning i  

 1908-lovens § 1, stk. 1, nr. 1." Det er i den foreliggende sag klart, at  

 efterløn, som slet ikke eksisterede i 1908, ikke er omfattet af denne  

 udtømmende opregning.
 2.
 Ved vurderingen af om det foreliggende beløb havde været  

 "betalt i urigtigt formening og forpligtelse hertil," når Told- og  

 Skattestyrelsen til, at dette ikke er tilfældet, fordi der efter den  

 tidligere gældende ret eksisterede en ubetinget pligt til at svare  

 afgift på tidspunktet for udbetaling af  

 udtrædelsesgodtgørelsen.
Denne retlige betragtning svarer ganske til de synspunkter, jeg har  

 anført vedrørende det forhold, at der skal foreligge en  

 "restance." Det er i den foreliggende sag sikkert, at  

 arbejdsløshedskassen ingen pligt havde til at udbetale xxx  

 efterløn i den periode, han var bosat i udlandet.
Tværtimod  

 ville en sådan udbetaling være et rent lovbrud, og xxx havde i  

 den pågældende periode intet retskrav overhovedet over for  

 a-kassen." Ankenævnets sekretariat meddelte den 27. februar 2002  

 direktoratet:
"Vedlagt fremsendes medlemmets advokats brev af 15. november 2001,  

 medlemmets brev af 20. november 2001 og medlemmets advokats brev af 21.  

 november 2001. Direktoratet bedes kommentere det anførte." Ankenævnets sekretariat meddelte Dem den 11. marts 2002:
"Som svar på Deres telefoniske henvendelse af 11. marts 2002 skal  

 ankenævnets sekretariat oplyse at den 27. februar 2002 blev Deres  

 advokats brev af 15. november 2001, Deres brev af 20. november 2001 og Deres  

 advokats brev af 21. november 2001 sendt til udtalelse i direktoratet.  

 Når direktoratets svar foreligger, skal det sendes til Dem og Deres  

 advokat til udtalelse (reglerne om partshøring). Derefter skal Deres  

 og Deres advokats svar afventes.
Derefter skal ankenævnets sekretariat  

 tage stilling til hvilken indstilling der skal gives til ankenævnet.  

 Sagen kan godt give anledning til en del overvejelser i sekretariatet.
Herefter skal sagen skrives færdig.
Den skal så på  

 møde i ankenævnet.
Ankenævnet holder normalt møde 1  

 gang om ugen.
Efter mødet skal sagen gøres færdig og  

 udsendes.
Ankenævnets sekretariat kan derfor på nuværende  

 tidspunkt ikke med nogen sikkerhed sige hvornår sagen forventes  

 afsluttet." De meddelte den 11. marts 2002 ankenævnets sekretariat:
 "Med henvisning til ovenstående og for den gode ordens skyld  

 bekræfter jeg vor telefonsamtale af d.d. kl. ca. 11.30,  

 således:
 1. Ved brev af 07-11-01 meddeler De, at "der vil gå indtil 4 mdr.  

 inden ankenævnet har afgjort sagen." Dette er ikke sket.
 2. De oplyser, at De den 27-02-02, næsten 4 mdr. senere, har sendt  

 vore (xxx) breve af 15-11-01, 20-11-01 og 21-11-01 til Arb. direktoratet.  

 Dette ca. 1 uge inden De skal træffe afgørelse, hvilket jeg  

 finder skødesløst, uansvarligt.
 3. Med henvisning til krav om aktindsigt, beder jeg Dem omgående  

 tilsende os kopi af Deres brev til direktoratet.
 4. Jeg beder Dem herefter meddele os, hvornår De har truffet  

 afgørelse i sagen.
 5. Jeg beder Dem ligeledes meddele os, om De ønsker yderligere  

 oplysninger, kommentarer fra os.
6. Kopi af fax/brev til xxx." De meddelte den 13. marts 2002 ankenævnets sekretariat:
 "Jeg bekræfter modtagelsen d.d. af Deres ovennævnte brev, som  

 jeg fax'er til advokat xxx for kommentarer.
Idet jeg henviser til min fax af 11-03-02 til Dem og under henvisning til  

 loven om sagsindsigt, beder jeg Dem omgående tilsende mig kopi af Deres  

 følgeskrivelse til Arb. direktoratet, hvorunder De fremsender vore  

 breve/skrivelser af 15., 20. og 21. nov. 2001." Ankenævnets sekretariat meddelte Dem den 14. marts 2002:
 "Vedlagt fremsendes kopi af ankenævnets sekretariats brev af 27.  

 februar 2002 til direktoratet.
Sekretariatet skal meddele Dem at sekretariatet ikke kan korrespondere med  

 både Dem og Deres advokat.
De må meddele hertil om De eller Deres  

 advokat repræsenterer Dem over for ankenævnet.
De af Dem til sekretariatet fremsendte håndskrevne telefaxer kan kun  

 med stort besvær læses - og med den risiko at de læses  

 forkert.
De bedes derfor - såfremt De fremover selv skal  

 repræsentere Dem over for ankenævnet - fremsende læselige  

 breve, d.v.s. breve udfærdiget på en anden måde." Direktoratet meddelte den 20. marts 2002 ankenævnets  

 sekretariat:
 "Arbejdsmarkedets Ankenævn har i brev af 27. februar 2002 anmodet om  

 direktoratets bemærkninger til xxx brev af 20. november 2001 og advokat  

 xxx breve af 15. november og 21. november 2001.
 Til advokat xxx brev af 15. november 2001 skal direktoratet  

 bemærke:
 Ad 1.
 Det er fortsat direktoratets opfattelse at xxx i brev af 24. april  

 2001 har givet udtryk for, at xxx ville have haft ret til efterløn fra  

 den 1. oktober 1993, hvis det nugældende bopælskrav havde  

 været gældende dengang, og at ydelser fra før den 1. juli  

 1995 var forældede.
 Ad 2.
Det citerede afsnit handler om, hvorvidt xxx var omfattet af lovens  

 bestemmelse om tilbagevirkende kraft.
Direktoratet kan ikke være uenig  

 i citatet.
 Ad 3 (i).
Efter direktoratets opfattelse gør advokat xxx i dette afsnit  

 gældende, at der slet ikke kan være tale om forældelse, da  

 der ikke er tale om en "restance." Direktoratet skal hertil bemærke, at der i bemærkningerne til  

 lovændringens § 3 (lov nr. 397 af 31. maj 2000 om ændring af lov om  

 arbejdsløshedsforsikring m.v. og lov om Arbejdsmarkedets  

 Tillægspension) står at, "Et krav om efterløn, som  

 under henvisning til EU-retten måtte blive rejst over for danske  

 myndigheder i overensstemmelse med bestemmelserne, vil derfor medføre,  

 at også personer, der før lovens ikraftræden har  

 fået afslag på efterløn på grund af  

 bopælskravet, har krav på efterløn i det omfang, dette  

 ikke er forældet efter dansk rets almindelige regler og nu kan  

 dokumenteres" (direktoratets understregning). Det er således i  

 lovbemærkningerne forudsat, at et krav om betaling af efterløn  

 med tilbagevirkende kraft, kan blive forældet efter lovgivningens  

 almindelige forældelsesregler.
 Ad 3 (ii).
Det er direktoratets opfattelse, at ved en eventuel efterbetaling af  

 efterløn fra fx oktober 1993, er udbetalingstidspunktet det  

 afgørende tidspunkt.
Det ses ikke at xxx var afskåret fra at  

 gøre sit krav gældende, fx ved at anlægge sag ved  

 domstolene.
 Ad 3 (iii).
Det er direktoratets opfattelse, at uvidenhed om det retlige grundlag  

 for et krav ikke suspenderer forældelsesfristen, jf. § 3 i lov nr. 274  

 af 22. december 1908 om forældelse af visse fordringer.
Det er  

 direktoratets opfattelse at dommen i UfR 2000, side 1953 H, underbygger  

 dette.
 Direktoratet skal yderligere bemærke, at direktoratet netop har  

 gjort forældelsesindsigelsen gældende over for xxx krav om  

 efterbetaling af efterløn tilbage til den 1. oktober 1993, idet dette  

 blev gjort ved afgørelsen af 9. oktober 2001.
 Det skal yderligere bemærkes, at selv om der ifølge § 2 i  

 1908-loven kræves foretaget retlige skridt - sagsanlæg - for at  

 afbryde forældelsen, har direktoratet dog i xxx (og lignende sager)  

 anerkendt afbrydelsen af forældelsen fra det tidspunkt, hvor a-kassen  

 modtog hans anmodning om efterbetaling af efterløn.
 Til xxx brev af 20. november 2001 skal direktoratet bemærke:
 Direktoratet er ikke enig med xxx i at der skulle være "indbygget  

 automatik" således at xxx skulle have haft pligt til at genåbne  

 hans sag efter xxx brev af 8. januar 2001. Ved afgørelse af  

 spørgsmålet om afbrydelse af forældelse bør der som  

 et absolut minimum være en tilkendegivelse fra medlemmet om at ville  

 kræve efterbetalingen.
 Det er rigtigt, at xxx i brev i 24. april 2001 har skrevet, at  

 forældelsen er afbrudt med lovens vedtagelse den 1. juli 2000.  

 Direktoratet er som det ses ikke enig i dette synspunkt og har truffet  

 afgørelse om at afbrydelse kan anerkendes fra den 31. januar 2001,  

 hvor xxx har modtaget xxx henvendelse.
 For så vidt angår xxx bemærkninger om det rettidige  

 udbetalingstidspunkt, har direktoratet ikke yderligere bemærkninger,  

 men skal henvise til pkt. 5 i direktoratets brev af 5. november 2001.
 For så vidt angår spørgsmålet om renter skal  

 direktoratet henvise til afsnittet "Øvrige bemærkninger" i  

 afgørelse af 9. oktober 2001.
 Til advokat xxx brev af 21. november 2001 skal direktoratet bemærke  

 at der i den refererede afgørelse fra Told- og Skattestyrelsen var  

 tale om krav om tilbagebetaling af for meget betalt afgift, og ikke - som i  

 xxx sag - om efterbetaling af efterløn.
 Efterløn er efter direktoratets opfattelse omfattet af 1908-lovens  

 § 1, nr. 2 idet denne bestemmelse blandt andet omfatter "... pension,  

 aftægtsydelse, underholdsbidrag eller anden lignende ydelse, der  

 forfalder med bestemte mellemrum og ikke er at betragte som afdrag på  

 en skyldig kapital." Det er således fastslået i en  

 Østre Landsretsdom (UfR 1997.495) at arbejdsløshedsdagpenge var  

 omfattet af 1908-loven.
Efterløn har samme karakteristika som  

 arbejdsløshedsdagpenge, og efterløn medgår - ligesom  

 arbejdsløshedsdagpenge - til medlemmets løbende  

 forsørgelse.
Efterløn er derfor ligesom  

 arbejdsløshedsdagpenge omfattet af 1908loven.
Kammeradvokaten har til orientering modtaget en kopi af dette brev." De meddelte den 25. marts 2002 ankenævnets sekretariat:
 "Jeg takker for Deres brev af 14. ds. med tilhørende bilag.
 De må acceptere, at jeg har bedt advokat xxx om juridisk assistance  

 i den foreliggende sag.
 Jeg beklager meget, at mine håndskrevne breve m.v. er svære at  

 læse.
 Fremover vil jeg forsøge at gøre brevene læselige,  

 idet jeg kan låne mig frem til en skrivemaskine her.
Fremtidig korrespondance bedes De sende til mig på min adresse i  

 Frankrig, hvorefter jeg tager mig af korrespondancen med advokat xxx." Ankenævnets sekretariat meddelte Dem den 3. april 2002:
"Vedlagt fremsendes kopi af direktoratets brev af 20. marts 2002 til  

 ankenævnets sekretariat.
Deres kommentarer udbedes." Ankenævnets sekretariat meddelte den 5. april 2002  

 Arbejdsløshedskassen for Selvstændige erhvervsdrivende:
"Ankenævnets sekretariat skal meddele at det ikke på  

 nuværende tidspunkt kan siges hvornår sagen kan behandles da der  

 korresponderes mellem medlemmet, direktoratet og ankenævnets  

 sekretariat." Deres advokat meddelte den 17. april 2002 ankenævnets  

 sekretariat:
 "Til Arbejdsdirektoratets indstilling af 20. f.m. vil jeg gerne  

 sammenfatte problemstillingen således:
 Der er enighed om, at klageren skal have medhold, såfremt  

 1908-lovens 5-årige forældelsesregel ikke finder anvendelse.  

 Dette er sagens eneste spørgsmål.
 Efter min opfattelse finder 1908-loven ikke anvendelse, i øvrigt af  

 en række grunde.
1908-loven kan kun finde anvendelse, hvis en fordring "må anses for  

 omfattet af den udtømmende opregning i 1908-lovens § 1, stk. 1, nr.  

 1," jf.
Told- og Skattestyrelsens afgørelse af 25. oktober 2001.
 Direktoratet gør her gældende, at efterløn er omfattet  

 af ordene "... pension, aftægtsydelse, underholdsbidrag eller anden  

 lignende ydelse, der forfalder med bestemte mellemrum og ikke er at betragte  

 som afdrag på en skyldig kapital." Direktoratet finder her  

 støtte i Østre Landsrets dom i UfR 1997, side 495, hvorefter  

 arbejdsløshedsdagpenge var omfattet af 1908-loven.
Efterløn har imidlertid en helt anden karakter.
Jeg skal herom  

 nøjes med at citere bemærkningerne til lovforslag L 276 om  

 ændring af lov om arbejdsløshedsforsikring m.v. og lov om  

 arbejdsmarkedets tillægspension, selve den lov, som gav ret til  

 efterløn for danskere, der bor "i et andet EØS-land." I disse  

 lovmotiver står:
"Efterløn er hverken en pension eller en ydelse ved  

 arbejdsløshed, men en særlig arbejdsmarkedspolitisk ordning i  

 form af en tilbagetrækningsordning, der kan regulere udbuddet af  

 arbejdskraft." Jeg fastholder således, at efterløn ikke er omfattet af  

 1908-loven.
Det forhold, at de samme lovmotiver til lovens § 3 har en generel  

 henvisning til, "at dette krav ikke er forældet efter dansk rets  

 almindelige regler ...," kan selvsagt ikke føre til, at 1908-loven  

 skal fortolkes anderledes, end den står.
Dansk ret har i øvrigt  

 andre forældelsesregler end 1908-loven, navnlig Chr.
V's Danske Lov  

 (den 20-årige forældelsesfrist).
 Som tidligere nævnt foreligger der ingen restance, som kunne  

 give anledning til anlæggelse af retssag. 1908-lovens grundtanke  

 er ganske klar: Den, der har en aktuel fordring, og som undlader at  

 følge den op gennem retssag, må selv bære den  

 skadevirkning, at hans krav forældes på 5 år.
xxx havde intet krav mod arbejdsløshedskassen.  

 Arbejdsløshedskassen var ikke i restance.
Han havde følgelig  

 ingen årsag og ingen retlig mulighed for at anlægge retssag mod  

 arbejdsløshedskassen.
Dette har den påklagede afgørelse i øvrigt også  

 godkendt derved, at man anser forældelsen afbrudt den 31. januar 2001  

 ud fra det synspunkt, at xxx modtog hans anmodning om genoptagelse af sagen  

 den 31. januar 2001. Dette var imidlertid ingen retssag, og afgørelsen  

 viser derfor vel, at det simpelthen ikke er muligt at benytte 1908-lovens  

 kriterium for afbrydelse af den grund, at xxx på intet tidspunkt har  

 haft noget aktuelt krav overfor arbejdsløshedskassen.
Han har ingen  

 årsag haft til og intet grundlag for at anlægge nogen retssag mod  

 arbejdsløshedskassen.
Højesterets dom af 20. juni 2000 (UfR 2000, side 1953) taler ikke  

 herimod.
I det tilfælde der var forelagt for Højesteret,  

 støttedes kravet på et klart kapitaltilførselsdirektiv,  

 hvis fortolkning var fastlagt ved en dom af EF-domstolen.
Den lovgivning, der er tale om i den foreliggende sag, er, som det  

 fremgår af motiverne, udslag af en række politiske forhandlinger  

 mellem EU-kommissionen og den danske regering, hvis hovedformål var at  

 sikre hensy- net til arbejdskraftens frie bevægelighed.
Der er således ikke  

 tale om fastsættelse af en ret, der til stadighed er tilkommet den  

 enkelte, men derimod om en politisk udformning af de overordnende regler i  

 Romtraktaten." Ankenævnets sekretariat meddelte den 23. april 2002  

 direktoratet:
"Vedlagt fremsendes kopi af medlemmets advokats brev af 17. april 2002.  

 Direktoratet bedes kommentere det anførte." Ankenævnets sekretariat meddelte den 13. maj 2002  

 direktoratet:
"Ankenævnets sekretariat skal hermed rykke for svar på sit  

 brev af 23. april 2002." Direktoratet meddelte den 7. maj 2002 ankenævnets  

 sekretariat:
 "Arbejdsmarkedets Ankenævn har med brev af 23. april 2002 bedt  

 Arbejdsdirektoratet om at kommentere advokat xxx brev af 17. april 2002 til  

 nævnet.
For så vidt angår advokat xxx henvisning til Told- og  

 Skattestyrelsens afgørelse af 25. oktober 2001, er det direktoratets  

 opfattelse, at opregningen i § 1, nr. 2) i 1908-loven ikke er  

 udtømmende, alene af den grund at bestemmelsen afsluttes med  

 formuleringen "... eller anden lignede ydelse, der forfalder med bestemte  

 mellemrum ..." Efter direktoratets opfattelse fremgår dette tillige af den omtalte  

 Østre Landsretsdom i UfR 1997.495, hvor landsretten fastslår, at  

 arbejdsløshedsdagpenge er omfattet af 1908-lovens § 1, nr. 2, selv om  

 arbejdsløshedsdagpenge ikke er nævnt i bestemmelsen.
 Det skal desuden bemærkes, at Told- og Skattestyrelsens  

 afgørelse af 25. oktober 2001 henviser til 1908-lovens § 1, nr.  

 1), og ikke til § 1, nr. 2).
For så vidt angår advokat xxx bemærkninger om at  

 efterløn har en helt anden karakter end arbejdsløshedsdagpenge,  

 skal direktoratet bemærke, at efterløn er en anden ydelse end  

 arbejdsløshedsdagpenge og gives på andre betingelser.  

 Efterløn er imidlertid - ligesom de i 1908-lovens § 1, nr. 2)  

 nævnte eksempler og ligesom arbejdsløshedsdagpenge - en  

 løbende ydelse, der forfalder med bestemte mellemrum og ikke er afdrag  

 på skyldig kapital.
Efterløn, der ligesom  

 arbejdsløshedsdagpenge er reguleret i lov om  

 arbejdsløshedsforsikring m.v., tjener som udgangspunkt det samme  

 formål som arbejdsløshedsdagpenge og de øvrige i § 1, nr.  

 2) nævnte ydelser, nemlig dækning af dagligdagens behov for en  

 gruppe personer, der ikke har arbejdsindkomst eller indkomst ved  

 selvstændig virksomhed.
Efterløn er derfor - ligesom  

 arbejdsløshedsdagpenge - omfattet af 1908-lovens § 1, nr. 2).
For så vidt angår advokat xxx bemærkninger om, at der  

 ikke er tale om restance og at der derfor ikke var årsag og retlig  

 mulighed for at anlægge en retssag, er direktoratet ikke enig heri.
Der  

 er således forud for 1. juli 2000 anlagt flere retssager med krav om  

 udbetaling af efterløn i udlandet.
Det skal desuden bemærkes, at direktoratets anerkendelse af at  

 forældelsen anses for afbrudt ved medlemmets henvendelse til a-kassen  

 er sket ud fra en rimelighedsbetragtning om, at størrelsen af den  

 efterbetalte efterløn ikke skulle være afhængig af  

 sagsbehandlingstiden i arbejdsdirektoratet og i akassen.
Der ligger heri ikke  

 noget synspunkt om, at det i øvrigt skulle være umuligt at  

 anvende 1908-lovens kriterium for afbrydelse af forældelsen.
Direktoratet kan afslutningsvis anbefale nævnet at overveje at  

 drøfte spørgsmålet om forældelse med  

 kammeradvokaten." Direktoratet meddelte den 14. maj 2002 ankenævnets  

 sekretariat:
"Hermed sendes efter aftale med xxx kammeradvokatens udtalelse af 21. maj  

 2001 om forældelse i forbindelse med udbetaling af efterløn og  

 overgangsydelse som følge af lov nr. 397 af 31. maj 2000." Ankenævnets sekretariat meddelte Dem den 24. maj 2002:
"Vedlagt fremsendes kopi af direktoratets breve af 7. og 14. maj 2002 med  

 bilag til ankenævnets sekretariat.
Deres kommentarer udbedes." Ankenævnets sekretariat meddelte den 11. juni 2002 xxx:
"Ankenævnets sekretariat skal meddele at det fortsat ikke kan siges  

 hvornår sagen kan behandles da der korresponderes mellem medlemmet,  

 direktoratet og ankenævnets sekretariat." Deres advokat meddelte den 11. juni 2002 ankenævnets  

 sekretariat:
 "Til Arbejdsdirektoratets indlæg i sagen af 7. f.m. og til  

 Kammeradvokatens udtalelse af 21. maj 2001 vil jeg gerne sammenfatte, at der  

 nu er enighed om, at det afgørende spørgsmål i sagen er,  

 om xxx krav på efterløn i et eller andet omfang er bortfaldet  

 som følge af forældelse indtrådt med hjemmel i 1908-lovens  

 § 1, stk. 1, nr. 2:
"Fordring på restance af stadigt tilbagevendende  

 afgift...på restance af livrente, overlevelsesrente, pension,  

 aftægtsydelse, underholdsbidrag eller anden lignende ydelse, der  

 forfalder med bestemte mellemrum og ikke er at betragte som afdrag på  

 en skyldig kapi tal." En stillingtagen til anvendelsen af denne bestemmelse forudsætter en  

 stillingtagen til to spørgsmål:
a) Efter min bestemte opfattelse foreligger der ingen "restance." Dette er  

 åbenbart rigtigt efter dansk ret.
Arbejdsløshedskassen havde  

 ubestridt ingen mulighed for at udbetale xxx efterløn i den periode,  

 han havde bopæl i Frankrig.
Dette afgørende retlige spørgsmål omtales overhovedet  

 ikke i Kammeradvokatens udtalelse af 21. maj 2001, hvilket er så meget  

 mærkeligere som Kammeradvokaten i sit responsum, side 7 forneden,  

 lægger "...vægt på, at der ikke i loven eller bemærkningerne  

 hertil udtrykkeligt er angivet, at det hidtidige bopælskrav er i strid  

 med EF-traktatens artikel 39 og artikel 7 i Rådets forordning nr.  

 1612/68 om arbejdskraftens frie bevægelighed.
Derimod angiver man, at man har stillet lovforslaget for at bringe loven i  

 overensstemmelse med de synspunkter, som Kommissionen har givet udtryk for  

 vedrørende efterlønsordningens forhold til EU-retten." Dette er afgørende for sagen.
Det er rigtigt, at motiverne til  

 loven, L 276 fremsat 12. april 2000, intet indeholder, der blot  

 forudsætningsvis anerkender, at den hidtidige retstilstand har  

 været i strid med EU-reglerne.
I de indledende bemærkninger til  

 motiverne hedder det tværtimod:
 "Europakommissionen har i september 1998 rejst spørgsmål  

 om betingelserne for ret til dansk efterløn i forhold til EU-retten.  

 På baggrund af den danske regerings svar i december 1998 og marts 1999  

 har der efterfølgende været en dialog med Kommissionen med  

 henblik på at opnå enighed om denne problemstilling.
 ...
For at sikre en lige behandling af alle, der har optjent ret til dansk  

 efterløn, har Kommissionen foreslået, at bopælskravene i  

 efterlønsordningen ændres, således at medlemmer af en  

 dansk arbejdsløshedskasse, der bortset fra bopælskravet opfylder  

 alle betingelserne for ret til efterløn, kan overgå til at  

 bevare retten til efterløn, hvis det har eller tager bopæl i et  

 andet EØS-land." I slutbemærkningen til motiverne anføres:
"Lovforslaget indebærer, at arbejdsløshedsforsikringen  

 bringes i overensstemmelse med de synspunkter, Kommissionen har givet udtryk  

 for vedrørende efterlønsordningens forhold til EU-retten.
De  

 krav på efterløn, som nu hjemles, følger af EF-traktatens  

 artikel 39 og artikel 7 i Rådets forordning nr. 1612/68 om  

 arbejdskraftens frie bevægelighed, således som disse bestemmelser  

 er fortolket af Kommissionen.
Et krav om efterløn, som under henvisning til EU-retten måtte  

 blive rejst over for danske myndigheder i overensstemmelse med  

 bestemmelserne, vil derfor medføre, at også personer, der  

 før lovens ikrafttræden har fået afslag på  

 efterløn på grund af bopælskravet, har krav på  

 efterløn i det omfang, dette krav ikke er forældet efter dansk  

 rets almindelige regler, og nu kan dokumenteres." Dette betyder, at den danske regering i sine svar af december 1998 og  

 marts 1999 har bestridt, at den dagældende lovgivning står imod  

 EU-reglerne, men at regeringen efter nogle forhandlinger med Kommissionen har  

 bestemt sig for at bøje sig for Kommissionens synspunkter.
 Der foreligger med andre ord intet klart EU-direktiv, endsige nogen  

 afgørelse af EF-domstolen, som viser, at den enkelte arbejdstager  

 skulle kunne få tilsidesat sin nationale lovgivning med henvisning til  

 EU-retten.
 Den vedtagne lov i sig selv giver ikke den enkelte arbejdstager noget  

 retligt krav på efterløn forud for lovens ikrafttrædelse  

 den 1. juli 2000.
Der er intet grundlag for i dag at mene, at den danske regerings  

 standpunkt i december 1998 og marts 1999 var åbenbart forkert.
Det er i  

 hvert fald en kendsgerning, at den danske regering indtog det standpunkt, og  

 at det aldrig vil blive afklaret, om xxx eller andre i hans situation ville  

 kunne have gennemført noget krav ved EF-domstolen.
 Når derfor Danmarks nationale myndigheder skal anvende danske regler  

 om forældelse, må man nødvendigvis lægge til grund,  

 at det standpunkt, den danske stat indtog under forhandlingen med  

 Kommissionen i december 1998 og marts 1999, har været rigtigt.
b) Kammeradvokaten begrunder sit standpunkt med, "at efterløn har  

 samme karakteristika som arbejdsløshedsdagpenge og medgår til  

 løbende forsørgelse..." Når lovgivningsmagten i de tidligere nævnte motiver til L 276  

 udtrykkeligt har anført, at "Efterløn er hverken en pension eller en ydelse ved  

 arbejdsløshed, men en særlig arbejdsmarkedspolitisk  

 ordning..." må danske nationale myndigheder lægge rigtigheden af dette  

 udsagn til grund.
Det krav, der er tale om i denne sag, er ikke nogen "anden  

 lignende ydelse." Som udtalt af Told- og Skattestyrelsen i afgørelsen  

 af 25. oktober 2001 (som antagelig skal henvise til § 1, stk. 1, nr. 2)  

 lægges med rette til grund, at der skal være sikker hjemmel, for  

 at et krav er omfattet af forældelsesloven af 1908.
* Om forældelsesfristens begyndelse bemærkes, at  

 rigtigheden af mit standpunkt understreges af de mange forskellige  

 standpunkter, der her synes indtaget.
 Arbejdsdirektoratet går i sin rundskrivelse nr. 96 af 30. oktober  

 2000 ind for at regne den 5-årige forældelse tilbage fra lovens  

 ikrafttræden den 1. juli 2000, dvs. til 1. juli 1995 - med andre ord et  

 andet standpunkt, end det der er indtaget i denne sag.
Kammeradvokaten indtager to forskellige standpunkter.
På side 8  

 skriver han, at udgangspunktet er, "at forældelse først afbrydes  

 ved direktoratets, ankenævnets eller A-kassernes konkrete anerkendelse  

 af den enkeltes krav på efterbetaling af efterløn - eller ved  

 retslige skridt".
 På side 9 skriver han imidlertid under sin sammenfatning, at man  

 skal lægge vægt på tidspunktet for kravets  

 fremsættelse.
 Alle autoriteter er således enige om, at 1908-lovens krav i § 2 om  

 skyldnerens erkendelse eller foretagelse af retlige skridt ikke kan bruges.  

 Man kan vanskeligt forestille sig en klarere - om end indirekte - erkendelse  

 af, at 1908-lovens regler er uanvendelige.
Skal man overhovedet tale om et begyndelsestidspunkt, må  

 direktoratets standpunkt være det rigtige.
I realiteten er den foran  

 citerede motivbemærkning om personer, der før lovens  

 ikrafttræden har fået afslag på efterløn det eneste  

 retlige grundlag for, at denne persongruppe har et sikkert retligt grundlag  

 for at fremsætte krav på efterløn.
Den må  

 forstås som den danske stats tilsagn om, at staten - uden på  

 noget tidspunkt at have erkendt at være forpligtet hertil - ensidigt  

 lover de personer, der har fået afslag på efterløn  

 på grund af bopælskravet forud for den 1. juli 2000, at dette  

 krav nu vil blive imødekommet.
Dette løfte er afgivet ved  

 lovforslagets fremsættelse den 12. april 2000.
Endvidere er en eventuel forældelse suspenderet som  

 følge af forældelseslovens § 3, idet xxx har været i  

 utilregnelig uvidenhed om sit krav.
Kammeradvokaten anfører i sin  

 udtalelse af 21. maj 2001, at "uvidenhed om det retlige grundlag for et krav  

 suspenderer imidlertid ikke forældelsesfristen," og Kammeradvokaten  

 henviser her til dommene i UfR 2000, side 1953 H og UfR 2000, 2444 H.
I begge  

 disse sager forelå domme afsagt af de Europæiske  

 Fællesskabers domstol (henholdsvis 2. december 1997 og 31. marts 1992).  

 I den foreliggende sag er der tale om en rent politisk beslutning fra den  

 danske regerings side, og den danske stat bør ikke under  

 nærværende sag kunne få medhold i den betragtning, at det  

 standpunkt den danske regering - meget tænkeligt efter samråd med  

 Kammeradvokaten -indtog over for EU-Kommissionen i sine forannævnte  

 udtalelser af december 1998 og marts 1999 var så åbenbart  

 uholdbart, at enhver dansk borger burde kunne indse det.
I hvert fald  

 må Arbejdsmarkedets Ankenævn efter min opfattelse lægge til  

 grund, at de standpunkter, den danske regering indtager, er seriøse.  

 Lægger man dette til grund, foreligger der utvivlsomt "utilregnelig  

 uvidenhed om sit krav" fra xxx side." Ankenævnets sekretariat meddelte Dem den 8. juli 2002:
"Hermed meddeles det Dem at det vil vare et stykke tid endnu før  

 ankenævnet kan behandle Deres sag.
Dels beror sagen på  

 principielle overvejelser i ankenævnets sekretariat, og dels er der  

 ikke møder i ankenævnet i uge 29-31." 6. Regler Arbejdsministeriets bekendtgørelse nr. 712 af 19. juli 2000 af  

 lov om arbejdsløshedsforsikring m.v.
 Beregning af dagpenge m.v.
 § 46, stk. 2. Udbetales dagpenge ikke rettidigt, jf. stk. 1, og  

 skyldes dette ikke medlemmets forhold, forrentes beløbet med den  

 aktuelt gældende morarente efter rentelovens § 5 fra forfaldsdagen, jf.  

 dog stk. 3. Rentebeløb, der er mindre end højeste dagpenge for  

 en dag, jf. § 47, udbetales ikke.
 Stk. 3. Stk. 2 finder ikke anvendelse ved efterbetaling af dagpenge  

 efter artikel 69 i forordning (EØF) nr. 1408/71.
 Stk. 4. Stk. 2 finder tilsvarende anvendelse ved efterbetaling af  

 andre ydelser fra kassen, bortset fra kursusgodtgørelse, og ved  

 forsinket udbetaling af en skattefri præmie, jf. § 74 k og § 75 c, stk.  

 10-12.
(Reglen om morarenter trådte i kraft den 1. juli 2000. Forud herfor  

 var der ikke regler i arbejdsløshedsforsikringsloven om  

 morarenter.) Efterløn til medlemmer, der er fyldt 60 år før  

 den 1. juli 1999 § 75 b.
Ret til efterløn har medlemmer af anerkendte  

 artbejdsløshedskasser, ...
 4) som har bopæl her i riget, bortset fra Færøerne og  

 Grønland, eller i et andet EØS-land.
 Stk. 2...
 (Denne formulering af arbejdsløshedsforsikringslovens § 75 b, stk.  

 1, nr. 4, skyldtes lov nr. 397 af 31. maj 2000 om ændring af lov om  

 arbejdsløshedsforsikring m.v. og lov om Arbejdsmarkedets  

 Tillægspension (Ændring af bopælskravet i  

 efterlønsordningen m.v.) således:
 § 1, nr. 7. I § 75 b, stk. 1, nr. 4, indsættes efter  

 "Grønland": ", eller i et andet  EØS-land".
§ 3. Loven træder i kraft den 1. juli 2000 Bemærkninger til lovforslag nr.
L 276, fremsat den 12. april  

 2000.
 Bemærkninger til lovforslagets enkelte bestemmelser.
Til § 3 Det foreslås, at loven træder i kraft den 1. juli 2000.
Lovforslaget indebærer, at arbejdsløshedsforsikringsloven  

 bringes i overensstemmelse med de synspunkter, Kommissionen har givet udtryk  

 for vedrørende efterlønsordningens forhold til EU-retten.
De  

 krav på efterløn, som nu hjemles, følger af EF-traktatens  

 artikel 39 og artikel 7 i Rådets forordning nr. 1612/68 om  

 arbejdskraftens frie bevægelighed, således som disse bestemmelser  

 er fortolket af Kommissionen.
Et krav om efterløn, som under henvisning til EU-retten måtte  

 blive rejst over for danske myndigheder i overensstemmelse med  

 bestemmelserne, vil derfor medføre, at også personer, der  

 før lovens ikrafttræden har fået afslag på  

 efterløn på grund af bopælskravet, har krav på  

 efterløn i det omfang, dette krav ikke er forældet efter dansk  

 rets almindelige regler, og nu kan dokumenteres.) Lov nr. 274 af 22.12. 1908 om forældelse af visse fordringer § 1. For følgende fordringer gælder en  

 forældelsesfrist af 5 år:
1. Fordring, som støttes på overenskomst om 2. Fordring på restance af stadigt tilbagevendende afgift, som  

 hviler på fast ejendom og uden særlig vedtagelse går over  

 fra ejer til ejer, på forfalden rente, på restance af livrente,  

 overlevelsesrente, pension, aftægtsydelse, underholdsbidrag eller anden  

 lignende ydelse, der forfalder med bestemte mellemrum og ikke er at betragte  

 som afdrag på en skyldig kapital; 3. Fordring ifølge forløfte, indgået for noget i denne  

 paragraf omhandlet krav; 4. Statens eller kommunens krav på skatter eller afgifter af  

 offentligretlig natur; 5. Fordring på erstatning for skade, tilføjet udenfor  

 kontraktsforhold, medmindre skaden er bevirket ved en forbrydelse, for  

 hvilken der under offentlig straffesag pålægges straf; og 6. Fordring, som udenfor tilfælde af svig haves på betaling  

 af, hvad nogen har ydet i urigtig formening om, at forpligtelse hertil  

 påhvilede ham.
 Foranførte forældelsesfrist er dog ikke anvendelig, når  

 der for fordringen er udstedt gældsbrev eller tilvejebragt andet  

 særligt retsgrundlag, hvorved dets tilblivelse og størrelse er  

 anerkendt af skyldneren eller på anden måde skriftligt  

 fastslået.
 § 2. Den i § 1 fastsatte kortere forældelsesfrist regnes fra  

 den tid, da fordringen af fordringshaveren kan kræves betalt.  

 Fordringen fortabes, medmindre fordringshaveren inden fristens udløb  

 enten erhverver skyldnerens erkendelse af gælden eller foretager  

 retslige skridt mod ham og uden ufornødent ophold forfølger  

 disse til erhvervelse af forlig, dom eller anden retsafgørelse.
 § 3. Når den fordringshaver, for hvem nogen af de i § 1  

 ommeldte krav er stiftet, på grund af utilregnelig uvidenhed om sit  

 krav eller om skyldnerens opholdssted, har været ude af stand til at  

 gøre sin ret gældende, regnes den i § 1 omhandlede kortere  

 forældelsesfrist først fra den tid, da fordringshaveren var  

 eller ved sædvanlig agtpågivenhed ville have været i stand  

 til at kræve sit krav betalt.
 § 4. Den almindelige forældelsesfrist af 20 år  

 vedbliver ved siden af den i § 1 fastsatte.
§ 5. (Ikrafttrædelsesbest.) Direktoratets bekendtgørelse nr. 357 af 18. maj 2000 om renter  

 af efterbetaling af dagpenge m.v.
§ 3. Udbetales ydelser ikke i rette tid, forrentes beløbet  

 fra forfaldsdagen med den aktuelt gældende morarente efter rentelovens  

 § 5. Der beregnes ikke rente af morarenten.
Renten beregnes i øvrigt  

 efter principperne i renteloven.
Stk. 2. Forfaldsdagen er den dispositionsdato, som a-kassen har  

 fastsat, eller som er fastsat på anden vis.
Der beregnes renter indtil  

 det tidspunkt, hvor den forfaldne ydelse faktisk er udbetalt på en  

 efterfølgende dispositionsdag.
 Stk. 3. Den foretagne beregning af renten skal ikke ændres,  

 selv om morarenten ændres inden den først mulige  

 dispositionsdag.
 Stk. 4. Den beregnede rente udbetales ikke, hvis det beregnede  

 rentebeløb udgør mindre end højeste dagpenge for en dag  

 for fuldtidsforsikrede.
 § 4. Bekendtgørelsen træder i kraft den 1. juli 2000.
 Stk. 2. Bekendtgørelsen har virkning for alle udbetalinger,  

 der rettidigt kan finde sted den 1. juli 2000 eller senere.
