Der kan som bekendt være en stor besparelse at hente ved at lade sin  

 bil indregistrere på gule nummerplader.
Der har tidligere været nogen  

 usikkerhed med hensyn til om det var muligt at anskaffe en bil på gule  

 nummerplader med et lån bevilget efter bilbekendtgørelsens § 4.
Ankestyrelsen traf i en sag offentliggjort i SM O-75-88 afgørelse om, at  

 der ikke kunne bevilges bil på gule nummerplader.
Revaliderings- og  

 pensionsnævnet havde bevilget en § 6-bil på gule nummerplader, men ansøger  

 ønskede en bil på hvide nummerplader.
Ved afgørelsen lagde Ankestyrelsen vægt  

 på, at den direkte hjemmel til anskaffelse af bil på gule nummerplader var  

 blevet afskaffet ved bekendtgørelse nr. 645 af 19. december 1983.
 Ankestyrelsen har efterfølgende flere gang udtalt, at der ikke var  

 mulighed for at anskaffe en bil bevilget efter bistandslovens § 58 på gule  

 nummerplader, men Ankestyrelsen har ikke haft konkrete sager om dette  

 spørgsmål.
Ankestyrelsen har nu haft lejlighed til at tage stilling i en konkret sag,  

 hvor ansøger ønskede at bruge et § 4-lån til anskaffelse af en bil på gule  

 nummerplader.
Dette havde revaliderings- og pensionsnævnet givet afslag på,  

 med henvisning til at der ikke længere var hjemmel i bilbekendtgørelsen til  

 at yde støtte til biler på gule plader.
 I forbindelse med sagens behandling indhentede Ankestyrelsen udtalelser  

 fra Socialministeriet og fra Told- og Skattestyrelsen.
 Socialministeriet udtalte, at ophævelsen af den tidligere bestemmelse i  

 bekendtgørelse nr. 471 af 22. oktober 1980, § 8, stk. 3, hvorefter støtten i  

 særlige tilfælde kunne begrænses til kun at gælde en bil på gule plader,  

 efter Socialministeriets opfattelse ikke udelukkede, at der kunne ydes støtte  

 til en bil som ansøgeren selv ønskede at anskaffe sig på gule nummerplader.
Told- og Skattestyrelsen udtalte, at der ikke var noget til hinder for at  

 privatpersoner anskaffede biler på gule nummerplader, og at der ikke  

 stilledes særlige krav udover de der er omtalt i § 5 i lov om  

 registreringsafgift af motorkøretøjer m.v.Ankestyrelsen fandt herefter, at  

 der ikke var hjemmel til at hindre en ansøger i at benytte et § 4-lån til  

 anskaffelse af en bil på gule nummerplader.
Ankestyrelsen lagde bl.a. vægt  

 på, at der ved anskaffelse af bil bevilget efter § 4 ikke kan stilles andre  

 krav end de der er nævnt i bilbekendtgørelsens § 11. Ved lån bevilget efter §  

 4 har ansøger som bekendt frit valg med hensyn til valg af bilmærke,  

 størrelse, indretning m.v, ligesom ansøger kan benytte lånet til delvis  

 betaling af en dyrere bil.
Ankestyrelsen fandt at der også måtte være frit  

 valg med hensyn til om man ønsker at anskaffe en bil på gule eller hvide  

 nummerplader.
Afgørelsen er offentliggjort som SM O-97-97.
Der er herefter ikke noget til hinder for at ansøgere benytter et § 4-lån  

 til at anskaffe sig en bil på gule plader.
Man skal dog være opmærksom på, at  

 Told- og Skat, med hjemmel i registreringsafgiftslovens § 5, stiller en række  

 krav til bilens brug og indretning, for at den kan registreres på gule  

 nummerplader.
Det betyder bl.a., at bilen skal være utvivlsomt konstrueret og  

 indrettet til godstransport, og der må ikke transporteres personer uden for  

 førerrummet.
Det betyder f.eks., at der ikke i en lukket kassevogn må  

 foreta-ges ændringer med henblik på transport af personer i varerummet.  

 Kravene er nærmere omtalt i Told- og Skats vejledning af februar 1997, om  

 registreringsafgift af last- og varebiler.
Det kan i øvrigt oplyses, at  

 afgørelserne vedrørende registreringsafgift træffes i 1. instans af de lokale  

 Told- og Skatteregioner, hvor man også kan få vejledning om reglerne på dette  

 område.
 Det skal understreges, at SM O-75-88 fortsat er gældende, idet det efter  

 Ankestyrelsens opfattelse vil kræve særlig hjemmel at pålægge en ansøger at  

 anskaffe sig en bil på gule plader, da dette som ovenfor beskrevet medfører  

 en række krav til bilens indretning og brug.
Ankestyrelsen har ikke ved afgørelsen i SM O-97-97 taget stilling til om  

 et § 6-lån vil kunne bruges til anskaffelse af en bil på gule nummerplader.  

 Lånet efter § 6 skal jo bruges til at anskaffe den billigste og bedst egnede  

 bil.
Hvis denne bil kan indregistres på gule nummerplader skulle der  

 formentlig ikke være noget til hinder for dette, men det vil nok have  

 undtagelsens karakter.
I denne forbindelse kan der også gøres opmærksom på  

 muligheden for at få afgiftsfritagelse, hvis man er permanent  

 kørestolsbruger.
------------ Uddrag af Socialministeriets bilbekendtgørelse:
 § 1. Støtte til køb af bil kan ydes til personer med en varig nedsættelse  

 af funktionsevnen, der i væsentlig grad forringer evnen til at færdes eller i  

 væsentlig grad vanskeliggør muligheden for at opnå eller fastholde et  

 arbejde, eller gennemføre en uddannelse uden brug af bil.
§ 2. For at støtte kan ydes, skal ansøgeren have et kørselsbehov 1) i forbindelse med erhverv, hvor ansøgeren skaffer sig et væsentligt  

 bidrag til forsørgelsen, eller 2) i forbindelse med uddannelse, der sigter mod fremtidige arbejds- og  

 indtægtsmuligheder, eller 3) hvis opfyldelse i væsentlig grad afhjælper følgerne af lidelsen og  

 letter den daglige tilværelse. ....
 § 4. Støtte efter §§ 1-2 ydes som rentefri lån på indtil 111.000 kr. ( pr.  

 1. januar 1997), dog højest bilens købesum. ....
 § 6. Der kan ydes et rente- og afdragsfrit lån til betaling af forskellen  

 mellem støtten efter § 4 og bilens anskaffelsespris, når der foreligger  

 ganske særlige forhold i forbindelse med en persons invaliditet, f.eks.
1) når handicappet nødvendiggør indretninger, som kun findes eller  

 hensigtsmæssigt kun kan foretages i en større eller dyrere bil, eller 2) når større eller dyrere bil er nødvendig, fordi handicappet medfører,  

 at ansøgeren ikke eller kun med betydelig vanskelighed kan klare ind- og  

 udstigning eller placering i bilen, eller 3) når større eller dyrere bil er nødvendig for at medbringe nødvendige  

 hjælpemidler i bilen. ....
