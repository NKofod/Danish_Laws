1. Indledende bestemmelser I henhold til § 3, stk. 1, i Sundhedsministeriets bekendtgørelse nr. 633  

 af 5. juli 1994 om aflæggelse af regnskab for sygehusapoteker fastsætter  

 Sundhedsstyrelsen nedenstående retningslinier for udarbejdelse af  

 sygehusapoteksregnskaber:
 Sygehusapoteksregnskabet omfatter et årsregnskab bestående af en  

 resultatopgørelse og en balance samt ledsagende noter.
Årsregnskabet og de ledsagende noter skal omfatte alle indtægter og  

 udgifter, der vedrører sygehusapoteksvirksomheden.
Indtægter eller udgifter,  

 der vedrører sygehusapotekets drift, men som konteres under et andet  

 omkostningssted i (amts)kommunens regnskab, skal således henføres til  

 årsregnskabet for sygehusapoteket.
 Samtlige beløb opføres på årsregnskabet efter fradrag af merværdiafgift.
 Posterne i årsregnskabet værdiansættes i overensstemmelse med følgende  

 almindelige principper:
 Disse almindelige principper kan fraviges i undtagelsestilfælde.  

 Eventuelle fravigelser og deres indvirkning på årsregnskabet skal anføres og  

 begrundes i en note til regnskabet.
For sygehusapoteker, der driver sygehusapoteksfilialer, skal der  

 udarbejdes et årsregnskab for den samlede enhed samt for henholdsvis  

 moderenhed og filial(er). Sygehusapoteksfilialernes resultatopgørelse samt  

 ledsagende noter skal for så vidt angår indtægtssiden indeholde oplysninger  

 om filialernes faktiske indtægter.
Sygehusapoteksfilialernes udgifter opgøres  

 ligeledes - så vidt det er muligt - på basis af de faktiske udgifter.
I de  

 tilfælde, hvor det ikke er muligt nøjagtigt at adskille udgifterne mellem en  

 moderenhed og filial(er), må der foretages en skønsmæssig fordeling af  

 udgifterne.
Der skal kunne redegøres for de anvendte fordelingsnøgler.  

 Statusposter opgøres særskilt for sygehusapoteksfilialer.
 Årsregnskabet og de ledsagende noter skal indsendes til Sundhedsstyrelsen  

 i 2 eksemplarer senest 1. april i det efterfølgende år.
 De modtagne regnskaber og ledsagende noter er offentligt tilgængelige og  

 kan rekvireres i kopi mod betaling efter anmodning herom til den pågældende  

 (amts)kommune.
2. Resultatopgørelsens poster og ledsagende noter Generelt Resultatopgørelsen skal være opdelt på distribution og produktion, såfremt  

 sygehusapoteket har egenproduktion af lægemidler.
Derimod kan sygehusapoteket  

 undlade at specificere eventuelle udgifter til produktionskontrol,  

 information, forskning og udvikling samt administration.
Undlades særskilt  

 specifikation af udgifter til disse øvrige funktioner, skal udgifterne  

 imidlertid være omfattet af de poster i resultatopgørelsen vedrørende  

 distribution og produktion, som udgifterne knytter sig til.
Omsætning Under posten Omsætning opføres indtægter ved det samlede salg af produkter  

 opdelt på aftagere.
Der foretages således en opgørelse af den samlede  

 omsætning fordelt på salg til (amts)kommunens egne institutioner,  

 sygehusapoteker i andre (amts)kommuner, private apoteker samt andre kunder.
 For så vidt angår sygehusapoteket på Rigshospitalet opføres salg til egne  

 afdelinger under punkt 1.1.1, medens salg til andre sygehuse opføres under  

 punkt 1.1.2.
 Omsætningen opgøres i faktiske afregningspriser.
 I en note til regnskabet opgøres omsætningen på følgende måde:
 I noten gives oplysning om omsætningen særskilt for hver af ovennævnte  

 punkter.
Vareforbrug Under posten Vareforbrug anføres de omkostninger, der er afholdt til  

 vareforbrug for at opnå omsætningen.
Vareforbruget skal opgøres ud fra varelagerets værdi ved årets begyndelse  

 med tillæg af varekøbet i årets løb med fradrag af varelagerets værdi ved  

 årets udgang, jf. nedenfor om opgørelse af varelageret.
Vareforbruget skal  

 opgøres inklusive forfaldne leverandørrabatter og leverancegebyrer.
 Hvis sygehusapoteket har egenproduktion, opdeles vareforbruget under  

 distributionen i omkostninger til indkøbte produkter og til egne fremstillede  

 produkter.
Vareforbrug af egne fremstillede produkter (1.2.2) skal i givet fald  

 modsvares af en indtægtspost under produktion (2.1). Under posten Overført  

 til distributionen (indtægt) anføres værdien af salget af egne producerede  

 lægemidler.
Posten modsvares af det under distributionen anførte vareforbrug  

 vedrørende egne producerede produkter.
Kapacitetsomkostninger Under posterne Kapacitetsomkostninger anføres driftsomkostningerne ved den  

 enkelte funktion.
For hver funktion opdeles kapacitetsomkostningerne i  

 Lønninger mv. og Øvrige driftsomkostninger.
Under lønudgifter medregnes udover egentlig løn også gaver, gratialer,  

 tantieme og lignende samt udgifter til arbejdsgiverbidrag.
Modtagne tilskud  

 for opretholdelse eller forøgelse af praktikpladser m.v. og lignende tilskud  

 og refusioner fratrækkes lønudgifterne.
Indirekte fællesudgifter, der kan henføres til sygehusapotekets drift,  

 skal fordeles helt og fuldt efter objektive kriterier og medregnes under  

 kapacitetsomkostninger for den enkelte funktion.
Indirekte fællesudgifter kan  

 f.eks. være husleje, energi, rengøring, kørsel og leje af materiel.
I en note  

 til regnskabet gives der oplysning om de samlede indirekte fællesudgifters  

 fordeling på funktioner og om de anvendte fordelingsnøgler.
 Hvis sygehusapoteket får stillet bygninger eller andre produktionsfaktorer  

 gratis til rådighed for driften eller til en værdi, der ligger under en  

 markedsbestemt leje, skal det i en note til regnskabet oplyses, hvilket beløb  

 der vil svare til en normal, markedsbestemt leje.
 I de tilfælde, hvor sygehusapoteket ejer bygningerne, skal det ligeledes  

 oplyses, hvilket beløb der vil svare til en normal, markedsbestemt leje.
Afskrivning Under posten Afskrivning anføres værdiforringelsen af aktiver for hver  

 post under aktiver i balancen.
 Udgifter til afskrivning af de enkelte aktiver beregnes efter  

 bestemmelserne i § 7 i Sundhedsministeriets bekendtgørelse nr. 633 af 5. juli  

 1994, jf. tillige bemærkningerne nedenfor til de enkelte statusposter.
Finansielle poster Under Finansielle poster skal anføres finansielle indtægter og udgifter  

 vedrørende henholdsvis omsætningsaktiver samt kort- og langfristet gæld,  

 herunder renter og kurstab eller kursgevinster.
Ekstraordinære poster Ekstraordinære poster skal omfatte indtægter og udgifter, der ikke knytter  

 sig til sygehusapotekets ordinære drift, og således ikke er vedvarende eller  

 reglemæssigt tilbagevendende.
Øvrige funktioner Hvis sygehusapoteket vælger at opføre omkostninger særskilt for så vidt  

 angår andre funktioner end distribution og produktion, skal der til internt  

 brug for sygehusapotekets ejer gives oplysning om udgifternes tilknytning  

 efter objektive kriterier til distributionen og produktionen.
Forrentning Forrentning af ikke-lånefinansierede aktiver udgiftsføres ikke i  

 resultatopgørelsen, men oplyses i en note til regnskabet.
For anlægsaktiver,  

 der finansieres af sygehusapoteket, skal der dog ikke beregnes en  

 forrentning.
 Forrentningen beregnes efter bestemmelserne i § 13 i Sundhedsministeriets  

 bekendtgørelse nr. 633 af 5. juli 1994.
Ved renteberegning regnes året til 360 dage og 1 måned til 30 dage.
Ved  

 oprettelse af sygehusapotek eller sygehusapoteksfilial beregnes forrentning  

 forholdsmæssigt fra datoen for oprettelsen.
3. Balancens poster og ledsagende noter Generelt For alle poster i balancen oplyses værdien ved det foregående regnskabsårs  

 slutning samt årets bevægelser, idet der dog gælder særlige oplysningsregler  

 for anlægsaktiver, jf. nedenfor.
Ved indgangen til det første regnskabsår skal der ske en værdiansættelse  

 af aktiverne, og der skal derfor foretages en konstruktion af det første  

 regnskabsårs primosaldi.
Ved værdiansættelsen tages der udgangspunkt i  

 bestemmelserne om afskrivning i § 7 i Sundhedsministeriets bekendtgørelse nr.  

 633 af 5. juli 1994. Såfremt det ikke er muligt at fastslå den faktiske  

 anskaffelsespris, eller såfremt værdien afviger væsentligt fra den værdi,  

 hvortil aktivet kan opføres efter ovenstående, skal værdiansættelsen ske ud  

 fra en vurdering af, hvad de pågældende aktiver ville kunne indbringe i  

 forbindelse med salg.
3.1 Aktiver Aktiver, der er bestemt til vedvarende brug eller eje for sygehusapoteket  

 er anlægsaktiver.
Andre aktiver er omsætningsaktiver.
Anlægsaktiver Under materielle anlægsaktiver, tekniske anlæg og maskiner opføres  

 aktiver, som fortrinsvis anvendes i sygehusapotekets produktion.
Under andre  

 anlæg, driftsmateriel og inventar opføres aktiver, som ikke direkte benyttes  

 i produktionen.
 Værdiansættelsen af anlægsaktiver skal tage udgangspunkt i  

 anskaffelsesprisen, der fås ved at tillægge købsprisen de omkostninger, der  

 er forbundet med anskaffelsen indtil tidspunktet for ibrugtagning.
Anskaffelsesprisen for anlægsaktiver med en begrænset brugstid skal  

 formindskes ved afskrivninger.
Afskrivning af de enkelte aktiver beregnes  

 efter bestemmelserne i § 7 i Sundhedsministeriets bekendtgørelse nr. 633 af  

 5. juli 1994, jf. ovenfor.
Er værdien af anlægsaktiver lavere end den værdi, hvortil de kan opføres i  

 henhold til ovenstående af årsager, der ikke er forbigående, skal de  

 pågældende aktiver nedskrives til den lavere værdi.
Nedskrivninger skal  

 udgiftsføres i resultatopgørelsen under afskrivningsposterne og specificeres  

 i en note.
 Omvendt gælder det, at hvis værdien af anlægsaktiver er højere end den  

 værdi, hvortil de kan opføres i henhold til ovenstående af årsager, der ikke  

 er forbigående, skal de pågældende aktiver opskrives til den højere værdi.  

 Den værdiforøgelse, der er konstateret ved opskrivningen, skal overføres til  

 egenkapitalposten og specificeres i en note.
 For hver post under anlægsaktiverne skal der i en note til regnskabet  

 gives oplysning om:
 For bygninger og grunde anføres tillige den seneste offentlige  

 ejendomsvurdering.
Omsætningsaktiver Der skal foretages en detaljeret varelageropgørelse en gang årligt på  

 balancetidspunktet.
Værdien af varelageret opføres særskilt for  

 distributionen og produktionen.
For sygehusapoteker, der driver  

 sygehusapoteksfilial(er), opgøres varelageret særskilt for moderenhed og  

 filial(er).
 Sygehusapotekets varelagerværdi beregnes efter følgende principper, idet  

 kun værdien af kurante varer må medtages i varelageropgørelsen:
 Indtægter, der vedrører regnskabsåret, men som først forfalder til  

 betaling efter balancetidspunktet, skal opføres under tilgodehavende.
 Udgifter, der er afholdt før balancetidspunktet, men som vedrører de  

 efterfølgende år, skal opføres under periodeafgrænsningsposterne i aktiverne.  

 Hvis beløbet er af væsentlig betydning, skal der i en note til regnskabet  

 gives en nærmere forklaring herpå.
 Likvide beholdninger udgøres af kontantbeholdning samt indskud på giro og  

 i pengeinstitutter.
Hvis amtets/sygehusets likvide konti benyttes til sygehusapotekets ind- og  

 udbetalinger, registreres kassetrækket på en mellemregningskonto med amtet/-  

 sygehuset.
I disse tilfælge benyttes »Kortfristet gæld til  

 sygehusapotekets ejer« som mellemregningskonto.
3.2 Passiver Egenkapital Den under Egenkapital opførte balancekonto udgør forskellen mellem aktiver  

 og øvrige passiver iberegnet den overførte ultimosaldo fra det foregående års  

 regnskab.
 Resultatopgørelsens overskud eller underskud, der overføres til følgende  

 år, medregnes som henholdsvis positiv eller negativ post. Årets opskrivninger  

 på anlægsaktiver og varebeholdninger kan medtages som værdireguleringer af  

 egenkapitalen, såfremt opskrivningerne har varig karakter.
Kortfristet gæld Udgifter, der vedrører regnskabsåret, men som først vil blive betalt i de  

 efterfølgende år, skal opføres under gæld.
Under kortfristet gæld opføres gæld, der forfalder til betaling inden for  

 et år efter regnskabsårets udløb.
Gæld, der forfalder til betaling på et  

 senere tidspunkt, opføres under langfristet gæld.
 Under varekreditorer opfø res det skyldige beløb til sygehusapotekets  

 leverandører på balancetidspunktet.
 Alle kortfristede mellemværender mellem sygehusapoteket og amtet/sygehuset  

 opføres under posten »Kortfristet gæld til sygehusapotekets ejer«.
 Under posten Momsudligning registreres den moms, som sygehusapoteket  

 betaler ved køb af varer og tjenesteydelser, og som ikke indgår i den del af  

 sygehusapoteket, der er momsregistreret virksomhed.
Indtægter, der er indgået før balancetidspunktet, men som vedrører de  

 efterfølgende år, skal opføres under periodeafgrænsningsposterne i  

 passiverne.
Hvis beløbet er af væsentlig betydning, skal der i en note til  

 regnskabet gives en nærmere forklaring herpå.
 Skyldig moms vedrørende den momsregistrerede del af sygehusapotekts  

 omsætning opføres under kortfristet gæld i øvrigt.
Endvidere opføres skyldig produktionsløn, skyldigA-skat, skyldige  

 feriepenge samt skyldige pensionsbidrag m.m. under Kortfristet gæld iøvrigt.  

 I de tilfælde, hvor amtet eller sygehuset er lønadministrerende for  

 sygehusapoteket, og hvor det af tekniske grunde ikke er muligt at specificere  

 skyldig produktionsløn, skyldig A-skat, skyldige feriepenge samt skyldige  

 pensionsbidrag m.v., vil det indtil videre være muligt at undlade en  

 specifikation af de nævnte poster.
Beløbene vil i givet fald være opført på  

 mellemregningskontoen »Kortfristet gæld til sygehusapotekets ejer«.
Langfristet gæld Under posten Sygehusapotekets ejer opføres restgælden på  

 balancetidspunktet vedrørende lån ydet af sygehusapotekets ejer.
Under leasingforpligtelser opføres restafgiften vedrørende finansielle  

 leasingkontrakter, såfremt sygehusapotekets beføjelser, risici og reelle  

 omkostninger for det pågældende formuegode i al væsentlighed svarer til en  

 ejers.
Opføres leasingforpligtelser vedrørende et formuegode som passiv skal  

 formuegodet samtidig opføres som anlægsaktiv. § 7 om afskrivninger i  

 Sundhedsministeriets bekendtgørelse nr. 633 af 5. juli 1994 finder  

 tilsvarende anvendelse.
 Endvidere opføres restgælden på balancetidspunktet vedrørende lån ydet af  

 pengeinstitutter og realkreditinstitutioner under langfristet gæld.
