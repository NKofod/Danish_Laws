Resumé En kirkemusikskole meddelte en tidligere elev, der stadig var  

 medlem af skolens kor, at hans kritik af skolens ledelse var farlig for  

 klimaet  

 på skolen.
Meddelelsen var ment som en skriftlig advarsel, og kormedlemmet  

 fik  

 ved samme lejlighed opstillet nogle krav til at han kunne indfinde sig på  

 skolen.
Senere blev kormedlemmet bortvist fra skolen, bl.a. med henvisning  

 til  

 advarslen.
Kirkeministeriet godkendte skolens afgørelse, og kormedlemmet  

 klagede til ombudsmanden.  

  

 Ombudsmanden  

 mente at skolens opstilling af  

 vilkår som betingelse for at kormedlemmet kunne komme på skolen, forudsatte  

 at  

 der var et sagligt grundlag og tilstrækkelige oplysninger til vurdering  

 heraf.  

 Efter ombudsmandens opfattelse måtte der kræves vægtige grunde for at en  

 person  herunder en tidligere elev  kunne bortvises fra en  

 offentlig  

 institution.
Det ville i dette tilfælde sige en sandsynliggørelse af at  

 klimaet  

 på skolen blev alvorligt forværret eller ødelagt ved kormedlemmets kritik af  

 skolens ledelse, eller at der var væsentlig risiko herfor.  

 Ombudsmanden  

 mente ikke at sagen indeholdt den fornødne dokumentation, og ombudsmanden  

 henstillede derfor til Kirkeministeriet at genoptage sagen.  

  

 Kormedlemmet blev i øvrigt ikke partshørt før bortvisningen, og ombudsmanden  

 udtalte  

 i den forbindelse at kirkemusikskolens beslutning om at bortvise kormedlemmet  

 utvivlsomt var en afgørelse i forvaltningslovens forstand.
Skolen havde  

 derfor  

 haft pligt til at partshøre den pågældende før bortvisningen. (J.nr.  

 2001-1582-749).
Bortvisning fra kirkemusikskole Det fremgår af sagen at A  

 dimitterede fra B Kirkemusikskole i juni 1998. Efterfølgende var A bl.a.  

 medlem  

 af skolens koncertkor og aktiv i De Studerendes Råd samt i en privat  

 støttekreds  

 til fremme af skolens interesser.
I et brev af 10. december  

 1998 til kirkemusikskolen v/rektor C kritiserede A bl.a. skolens ledelse for  

 manglende åbenhed og samarbejde.
A anførte bl.a.:
Da du gik ud af  

 Støttekredsens bestyrelse efter den ekstraordinære generalforsamling i  

 september,  

 forstod jeg på dig, at skolens bidrag til Støttekredsen stadig ville være at  

 stå for korrespondancen med medlemmerne.
Det kom derfor i høj grad bag på  

 mig,  

 at du ikke længere havde de labels med medlemmernes navne, som du må have  

 brugt ved indkaldelsen til den ekstraordinære generalforsamling.
Jeg ville  

 ikke have fundet det urimeligt, hvis du, inden du skrottede Støttekredsens  

 arkiv,  

 havde spurgt, om vi havde brug for noget af det.
Jeg er meget taknemmelig  

 over, at jeg fik vedtægterne på diskette, så jeg slap for at skrive dem igen,  

 og at ( ) gav mig labels til bestyrelse, censorer og lærere.
Da det primo november viste  

 sig, at Kirkemusikskolens Kor ikke kunne oprette en girokonto, hvor honorar  

 for koncerter kunne indsættes, uden også at oprette en forening, gav du mig  

 nøje anvisning på, hvor jeg kunne finde et eksempel på korrekt formulerede  

 vedtægter.
Jeg skrev derfor indkaldelsen til stiftende generalforsamling, der  

 blev udleveret til medlemmerne torsdag den 12. november.
Fredag den 13. (af  

 alle dage!), da jeg havde sat det sidste punktum på vedtægtsforslagets side  

 2,  

 blev jeg ringet op af ( ), der fortalte mig, at der var fundet en anden  

 løsning  

 på korets regnskabsproblemer.
 Da jeg tirsdag den 17.  

 november så stilfærdigt, som jeg nu kan, sagde til dig, at jeg ikke ville  

 have  

 fundet det urimeligt, hvis du onsdagen før havde bare antydet, at der var en  

 anden løsning på vej, var dit svar, at jeg altid burde tale med ( ), før jeg  

 foretog mig noget, og at du da håbede, at jeg havde lært noget af sagens  

 forløb.
 Jeg kan berolige dig med, at  

 jeg  

  

 har  

  

 lært noget, desværre dog  

 noget, som jeg ofte havde erfaret tidligere i min karriere (?) som  

 studerende,  

 medlem af De Studerendes Råd og medlem af skolens kor: for mig at se trænger  

  

 kommunikationen  

  

 på (B) Musikskole, lige  

 som emaljen på tidens tand, voldsomt til forstærkning.
Jeg mener, at jeg i min tid  

 som formand for De Studerendes Råd altid har forsøgt at lægge vægt på åbenhed  

 og samarbejde i forholdet til skolens administration.
Jeg er ked af at sige,  

 at jeg somme tider har savnet den samme indstilling fra højere sted.
Jeg hører (eller læser) meget  

 gerne fra dig ved lejlighed om dine kommentarer til ovenstående, og af hensyn  

 til de klimatiske forhold på Kirkemusikskolen ville det glæde mig, hvis jeg  

 af  

 ovenanførte  eller andre for mig ukendte  grunde skulle have  

 misforstået  

 noget i de omtalte forløb. Rektor besvarede As brev den  

 16. december 1998. I brevet anførte rektor følgende:
Vedr.
Støttekredsen Som jeg mange gange tidligere  

 har forklaret, er Støttekredsen en privat forening af velmenende personer,  

 der  

 ønsker at støtte formål, som fremmer skolens virksomhed og interesser udadtil  

 og indadtil.
Som privat forening fører Støttekredsen selv sine medlemslister  

 og ordner selv sin korrespondance.
Jeg begriber ikke, hvordan du kan komme på  

 den ide, at Kirkemusikskolen skulle stå for støttekredsens korrespondance?  

 Skolen  

 har aldrig tilbudt andet end at stå for udsendelsen  dvs. betale  

 portoen.
Dit  

 brev har imidlertid fået mig til at overveje, om en revurdering af skolens  

 relation til Støttekredsen er påkrævet.
Hvis den nye bestyrelse  som  

 det  

 tyder på  agter at holde kvartalsvise møder, så vil de årlige  

 portoudgifter  

 nærme sig 2.000 kr.
Hertil skal lægges udgifter til fotokopiering af breve,  

 mødeindkaldelser, referater m.m. samt kontorhjælp, som alt sammen skal føres  

 på  

 administrationskontoen.
Det bliver til mange penge i løbet af få år, og så er  

 det, at jeg spørger mig selv: hvem støtter egentlig hvem? Ved generalforsamlingen den  

 2. september fik den nye formand overdraget alle papirer vedr.
Støttekredsen,  

 og herunder også lister med navne og adresser på kredsens medlemmer.
Efter  

 denne dato ville det have været ulovligt af mig fortsat at registrere  

 Støttekredsens medlemmer, da jeg ikke længere var medlem af bestyrelsen.
Et  

 andet spørgsmål er: med hvilken hjemmel repræsenterede du kredsen overfor  

 skolen, så længe der ikke forelå referat fra et konstituerende  

 bestyrelsesmøde? Mange gange har jeg fortalt  

 dig, at den tidligere bestyrelse førte kartoteket i edb-programmet Access,  

 som udskriver labels fra gang til gang via en forespørgsel  

 direkte på kartoteket.  

 Du har ikke dette program, hvorfor du ikke kan have glæde af en diskette.
Jeg  

 må sige, at jeg finder det løjerligt, at vi skal korrespondere om noget, som  

 jeg allerede har fortalt dig.
Vedr. korets girokonto Jeg tror, vi skal tage sagen  

 forfra.
Da du ville oprette en konto  

 til koret i Girobank, og ikke selv ønskede at stå som kontohaver, kom du ind  

 på mit kontor, og bad skolen  alias undertegnede  om at være  

 garant.
En  

 sådan konstruktion var og er naturligvis helt udelukket.
Så havde du en anden  

 mulighed, nemlig at oprette en foreningskonto, men dertil kræves stiftende  

 generalforsamling og vedtægter med oplysninger om tegningsforhold.
Du  

 besluttede dig på stedet for denne løsning, og spurgte hvordan man laver  

 vedtægter.  

 Jeg har således kun svaret dig på, hvad du spurgte mig om! Når skolens  

 administrator et par dage senere kommer og siger, at det af forskellige  

 grunde  

 ikke er en god idé at gøre koret til en forening, ja så standser projektet  

 der.
Han har mere indsigt i de sager end os to gamle fjolser.
Vedr. din påstand om manglende kommunikation Alt på (B) Kirkemusikskole  

 foregår i åbenhed og i en venlig atmosfære, og jeg møder til daglig kun  

 tilfredshed både hos lærere og elever.
Bevares, mange ting kunne sikkert  

 gøres  

 anderledes og måske også bedre, men det er jo en anden sag.
Jeg spekulerer  

 på,  

 om du mon ser problemer, vi andre ikke kan få øje på? Måske er du bare en  

 mistroisk natur? Der er i virkeligheden tale om en meget alvorlig og i mine  

 øjne uberettiget anklage.
I betragtning af, at du ikke længere er elev på  

 skolen, finder jeg det tankevækkende, at du stadig agerer i usædvanlig mange  

 sammenhænge og det på en ret iøjnefaldende måde.
Fx optræder du som regissør  

 for koret, som medlem af Støttekredsens bestyrelse og i De Studerendes Råd  

 som  

 suppleant med ikke uvæsentlige beføjelser.
På baggrund af mit mangeårige  

 kendskab til elevforeningens og støttekredsens virke og også skolens karakter  

 taget i betragtning kunne jeg let få den tanke, at du  om ikke  

 ubestaltet   

 har fundet dig en bekvem platform, hvorfra du kan sprede din misfornøjelse og  

 utilfredshed.
Derfor er dine diffuse, vedvarende og ubegrundede anklager om  

 dårlig og endog mangelfuld kommunikation særdeles ubehagelige og tillige  

 farlige for klimaet på Kirkemusikskolen.
Dine bestræbelser for et bedre  

 miljø kan nemt slå over i det modsatte.
Får jeg færten af, at  

 noget sådant er  

 ved at udvikle sig, er jeg nødt til at overveje skolens fremtidige stilling  

 til de organer, som du repræsenterer. I et brev af 17. december  

 1998 skrev rektor følgende til de studerendes råd:
(A) har i et julekort til De  

 Studerendes Råd citeret de sidste linjer af et to sider langt personligt brev  

 fra mig til ham.
Mit brev var et svar på en række til dels ubegrundede  

 klager,  

 fremsat i en tone, der ligger under det niveau, vi normalt kommunikerer på  

 her  

 på stedet.
Jeg skønnede, at dersom hans kritik ikke blev imødegået, kunne den  

 skade det gode klima på Kirkemusikskolen.
Brevet indeholdt naturligvis en  

 længere redegørelse for den citerede konklusion, men da de fleste af  

 (A)s  

 klager ikke har almen karakter, egner de sig ikke til åben brevveksling.
Som  

 skolens rektor går jeg ikke ind i en dialog under denne form og på dette  

 plan,  

 og jeg betragter i øvrigt sagen som afsluttet.
Jeg vil benytte lejligheden  

 til at understrege, at det efter min mening er en gevinst for skolen at have  

 et godt samarbejde med de studerende, og samtidig vil jeg sige, at De  

 Studerendes  

 Råd altid er velkommen med konstruktive forslag og saglig kritik, således at  

 samarbejdet med Rådet og ledelse kan blive til gavn for alle parter. I et brev af 4. januar 1999  

 til rektor oplyste A bl.a. at han havde fået oplyst fra andre at rektor  

 betragtede  

 sagen som afsluttet.
A præciserede at hans brev til rektor af 10. december  

 1998 ikke alene omhandlede de omtalte konkrete oplevelser, men i højere grad  

 handlede om åbenhed, samarbejde og dialog, og A meddelte at han gerne stod  

 til  

 rådighed for at præcisere hvad rektor kaldte diffuse, vedvarende og  

 ubegrundede anklager om dårlig og endog mangelfuld kommunikation.
I  

 relation  

 til As medlemskab af de studerendes råd henviste A til at der ved  

 rådets  

 oprettelse efter hans opfattelse havde været enighed om at kormedlemmer kunne  

 betragtes som studerende, og A henviste til at der ved de to første valg af  

 ham ikke havde været sat spørgsmålstegn herved.
A anførte endvidere at da det  

 åbenbart blev anset for farligt for klimaet på kirkemusikskolen at han  

  

 som person  

  

 agerede på en ret iøjnefaldende  

 måde, og da han ikke kunne sidde rektors afsluttende trussel overhørig,  

 så han  

 sig nødsaget til at nedlægge sine poster som regissør i koret, medlem af De  

 Studerendes  

 Råd og medlem af redaktionen for de studerendes tidsskrift ( ) .
Den 19. januar 1999 rettede  

 en tidligere studerende og medlem af koret, D, henvendelse til rektor.  

 Baggrunden for henvendelsen var at han af A var blevet bekendt med rektors  

 brev af 16. december 1998 til A.
I brevet argumenterede D bl.a. for at rektor  

 burde give A en undskyldning.
D anførte indledningsvis at hans synspunkter  

 stod helt for hans egen regning.
 Rektor meddelte den 20.  

 januar 1999 D at sagen var afsluttet fra rektors side.
 I sit brev af 22. februar  

 1999 til rektor beklagede A indledningsvis at en kommunikationsbrist i  

 støttekredsens bestyrelse havde bevirket at han havde gjort rektor uret med  

 hensyn  

 til adresselisten i sit brev til rektor af 10. december  

 1998. A  

 efterlyste svar på sit brev  

 af 4. januar 1999, og han bad herefter bl.a. om rektors stillingtagen til at  

 han havde følt sig truet af rektor til at træde ud af flere organer.
 Som svar på As brev meddelte  

 rektor ham i brev af 25. februar 1999 at sagen var afsluttet fra hans side.
 Den 27. februar 1999 rettede  

 D henvendelse til kirkemusikskolens bestyrelse hvor han bl.a. gjorde gældende  

 at rektors brev af 16. december 1998 til A indeholdt et personligt angreb mod  

 A.
 I et brev af 6. april 1999  

 til kirkemusikskolens bestyrelse oplyste A at han var blevet bekendt med at  

 rektor ved det seneste bestyrelsesmøde havde rettet et personligt angreb mod  

 ham, og han bad bl.a. bestyrelsen om en nærmere præcisering heraf.
Ved brev af 8. april 1999  

 bortviste rektor A fra B Kirkemusikskole.
I brevet var anført følgende:
Torsdag den 28. januar måtte  

 (E) melde afbud til en korprøve, men i stedet for at aflyse bad han ( ) og  

 dig  

 om at forestå prøven.
Det er siden kommet mig for øre, at du benyttede denne  

 lejlighed til at forelægge din sag for korets medlemmer.
Da du således ikke blot har  

 misbrugt (E)s tillid men også siddet min skriftlige advarsel overhørig,  

 ( ) er  

[jeg] nødt til at meddele dig, at du ikke længere kan deltage i skolens  

 aktiviteter,  

 og jeg må bede dig om ikke mere at vise dig på skolen. D skrev den 12. april 1999  

 til kirkemusikskolens bestyrelse at rektor måtte antages at have ment  

 bortvisningen alvorligt, idet D som kormedlem havde modtaget et brev med en  

 ny  

 kode til adgangssystemet, dateret den 9. april 1999. D meddelte herefter at  

 rektors  

 beskrivelse af forløbet ved korprøven den 28. januar 1999 var urigtig.
D  

 henviste således til at det ikke var A, men et andet kormedlem der i pausen i  

 korprøven havde taget initiativ til en debat om rektors brev af 16. december  

 1998 til A, og at A stort set ikke havde deltaget i debatten.
I et brev af 12. april 1999  

 til rektor gjorde A ligeledes gældende at rektors gengivelse af sagsforløbet  

 den 28. januar 1999 ikke var korrekt.
A skrev således:
Jeg er nødt til at meddele  

 dig, at din påstand, fremsat i brev af 8. april 1999, om, at  

  

 jeg  

  

 skulle have forelagt min sag for  

 medlemmerne af (B) Kirkemusikskoles Kor, ikke er korrekt.
Sagen blev forelagt  

 af et kormedlem og debatteret af medlemmerne i pausen i korprøven den 28.  

 januar. I et brev af 19. april 1999  

 til de studerendes råd skrev rektor følgende:
Jeg har bemærket, at De  

 Studerendes Råd i referat af mødet den 9. marts går ud fra, at kormedlemmer  

 er  

 valgbare til rådet.
Der tænkes formentlig på kormedlemmer, der ikke længere  

 er  

 aktive studerende på kirkemusikskolen, og derfor føler jeg det nødvendigt at  

 præcisere min holdning til dette spørgsmål.
I princippet har jeg intet at  

 indvende  

 imod, at elevforeningen vil være en forening både for nuværende og tidligere  

 elever,  

 men det siger sig selv, at de tidligere elever ikke kan have den samme status  

 som de aktive.
Således kan tidligere elever ikke repræsentere de aktive i  

 skolens organer, og denne regel gælder naturligvis også for korets medlemmer,  

 hvilket indebærer, at de heller ikke kan anerkendes som elevrepræsentanter.
I øvrigt har jeg i brev af  

 den 4. november 1997 henledt rådets tidligere formand på problemet omkring  

 ikke  

 aktive studerendes deltagelse i De Studerendes Råd. Den 28. april 1999 rettede  

 rektor henvendelse til kirkemusikskolens bestyrelse hvor han meddelte at  

 As  

 oplysning over for bestyrelsen om at A havde indgået en aftale med rektor om  

 at tidligere elever og nu aktive medlemmer af Kirkemusikskolens kor kunne  

 opstilles og vælges til de studerendes råd, var usand.
 I et brev af samme dato,  

 ligeledes til bestyrelsen, skrev rektor følgende i relation til Ds  

 klage:
 Ifølge (D) skulle mit brev  

 være et direkte personligt angreb på (A) og et indirekte angreb på alle  

 elevaktiviteter.
Som skolens rektor bør jeg imidlertid kunne forvente, at  

 såvel  

 elever som lærere følger mine henstillinger.
Kan man ikke respektere dette  

 forhold, må man forlade skolen.
Følgelig hører det ikke til min bestilling at  

 rette personlige angreb mod nogen og da slet ikke (A), der ikke mere er aktiv  

 studerende på (B) Kirkemusikskole.
Mit brev til ham var netop en henstilling  

 om at opføre sig ordentlig, og den usædvanlig skarpe tone i brevet skyldtes  

 et  

 uforskammet brev, han havde sendt mig, men også en gennem lang tid ophobet  

 irritation over hans fremfærd.
Det er i den forbindelse værd at lægge mærke  

 til, at (D) i sin henvendelse til bestyrelsen ikke har vedlagt (A)s  

 første  

 brev til mig.
 I øvrigt har (A)  

 efterfølgende siddet min henstilling overhørig, hvorfor jeg har meddelt ham,  

 at han ikke længere kan deltage i skolens aktiviteter, og jeg har bedt ham om  

 ikke mere at vise sig på kirkemusikskolen.
(A) påbegyndte sin  

 PO-uddannelse ved ( ) Kirkemusikskole.
I 1995 blev han optaget på (B)  

 Kirkemusikskole,  

 hvor han dimitterede i juni 1998 i en alder af ( ) år.
Det er mit indtryk, at han  

 som gammel skolemand, har haft vanskeligt ved at affinde sig med  

 rollen som  

 almindelig kirkemusikskoleelev.
I hans tid som formand for De Studerendes Råd  

 nåede vi ikke frem til et konstruktivt samarbejde til glæde for eleverne,  

 tværtimod mødte vi kun kritik.
Rethaverisk revsede han alle, der udøvede  

 myndighed, og jævnligt fik man det indtryk af DSRs mødereferater, at  

 skolen  

 blev administreret henover hovedet på elever og lærere.
Men sandheden er, at  

 skolen i de sidste par år har haft nogle særdeles dygtige medarbejdere,  

 engagerede og imødekommende over for elevernes problemer, ja faktisk fungerer  

 administrationen bedre end nogensinde.
Hans vedvarende men aldrig  

 underbyggede  

 kritik har naturligt nok affødt vrede i administrationen (jf. bilag E). Mit  

 skarpe brev til (A) var derfor også et forsvar for mit personale.
 Jeg vil gerne understrege, at  

 kirkemusikskolen naturligvis er lydhør overfor kritik, men vi forventer at  

 den  

 fremsættes på en sober måde.
Når jeg ikke på et tidligere  

 tidspunkt har skredet ind overfor (A) og hans fremfærd, skyldes det alene min  

 respekt for de organer, han har repræsenteret.
Hans brev af 10. december 1998  

 gav mig imidlertid den mistanke, at han i ly af sine tillidsposter uden  

 skrupler spredte uro gennem personangreb og uvederhæftig kritik.
En kraftig  

 irettesættelse var derfor påkrævet.
 Den 31. maj 1999 traf  

 bestyrelsen en afgørelse i forhold til D.
Bestyrelsen anførte således:
 I anledning af en række  

 uoverensstemmelser mellem hr. (A) og (B) Kirkemusikskoles rektor har De i  

 skrivelse af 27. februar 1999 givet udtryk for mistillid til rektors  

 dispositioner  

 i denne anledning, samtidig med en antydning af, at disse dispositioner  

 skulle  

 være karakteristisk for rektors embedsførelse i almindelighed.
 Indledningsvist må det  

 konstateres, at hverken De eller nævnte (A) er aktive studerende ved  

 kirkemusikskolen,  

 men alene er frivillige medlemmer af skolens koncertkor.
 Bestyrelsen ser naturligvis  

 med sympati på, at frivillige deltagere har interesse for skolen og dens  

 aktiviteter, men må understrege, at denne virksomhed sker inden for de af  

 rektor fastsatte rammer.
 Bestyrelsen må forvente, at  

 berettiget kritik af forholdene på skolen, herunder af rektor og  

 administrationens  

 personale, tillige fremføres eller i det mindste støttes af de aktive  

 studerendes organisation, De Studerendes Råd, som bl.a. med henblik herpå ved  

 bekendtgørelsen om folkekirkens kirkemusikskoler, er sikret plads i skolens  

 ledende organ.
 Hvad angår de konkrete  

 uoverensstemmelser har man noteret sig, at De studerendes Råd ved et møde den  

 15. december 1998 tog afstand fra en skrivelse af 10. december 1998 fra (A)  

 til  

 rektor, en skrivelse som er indledningen til de omhandlede uoverensstemmelser  

 med rektor.
Bestyrelsen skal hertil  

 bemærke, at de emner som er berørt i skrivelserne af 10. og 16. december 1998  

 ligger i periferien af rektors egentlige embedsvirksomhed, hvorfor der ikke  

 desangående kan stilles krav om speciel medvirken fra rektors eller  

 administrationens side.
Bestyrelsen skal derfor henholde sig til de af rektor  

 i denne sag foretagne dispositioner.
 Det antal optagelsessøgende,  

 som forelå i foråret 1999, synes at dementere Deres synspunkter om skolens  

 omdømme.
 I et brev af samme dato  

 besvarede bestyrelsen As brev af 6. april 1999. Bestyrelsen oplyste  

 bl.a. at  

 As person var blevet nævnt på det seneste bestyrelsesmøde i anledning  

 af Ds  

 brev af 27. februar 1999. Det var om A blevet oplyst at (A) var  

 tidligere elev  

 på kirkemusikskolen og nuværende frivilligt medlem af skolens koncertkor og i  

 Støtteforening og De studerendes Råd indtog tillidsposter.
I samme  

 anledning  

 præciserede bestyrelsen at kun aktive studerende havde adgang til at  

 repræsentere  

 de studerende i skolens ledende organer.
I As brev af 7. juli 1999  

 til bestyrelsen spurgte han om hans for 4 år siden afsluttede sag på ( )  

 Kirkemusikskole var blevet nævnt på det pågældende bestyrelsesmøde, og i  

 bekræftende  

 fald med hvilket formål.
A anførte endvidere bl.a. følgende:
Jeg må desuden  endnu en  

 gang  bede om bestyrelsens kommentar til de i mit brev meddelte  

 oplysninger om  

 valg til De Studerendes Råd.
Ligeledes beder jeg om bestyrelsens kommentar  

 til rektor (C)s bortvisning af mig i brev af 8. april 1999, og ikke  

 mindst til  

 begrundelsen for bortvisningen, jfr. mit brev til (C) af 12. april 1999,  

 sendt  

 til orientering til bestyrelsen.
 Samtidig beder jeg om  

 aktindsigt i det materiale, som må have ligget til grund for bestyrelsens  

 afgørelse  

 i sagen.
Ligeledes beder jeg om en  

 meddelelse om årsagen til, at den nævnte afgørelse er truffet uden  

 partshøring. Bestyrelsen besvarede As  

 brev den 4. august 1999. Bestyrelsen anførte bl.a.:
 Deres to direkte spørgsmål  

 kan besvares som følger:
Ad 1.:  

  

 Ja Ad 2.:  

  

 Har bestyrelsen ingen viden om.
I skrivelse af 31. maj 1999  

 har bestyrelsen udtalt, at kun aktivt studerende er i stand til at  

 repræsentere  

 de studerende i skolens ledende organer.
Hertil skal man henholde sig.
 Det ligger inden for rektors  

 kompetence at skønne over, om forholdene på skolen nødvendiggør bortvisning  

 af  

 personer.
 De er velkommen til  

 aktindsigt.
Rektor (C) over hvem der er  

 klaget har haft lejlighed til at udtale sig om de fremsatte klager. I sit brev af 10. september  

 1999 til bestyrelsen efterlyste A på ny bestyrelsens stillingtagen til  

 begrundelsen  

 for bortvisningen.
I relation til partshøring udtalte A at det var hans  

 opfattelse  

 at han var part i sagen.
 I brev af 12. oktober 1999  

 til A skrev bestyrelsen følgende:
 Angående  

  

 pkt. 3  

  

[vedrørende begrundelsen for  

 bortvisningen] bemærkes, at bestyrelsen kan tiltræde rektors holdning,  

 hvorefter det bør være begrænset, hvor meget arbejdstid rektor anvender på  

 diskussioner med personer udenfor kredsen af aktive studerende om  

 betimeligheden af gældende regler.
 Sagen er afgjort på grundlag  

 af (D)s skrivelser af 27. februar og 12. april 1999 med bilag.
Deres skrivelser af 6. og 12.  

 april 1999. Rektor (C)s skrivelse af 28. april 1999 med bilag. A bad i brev af 22. oktober  

 1999 til bestyrelsen på ny om bl.a. bestyrelsens stillingtagen til ovennævnte  

 forhold omkring begrundelsen for bortvisningen og spørgsmålet om partshøring.
 Den 27. oktober 1999 fik A  

 aktindsigt i sagen ved sit personlige fremmøde på ( ) Stifts bispekontor.
Den 8. november 1999 meddelte  

 bestyrelsen A at hans klage over rektor var blevet drøftet på et  

 bestyrelsesmøde den 2. november 1999, og at bestyrelsen ikke fandt anledning  

 til at foretage sig yderligere.
Bestyrelsen betragtede for sit vedkommende  

 sagen som afsluttet.
Den 9. november 1999, 9.  

 december 1999 og 9. januar 2000 rykkede A bestyrelsen for svar på sine  

 ubesvarede spørgsmål.
Bestyrelsen gentog i brev af 28. januar 2000 at den  

 betragtede  

 sagen som afsluttet for sit vedkommende.
Bestyrelsen oplyste A om at klager  

 over  

 bestyrelsen kunne rettes til Kirkeministeriet.
I brev af 9. marts 2000 bad A  

 mig om råd i sin sag.
Jeg meddelte den 3. april  

 2000 A  

 at jeg havde sendt en kopi af  

 hans brev til Kirkeministeriet som en anmodning fra ham om at ministeriet tog  

 stilling til om det ville kunne behandle hans klage.
Den 26. maj 2000 bad  

 Kirkeministeriet kirkemusikskolen om en udtalelse.
I en udtalelse af 18. juli  

 2000 henviste bestyrelsens formand ( ) bl.a. til at bestyrelsen ved brev af  

 31. maj 1999 havde givet udtryk for tillid til rektors dispositioner, og at  

 der  

 ikke senere var fremkommet oplysninger som havde foranlediget bestyrelsen til  

 at ændre opfattelse.
Vedrørende spørgsmålet om aktindsigt oplyste formanden  

 at A den 27. oktober 1999 på ( ) Stifts bispekontor havde haft lejlighed til  

 indsigt i samtlige sagens akter og var blevet forsynet med kopier af de  

 sagsakter  

 han måtte ønske.
Den 22. august 2000 tilsendte  

 Kirkeministeriet A kirkemusikskolens udtalelse af 18. juli 2000 med bilag.
A  

 blev i den forbindelse bedt om at fremsætte sine bemærkninger.
I As brev af 14. september  

 2000 til Kirkeministeriet gjorde A bl.a. gældende at han ved aktindsigt den  

 27. oktober 1999 tilsyneladende ikke fik indsigt i samtlige sagens akter, og  

 A bad om oplysning om eventuelle andre sagsakter som måtte befinde sig på  

 kirkemusikskolen eller hos kirkemusikskolens bestyrelse.
Kirkeministeriet  

 traf  

 afgørelse i sagen den 21. februar 2001. I afgørelsen skrev ministeriet  

 således:
 De har i klagen anført  

 citat:
at De i måneder har forsøgt at få en kommentar fra bestyrelsen til begrundelsen  

 for bortvisningen at få aktindsigt (første gang af 7. juli 1999, opnået  

 ved personlig henvendelse på bispekontoret i ( ) 28. oktober 1999).
at få oplyst, hvorfor sagen er afgjort uden partshøring  

 (1. gang i brev af 7. juli 1999, besvaret 4. august 1999 med oplysning om, at  

 kirkemusikskolens rektor havde haft lejlighed til at udtale sig.
Jeg har 10.  

 september 1999, måske lidt stilfærdigt, gjort opmærksom på, at jeg har en  

 måske  

 ubeskeden, men vel ikke uberettiget fornemmelse af, at jeg selv er part i  

 sagen, men har til dato ikke modtaget bestyrelsens kommentar hertil).
at få oplyst, hvorfor sagen er afgjort på grundlag af  

 en skrivelse af 4. november 1997, angiveligt sendt til mig, der på daværende  

 tidspunkt var formand for De Studerendes Råd.
En skrivelse, jeg aldrig har  

 modtaget, og desuden på grundlag af nogle skrivelser fra maj 1999, som jeg  

 først ved aktindsigten den 28. oktober 1999 har fået kendskab til, mens mine  

 egne breve til Rektor af 4. januar og 22. februar 1999, som efter min mening  

 er  

 særdeles relevante for sagsbehandlingen, tilsyneladende ikke har været  

 inddraget. De har derudover som et femte punkt anført, at  

 bortvisningen forhindrer Dem i at deltage i bestyrelsesarbejdet i  

 Kirkemusikskolens  

 Støttekreds, undervisningstilbud på kirkemusikskolen (efteruddannelse) og  

 andre tiltag.
 Efter gennemgang af sagens  

 korrespondance, skal ministeriet bemærke følgende:
 Vedrørende punkt 1:
 Begrundelsen for  

 bortvisningen er angivet i brev af 8. april 1999 fra rektor (C).
 Ministeriet har taget til  

 efterretning, at kirkemusikskolens bestyrelse alene har valgt, som anført i  

 brev til Dem af 4. august 1999, at henvise til, at det ligger inden for  

 rektors  

 kompetence at skønne over, om forholdene på skolen nødvendiggør bortvisning  

 af  

 personer.
 Ministeriet kan ikke pålægge  

 bestyrelsen nærmere at kommentere rektors begrundelse for bortvisningen.
 Vedrørende punkt 2:
 Af brev af 7. juli 1999 til  

 bestyrelsen for (B) Kirkemusikskole har De efter ministeriets opfattelse  

 anmodet om aktindsigt i det materiale, der af bestyrelsen blev lagt til grund  

 i forbindelse med bestyrelsens beslutning om, at kun studerende har adgang  

 til  

 at repræsentere de studerende i kirkemusikskolens ledende organer jf.  

 bestyrelsens brev til Dem af 31. maj 1999.
 Ved brev af 4. august 1999  

 meddelte bestyrelsen, at De kunne få aktindsigt, men anviste ikke nærmere,  

 hvorledes dette skulle ske.
Ministeriet finder, at  

 kirkemusikskolens bestyrelse i brevet af 4. august 1999, burde have meddelt  

 Dem, om aktindsigten ville blive givet ved gennemsyn på stedet eller ved  

 afskrift eller kopi.
Endvidere burde bestyrelsen, da tilladelsen til  

 aktindsigt ikke blev meddelt dem inden for en frist af 10 dage fra  

 modtagelsen  

 af Deres begæring, have oplyst Dem om grunden hertil samt om hvornår, man  

 forventede, at kunne træffe afgørelse i sagen.
Der henvises i den forbindelse  

 til § 16, stk. 1, og stk. 2, i lov om offentlighed i forvaltningen (Kopi af  

 bestemmelserne  

 vedlægges).
De har oplyst, at De fik aktindsigt  

 ved personlig henvendelse den 28. oktober 1999 på ( ) Stift.
Ministeriet  

 foretager sig herefter ikke yderligere i sagen.
 Vedrørende punkt 3:
 Ministeriet finder, at  

 bestyrelsens afgørelse truffet på bestyrelsesmødet den 31. maj 1999  

 vedrørende  

 de tidligere studerendes muligheder for at repræsentere de aktive studerende  

 i  

 skolens ledende organer fuldt ud kunne træffes uden at foretage høring af  

 Dem.
 Ministeriet har i den  

 forbindelse lagt vægt på, at der ikke skulle træffes en egentlig  

 forvaltningsretlig  

 afgørelse, men alene træffes beslutning om forhold vedrørende  

 kirkemusikskolens  

 organisatoriske forhold.
 Det fremgår af bestyrelsens  

 brev af 31. maj 1999, at bestyrelsen forudsætningsvist anerkender, at  

 tidligere elever, der er medlemmer af koret, kan indvælges i DSR, men at  

 bestyrelsen  

 præciserer, at kun studerende kan repræsentere de studerende i skolens  

 ledende  

 organer.
 Denne præcisering er i  

 overensstemmelse med oplysningen i Deres brev af 6. april 1999 om, at De har  

 en  

 aftale med skolens rektor om, at aktive medlemmer af kirkemusikskolens kor  

 kan  

 opstilles og vælges til DSR.
Ministeriet henviser i øvrigt  

 til rektors brev af 19. april 1999 til DSR, hvoraf det fremgår, at tidligere  

 elever, der er medlemmer af koret forudsætningsvist godkendes som medlemmer  

 af  

 DSR, men ikke kan anerkendes som repræsentanter for de aktive elever i  

 skolens organer og heller ikke som elevrepræsentanter.
Rektor har meddelt sin  

 holdning til spørgsmålet til bestyrelsen for kirkemusikskolen ved brev af 28.  

 april 1999.
 I brevet af 4. november 1997  

 til DSR anfører rektor, at en person, der ikke er elev, men som alligevel er  

 indvalgt som suppleant i rådet (DSR), ifølge rådets egen forretningsorden  

 ikke kan supplere rådets ordinære medlemmer.
 Vedrørende punkt 4:
Det er ministeriets  

 opfattelse, at bestyrelsen for kirkemusikskolen, uanset om skolens rektor  

 skulle have accepteret at tidligere elever, som medlemmer af DSR, ville kunne  

 repræsentere de studerende i skolens ledende organer, ville kunne træffe  

 afgørelse for fremtiden om, at dette ikke længere skulle være muligt.
Der ses  

 i  

 øvrigt ikke at være givet et sådant tilsagn fra rektors side.
 Ministeriet finder således,  

 at Deres breve af 4. januar og 22. februar 1999 ikke ville have haft  

 betydning  

 for bestyrelsens afgørelse af 31. maj 1999, og at det var op til bestyrelsen  

 at beslutte på hvilket grundlag den ønskede at træffe den valgte afgørelse.  

 Ministeriet er ikke bekendt med breve fra maj måned 1999 udover brevet til  

 Dem  

 jf. ovenfor og brev af samme dato til (D).
 Vedrørende punkt 5:
 Det fremgår af sagen, at De  

 ikke var studerende ved (B) Kirkemusikskole på tidspunktet for bortvisningen,  

 men at De deltog i korarbejdet.
 Af brev af 4. januar 1999  

 fremgår, at De med virkning fra samme dato nedlagde Deres frivillige arbejde  

 som regissør i koret, som medlem af De studerendes Råd og Deres medlemskab af  

 redaktionen for de studerendes tidsskrift ( ). De meddelte endvidere, at De  

 ville forblive medlem af bestyrelsen for Kirkemusikskolens Støttekreds.
 De har anført, at  

 bortvisningen har medført, at de ikke kan deltage [i] efteruddannelsestilbud  

 og bestyrelsesarbejdet i Kirkemusikskolens Støttekreds, og andre tiltag på  

 skolen.
 Det fremgår af rektors brev  

 af 8. april 1999, at bortvisningen er begrundet med, at De i forbindelse med  

 en  

 korprøve den 28. januar 1999, uanset rektors advarsel i brev af 16. december  

 1998 til Dem, benyttede lejligheden til at forelægge sagen mellem Dem og  

 rektor  

 for kormedlemmerne.
 De ses ikke at have klaget  

 over advarslen, men har i brev til rektor af 12. april 1999 oplyst, at det  

 ikke var Dem, men et andet medlem af koret, der forelagde sagen, der blev  

 debatteret i pausen under korprøven.
Rektor er af  

 kirkemusikskolens bestyrelse bemyndiget til at bortvise tidligere elever på  

 kirkemusikskolen, hvis disse, efter rektors opfattelse, optræder fornærmende  

 og/eller illoyalt overfor skolens ledelse herunder rektor selv.
Ministeriet  

 finder, at bortvisningen er sket som følge af betydelige uoverensstemmelser  

 mellem Dem og skolens rektor, herunder som følge af Deres meget skarpe brev  

 af  

 10. december 1998.
 Af brevet af 8. april 1999  

 fra rektor til Dem fremgår, at De ikke længere kan deltage i skolens  

 aktiviteter,  

 og ikke længere må vise Dem på skolen.
 Ministeriet finder det  

 tvivlsomt, om De kan siges at have partsstatus i forbindelse med den  

 omhandlede  

 bortvisning, idet ministeriet vurderer, at bortvisning af en tidligere  

 studerende må anses for faktisk og ikke retlig forvaltningsvirksomhed.
Henset til Deres tilknytning  

 til (B) Kirkemusikskole, herunder deltagelse i arbejdet med koret samt Deres  

 muligheder for yderligere uddannelse på skolen, finder ministeriet  

 imidlertid,  

 at det havde været god forvaltningsskik at have givet Dem lejlighed til at  

 kommentere det faktiske hændelsesforløb, inden der blev truffet beslutning om  

 bortvisning.
Der er i den forbindelse tillige lagt vægt på, at det  

 hændelsesforløb, der efter rektors opfattelse lægges til grund for  

 bortvisningen, fandt sted mere end to måneder før bortvisningen.
Ministeriet finder, at  

 bortvisningen af Dem ikke bør medføre, at De udelukkes fra på almindelige  

 vilkår, at deltage i sædvanlige efteruddannelsestilbud.
Der er herved lagt  

 vægt på, at en sådan ikke ubetydelig begrænsning af Deres muligheder, set i  

 forhold til baggrunden for bortvisningen, risikerer, at ville stride mod det  

 forvaltningsretlige proportionalitetsprincip.
Et afslag på en sådan  

 ansøgning fra Dem om deltagelse i sædvanlig efteruddannelsesvirksomhed, må  

 anses for en forvaltningsretlig afgørelse og kan kræves begrundet, idet det  

 bemærkes, at såvel forvaltnings- som offentlighedsloven som de almindelige  

 forvaltningsretlige regler er gældende for kirkemusikskolerne. I brev af 22. marts 2001 til  

 Kirkeministeriet kommenterede A ministeriets afgørelse i sagen.
A gjorde  

 bl.a.  

 gældende at efter hans opfattelse havde han i brev af 7. juli 1999 bedt om  

 aktindsigt  

 i det materiale der lå til grund for  

  

 hele  

  

 sagen.
I relation til afgørelsens pkt. 5 anførte A bl.a. at han ikke var klar  

 over at han havde haft mulighed for at klage over den tildelte advarsel.
A  

 mente ikke at han havde siddet rektors skriftlige advarsel  som A i  

 øvrigt  

 ikke fandt var rettet mod hans  

  

 person  

  

  overhørig, men at han tværtimod havde trukket sig fra sine poster for  

 ikke at  

 blive årsag til en forværring af klimaet på kirkemusikskolen.
A gjorde videre  

 gældende at der ikke kunne være nogen tvivl om hans partsstatus i forbindelse  

 med bortvisningen.
Endelig bad A Kirkeministeriet om at præcisere om  

 ministeriet ved sin afgørelse af 21. februar 2000 havde ophævet  

  

 både  

  

 forbuddet mod at han deltog i  

 kirkemusikskolens aktiviteter,  

  

 og  

  

 forbuddet mod at han viste sig på kirkemusikskolen.
 Kirkeministeriet besvarede  

 den 5. april 2001 As forespørgsel således:
For så vidt angår  

 forståelsen af ministeriets brev med hensyn til de afsluttende bemærkninger,  

 skal det meddeles, at det er ministeriets opfattelse, at en bortvisning ikke  

 medfører, at De udelukkes fra på almindelige vilkår at deltage i sædvanlige  

 efteruddannelsestilbud.
Dette betyder, at De, såfremt De bliver optaget på et  

 efteruddannelseskursus, kan opholde Dem på institutionens område under  

 afviklingen af kurset, såfremt opholdet er nødvendigt for at gennemføre  

 kurset.
I øvrigt bemærkes, at  

 Kirkemusikskolens ledelse, som led i den daglige drift, har ret til at  

 afgøre,  

 hvem der må og ikke må opholde sig på institutionens område. Den 21. april 2001 klagede A  

 til mig over myndighedernes afgørelse og behandling af sagen.
A anførte  

 bl.a.:
 Min klage gælder flg.  

 forhold:
 Sagsbehandlingstiden, som forekommer mig urimelig lang.
 Den (bortset fra dele af ovennævnte brev af 22. februar  

 2001) hos alle tre instanser optrædende ret konsekvente mangel på hensyntagen  

 til de af mig fremførte synspunkter, herunder manglende besvarelse af  

 spørgsmål, som efter min mening er relevante for sagen.
 Den manglende partshøring og især det faktum, at jeg  

 tilsyneladende ikke betragtes som part i sagen.
 Det faktum, at sagsakterne bl.a. omfatter nogle breve  

 (af 4. november 1997 og 28. april 1999), som jeg først fik kendskab til ved  

 min  

 selvbestaltede aktindsigt 27. oktober 1999, mens tre breve, som jeg anser for  

 relevante for sagen, ikke fandtes i materialet, men siden på forunderlig vis  

 er dukket op.
Den manglende begrundelse for opretholdelse af en  

 tidsubestemt sanktion.
Jeg skal i denne forbindelse ikke undlade endnu en  

 gang  

 at gøre opmærksom på, at jeg udover egentlig efteruddannelse på  

 Kirkemusikskolen  

 også er interesseret i fx dr.phil. ( )s foredrag og i deltagelse i  

 Støttekredsens  

 arrangementer.
Jeg var også  indtil bortvisningen  glad for at  

 deltage i  

 korarbejde og i akkompagnementer og sangopgaver sammen med de studerende på  

 Kirkemusikskolen.
Alt dette er jeg nu  åbenbart på livstid   

 forhindret i.
 I brev af 29. maj 2001  

 meddelte jeg A at jeg ikke mente at der var tilstrækkeligt grundlag for at  

 jeg  

 indledte en undersøgelse af Kirkeministeriets sagsbehandlingstid.
For så vidt  

 angik den øvrige del af As klage, oplyste jeg at jeg med henblik på at  

 afklare  

 i hvilket omfang jeg kunne behandle hans klage, havde bedt Kirkeministeriet  

 om  

 en redegørelse for om B Kirkemusikskole var en del af den offentlige  

 forvaltning, og på hvilket grundlag ministeriet havde behandlet As  

 klage.
 I Kirkeministeriets  

 redegørelse af 26. juli 2001 anførte ministeriet således:
 Folkekirkens  

 kirkemusikskolers forhold er reguleret ved bekendtgørelse nr. 1132 af 13.  

 december 1996, der er udstedt med hjemmel i § 11, stk. 1, i lov om  

 folkekirkens  

 økonomi, jf. nu lovbekendtgørelse nr. 537 af 24. juni 1997.
Ministeriets indflydelse på  

 den overordnede styrelse af den enkelte skole er sikret således, at  

 kirkeministeren  

 udnævner 4 ud af de 9 medlemmer, der udgør skolens bestyrelse.
Derudover er  

 bestyrelsen sammensat af et medlem udpeget af rektorerne for de danske  

 musikkonservatorier, et medlem udpeget af Dansk Organist og Kantor Samfund,  

 et  

 medlem udpeget af Foreningen af Præliminære Organister, et medlem udpeget af  

 Dansk Kirkemusikerforening og et medlem udpeget af Landsforeningen af  

 Menighedsrådsmedlemmer,  

 jf. § 2 i ovennævnte bekendtgørelse.
Kirkeministeren ansætter og  

 afskediger skolens rektor, jf. § 12 i bekendtgørelsen.
Derudover fastsætter  

 ministeren uddannelsernes indhold, herunder fastlæggelse af studie- og  

 eksamensordninger,  

 jf. § 14, stk. 1, i bekendtgørelsen.
 For så vidt angår den enkelte  

 musikskoles økonomi, afholdes udgifterne primært af fællesfonden  hvis  

 udgifter i al overvejende grad finansieres af landskirkeskatten  og  

 skolens  

 budget og regnskab skal godkendes af ministeriet, jf. §§ 17, 18, stk. 2, 19,  

 stk. 2, i bekendtgørelsen.
 Ministeriet er derfor af den  

 opfattelse, at Folkekirkens kirkemusikskoler er en del af den offentlige  

 forvaltning.
Da kirkemusikskolen således  

 indgår i en forvaltningspyramide, mener ministeriet, at man med henvisning  

 til  

 almindelige overordnelsesbeføjelser har været beføjet til at behandle  

 klagen. Den 12. september 2001  

 meddelte jeg Kirkeministeriet at jeg tog ministeriets opfattelse til  

 efterretning,  

 og betragtede på den baggrund B Kirkemusikskole som en del af den offentlige  

 forvaltning og dermed omfattet af min kompetence.
Jeg bad samtidig  

 Kirkeministeriet  

 om en udtalelse i sagen og om udlån af sagens akter.
Jeg bad om at  

 ministeriet  

 forinden indhentede en udtalelse fra kirkemusikskolen.
 I en udtalelse af 8. november  

 2001 anførte kirkemusikskolen følgende:
 Ad  

  

 pkt. 2  

  

 i klageskrivelse af 21. april 2001:
 Der henvises til bestyrelsens  

 skrivelse til Kirkeministeriet af 18. juli 2000 bilagt samtlige sagsakter,  

 hvoraf fremgår, at bestyrelsens stillingtagen til sagen er sket under  

 hensyntagen  

 til samtlige foreliggende synspunkter, fremsat såvel af klageren som af  

 skolens rektor.
 Ad  

  

 pkt. 3  

  

 :
 Sagen har  efter  

 bestyrelsens opfattelse  drejet sig om organisatoriske forhold på  

 skolen,  

 herunder faktisk forvaltningsvirksomhed.
 Ad  

  

 pkt. 4  

  

 :
Hvorledes De Studerendes Råd  

 videre kommunikerer skrivelser, stilet til rådet, er ikke bestyrelsens  

 anliggende.
Bestyrelsen har alene kendskab til skrivelser, der er omfattet af  

 den til Kirkeministeriet fremsendte fortegnelse over sagsakter, og er ikke  

 vidende om breve som siden på forunderlig vis er dukket op.
 Ad  

  

 pkt. 5  

  

 :
Bestyrelsen har taget de  

 synspunkter, som Kirkeministeriet i skrivelse af 21. februar 2001 (ad pkt. 5)  

 har givet udtryk for, til efterretning.
Klageren har således på lige fod med  

 andre interesserede kunnet søge optagelse på skolens efteruddannelsestilbud,  

 og vil kunne optages efter de af skolens ledelse fastsatte kriterier. Kirkeministeriet anførte i en  

 udtalelse til mig, modtaget den 17. januar 2002, at ministeriet i det hele  

 kunne henholde sig til det i breve af henholdsvis 21. februar og 5. april  

 2001  

 anførte samt til B Kirkemusikskoles bestyrelses udtalelse af 8. november  

 2001.  

 Ministeriet vedlagde sagens akter.
 Den 21. januar 2002 fremsatte  

 A bemærkninger til bestyrelsens og Kirkeministeriets udtalelser.
Ombudsmandens udtalelse 1. Ombudsmandens kompetence Ifølge Kirkeministeriets redegørelse af 26. juli 2001 til mig er det  

 ministeriets opfattelse at Folkekirkens musikskoler er en del af den  

 offentlige forvaltning og indgår i det almindelige hierarki under  

 Kirkeministeriet.
Som det fremgår ovenfor, har jeg taget ministeriets  

 opfattelse til efterretning og betragter på den baggrund (B) Kirkemusikskole  

 som en del af den offentlige forvaltning og dermed omfattet af min  

 kompetence.
2. Bortvisningen af Dem fra (B) Kirkemusikskole Det fremgår af sagen at rektor for (B) Kirkemusikskole, (C), i brev af 8.  

 april 1999 meddelte Dem at De ikke længere kunne deltage i skolens  

 aktiviteter, og rektor bad Dem om ikke mere at vise Dem på skolen.
Rektor  

 henviste til en episode den 28. januar 1999 hvor De og en anden person var  

 blevet bedt om at forestå en korprøve idet den person der normalt forestod  

 prøverne, (E), var blevet forhindret.
Rektor anførte at han efterfølgende  

 havde erfaret at De havde benyttet lejligheden til at forelægge Deres sag for  

 korets medlemmer.
Med henvisning hertil fandt rektor at De ikke blot havde  

 misbrugt (E)s tillid, men at De også havde siddet rektors skriftlige  

 advarsel overhørig.
Det fremgår af sagen at rektor med sin henvisning til den  

 skriftlige advarsel refererede til sit brev af 16. december 1998 til Dem.
Rektors brev af 16. december 1998 var et svar på Deres brev af 10. december  

 1998 hvor De navnlig kritiserede skolens ledelse for manglende åbenhed og  

 samarbejde.
Deres brev er citeret ovenfor.
I brevet til Dem anførte rektor  

 bl.a.:
Jeg spekulerer på, om du mon ser problemer, vi andre ikke kan få øje  

 på? Måske er du bare en mistroisk natur? Der er i virkeligheden tale om en  

 meget alvorlig og i mine øjne uberettiget anklage.
I betragtning af, at du  

 ikke længere er elev på skolen, finder jeg det tankevækkende, at du stadig  

 agerer i usædvanlig mange sammenhænge og det på en ret iøjnefaldende måde.
Fx  

 optræder du som regissør for koret,  

 som medlem af Støttekredsens bestyrelse og i De Studerendes Råd som suppleant  

 med ikke uvæsentlige beføjelser.
På baggrund af mit mangeårige kendskab til  

 elevforeningens  

 og støttekredsens virke og også skolens karakter taget i betragtning kunne  

 jeg  

 let få den tanke, at du  om ikke ubestaltet  har fundet dig en  

 bekvem  

 platform, hvorfra du kan sprede din misfornøjelse og utilfredshed.
Derfor er  

 dine diffuse, vedvarende og ubegrundede anklager om dårlig og endog  

 mangelfuld  

 kommunikation særdeles ubehagelige og tillige farlige for klimaet på  

 Kirkemusikskolen.  

 Dine bestræbelser for et bedre miljø kan nemt slå over i det  

 modsatte.
Får  

 jeg færten af, at noget sådant er ved at udvikle sig, er jeg nødt til at  

 overveje skolens fremtidige stilling til de organer, som du  

 repræsenterer. Indledningsvis bemærker jeg  

 at det efter min opfattelse er tvivlsomt om rektors brev kunne siges at  

 indeholde en skriftlig advarsel over for Dem.
 Det spørgsmål der imidlertid  

 navnlig må vurderes, er efter min opfattelse hvorvidt der overhovedet var  

 hjemmel til at meddele Dem en skriftlig advarsel og efterfølgende at bortvise  

 Dem.
Kirkemusikskolens bestyrelse  

 anførte i sit brev af 4. august 1999 til Dem at det lå inden for rektors  

 kompetence at skønne om forholdene på skolen nødvendiggjorde en bortvisning  

 af  

 personer.
Kirkeministeriet anførte herom i sin afgørelse af 21. februar 2001  

 at kirkemusikskolens bestyrelse havde bemyndiget rektor til at bortvise  

 tidligere elever på kirkemusikskolen hvis disse efter rektors opfattelse  

 optrådte fornærmende og/eller illoyalt over for skolens ledelse, herunder  

 rektor selv.
 Der foreligger således ingen  

 skrevne regler om spørgsmålet om bortvisning fra kirkemusikskolen.
Det er givet at der inden for  

 rammerne af det såkaldte anstaltsforhold kan træffes beslutninger vedrørende  

 klientellets  i dette tilfælde kirkemusikskolens brugeres   

 retsforhold.  

 Betragtningen er den at når anstaltens eksistens er forudsat i lovgivningen,  

 må der i denne forudsætning ligge den tilstrækkelige hjemmel til at fastsætte  

 regler og træffe konkrete beslutninger vedrørende klienternes forhold der er  

 nødvendige for at få anstalten til at fungere.
Anvendelsen af et indgreb kan  

 kun ske efter en afvejning ud fra et proportionalitetsprincip, det vil sige  

 at  

 indgrebet kun kan foretages hvis det er nødvendigt ud fra anstaltsformålet og  

 der ikke findes andre mindre indgribende midler.
Jeg henviser til Jens Garde  

 mfl., Forvaltningsret, Almindelige emner, 3. udgave (1997), s. 175ff.  

 Fremstillingen  

 nævner på s. 177 en dom trykt i Ugeskrift for Retsvæsen 1988, s. 731ff, som  

 vedrørte et forbud mod at medtage en hund på et bibliotek.
Landsretten  

 udtalte  

 i denne sag at den for driften af en offentlig institution ansvarlige for at  

 sikre institutionens overordnede funktion kan fastsætte almindelige  

 forskrifter  

 for publikums adfærd på institutionens område.
I en nyere dom trykt i  

 Ugeskrift for Retsvæsen 2001, s. 83ff, blev en bortvisning fra et AMU-center  

 af en muslim der havde overtrådt et forbud mod at bede på et bestemt sted,  

 anset for berettiget.
I Landsrettens præmisser, som blev tiltrådt af  

 Højesteret, er bl.a. anført at de af ledelsen trufne beslutninger ikke kunne  

 anses som udtryk for forskelsbehandling af sagsøgeren på grund af hans  

 religiøse tro, men alene som dispositioner der skete med henblik på  

 opretholdelse af den af hensyn til centrets funktion nødvendige ro og orden.
I en tidligere sag trykt i  

 Folketingets Ombudsmands beretning for året 1988, s. 221ff*, der vedrørte  

 rektors bortvisning af en elev på Københavns Universitet, udtalte jeg bl.a.  

 at  

 rektor  uden at der kunne stilles krav om hjemmel herfor i en  

 lovbestemmelse  

  kunne forbyde en bestemt person at opholde sig på universitetet.
Der  

 var tale  

 om en studerende der led af en psykisk sygdom hvilket bevirkede at han ofte  

 optrådte meget voldsomt og truende over for såvel studerende som personale på  

 universitetet, og den studerende blev med jævne mellemrum fjernet fra  

 universitetet  

 ved politiets foranstaltning.
I denne sag kunne myndighedernes hindring af at  

 lade eleven opholde sig på universitetet ikke give mig anledning til  

 bemærkninger.
 Rektor meddelte Dem i sit  

 brev af 16. december 1998 at Deres  efter rektors opfattelse   

 diffuse,  

 vedvarende og ubegrundede anklager om dårlig og endog mangelfuld  

 kommunikation  

[var] særdeles ubehagelige og tillige farlige for klimaet på  

 Kirkemusikskolen.
Da rektor betragtede dette  

 som en skriftlig advarsel til Dem, må jeg forstå forholdet således at De  

 risikerede bortvisning i gentagelsestilfælde.
Rektor opstillede således nogle  

 krav til Dem som betingelse for at De fortsat kunne indfinde Dem på skolen.  

 Såfremt De ikke efterkom disse krav, risikerede De at blive bortvist.
Opstilling af sådanne vilkår  

 forudsætter at der er et sagligt grundlag herfor, og at der foreligger  

 tilstrækkelige  

 oplysninger til vurdering heraf.
Efter min opfattelse må der kræves vægtige  

 grunde for at en person  herunder en tidligere elev  kan  

 bortvises fra en  

 offentlig institution.
I dette tilfælde vil det efter min opfattelse sige en  

 sandsynliggørelse af at klimaet på skolen blev alvorligt forværret eller  

 ødelagt ved Deres kritik af skolens ledelse, eller at der var en væsentlig  

 risiko herfor.
 I rektors brev af 28. april  

 1999 til skolens bestyrelse begrundede rektor sin bortvisning af Dem, ligesom  

 rektor redegjorde for baggrunden for sit brev af 16. december 1998 til Dem:
 Mit brev til ham var netop  

 en henstilling om at opføre sig ordentlig, og den usædvanlig skarpe tone i  

 brevet skyldtes et uforskammet brev, han havde sendt mig, men også en gennem  

 lang tid ophobet irritation over hans fremfærd.
 I øvrigt har (A)  

 efterfølgende siddet min henstilling overhørig, hvorfor jeg har meddelt ham,  

 at  

 han ikke længere kan deltage i skolens aktiviteter, og jeg har bedt ham om  

 ikke mere at vise sig på kirkemusikskolen.
Det er mit indtryk, at han  

 som gammel skolemand, har haft vanskeligt ved at affinde sig med  

 rollen som  

 almindelig kirkemusikskoleelev.
I hans tid som formand for De Studerendes Råd  

 nåede vi ikke frem til et konstruktivt samarbejde til glæde for eleverne,  

 tværtimod mødte vi kun kritik.
Rethaverisk revsede han alle, der udøvede  

 myndighed, og jævnligt fik man det indtryk af DSRs mødereferater, at  

 skolen  

 blev administreret henover hovedet på elever og lærere.
Men sandheden er, at  

 skolen  

 i de sidste par år har haft nogle særdeles dygtige medarbejdere, engagerede  

 og imødekommende over for elevernes problemer, ja faktisk fungerer  

 administrationen  

 bedre end nogensinde.
Hans vedvarende men aldrig underbyggede kritik har  

 naturligt nok affødt vrede i administrationen (jf. bilag E). Mit skarpe brev  

 til (A) var derfor også et forsvar for mit personale.
 Jeg vil gerne understrege, at  

 kirkemusikskolen naturligvis er lydhør overfor kritik, men vi forventer at  

 den  

 fremsættes på en sober måde.
Når jeg ikke på et tidligere  

 tidspunkt har skredet ind overfor (A) og hans fremfærd, skyldes det alene min  

 respekt for de organer, han har repræsenteret.
Hans brev af 10. december 1998  

 gav mig imidlertid den mistanke, at han i ly af sine tillidsposter uden  

 skrupler spredte uro gennem personangreb og uvederhæftig kritik.
En kraftig  

 irettesættelse var derfor påkrævet.
 Efter min opfattelse  

 indeholder hverken rektors breve af 16. december 1998 og 28. april 1999 til  

 henholdsvis Dem og bestyrelsen eller sagen i øvrigt den fornødne  

 dokumentation  

 for at klimaet på skolen blev alvorligt forværret eller ødelagt ved Deres  

 kritik af skolens ledelse, eller at der var væsentlig risiko herfor, jf.  

 ovenfor.
Som nævnt lagde rektor ved  

 sin beslutning af 8. april 1999 om at bortvise Dem afgørende vægt på en  

 episode der havde fundet sted den 28. januar 1999, det vil sige mere end to  

 måneder tidligere, og på at De ved den nævnte episode  efter rektors  

 opfattelse  havde siddet den skriftlige advarsel overhørig.
Da rektor  

 efter  

 min opfattelse, som det fremgår ovenfor, ikke havde tilstrækkeligt grundlag  

 for  

 at meddele Dem en skriftlig advarsel, kunne rektor ikke lægge afgørende vægt  

 på advarslen ved beslutningen om at bortvise Dem.
 Om episoden den 28. januar  

 1999 udtalte rektor i sit brev af 8. april 1999 at du benyttede denne  

 lejlighed til at forelægge din sag for korets medlemmer.
 Det forhold at De måtte have  

 forelagt Deres sag for korets medlemmer  hvilket De og (D)  

 efterfølgende har  

 bestridt  dokumenterer efter min opfattelse ikke at klimaet på skolen  

 blev  

 alvorligt forværret eller ødelagt, eller at der var væsentlig risiko herfor.
 Sammenfattende finder jeg  

 derfor at kirkemusikskolen ikke havde tilstrækkeligt grundlag for at meddele  

 Dem en skriftlig advarsel ved brev af 16. december 1998 og efterfølgende ved  

 brev af 8. april 1999 at bortvise Dem fra skolen.
 Jeg finder dette forhold  

 kritisabelt.
 Jeg finder det endvidere  

 kritisabelt at Kirkeministeriet ikke påtalte dette forhold og tog stilling  

 til  

 konsekvensen heraf.
 Jeg har gjort  

 kirkemusikskolen og Kirkeministeriet bekendt med min opfattelse, og jeg har  

 henstillet til Kirkeministeriet at genoptage sagen.
 Jeg har endvidere tilsendt  

 kirkemusikskolens bestyrelse v/( ) en kopi af nærværende brev.
3. Partshøring De blev ikke partshørt forud  

 for rektors beslutning den 8. april 1999 om at bortvise Dem.
De almindelige regler om  

 myndigheders pligt til at foretage partshøring inden afgørelse træffes, er  

 fastlagt i forvaltningslovens § 19. Formålet med denne partshøring er at give  

 parten mulighed for at udtale sig om sagen forud for at myndigheden træffer  

 afgørelse i sagen.
Partshøringspligten gælder for behandlingen af sager hvori  

 der er eller vil blive truffet afgørelse af en forvaltningsmyndighed, jf.  

 lovens § 2, stk. 1.
 Kirkemusikskolen udtalte i  

 sit brev af 8. november 2001 til mig at [s]agen har  efter  

 bestyrelsens  

 opfattelse  drejet sig om organisatoriske forhold på skolen, herunder  

 faktisk  

 forvaltningsvirksomhed, og Kirkeministeriets udtalte i sin afgørelse af  

 21.  

 februar 2001 at ministeriet finder det tvivlsomt, om De kan siges at  

 have  

 partsstatus i forbindelse med den omhandlede bortvisning, idet ministeriet  

 vurderer, at bortvisning af en tidligere studerende må anses for faktisk  

 forvaltningsvirksomhed  

 og ikke retlig forvaltningsvirksomhed.
Rektors beslutning om at  

 bortvise Dem fra skolen var efter min opfattelse utvivlsomt en afgørelse i  

 forvaltningslovens forstand, jf. forvaltningslovens § 2. Det har ikke  

 betydning i denne sammenhæng at De ikke længere var elev på skolen da De blev  

 bortvist.
Da De var adressat for den pågældende afgørelse, måtte De endvidere  

 klart anses for part i sagen.
 Jeg er således ikke enig i  

 kirkemusikskolens og Kirkeministeriets opfattelse gengivet ovenfor.
 Bestemmelsen i  

 forvaltningslovens § 19, stk. 1, lyder således:
§ 19.  

  

 Kan en part i en sag ikke antages at være bekendt med, at  

 myndighederne er i besiddelse af bestemte oplysninger vedrørende sagens  

 faktiske omstændigheder, må der ikke træffes afgørelse, før myndigheden har  

 gjort parten bekendt med oplysningerne og givet denne lejlighed til at  

 fremkomme med en udtalelse.
Det gælder dog kun, hvis oplysningerne er til  

 ugunst for den pågældende part og af væsentlig betydning for sagens afgørelse  Rektor lagde med sin  

 henvisning til episoden den 28. januar 1999 vægt på oplysninger vedrørende  

 sagens faktiske omstændigheder som var til ugunst for Dem og af væsentlig  

 betydning for sagens afgørelse.
Rektor havde derfor pligt til partshøre Dem  

 forinden afgørelsen om bortvisning blev truffet.
 Jeg har gjort  

 kirkemusikskolen og Kirkeministeriet bekendt med min opfattelse.
4. Aktindsigt Som det fremgår ovenfor,  

 måtte De efter min opfattelse anses for part i sagen.
Deres  

 aktindsigtsbegæring  

 over for kirkemusikskolen skulle derfor behandles efter forvaltningslovens  

 kapitel 4 om partens aktindsigt.
 Som det fremgår ovenfor, anså  

 kirkemusikskolen og Kirkeministeriet Dem imidlertid ikke for part i sagen.  

 Jeg  

 går derfor ud fra at De ikke fik aktindsigt efter forvaltningslovens regler,  

 men i stedet efter offentlighedslovens regler som omfatter andre end sagens  

 parter.
 Kirkemusikskolen oplyste  

 imidlertid i sin udtalelse af 18. juli 2000 at De den 27. oktober 1999 på ( )  

 Stifts bispekontor havde haft lejlighed til indsigt i samtlige sagens akter  

 og  

 var blevet forsynet med kopier af de sagsakter De måtte ønske.
 Da De således har haft adgang  

 til samtlige sagsakter, finder jeg ikke grundlag for at foretage mig mere  

 vedrørende dette forhold.
 De har bl.a. klaget over at  

 Deres breve af 4. januar og 22. februar 1999 til rektor samt rektors svar af  

 25. februar 1999, som De anser for vigtige for sagen, ikke fandtes i  

 materialet  

 ved Deres personlige fremmøde på ( ) Stift den 27. oktober 1999, men  

 siden på  

 forunderlig vis er dukket op.
 Kirkemusikskolen har i sin  

 udtalelse af 8. november 2001 til mig henvist til bestyrelsens skrivelse af  

 18. juli 2000 bilagt samtlige sagsakter til Kirkeministeriet hvoraf  

 fremgår,  

 at bestyrelsens stillingtagen til sagen er sket under hensyntagen til  

 samtlige  

 foreliggende synspunkter, fremsat såvel af klageren som af skolens  

 rektor.
 I de sagsakter jeg har  

 modtaget fra Kirkeministeriet, indgår bl.a. de af Dem omtalte tre breve.  

 Brevene  

 har således ligeledes indgået i Kirkeministeriets sagsbehandling.
Jeg finder herefter ikke  

 grundlag for foretage en nærmere undersøgelse af dette klagepunkt.
Jeg  

 henviser  

 til ombudsmandslovens § 16, stk. 1, hvorefter ombudsmanden selv afgør om en  

 klage giver tilstrækkeligt grundlag for undersøgelse. I brev af 22. december 2004  

 meddelte Kirkeministeriet mig at kirkemusikskolen efterfølgende havde  

 tilkendegivet at den ikke længere betragtede kormedlemmet som bortvist fra  

 skolen.
Ministeriet havde taget kirkemusikskolens tilkendegivelse til  

 efterretning.
 Jeg meddelte herefter  

 ministeriet at jeg ikke foretog mig mere i sagen.
 NOTER: (*) FOB 1988, s. 221.
