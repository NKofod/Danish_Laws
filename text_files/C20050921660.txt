Vejledning om kommuner og  

 amtskommuners redegørelser for ligestilling 2005 - til samtlige kommunalbestyrelser, amtsråd og tilsynsråd Kort fortalt  

 »ligestillingidanmark.dk« er et tilbud til kommuner og amter om at udarbejde  

 deres ligestillingsredegørelser på internettet og få »standardiserede  

 ligestillingsredegørelser«.
Indberetningsværtøjet er blevet positivt modtaget  

 og resultaterne fra 2003-indberetningerne kan ses på  

 www.ligestillingidanmark.dk.
Her vil resultaterne fra 2005 indberetninger  

 også blive offentliggjort i slutningen af år 2005.
 Kommunen eller amtskommunens egne tal og oplysninger bliver  

 automatisk udregnet til procentvise andele og stillet op let og overskueligt.  

 Indberetningsskemaet er ændret på enkelte områder i 2005 i forhold til 2003  

 skemaet.
 Når redegørelserne er færdiggjort kan de f.eks. lægges på  

 kommunens eller amtskommunens hjemmeside eller skrives ud og f.eks. udgives i  

 pjeceform.
 Når man bruger »ligestillingidanmark.dk« til at udarbejde  

 redegørelser, er kravet om at sende redegørelsen elektronisk til  

 ligestillingsministeren samtidig opfyldt.
Indledning Lovgrundlag Ifølge ligestillingsloven § 5, og  

  

 lovbekendtgørelse  

 nr. 553 af 2. juli 2002, med de ændringer, der følger af lov nr. 286 af 25.  

 april 2003 og lov nr. 321 af 5. maj 2004,  

  

 skal  

 kommunalbestyrelser og amtsråd hvert andet år udarbejde  

 ligestillingsredegørelser, som skal sendes til ligestillingsministeren.
 § 4.  

  

 Offentlige myndigheder skal inden for deres område arbejde for ligestilling  

 og indarbejde ligestilling i al planlægning og forvaltning.
§ 5 a.  

  

 Kommunalbestyrelsen og amtsrådet skal over for kommunen og amtskommunens  

 beboere mindst hvert andet år redegøre for situationen med hensyn til  

 ligestillingen mellem kvinder og mænd blandt de kommunalt og amtskommunalt  

 ansatte.
Redegørelsen skal vedtages af kommunalbestyrelsen og amtsrådet i et  

 møde.
 Stk. 2.  

  

 Redegørelsen skal indeholde oplysning om,  

  

 1)  

 	  

 hvorvidt kommunen eller  

 amtskommunen har formuleret en ligestillingspolitik, og i  

 	  

 givet fald det nærmere indhold af denne,  

  

 2)  

 	  

 den kønsmæssige fordeling i  

 forhold til de enkelte stillingskategorier og  

  

 3)  

 	  

 andre forhold, der skønnes at  

 have betydning for kommunen eller amtskommunens  

 	  

 indsats på ligestillingsområdet.
 Stk. 3. Redegørelserne  

 indsendes til ministeren for ligestilling inden den 1. september i de år,  

 hvor redegørelserne udarbejdes.
 § 6.  

  

 Ministeren for ligestilling  

 kan fastsætte regler om indholdet af de i § 5, stk. 1, og § 5 a  

 nævnte redegørelser.
(Lov om ligestilling af kvinder og mænd) Et værktøj:  

 »ligestillingidanmark.dk« Ligestillingsministeren har, for at lette arbejdet med  

 ligestillingsredegørelserne, fået udarbejdet et internetbaseret værktøj, hvor  

 man ved at svare på en række spørgsmål automatisk får udarbejdet en  

 ligestillingsredegørelse.
Samtidig bliver det muligt for kommuner og  

 amtskommuner at sammenligne og benchmarke tal og eksempler indbyrdes, fordi  

 oplysninger og statistikker bliver ensartede.
Kommuner og amtskommuner kan bruge værktøjet ved at gå ind via  

 det link hver kommune og amtskommune individuelt har fået tilsendt.
Når  

 kommunen eller amtskommunen har svaret på spørgsmålene, er det muligt at  

 udskrive en samlet redegørelse  en såkaldt standartrapport.
Værktøjet  

 opstiller selv procentopgørelser og grafiske illustrationer ud fra de  

 oplysninger, som er blevet indtastet.
Se et tænkt eksempel på en kommunal  

 standartrapport på dette link:  

 http://www.ligestillingidanmark.dk/rapport-eksempel.html.
På dette tidspunkt  

 er  

 det kun kommunen eller amtskommunen selv, der kan se sine oplysninger.
Det er  

 derfor nødvendigt at offentliggøre redegørelsen for borgerne f.eks. ved at  

 printe den ud eller lægge den på kommunens eller amtskommunens egen  

 hjemmeside.  

 Sammen med denne vejledning er i mailen udsendt et link til det spørgeskema  

 den  

 enkelte kommune eller amtskommune skal udfylde.
Linket er naturligvis  

 individuelt for hver kommune eller amtskommune.
Når alle kommuner og amtskommuner den 1. september 2005 har  

 udarbejdet deres redegørelser, er det muligt at gå ind og sammenligne sig med  

 andre kommuner og amtskommuner.
Der kan sammenlignes på alle oplysninger på  

 tværs af kommunegrænser.
Redegørelserne er dog kun tilgængelige for kommuner  

 og  

 amtskommuner.
 Hvis der i stedet for udarbejdes en anden type  

 ligestillingsredegørelse, skal denne indeholde de samme oplysninger som  

 ´ligestillingsidanmark.dk´.
Hjemmeside om ligestilling på landsplan I slutningen af efteråret bliver en række af de overordnede  

 resultater og nøgletal offentliggjort på hjemmesiden  

 www.ligestillingidanmark.dk, hvor alle kan se forskellige  

 ligestillingslandkort  

 o. lign.
Når kommunen eller amtskommunen benytter ligestillingidanmark.dk,  

 når  

 de udarbejder ligestillingsredegørelsen, kan de oplyse deres e-mailadresse og  

 dermed automatisk få besked, når den offentlige hjemmeside bliver åbnet.
Hvordan er værktøjet blevet udviklet? Værktøjet »ligestillingidanmark.dk« er udviklet på baggrund af  

 interviews og samtaler med forskellige kommuner og amtskommuner samt med  

 Kommunernes Landsforening og Amtsrådsforeningen.
Hensigten har været at  

 udvikle  

 et skræddersyet værktøj til brug for ligestillingsredegørelserne.
De  

 oplysninger, som kommuner og amtskommuner bliver bedt om i  

 ´ligestillingidanmark.dk´, bygger på lovens krav og på erfaringerne fra  

 tidligere års ligestillingsredegørelser.
Der kan være spørgsmål i det nye værktøj, som kommunen eller  

 amtskommunen ikke tidligere har haft med i ligestillingsredegørelsen.
Disse  

 spørgsmål kan kommunen eller amtskommunen vælge at besvare.
Der er også  

 mulighed for at inddrage flere emner og spørgsmål end dem, der fremgår af  

 skemaet i ´ligestillingidanmark.dk´.
Til sidst i skemaet er der således  

 mulighed for at skrive andre relevante oplysninger ind.
Her kan kommunen  

 eller  

 amtskommunen beskrive alle andre forhold, de gerne vil have med i  

 redegørelsen  

 og som ikke i forvejen er omfattet af spørgsmålene.
Ligestillingsafdelingen har i 2005 samlet de tilbagemeldinger,  

 der har været fra både kommuner og amter på indberetningsværktøjet.
Det har  

 medført enkelte mindre ændringer.
Prioriteringen i 2005 har dog været at  

 indberetningsskemaet skulle ændres så lidt som muligt af hensyn til  

 sammenlignelighed.
Et andet hensyn er, at som følge af kommunalreformen kan  

 der  

 i 2007 opstå behov for en lidt større ændring af indberetningsskemaet.  

 Overordnet set er der ændret i den måde ledelseskategorierne er opgjort på  

 (spørgsmål  

 15). Spørgsmålene om hvor mange ledere, der har været på førleder kurser er  

 taget helt ud, mens et enkelt spørgsmål om iværksættelse af initiativer til  

 fremme af ligestilling er tilføjet.
Hvad står der i vejledningen? Vejledningen bygger på de spørgsmål, der fremgår af  

 ´ligestillingidanmark.dk´, som er opbygget omkring ligestillingslovens krav  

 om,  

 at der skal indberettes om følgende  

  

 tre forhold:
1)  

 	  

 om kommunen eller  

 amtskommunen har formuleret en ligestillingspolitik, og i givet fald det  

 nærmere indhold af denne 2)  

 	  

 kønsfordelingen på  

 stillingskategorier 3)  

 	  

 andre forhold af  

 betydning for kommunen eller amtskommunens indsats på ligestillingsområdet.
Formål Formålet med bestemmelsen om ligestillingsredegørelser er, at  

 give borgerne indblik i ligestillingssituationen for de ansatte og  

 kommunalbestyrelsens eller amtsrådets arbejde med at fremme ligestilling af  

 kvinder og mænd.
Redegørelserne kan også bruges som led i kommunen eller  

 amtskommunens samlede arbejde med personalepolitikken, og med at indarbejde  

 køn, ligestilling og kønsmainstreaming i kommunernes og amternes  

 kerneopgaver.
 Bestemmelsen skal også sikre, at der er et rimeligt grundlag for  

 debat om ligestilling på de kommunale og amtskommunale arbejdspladser - en  

 debat, der skal kunne foregå både blandt borgerne i lokalsamfundet og i selve  

 kommunalbestyrelsen og amtsrådet.
Kommunalbestyrelsen er inden for lovens rammer frit stillet med  

 hensyn til redegørelsens nærmere udformning og formidlingen til kommunen  

 eller  

 amtskommunens borgere.
For at formålet med redegørelserne skal realiseres, er  

 formidlingen af redegørelsen dog vigtig jf. herom nedenfor.
Årsagen til at nummereringen af spørgsmålene i  

 spørgeskemaet springer enkelte numre over er, at der grundlæggende benyttes  

 det  

 samme indberetningsskema til indberetninger fra både kommuner, amtskommuner,  

 ministerier og statslige institutioner med mere end 50 ansatte.
Det betyder  

 at  

 hvert enkelt forvaltningsorgan ikke stilles samtlige spørgsmålene i det  

 samlede  

 spørgeskema og derfor er der numre der ´springes over´.
1) »Om kommunen eller amtskommunen har  

 formuleret en ligestillingspolitik, og i givet fald det nærmere indhold« I forhold til oplysninger om en evt. ligestillingspolitik under  

 pkt. 1, er der tænkt på ligestillingspolitik i forhold til de ansatte i  

 kommunen eller amtskommunen. (Spørgsmål om ligestillingsinitiativer og  

 -politik  

 rettet mod borgerne behandles under pkt. 3, om andre forhold af betydning for  

 indsatsen for ligestilling.) Denne første del af redegørelsen skal belyse, hvordan kommunen  

 eller amtskommunen arbejder med ligestilling på personaleområdet.
Det skal  

 derfor fremgå, om der er vedtaget en særskilt politik på området, eller om  

 arbejdet sker som en del af den samlede personalepolitik.
Det skal også  

 fremgå,  

 hvor ansvaret for ligestillingsarbejdet er placeret, eksempelvis i et  

 ligestillingsudvalg eller i et samarbejdsudvalg.
Hvis kommunen eller amtskommunen har formuleret en  

 ligestillingspolitik, skal redegørelsen indeholde oplysninger om de politiske  

 målsætninger, der indgår heri.
Hvis kommunen eller amtskommunen ikke har  

 formuleret en selvstændig ligestillingspolitik, men arbejder med  

 ligestillingsspørgsmål inden for personalepolitikken, skal der være en omtale  

 af de dele af personalepolitikken, hvor kommunen eller amtskommunens  

 målsætninger  

 for ligestillingsarbejdet beskrives.
1.  

 	  

 Er der i forvaltningsorganets  

  

 personalepolitik  

 et afsnit om ligestilling? 2.  

 	  

 Har forvaltningsorganet en  

 ligestillingspolitik beskrevet  

  

 særskilt  

 fra personalepolitikken? 3.  

 	  

 Har forvaltningsorganet en eller flere  

  

 handlingsplaner,  

 hvor konkrete ligestillingsmæssige indsatsområder er beskrevet? 4.  

 	  

 Har forvaltningsorganet et  

  

 ligebehandlingsudvalg  

 eller et andet udvalg der arbejder med ligestilling? 4.1.  

 	  

 Er der politisk repræsentation i udvalget? 5.  

 	  

 Beskriv venligst, hvordan  

 forvaltningsorganet arbejder med ligestilling, og hvorledes I måler  

 fremskridt  

 og resultater på ligestillingsområdet. (Bemærk at der kun spørges om  

 ligestillingspolitik rettet mod forvaltningsorganets ansatte)? Hvis kommunen eller amtskommunen ikke har formuleret en  

 ligestillingspolitik, og ikke i øvrigt har målsætninger på  

 ligestillingsområdet, skal det her fremgå, hvordan kommunen eller  

 amtskommunen  

 så arbejder med at fremme ligestilling på personaleområdet.
 Dette spørgsmål skal kun besvares hvis forvaltningsorganet  

 svarer ´nej´ eller ´ved ikke´ til både spørgsmål 1, 2 og 3.
6.  

 	  

 Hvilke af disse områder er berørt i  

 forvaltningsorganets ligestillingspolitik/ personalepolitik/ handlingsplan  

 for  

 ligestilling? (Sæt gerne flere kryds) Dette spørgsmål skal afdække hvilke ligestillingsaspekter  

 forvaltningsorganet arbejder med fx køn, handicap, etnicitet, alder eller  

 seksuel orientering.
Mange forvaltningsorganer arbejder i dag med  

 mangfoldighed, men det er vigtigt at være opmærksom på, at kønsaspektet går  

 på  

 tværs og at kønsaspektet i arbejdet med mangfoldighed således ofte er en  

 faktor, der spiller ind.
7.  

 	  

 Hvilke  

  

 konkrete  

 måltal eller  

 målsætninger er beskrevet i ligestillingspolitikken /  

  

 personalepolitikken /  

 handlingsplanen for ligestilling? (Sæt gerne flere kryds) Dette spørgsmål skal afdække både konkrete målsætninger og  

 måltal som forvaltningsorganet arbejder efter i forhold til ligestilling.
Der  

 kan være tale om at forvaltningsorganet arbejder med enten enkelte eller alle  

 at de nævnte målsætninger ligesom forvaltningsorganet kan have sat måltal op  

 for forskellige former for ligestilling.
8.  

 	  

 Har forvaltningsorganet  

  

 aktiviteter,  

  

 projekter  

 eller  

  

 initiativer, hvor I direkte eller indirekte arbejder med et  

 kønsperspektiv rettet mod  

  

 jeres egen organisation / personalet  

 (fx at få  

 flere mandlige børnehavepædagoger, sikre flere kvinder i ledelse, indsatser  

 for  

 mere familievenlige arbejdspladser)? Med dette spørgsmål gives mulighed for at oplyse om hvorvidt  

 forvaltningsorganet har konkrete projekter, strategier og initiativer, som er  

 med til at fremme ligestilling.
Hvis der svares ja til spørgsmålet gives der  

 med spørgsmål 8.1. mulighed for at svare på hvilke typer af aktiviteter eller  

 initiativer der er tale om.
I Silkeborg Kommune har man lavet en indsats for ansættelse af  

 elever til erhvervsuddannelser.
Gennem flere år har der været en overvægt af  

 kvindelige ansøgere til Silkeborg Kommunes elevstillinger.
Dette har, som det  

 senere kan ses, medført en overrepræsentation af kvinder på flere områder.  

 Målet med indsatsen har været at få flere mandlige ansøgere.
Gennem  

 rekruttering søger kommunen bevidst at gøre rekrutteringsmaterialet  

 (brochure,  

 reklamer o.a.) attraktivt for begge køn.
Dette har medført en bedre balance  

 mellem ansøgernes køn.
8.1  

 	  

 Hvilke typer af aktiviteter eller initiativer  

 er der tale om? (Sæt gerne flere kryds) Forvaltningsorganet behøver ikke at give en udtømmende liste  

 over igangværende, planlagte eller afsluttede initiativer, men bør give nogle  

 eksempler, fx om tiltag for at få flere kvinder i ledelsen og mænd i  

 omsorgsjob  

 eller forbedringer af forholdet mellem familie og arbejdsliv på kommunens  

 eller  

 amtskommunens arbejdspladser.
Hver gang der krydses ´ja´ til et at  

 spørgsmålene  

 i 8.1 åbnes en dialogboks, hvor man for hver aktivitet/initiativ kan svare på  

 initiativets titel, baggrund, formål, indhold og resultater.
 Listen vil indgå i Ligestillingsafdelingens sammenfatning af  

 gode eksempler på områder, til inspiration for andre kommuner og  

 amtskommuner.
9.  

 	  

 Hvordan måler forvaltningsorganet på  

 fremskridt og resultater inden for ligestillingsområdet? (Sæt gerne flere  

 kryds) Dette spørgsmål skal afdække om og i givet fald hvordan  

 forvaltningsorganet måler på fremskridt og resultater indenfor  

 ligestillingsområdet.
Det kan være vanskeligt at måle resultaterne af en  

 indsats på ligestillingsområdet.
Dog er det centralt at forsøge, således at  

 effekten både i forhold til ligestilling og i forhold til effektivisering af  

 ydelsen måles.
Der kan indberettes om både kvalitative og kvantitative  

 målinger.
10.  

 	  

 Hvor er ansvaret for ligestillingsarbejdet  

 forankret? (Sæt gerne flere kryds) 2) »Kønsfordelingen på stillingskategorier« Ligestillingsredegørelsen skal indeholde oplysninger om den  

 kønsmæssige fordeling i forhold til de enkelte stillingskategorier i den  

 kommunale eller amtskommunale organisation.
Hensigten med bestemmelsen er at synliggøre kønsfordelingen, så  

 det bliver muligt at identificere arbejdsområder, hvor der kan være særlige  

 ligestillingsmæssige problemer.
Oplysningerne kan vise om der er behov for  

 ligestillingsfremmende aktiviteter, eller om en opstillet målsætning er  

 opfyldt.
Da kommunen eller amtskommunen regelmæssigt mindst hvert andet  

 år skal udarbejde ligestillingsredegørelser, er det mest formålstjenligt, at  

 statistikken vedrørende kønsfordelingen på stillingskategorier udformes efter  

 et nogenlunde ensartet mønster.
Ved at bruge ´ligestillingidanmark.dk´ er man  

 sikret et materiale, der gør det muligt at følge udviklingen over tid og  

 samtidig sammenligne sig med andre kommuner og amtskommuner.
Tidligere har nogle redegørelser vist fordelingen af kommunen  

 eller amtskommunens ansatte på forvaltningsområder (Social- og  

 Sundhedsforvaltning, Teknisk Forvaltning o.s.v.) med oplysninger om  

 kønsfordelingen blandt de ansatte.
Det kan være nyttigt, men vil ikke i sig  

 selv opfylde lovens krav om oplysninger om kønsfordelingen på  

 stillingskategorier.
Der skal foretages en opdeling i egentlige  

 stillingskategorier, dvs. som udgangspunkt efter stillingsbetegnelser:  

 social-  

 og sundhedshjælpere, sygeplejersker o.s.v., men en opdeling efter de  

 faggrupper  

 der anvendes i overenskomstsammenhæng kan også anvendes.
I  

  

 ligestillingidanmark.dk, er der en liste over  

 stillingskategorier.
Disse stillingskategorier er defineret i forhold til,  

 hvordan kommuner og amtskommuner selv opgør data til Kommunedata og det  

 fælleskommunale løndatasystem.
Det betyder, at der er temmelig mange  

 stillingskategorier, og dermed også god mulighed for at tilpasse  

 oplysningerne  

 til den enkelte kommune eller amtskommune.
I den efterfølgende  

 offentliggørelse  

 af ligestillingssituationen på landsplan vil der dog blive foretaget nogle  

 sammentællinger, så der skabes et lettere overblik.
 Det er vigtigt at tallene indsættes i det elektroniske  

 indberetningsskema og ikke vedhæftes som selvstændig fil således at tallene  

 bliver registreret og kan indgå i kommunens eller amtskommunens samlede  

 ligestillingsredegørelse.
 KMD udsender i midten af maj måned et brev til kommuner og amter  

 omkring muligheder for at indhente data til besvarelse af spørgsmål 13, 14 og  

 15 hos KMD.
13.  

 	  

 Hvor mange kvinder og mænd har  

 forvaltningsorganet ansat i følgende stillingskategorier? Angiv venligst det  

 absolutte antal kvinder og mænd (Udfyld kun de relevante felter) Spørgsmål 13 stilles alene til amter.
I oversigten over kønsfordelingen på stillingskategorier  

 medtages det amtskommunalt ansatte og aflønnede personale, både de der er  

 ansat  

 i deltids- og fuldtidsstillinger.
Personale på selvejende og private  

 institutioner, som kommunen eller amtskommunen har indgået overenskomst med  

 skal medtages i oversigten.
 Personale, der er midlertidigt ansat, men som har et egentligt  

 ansættelsesforhold, fx vikarer og kontorelever, medtages i oversigten.  

 Ligeledes skal personale, der er ansat i kommunen eller amtskommunen, men som  

 udfører arbejdet andetsteds, fx dagplejere, medtages.
Oplysningerne om kønsfordelingen skal foreligge som absolutte  

 tal.
Hvis tallene tastes ind i  

  

 ligestillingidanmark.dk, bliver  

 procentsatsen automatisk regnet ud, ligesom nogle data bliver stillet op i  

 skemaer eller grafisk illustreret.
 Dermed bliver det også muligt at udskrive en standardiseret  

 ligestillingsredegørelser med alle sin oplysninger samt figurer o. lign.  

 Denne  

 standardiserede ligestillingsredegørelse opfylder lovens krav og kan dermed  

 bruges direkte i forhold til borgerne.
Hvis redegørelserne ikke tastes ind i ´ligestillingidanmark.dk´  

 bør kommunen eller amtskommunen alligevel benytte de samme kategorier og selv  

 opstille tallene skematisk og/eller grafisk.
Tallene bør foreligge både som  

 absolutte tal og som procentuel fordeling.
 Oversigten skal ikke kun vise, hvor mange kvinder og mænd der i  

 alt er ansat i kommunen eller amtskommunen, men skal specifikt vise  

 kønsfordelingen dels på de enkelte stillingskategorier, dels på  

 ledelsesniveauer.
Kravet i loven omfatter alene en oversigt over kønsfordelingen  

 på stillingskategorier.
Det kan dog være nyttigt for ligestillingsarbejdet i  

 kommunen eller amtskommunen, hvis der udarbejdes yderligere (skema)materiale,  

 der belyser kønsfordelingen på de enkelte arbejdssteder (institutioner m.v.)  

 i  

 kommunen eller amtskommunen, kønsfordelingen blandt forskellige  

 aldersgrupper,  

 blandt nyansatte m.v.
Disse oplysninger kan skrives ind i den sidste del af  

 skemaet, hvor der er plads til Særlige grupper, herunder personer med løs  

 tilknytning til forvaltningerne Generelt bør personer med løsere tilknytning til den kommunale  

 eller amtskommunale forvaltning udelades.
Det gælder især, hvis  

 kommunalbestyrelsen eller amtsrådet er uden afgørende indflydelse på deres  

 ansættelse eller beskæftigelse, idet mulighederne for at påvirke  

 ligestillingssituationen og udviklingen heri set i forhold til  

 kommunalbestyrelsen eller amtsrådet så er ringe.
Det gælder fx aktiverede kontanthjælpsmodtagere eller  

 dagpengemodtagere i jobtræning, og disse personer er ikke omfattet af pligten  

 til at redegøre for kønsfordelingen på stillingskategorier.
På tilsvarende  

 måde  

 skal personale i beskyttet beskæftigelse, fleks- og skånejobs m.v. kun  

 medtages, hvis kommunen eller amtskommunen har indflydelse på, hvem der  

 ansættes/beskæftiges.
Personer, der er visiteret til beskyttede værksteder  

 eller revalideringsinstitutioner, skal ikke medtages i redegørelsen.
 Endvidere skal fx politikere heller ikke indberettes.
Hvis kommunen ønsker at redegøre for andre grupper end dem, der  

 er med i oversigten over ansatte kan det gøres særskilt.
Det skal så oplyses,  

 at der er tale om personer, som ikke direkte er ansat i kommunen eller  

 amtskommunen.
14.  

 	  

 Hvor mange kvinder og mænd har  

 forvaltningsorganet ansat i følgende stillingskategorier? Angiv venligst det  

 absolutte antal kvinder og mænd (Udfyld kun de relevante felter) Spørgsmål 14 stilles alene til kommuner.
I oversigten over kønsfordelingen på stillingskategorier  

 medtages det kommunalt ansatte og aflønnede personale, både de der er ansat i  

 deltids- og fuldtidsstillinger.
Personale på selvejende og private  

 institutioner, som kommunen eller amtskommunen har indgået overenskomst med  

 skal medtages i oversigten.
 Personale, der er midlertidigt ansat, men som har et egentligt  

 ansættelsesforhold, fx vikarer og kontorelever, medtages i oversigten.  

 Ligeledes skal personale, der er ansat i kommunen eller amtskommunen, men som  

 udfører arbejdet andetsteds, fx dagplejere, medtages.
Oplysningerne om kønsfordelingen skal foreligge som absolutte  

 tal.
Hvis tallene tastes ind i  

  

 ligestillingidanmark.dk, bliver  

 procentsatsen automatisk regnet ud, ligesom nogle data bliver stillet op i  

 skemaer eller grafisk illustreret.
 Dermed bliver det også muligt at udskrive en standardiseret  

 ligestillingsredegørelser med alle sin oplysninger samt figurer o. lign.  

 Denne  

 standardiserede ligestillingsredegørelse opfylder lovens krav og kan dermed  

 bruges direkte i forhold til borgerne.
Hvis redegørelserne ikke tastes ind i ´ligestillingidanmark.dk´  

 bør kommunen eller amtskommunen alligevel benytte de samme kategorier og selv  

 opstille tallene skematisk og/eller grafisk.
Tallene bør foreligge både som  

 absolutte tal og som procentuel fordeling.
 Oversigten skal ikke kun vise, hvor mange kvinder og mænd der i  

 alt er ansat i kommunen eller amtskommunen, men skal specifikt vise  

 kønsfordelingen dels på de enkelte stillingskategorier, dels på  

 ledelsesniveauer.
Kravet i loven omfatter alene en oversigt over kønsfordelingen  

 på stillingskategorier.
Det kan dog være nyttigt for ligestillingsarbejdet i  

 kommunen eller amtskommunen, hvis der udarbejdes yderligere (skema)materiale,  

 der belyser kønsfordelingen på de enkelte arbejdssteder (institutioner m.v.)  

 i  

 kommunen eller amtskommunen, kønsfordelingen blandt forskellige  

 aldersgrupper,  

 blandt nyansatte m.v.
Disse oplysninger kan skrives ind i den sidste del af  

 skemaet, hvor der er plads til yderligere oplysninger.
Særlige grupper, herunder personer med løs  

 tilknytning til forvaltningerne Generelt bør personer med løsere tilknytning til den kommunale  

 eller amtskommunale forvaltning udelades.
Det gælder især, hvis  

 kommunalbestyrelsen eller amtsrådet er uden afgørende indflydelse på deres  

 ansættelse eller beskæftigelse, idet mulighederne for at påvirke  

 ligestillingssituationen og udviklingen heri set i forhold til  

 kommunalbestyrelsen  

 eller amtsrådet så er ringe.
Det gælder fx aktiverede kontanthjælpsmodtagere eller  

 dagpengemodtagere i jobtræning, og disse personer er ikke omfattet af pligten  

 til at redegøre for kønsfordelingen på stillingskategorier.
På tilsvarende  

 måde  

 skal personale i beskyttet beskæftigelse, fleks- og skånejobs m.v. kun  

 medtages, hvis kommunen eller amtskommunen har indflydelse på, hvem der  

 ansættes/beskæftiges.
Personer, der er visiteret til beskyttede værksteder  

 eller revalideringsinstitutioner, skal ikke medtages i redegørelsen.
 Endvidere skal fx politikere heller ikke indberettes.
Hvis kommunen ønsker at redegøre for andre grupper end dem, der  

 er med i oversigten over ansatte kan det gøres særskilt.
Det skal så oplyses,  

 at der er tale om personer, som ikke direkte er ansat i kommunen eller  

 amtskommunen.
15.  

 	  

 Hvor mange kvinder og mænd har  

 forvaltningsorganet ansat i følgende ledelseskategorier? Angiv venligst antal  

 kvinder og mænd på de respektive niveauer Med dette spørgsmål søges svar på, hvordan kønsfordelingen er på  

 tre forskellige ledelsesniveauer i kommuner og amter.
Niveauerne er ændret i  

 forhold til niveauerne i 2003. Det skyldes henvendelser fra adskillige  

 kommuner  

 og amter om, at opdelingen i 2003 ikke svarede til den måde ledelse udøves på  

 i  

 kommuner og amter.
Ledelsesniveauerne, som optræder i dette skema svarer til  

 de  

 nye anbefalinger.
Der er stadig tre ledelsesniveauer.
 På niveau 1 placeres den øverste ledelse, på niveau 2 placeres  

 de chefer, der referer til den øverste ledelse og på niveau tre placeres alle  

 øvrige ledere.
Niveau 1 dækker over den øverste ledelse og består således af  

 kommunen eller amtets topledelse.
Hvilke titler den øverste ledelse har i den  

 enkelte kommune eller det enkelte amt vil være forskelligt, men typisk vil  

 der  

 være tale om fx: (amts)kommunaldirektører, forvaltningschefer, direktører,  

 administrerende direktører og direktionsmedlemmer.
Der kan her også være tale  

 om titler som: personaledirektør, økonomidirektør, økonomichef,  

 stadsarkitekt,  

 stadsbibliotekar, vicekommunaldirektør, skoledirektør, løn- og personalechef.
Niveau 2 dækker over den gruppe af chefer, som refererer direkte  

 til den øverste ledelse.
Der er her tale om en gruppe af chefer, som udgøres  

 af  

 fx afdelingsledere, vicedirektører, kontorchefer, centerchef og ledere af  

 større enheder, som fx distriktsledere.
Hvilke titler cheferne på dette  

 niveau  

 har i den enkelte kommune eller det enkelte amt vil være forskellige, men som  

 tommelfingerregel er der tale om chefgruppen under topledelsen.
Niveau 3 dækker over alle øvrige ledere i kommunen eller amtet,  

 som ikke hører under niveau 1 eller 2. Der vil ofte være tale om decentrale  

 ledere.
Niveau tre udgøres af fx institutions- og gruppeledere, formænd og  

 daglige ledere.
Der kan også være tale om ledere med titler som fx  

 centerleder,  

 kantineleder og driftsleder.
Også for niveau 3 ledere gælder det, at titlerne  

 hos disse ledere vil være forskellige fra kommune til kommune og fra amt til  

 amt.
Tommelfingerreglen er altså, at det er alle andre ledere.
 Den sidste kategori i spørgeskemaet dækker over alle øvrige  

 ansatte i kommunen eller amtskommunen  

  

 uden  

  

 ledelsesansvar.
Kommunen eller amtet kan vælge at bruge interne lønrammer,  

 løntrin eller trinforløb som pejling for hvilke ledere, der skal placeres på  

 hhv. niveau 1, 2 eller 3. Der skal dog gøres opmærksom på at brug af  

 lønrammeopgørelser alene ikke er velegnet, som afgrænsning af  

 lederfunktionen,  

 da man derved overser nogle medarbejdere med ledelsesansvar eller medtager  

 nogle medarbejdere, som ikke har ledelsesansvar.
Alligevel kan lønrammen dog  

 bruges som et pejlemærke, så længe den sammenholdes med den aktuelle  

 ledelseskompetence og personaleansvar.
 Nogle kommuner vil kunne hente oplysninger fra FLD eller fra  

 KMD, som i midten af maj 2005 sender et brev til kommuner og amter om  

 fremover  

 at kunne kode chefer og ledere i forhold til deres stillinger.
16.  

 	  

 Er (amts) kommunaldirektøren kvinde eller en  

 mand? Dette spørgsmål er et supplement til spørgsmål 15 og skal  

 præcisere om den øverste chef i kommunen eller amtet er kvinder eller mand.  

 Ønsket er efter kommunalreformen at kunne belyse, hvad der sker i forhold til  

 antallet af hhv. kvinder og mænd på topposter.
17.  

 	  

 Er (amts)borgmesteren en kvinde eller en mand?  

 (I Københavns Kommune vedrører spørgsmålet overborgmesteren) Ønsket er efter kommunalreformen at kunne belyse, hvad der sker  

 i forhold til antallet af hhv. kvinder og mænd på topposter.
18.  

 	  

 Hvordan er kønsfordelingen i  

 kommunalbestyrelsen / amtsrådet? Dette spørgsmål og det efterfølgende spørgsmål 18 skal afdække  

 kønsfordelingen i den politiske repræsentation i kommunen eller amtskommunen.  

 Det er relevant at oplyse borgerne om sammensætningen af kommunalbestyrelsen  

 eller amtsrådet, fordi det giver borgerne mulighed for at se på  

 kønsfordelingen  

 i de politiske beslutningsprocesser.
Oplysningerne om kønsfordelingen i de kommunal- eller  

 amtskommunalpolitiske organer gives som absolutte tal.
Når de tastes ind i  

  

 ligestillingidanmark.dk  

 regner systemet automatisk en procentdel ud.
Der bliver ikke bedt om  

 oplysninger vedrørende evt. tiltag på området, da det må bero på de politiske  

 partiers indsats og tiltag på området.
Kommunen eller amtskommunen skal  

 således  

 alene oplyse om kønsfordelingen, mens der ikke skal oplyses om eventuelt  

 arbejde i forhold til dette.
Der er 27 % kvinder i kommunalpolitik og 38 % kvinder i  

 Folketinget i 2005. Ligestillingsministeren har udgivet en pjece med det mål  

 at  

 få flere kvinder i kommunalpolitik.
Pjecen kan rekvireres på lige@lige.dk.
19.  

 	  

 Hvor mange kvinder og mænd er formænd for  

 stående udvalg under kommunalbestyrelsen/amtsrådet (fx formand for teknik og  

 byggeudvalget, formand for socialudvalget osv.)? Det er også relevant at oplyse kønsfordelingen blandt de  

 politiske udvalgsformænd i og med at det også giver borgerne mulighed for at  

 se  

 på kønsfordelingen i de politiske beslutningsprocesser.
Oplysningerne om kønsfordelingen i de kommunal- eller  

 amtskommunalpolitiske organer gives som absolutte tal.
Når de tastes ind i  

  

 ligestillingidanmark.dk  

 regner systemet automatisk en procentdel ud.
Der bliver ikke bedt om  

 oplysninger vedrørende evt. tiltag på området, da det må bero på de politiske  

 partiers indsats og tiltag på området.
Kommunen eller amtskommunen skal  

 således  

 alene oplyse om kønsfordelingen.
 Det kan her være interessant at lægge mærke til, hvilke type  

 formandsposter hhv. kvinder og mænd besætter i kommunalbestyrelsen/amtsrådet.  

 Dette kan fx oplyses under ´ordet er frit´ - spørgsmål 35.
3) »Andre forhold af betydning for kommunen  

 eller amtskommunens indsats på ligestillingsområdet« Ligestillingsredegørelsen skal indeholde oplysninger om andre  

 forhold af betydning for kommunen eller amtskommunens indsats på  

 ligestillingsområdet.
 Ligestillingsarbejdet i forhold til borgerne.
Kommuner og amtskommuner er som alle andre offentlige  

 myndigheder i henhold til § 4 i lov om ligestilling af kvinder og mænd  

 forpligtet til at arbejde for ligestilling og indarbejde ligestilling i al  

 planlægning og forvaltning.
Dette krav går videre end til at fremme  

 ligestilling for de ansatte.
Det indebærer også, at kommuner og amtskommuner  

 skal overveje om nye tiltag og initiativer rettet mod borgerne kan være med  

 til  

 at fremme ligestilling i kommunen eller amtskommunen.
 I denne del af redegørelsen skal det derfor beskrives, hvordan  

 man sikrer, at ligestilling indgår i det daglige arbejde.
26.  

 	  

 Har I, i forvaltningsorganet aktiviteter,  

 projekter eller initiativer, hvor I direkte eller indirekte arbejder med et  

  

 kønsperspektiv  

 i forhold jeres sagområder / borgere(fx at arbejde på at få flere drenge til  

 at  

 benytte børnebibliotekerne, eller få flere kvinder til at blive iværksættere  

 o.l.)? Der skelnes mellem initiativer, hvor der er arbejdet med et  

 kønsaspekt og særlige kønsmainstreaminginitiativer (se spørgsmål 27-29). Der  

 spørges her til aktiviteter, projekter eller initiativer, hvor der er  

 arbejdes  

 med et kønsperspektiv.
 26.1.  

 	  

 Angiv  

 venligst, hvor mange eksempler på sådanne aktiviteter, initiativer eller  

 projekter, du kan give:
Der skal her gives eksempler på initiativer eller tiltag, hvor  

 kommunen eller amtskommunen har arbejdet med et kønsaspekt  enten  

 direkte  

 eller indirekte  inden for deres opgaver.
Det kunne for eksempel være  

 tiltag  

 for at få flere drenge til at benytte børnebibliotekerne.
Et eksempel fra 2003 indberetningerne er fra Dragsholm Kommune.  

 Her har man brugt kønsaspektet til at sætte fokus på at nå sin målsætning om  

 at  

 langt flere mænd skulle benytte plejecentrenes aktivitetstilbud.
Der var  

 nemlig  

 tidligere overvejende ældre kvinder, der brugte tilbuddene.
Efter at der blev  

 sat fokus på kønsaspektet, blev flere tilbud tilføjet, der også rettede sig  

 mod  

 de ældre mænd.
Herefter steg antallet af ældre mænd, der brugte  

 aktivitetstilbuddene - og dermed blev målsætningen nået.
Kommunen eller amtskommunen kan her give eksempler fra  

 forskellige led i organisationen, fx fra institutioner eller forvaltninger.  

 Der  

 behøver ikke at være en udtømmende liste over tiltag, men der bør gives nogle  

 konkrete eksempler på opgaver, der er planlagt, igangsat eller allerede  

 afsluttet.
Eksemplerne kan kort beskrive baggrunden for tiltaget, det  

 konkrete  

 indhold og evt. resultatet.
Disse eksempler tjener ikke alene som information til kommunens  

 eller amtskommunens borgere, men også som inspiration til andre kommuner  

 eller  

 amtskommuner.
Eksemplerne kan være tiltag og initiativer, hvor man har  

 arbejdet  

 med et kønsaspekt, hvad enten det er sket direkte eller indirekte.
27.  

 	  

 Har forvaltningsorganet en samlet strategi,  

 procedure eller plan for kønsmainstreaming? Ifølge Ligestillingslovens § 4 skal alle offentlige  

 myndigheder indarbejde ligestilling i forvaltningen og planlægningen.
Dette,  

 at  

 køn og ligestilling skal tænkes ind i det daglige arbejde, kaldes også for  

 kønsmainstreaming  eller for kønsmainstreaming strategien.
At  

 kønsmainstreame  

 sin forvaltning eller institution betyder derfor, at man systematisk skal  

 tænke  

 køn og ligestilling ind i beslutninger, lovforslag, kampagner, fordeling af  

 ressourcer, implementerings- og planlægningsopgaver osv.
Målet med  

 kønsmainstreaming er at fremme ligestilling og dermed være mere effektiv,  

 målrettet og præcis i arbejdet.
Se evt. www.lige.dk/koensmainstreaming.
Der skal i dette spørgsmål svares på om forvaltningsorganet har  

 en samlet strategi, procedure eller plan for kønsmainstreaming  og i  

 givent  

 fald hvad strategiens indhold er og hvor den er forankret.
Måske kalder  

 forvaltningsorganet arbejdet med at integrere køn i det daglige arbejde noget  

 andet end kønsmainstreaming.
Men har kommunen eller amtskommunen en eller  

 anden  

 form for bindende aftale om at arbejde med køn i de indsatser, hvor det er  

 relevant, kan det omtales her.
28.  

 	  

 Har forvaltningsorganet igangsat et eller  

 flere kønsmainstreaminginitiativer, herunder fx initiativer der retter sig  

 mod  

 opbygningen af faglige kompetencer til at kønsmainstreame? To eksempler på kønsmainstreaminginitiativer.:
Det ene initiativ er fra København Kommune og handler om at  

 opbygge kompetence omkring kønsmainstreaming i kommunen.
Der blev afholdt  

 forskellige uddannelsesdage og møder om emnet, med det mål at udbrede viden  

 om  

 kønsmainstreaming.
I Hillerød Kommune blev der i 2003  

 indberettet, at man har kønsmainstreamet kommunens planstrategi med det  

 formål  

 at skabe debat blandt kommunens politikere og borgere om kvinder og mænds  

 forskellige boligbehov.
Der blev gennemført en undersøgelse af boligbehovet  

 blandt kommunens beboere  en undersøgelse som var kønsopdelt i forhold  

 til  

 enlige med og uden børn, par med og uden børn mv.
Resultatet af revisionen af  

 planstrategien blev en ligebehandlingsvurdering af boligområdet, der blandt  

 andet retter fokus mod boligbehovet blandt ressourcesvage grupper som ældre  

 og  

 handicappede.
Kønsaspektet satte fokus på at udbuddet af ejer/lejer-boliger  

 har  

 betydning for forskellige gruppers bomuligheder.
Enlige og specielt enlige  

 kvinder med børn er en gruppe med begrænsede økonomiske ressourcer, og derfor  

 begrænsede bomuligheder.
Ligestillingsvurderingen er efterfølgende integreret  

 i  

 oplægget til kommunens planstrategi.
29.  

 	  

 Kønsmainstreamer forvaltningsorganet nye  

 initiativer indenfor forvaltningsområdet (fx kommunikation, love,  

 dataanalyse,  

 kampagner, ressourcefordelingen eller noget helt andet)? Der søges her svar på i hvor høj grad kønsmainstreaming er  

 implementeret i forvaltningsorganet i forhold til hvor mange initiativer der  

 kønsmainstreames.
En måde at kønsmainstreame på er at gennemgå dagordenen på  

 byrådsmøder  

 med henblik på at se, om der er et køns- eller ligestillingsaspekt omkring  

 nogle af punkterne.
Man kan også overveje kønsaspektet i forhold til at  

 præcisere målgruppen, når der laves fx oplysningsarbejde rettet mod borgerne.  

 En anden måde at kønsmainstreame på er at undersøge hvordan fordelingen af  

 ressourcer er til hhv. kvinder og mænd eller drenge og piger i en specifik  

 indsats.
 Endvidere søges der svar på hvilke kriterier, der ligger til  

 grund for hvilke initiativer der kønsmainstreames.
33.  

 	  

 Efter bekendtgørelse nr. 233 af 29. marts 2004  

 kan der iværksættes initiativer til fremme af ligestilling af kvinder og mænd  

 uden dispensation fra fagministeren efter ligestillingsloven og  

 ligebehandlingsloven.
Hvor mange initiativer er iværksat inden for  

 forvaltningsorganets område. (Særlige initiativer for kvinder, Særlige  

 initiativer for mænd, Ved ikke) Efter bekendtgørelse nr. 233 af 29. marts 2004 er det lovligt i  

 visse tilfælde at iværksætte initiativer for det ene køn uden at  

 fagministrene  

 har givet tilladelse.
Bekendtgørelsen og den tilhørende vejledning kan findes  

 på www.lige.dk.
 Kort fortalt har bekendtgørelsen følgende indhold:
 Arbejdsgivere, myndigheder og organisationer kan iværksætte  

 forsøgs- og udviklingsinitiativer for en periode på indtil 2 år, hvis der på  

 et  

 område er 25 % eller mindre af det ene køn.
 Fx er det er tilladt at etablere kurser og efteruddannelse for  

 det ene køn, hvis formålet er at fremme ligestilling af kvinder og mænd eller  

 fremme kvinders og mænds lige adgang til beskæftigelse, uddannelse og  

 ledelse.  

 Sådanne kurser kan fx etableres i forbindelse med at ville undgå  

 flaskehalsproblemer i en særlig branche.
Det er også tilladt i annoncer (i fx en børnehave, som ønsker at  

 ansætte flere mænd) at opfordre det underrepræsenterede køn til at søge  

 ansættelse eller kompetencegivende uddannelse.
Annoncen skal desuden  

 formuleres  

 på en måde, så alle ansøgere har en almindelig adgang til at søge eller  

 deltage.
Ministeren kan beslutte, at initiativet ikke skal gennemføres  

 eller stoppes.
For eksempel hvis der kan være risiko for, at den bedst  

 kvalificerede ikke får ansættelse, eller hvis der ikke sikres almindelig  

 adgang  

 til at søge ansættelse eller deltage i kompetencegivende uddannelse.
Eller  

 hvis  

 initiativet ikke fremmer ligestilling af kvinder og mænd, for eksempel hvis  

 der  

 ikke er uligestilling på området.
Det er også tilladt at etablere hold og undervisning for det ene  

 køn inden for sport, idræt og svømning.
Det gælder både i private foreninger  

 og  

 inden for den offentlige forvaltning.
35.  

 	  

 Ordet er frit... Du er meget velkommen til at  

 supplere din besvarelse af ovenstående spørgsmål med kommentarer og / eller  

 forslag, som du finder relevante. (Hvis din tekst fylder mere end 1.000 tegn,  

 bedes du fordele den over flere indtastningsbokse) Det er her til sidst muligt at tilføje yderligere oplysninger,  

 som er relevante for ligestillingsindsatsen og som dermed er vigtige at  

 oplyse  

 om.
Det kan fx være en beskrivelse af særlige forhold i kommunen eller  

 amtskommunen, som har indvirkning på ligestillingsarbejdet, fx demografiske  

 og  

 geografiske forhold eller områdets erhvervsstruktur.
En anden mulighed er at  

 tilføje overvejelser i forbindelse med den kommende kommunalreform eller at  

 uddybe udvalgte svar fra spørgeskemaet.
