Nærmere bestemt virksomhed  

 krævede tilladelse som fondsmæglerselskab A har som administrerende direktør for K A/S og  

 dets datterselskab K Salgskontor A/S ved skrivelse af 26. juni 1996 klaget  

 over, at Finanstilsynet ved skrivelse af 29. maj 1996 har bestemt, at  

 datterselskabet, der køber og sælger samt formidler de af  

 moderselskabet udstedt aktier til offentligheden, skal ansøge om  

 tilladelse som fondsmæglerselskab, jf. lov om  

 værdipapirhandel.
 Sagens omstændigheder:
Ved skrivelse af 21. marts 1996 anmodede klageren  

 Finanstilsynet om at bekræfte, at K A/S ikke var omfattet af reglerne i  

 lov om værdipapirer.
Klageren oplyste følgende om koncernen:
 "....
Moderselskabet K A/S er noteret på Børs I  

 på Københavns Fondsbørs.
K A/S ejer 100% sin egen  

 salgsorganisation K Salgskontor A/S.
K's formål er primært at  

 investere i ferieboliger i udlandet, hidtil i Frankrig og Spanien, i  

 forbindelse med en kommende børsemission inden for få uger  

 anskaffes desuden en luksuslejlighed i det centrale London.
De forskellige  

 ejendomsprojekter er placeret i forskellige datterselskaber af K A/S, heraf  

 er to spanske selskaber, men resten er danske datterselskaber.
Da K A/S er børsnoteret, kan man anvende  

 pensionsmidler som betaling, mod at placere aktierne i depotet, der  

 hører til pensionsordningen.
Når man køber aktier i K A/S  

 - for pensionsmidler eller ej - erhverver man en brugsret til en feriebolig i  

 normalt 2 uger årligt i et af datterselskabernes ejendomme efter eget  

 valg.
Lejlighedernes størrelse og indretning varierer meget, så  

 prisen for to-ugers perioder varierer fra ca. 32.000 kr. op til ca. 125.000  

 kr.
Man står frit for at afhænde sine aktier over  

 fondsbørsen, hvorved man naturligvis mister sin brugsret.
Langt de fleste af de ca. 750 enkeltaktionærer har  

 købt aktierne gennem vores egen salgsorganisation K Salgskontor A/S,  

 hvis eneste formål er at formidle disse salg, der hovedsageligt sker  

 efter annoncekampagner, hvor man indsender en svarkupon hertil.
K-koncernen  

 som sådan handler ikke med værdipapirer - kun salg af K-aktier og  

 evt. tilbagekøb over børsen, hvis en aktionær  

 sælger sine aktier.
K Salgskontor A/S får sine aktier leveret af  

 - som regel -den aktionær, der har solgt ejendommen ind i K A/S og  

 modtaget aktier som betaling.
De aktier, der sælges i  

 øjeblikket, leveres derfor hovedsageligt af B, der modtog nom. 15.  

 mio. kr.
K-aktier ved sidste børsemission i december 1995. B har  

 forpligtet sig til at levere aktierne til maksimalt kurs pari, så K  

 Salgskontor A/S har mulighed for at tjene en "spread" til betaling af bl.a.  

 provision til sælgere samt administration og en royalty til K A/S for  

 benyttelse af børskoncept.
...." Ved skrivelse af 29. maj 1996 meddelte Finanstilsynet  

 klageren, "at undtagelsesbestemmelserne i § 4, stk. 2, i lov om  

 værdipapirhandel m.v. alene vedrører en udsteders formidling,  

 køb og salg af egne aktier.
 K A/S kan derfor selv henvende sig til offentligheden  

  vedrørende aktier, som selskabet selv har udstedt uden at være  

 under tilsyn.
 Datterselskabet K Salgskontor A/S kan imidlertid  

 således ikke henvende sig til offentligheden uden at have tilladelse  

 som fondsmæglerselskab.
 Endvidere skal Finanstilsynet gøre opmærksom  

 på, at K Salgskontor A/S skal ansøge om tilladelse som  

 fondsmæglerselskab senest 30. juni 1996, hvis formidling, køb og  

 salg af K A/S' aktier fortsat skal varetages af K Salgskontor A/S.  

 Finanstilsynet har ikke hjemmel til at dispensere fra denne tidsfrist".
Ved skrivelse af 26. juni 1996 indbragte klageren  

 Finanstilsynets afgørelse for ankenævnet.
Ved skrivelse af 13.  

 august 1996 tillagde ankenævnet efter klagerens begæring og med  

 Finanstilsynets samtykke klagen opsættende virkning i medfør af  

 § 6 i lov nr. 858 af 23. december 1987 om Erhvervsankenævnet.
 I klageskrivelsen gjorde klageren gældende, at  

 datterselskabets eneste aktivitet var at formidle moderselskabets aktier til  

 offentligheden, hvilket ikke kunne anses for fondsmæglervirksomhed.  

 Klageren anførte bla. følgende:
 "....
Den danske lovgivning bygger på Rådets  

 Direktiv 93/22/EØF af 10. maj 1993. Jeg tillader mig som bilag 3 at  

 vedlægge Direktivets indledende bemærkninger samt artiklerne 1  

 til 2. I denne sag er artikel 2, stk. 2 den relevante, idet den omhandler de  

 virksomheder, som Direktivet ikke finder anvendelse på.
Specielt skal  

 jeg henlede opmærksomheden på artikel 2, stk. 2, litra b), der  

 omhandler "investeringsservice til koncernselskaber".
I Kommissionens forberedende retsakter findes ikke  

 belæg for at forlange tilladelse som fondsmæglerselskab for  

 Salgskontoret.
Tilsynets afgørelse af 29. f.m. er derfor bygget  

 på en for snæver fortolkning af den danske  

 følgelovgivning.
Jeg vedlægger kopi af EF-Tidende af 22.2.89 Nr.  

 C43/7-14; bilag 4.
 Heller ikke bemærkningerne til det danske lovforslag  

 (L 71 af 9. november 1995) giver belæg for at forlange Salgskontoret  

 godkendt som fondsmæglerselskab; jfr. vedlagte side 39/40 af det  

 fremsatte lovforslag; bilag 5.
Med henvisning til rådsdirektivets artikel 2, stk.  

 2, litra b) er det bestemt, at investeringsservice til moderselskab og andre  

 koncernselskaber ikke omfattes af direktivet.
Salgskontorets salg af  

 Moderselskabets aktier (som eneste aktivitet) falder klart ind under denne  

 bestemmelse.
Som tidligere nævnt blev Salgskontoret erhvervet i  

 1995. Forud for herfor, solgtes aktierne ved Moderselskabets direkte  

 henvendelse til offentligheden uden den formelle "skal" om  

 salgsorganisationen, som det nu er tilfældet med Salgskontoret.
Denne  

 "skal" blev etableret udelukkende af praktiske grunde for at holde  

 administration og salg adskilt.
I den mellemliggende dialog med  

 repræsentanter fra Tilsynet er det da også flere gange  

 fremført fra Tilsynets side, at man i den danske lovgivning ikke har  

 taget så klar stilling til denne situation, at man uden videre kunne  

 dispensere.
Tilsynet har imidlertid også oplyst, at Salgskontoret efter  

 motiver osv. i direktivet og den danske følgelovgivning burde  

 være undtaget fra reglerne om fondsmæglerselskaber.
...." Ved skrivelse af 22. juli 1996 udtalte Finanstilsynet i  

 anledning af klagen bl.a.:
 "....
 Ifølge artikel 2, stk. 2, litra b) i Rådets  

 direktiv 93/22/EØF af 10. maj 1993 om investeringsservice i  

 forbindelse med værdipapirer, finder direktivet ikke anvendelse  

 på virksomheder, der udelukkende yder investeringsservice til deres  

 moderselskab, deres datterselskab eller et af deres moderselskabs andre  

 datterselskaber.
 Det fremgår af betragtning 14 til direktivet, at  

 ingen af direktivets bestemmelser berører de  

 fællesskabsbestemmelser, eller hvis sådanne ikke findes, de  

 nationale bestemmelser, der gælder, når de i  

 investeringsservice-direktivet omhandlede instrumenter udbydes til  

 offentligheden; det samme som gælder markedsføring af og  

 omsætning af sådanne instrumenter.
 Endvidere fremgår det af betragtning 17, at  

 selskaber, der ikke præsterer tjenesteydelser over for tredjemand, men  

 hvis virksomhed udelukkende består i at yde investeringsservice til  

 deres moderselskab, deres datterselskaber eller et af deres moderselskabs  

 andre datterselskaber, ikke skal være omfattet af direktivet.
 ....
 Det er Finanstilsynets opfattelse, at  

 værdipapirhandelslovens § 4, stk. 2, og bemærkningerne hertil  

 ikke giver hjemmel til, at en udsteder overlader formidling af selskabets  

 aktier til et datterselskab, uden at dette skal have tilladelse som  

 fondsmæglerselskab i medfør lov om  

 fondsmæglerselskaber.
 Finanstilsynet finder heller ikke, at direktivets  

 betragtning 14 støtter den antagelse, at et børsnoteret selskab  

 kan overlade formidling, køb og salg af aktier til et datterselskab,  

 uden at dette skal have tilladelse.
Undtagelsesbestemmelsen i investeringsservicedirektivets  

 art. 2, st. 2 litra b) omfatter heller ikke de tjenesteydelser, som K  

 Salgskontor A/S udfører for de investorer, der køber aktier i  

 moderselskabet.
Der henvises til betragtning 17, hvorefter undtagelsen  

 omfatter selskaber, der ikke præsterer tjenesteydelser over for  

 tredjemand.
 Artikel 2, stk. 2, litra b) medfører, at koncerner  

 kan overlade det til et koncernselskab at udføre investeringsservice  

 for andre koncernselskaber, uden at dette selskab skal have tilladelse.
...." Ved skrivelse af 9. september 1996 har advokat C for  

 klageren bl.a. anført:
 "....
Finanstilsynets opfattelse hviler efter min opfattelse  

 på en for snæver fortolkning af bestemmelsen i § 4, stk. 2 i Lov  

 om værdipapirhandel.
Bestemmelsen i § 4, stk. 2 fastslår, at der  

 ikke skal gælde tilladelseskrav i de tilfælde, hvor et selskab  

 emissioner værdipapirer til offentligheden, og det kan ikke antages at  

 være formålet med denne bestemmele at gribe ind i den  

 administrative fordeling af funktioner indenfor koncernforhold.
Undtagelsen i  

 § 4, stk. 2 knytter sig således efter min opfattelse til, hvorvidt der  

 er tale om udstedelse eller handel med "egne værdipapirer" snarere end  

 til, om køb eller salg af sådanne "egne værdipapirer"  

 foretages af det udstedende selskab som moderselskab eller gennem et dertil  

 etableret datterselskab.
En sådan fortolkning er i overensstemmelse med de  

 almindelige selskabsretlige principper, således som disse har fundet  

 anvendelse i Aktieselskabslovens kapitel 8 om et selskabs handel med egne  

 aktier.
Det følger således af bestemmelsen i Aktieselskabslovens  

 § 48, stk. 6, at krav om generalforsamlingens bemyndigelse samt maksimale  

 beholdninger af egne aktier tillige finder anvendelse på et  

 datterselskabs erhvervelse til eje eller pant af aktier i moderselskabet mod  

 vederlag.
Tilsvarende gælder forbindelse med meddelelser til en  

 fondsbørs om besiddelse af egne aktier, jf.
Lov om  

 værdipapirhandel § 28, hvor egne aktier ejet af det udstedende selskab  

 sidestilles med aktier i selskabet ejet af datterselskaber.
Der kan være flere årsager til, at et selskab  

 ønsker at henlægge erhvervelse af egne aktier til et  

 datterselskab som f.eks. administrativ styring eller likviditetsmæssige  

 hensyn, og det kan næppe have været lovgivers hensigt at blokere  

 for efterfølgende salg af datterselskabers aktier i moderselskabet til  

 investorer under forudsætning af, at reglerne om udbud af aktier til  

 offentligheden i øvrigt iagttages.
Disse betragtninger må  

 gælde så meget desto mere i et tilfælde som det  

 foreliggende, hvor funktionerne vedrørende erhvervelse og  

 afhændelse af egne aktier er henlagt til et helejet datterselskab.
...." Finanstilsynet har herefter i skrivelse af 14. oktober  

 1996 bl.a. anført:
 "....
 Det er Finanstilsynets opfattelse, at  

 værdipapirhandelslovens § 4, stk. 2, alene omfatter en udsteders egne  

 henvendelser til offentligheden vedrørende værdipapirer, som  

 udstederen selv har udstedt.
Undtagelser fra tilladelseskravet er iøvrigt  

 reguleret i Finanstilsynets bekendtgørelse nr. 721 af 31. juli 1996 om  

 hvilke fysiske og juridiske personer, der kan udføre tjenesteydelser i  

 forbindelse med værdipapirhandel på erhvervsmæssigt  

 grundlag uden tilladelse efter lov om fondsmæglerselskaber.
Det er  

 Finanstilsynets opfattelse, at bekendtgørelsen, der implementerer  

 investeringsservicedirektivets artikel 2, stk. 2, udtømmende  

 gør op med de tilfælde, hvor en fysisk eller juridisk person kan  

 udføre tjenesteydelser i forbindelse med værdipapirer for  

 tredjemand uden at have en tilladelse.
Derfor vil en udsteders helejede  

 datterselskab ikke kunne formidle selskabets aktier eller sælge dem for  

 egen regning til investorer uden at have tilladelse efter lov om  

 fondsmæglerselskaber.
 Endvidere kan Finanstilsynet for god ordens skyld oplyse,  

 at et helejet datterselskab af et pengeinstitut eller et  

 fondsmæglerselskab også skal have tilladelse, selvom det kun  

 udfører tjenesteydelser, der iøvrigt er omfattet af  

 moderselskabets tilladelse.
...." Ankenævnet udtaler:
 Indledningsvis bemærkes, at det  

 spørgsmål, som klagen angår, ikke er omfattet af det  

 omhandlede EF direktiv om investeringsservice i forbindelse med  

 værdipapirer, jf. direktivets betragtning nr. 14.
 Efter undtagelsesbestemmelsen i § 4, stk. 2, jf. stk. 1, i  

 lov om værdipapirhandel m.v. kan "en udsteder", uanset at selskabet  

 ikke er et kreditinstitut eller et fondsmæglerselskab, rette  

 henvendelse til offentligheden og tilbyde sig som køber, sælger  

 eller formidler vedrørende værdipapirer, "som udstederen selv  

 har udstedt".
 Ankenævnet tiltræder, at bestemmelsen efter  

 sin ordlyd ikke hjemler ret for udstederens datterselskab til at rette  

 henvendelse til offentligheden vedrørende køb, salg eller  

 formidling af de af moderselskabet udstedte værdipapirer, og at K  

 Salgskontor A/S allerede derfor skal opnå godkendelse som  

 fondsmæglerselskab for at kunne fortsætte den i sagen beskrevne  

 virksomhed.
Efter Finanstilsynets bekendtgørelse nr. 721 af 31.  

 juli 1996 § 1, nr. 2, jf. lov om fondsmæglerselskaber § 1, stk. 2, jf.  

 bilag 1 afsnit A, og stk. 3, kan et datterselskab, der udelukkende yder  

 investeringsservice til moderselskabet, uden tilladelse formidle køb  

 og salg af værdipapirer af enhver art for moderselskabet, men ikke for  

 tredjemand.
Bestemmelsen er en gennemførelse af EF direktivets art. 2,  

 stk. 2, litra b.
Efter klagerens oplysninger vederlægger K A/S ved  

 køb af en ejendom ejendomssælgeren i aktier udstedt af  

 selskabet, hvorefter datterselskabet K Salgskontor A/S formidler salg af  

 ejendomssælgerens aktier til investorer.
Ankenævnet finder, at  

 denne virksomhed, uanset om K A/S indskydes som mellemled, ikke kan anses som  

 investeringsservice, der udelukkende ydes moderselskabet.
Ankenævnet  

 tiltræder derfor, at K Salgskontor A/S også bortset fra  

 henvendelser til offentligheden skal opnå godkendelse som  

 fondsmæglerselskab for at kunne fortsætte den omhandlede  

 virksomhed.
 Ankenævnet tiltræder herefter i det hele  

 Finanstilsynets afgørelse.
