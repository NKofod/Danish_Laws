 Med henblik på at sikre, at en varetægtsfængsling bliver af så kort  

 varighed som muligt, fastsættes herved følgende:
 1. Sager, hvori der ikke er rejst tiltale.
 1.1. Politidirektøren/politimesteren underretter statsadvokaten om alle  

 sager, hvor sigtede har været varetægtsfængslet i mere end 3 måneder.  

 Underretningen foretages første gang, så snart den sigtede har været  

 varetægtsfængslet i mere end 3 måneder.
Underretningen skal indeholde nærmere oplysninger om  

 anholdelsestidspunktet, sigtelsen, fængslingsgrundlaget, herunder om der er  

 anvendt isolation.
Underretningen skal endvidere indeholde en redegørelse  

 for, hvorfor det har været nødvendigt at begære sigtede varetægtsfængslet i  

 mere end 3 måneder.
Hvis der er anvendt isolation, skal der ligeledes  

 redegøres for baggrunden herfor.
 Endelig skal der gives oplysninger om, hvilken efterforskning der  

 yderligere skal foretages, og hvornår anklageskrift eller indstilling til  

 statsadvokaten om tiltalespørgsmålet kan forventes at foreligge.
 Hvis sagen alene beror på færdiggørelse af mentalundersøgelse, anføres  

 dette.
 Underretningen skal danne grundlag for statsadvokatens eventuelle  

 drøftelser med politidirektøren/politimesteren om sagens tilrettelæggelse og  

 videre behandling med det formål at sikre, at varetægtsfængslingsperioden  

 bliver så kort som mulig.
 1.2. Statsadvokaten underrettes om senere forlængelser af fristen for  

 varetægtsfængslingen.
 Rejser politidirektøren/politimesteren tiltale ved byretten, forholdes der  

 som anført i punkt 2.2. og 2.4.
 1.3. Ovennævnte regler finder ikke anvendelse, hvis tiltalespørgsmålet  

 forinden udløbet af den nævnte frist på 3 måneder er forelagt statsadvokaten.  

 Der forholdes herefter som anført i punkt 2.3.
 2. Sager, hvori der er rejst tiltale ved byretten.
 2.1. Politidirektøren/politimesteren underretter statsadvokaten om alle  

 sager, hvor sigtede har været varetægtsfængslet i mere end 3 måneder.  

 Underretningen foretages første gang, så snart den sigtede har været  

 varetægtsfænglet i mere end 3 måneder.
Underretningen skal indeholde nærmere oplysninger om  

 anholdelsestidspunktet, sigtelsen, fængslingsgrundlaget, herunder om der er  

 anvendt isolation.
Underretningen skal endvidere indeholde en redegørelse  

 for, hvorfor det har været nødvendigt at begære sigtede varetægtsfængslet i  

 mere end 3 måneder.
Hvis der er anvendt isolation, skal der redegøres for  

 baggrunden herfor.
2.2. Politidirektørens/politimesterens anklageskrift indsendes, og det  

 oplyses, hvornår sagen er eller kan forventes berammet.
I de tilfælde, hvor  

 sagen ikke er berammet eller ikke kan berammes inden 2 måneder efter, at  

 tiltalen er rejst, skal baggrunden herfor oplyses.
 2.3. I sager, hvor tiltalespørgsmålet har været forelagt statsadvokaten  

 inden udløbet af den nævnte frist på 3 måneder, skal statsadvokaten alene  

 underrettes om berammelsestidspunktet, jf. ovenfor.
 2.4. Statsadvokaten underrettes om senere forlængelser af fristen for  

 varetægtsfængslingen, indtil sagen er berammet.
 3. Statistikoplysninger.
 Statsadvokaterne underretter ved årsskiftet Rigsadvokaten om antallet af  

 indberetninger efter punkt 1. og 2.
Statsadvokaterne indeberetter endvidere varetægtsfængslingsperioder, der  

 overstiger 6 måneder i nævningesager.
Det skal angives, om sagen tillige er  

 indberettet af Politidirektøren/politimesteren efter punkt 1.
 Statsadvokaterne underretter i den forbindelse Rigsadvokaten, hvis der i  

 forbindelse med behandlingen af de sager, der er indberettet efter punkt 1.  

 og 2., er konstateret problemer af mere generel katakter.
 4. Ophævelse af gældende forskrifter.
 I skrivelse af 17. marts 1992 til statsadvokaterne om domme afsagt i  

 henhold til Den Europæiske Menneskerettighedskonvention fastsatte jeg en  

 indberetningsordning for varetægtsfængslinger, der oversteg 6 måneder.  

 Pligten til at indberette disse sager blev indskærpet i Rigsadvokaten  

 Informerer nr. 8/93. Reglerne i de nævnte skrivelser ophæves herved, for så  

 vidt angår indberetningspligten.
 Henning Fode.
