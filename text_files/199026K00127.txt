Nr BRL 127 Beretning over Forslag til lov om ændring af lov om dagpenge ved sygdom  

 eller fødsel (Dagpengeret til visse studerende)   

 Nr L 127 1990-91, 2. samling Afgivet af Socialudvalget Afgivet: 19910524 Udvalget har behandlet lovforslaget i en række møder og har herunder stillet spørgsmål til undervisnings- og forskningsministeren, som denne har besvaret skriftligt.
 Endvidere har udvalget modtaget skriftlig henvendelse fra Funktionærernes  

 og Tjenestemændenes Fællesråd.
 Et mindretal (Centrum-Demokraternes og Kristeligt Folkepartis  

 medlemmer af udvalget) finder det meget tilfredsstillende, at der nu er  

 fundet en løsning på de i forslaget nævnte problemer.
Mindretallet har altid været modstander af, at fædres ret til dagpenge ved  

 sygdom eller fødsel forudsætter, at begge forældre har lønindtægt eller  

 selvstændig erhvervsindkomst.
Denne urimelige behandling af  

 en-indtægtsfamilier ophører nu med vedtagelsen af forslag til lov om ændring  

 af lov om dagpenge ved sygdom eller fødsel (L 45) den 21. maj 1991.
Mindretallet noterer også med tilfredshed, at gravide studerende bliver  

 tilgodeset i økonomisk henseende, så de får bedre mulighed for at gennemføre  

 graviditeten.
Det sker ikke ved at ændre dagpengereglerne som foreslået i  

 lovforslaget, men ved at SU-reglerne ændres.
I henhold til forslag til lov om  

 ændring af lov om Statens Uddannelsesstøtte (L 195) kan SU-støttetiden  

 forlænges med 6 måneder i forbindelse med fødsel, hvis der ikke samtidig er  

 bevilget orlov fra uddannelsen.
 Et andet mindretal (Fremskridtspartiets medlem af udvalget) ønsker  

 at udtale følgende:
 Det er efter Fremskridtspartiets mening ikke rimeligt, at det offentlige  

 skal betale for, at forældre går på barselorlov, og det gælder uanset, om det  

 er moderen eller faderen, og uanset, om forældrene arbejder, går ledige eller  

 er studerende.
Hvis folk vil have børn, så er de meget velkomne til det, men det er  

 urimeligt, at man kan få barselorlov på skatteydernes regning.
Derfor tager  

 Fremskridtspartiet afstand fra dette forslag, ikke fordi mindretallet har  

 noget imod, at folk får børn, eller at de holder barselorlov, men udelukkende  

 fordi det er skatteyderbetalt.
 P.u.v.
