Den 12. december 1991 undertegnedes i Warszawa en overenskomst mellem Danmark og Polen om konsolidering af gæld og gældseftergivelse af Polens statsgaranterede gæld til Danmark.
Overenskomsten er i overensstemmelse med de retningslinier for restrukturering af Polens gæld (Agreed Minute on the Reduction and Reorganization of the Debt of the Republic of Poland), om hvilke der blev tilvejebragt enighed under multilaterale forhandlinger, som fandt sted i Paris den 19., 20. og 21. april 1991.
I aftalen er Polens udestående til Danmark pr. 1. april 1991 opgjort til  

 247.563.502,- CHF, idet bemærkes, at alle danske kronekrav siden 1981 har  

 været denomineret til CHF.
Dette beløb skal i henhold til aftalen, og  

 betinget af en polsk efterlevelse af IMF's programmer, afdrages halvårligt i  

 tidsrummet fra 30. september 1995 til 31. marts 2009.
Gældsreduktionen fra dansk side overfor Polen gennemføres via en forud  

 beregnet nedsættelse af markedsrenten svarende til en 50 pct. gældsreduktion  

 på en »Net Present Value«-basis.
Da markedsrenten blev aftalt til  

 LIBOR +0,5 pct., vil denne rente danne basis for beregningen af  

 rentereduktionen.
 Det bemærkes, at moratorierenten i tiden 1. april 1991 til 31. marts 1994  

 vil blive reduceret med 80 pct., og at denne reduktion indgår i den totale 50  

 pct. gældsreduktion.
