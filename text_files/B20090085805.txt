Kapitel 1   Bekendtgørelsens område Kapitel 2   Forbud mod import, salg og fremstilling Kapitel 3   Kontrol, dispensation og klageadgang Kapitel 4   Straf og ikrafttrædelse Bilag 1 Bilag 2 Bekendtgørelse om forbud mod import, salg og fremstilling af cadmiumholdige varer1) I medfør af § 30, § 31, § 45, stk. 1, § 59, stk. 4, og § 60 i lov om kemiske stoffer og produkter, jf. lovbekendtgørelse nr. 1755 af 22. december 2006, som ændret ved lov nr. 97 af 10. februar 2009, fastsættes:
Kapitel 1 Bekendtgørelsens område § 1. Denne bekendtgørelse omfatter import, salg og fremstilling af cadmiumholdige varer.
 § 2. Ved cadmiumholdige varer forstås varer, hvor cadmium indgår med mere end 75 ppm i varens homogene enkeltdele som:
1) farvepigment, 2) plaststabilisator eller 3) overfladebehandling (cadmiering).
 § 3. Bekendtgørelsen berører ikke de bestemmelser, som følger af anden lovgivning vedrørende cadmiumholdige varer.
 § 4. Bekendtgørelsen omfatter ikke cadmiumholdige varer, der er omfattet af Europa-Parlamentets og Rådets forordning nr. 1907/2006/EF af 18. december 2006, jf. bilag 1.
Kapitel 2 Forbud mod import, salg og fremstilling § 5. Import, salg og fremstilling af cadmiumholdige varer er forbudt.
 Stk. 2. Uanset forbuddet i stk. 1 er import, salg og fremstilling af cadmiumholdige varer tilladt for de varekategorier, der er nævnt i bilag 2 til denne bekendtgørelse, under de betingelser og indtil de datoer, der er angivet i bilaget.
Kapitel 3 Kontrol, dispensation og klageadgang § 6. Tilsyn og kontrol med overholdelse af reglerne i bekendtgørelsen udøves af Miljøstyrelsen, jf. lovens bestemmelser herom.
Stk. 2. Miljøstyrelsen kan i særlige tilfælde tillade, at reglerne i bekendtgørelsen fraviges.
Miljøstyrelsen kan stille vilkår for tilladelsen.
 Stk. 3. Miljøstyrelsens afgørelser efter stk. 1 og 2 kan ikke påklages til anden administrativ myndighed.
Kapitel 4 Straf og ikrafttrædelse § 7. Medmindre højere straf er forskyldt efter anden lovgivning, straffes med bøde den, der 1) importerer, sælger eller fremstiller cadmiumholdige produkter i strid med § 5, stk. 1, eller 2) tilsidesætter vilkår knyttet til en tilladelse efter § 6, stk. 2.
Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på menneskers liv eller sundhed eller fremkaldt fare derfor, 2) voldt skade på miljøet eller fremkaldt fare derfor eller 3) opnået eller tilsigtet en økonomisk fordel, herunder ved besparelser, for den pågældende selv eller andre.
 Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 8. Bekendtgørelsen træder i kraft den 14. september 2009.
 Stk. 2. Bekendtgørelse nr. 1199 af 23. december 1992 om forbud mod salg, import og fremstilling af cadmiumholdige produkter ophæves.
Miljøministeriet, den 5. september 2009 Troels Lund Poulsen / Claus Torp Bilag 1 Liste over varer, der i henhold til § 4 ikke er omfattet af denne bekendtgørelse2) (tallene, der er angivet i firkantede paranteser, henviser til koder og kapitler i told- og statistiknomenklaturen og Den Fælles Toldtarif som fastlagt ved Rådets Forordning (EØF) nr. 2568/87) Bilag 2 Liste over cadmiumholdige varer, der uanset forbuddet i § 5, stk. 1, på visse vilkår må importeres, sælges eller fremstilles 1) I bekendtgørelsen er medtaget visse bestemmelser fra Europa-Parlamentets og Rådets forordning nr. 1907/2006/EF af 18. december 2006 (EU-Tidende 2006, nr.
L 396, side 1). Ifølge artikel 249 i EF-traktaten gælder en forordning umiddelbart i hver medlemsstat.
Gengivelsen af disse bestemmelser i bekendtgørelsen er således udelukkende begrundet i praktiske hensyn og berører ikke forordningens umiddelbare gyldighed i Danmark.
