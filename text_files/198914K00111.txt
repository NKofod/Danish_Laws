Nr BTL 111 Betænkning over Forslag til lov om ændring af straffeloven  

 (Meddelelseshæleri)   

 Nr L 111 1989-90, 1. samling Afgivet af Retsudvalget Afgivet: 19900510 Udvalget har behandling lovforslaget i en række møder og har herunder stillet spørgsmål til justitsministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis og Fremskridtspartiets medlemmer af udvalget) lovforslaget til  

vedtagelse med det stillede ændringsforslag.
Et mindretal (Det Konservative Folkepartis, Venstres, Det Radikale  

 Venstres og Centrum-Demokraternes medlemmer af udvalget) indstiller  

 lovforslaget til forkastelse ved 3. behandling, idet mindretallet  

 finder, at man bør afvente Medieansvarsudvalgets betænkning, hvori der vil  

 blive taget stilling til, hvorvidt straffelovens § 152 d eller § 152 e bør  

 ændres i relation til personer, der er omfattet af det presseretlige  

 ansvarssystem.
Mindretallet lægger i den forbindelse vægt på, at  

 justitsministeren har oplyst, at betænkningen forventes at foreligge inden  

 for få uger.
 Et andet mindretal (Kristeligt Folkepartis medlem af udvalget) vil  

 ved 2. behandling redegøre for sin stilling til lovforslaget og det stillede  

 ændringsforslag.
Ændringsforslag Af et mindretal (S og SF), tiltrådt af et mindretal (FP):
Til teksten 1) I den foreslåede affattelse af § 152 d indsættes som nyt  

 stykke efter stk. 2:
»Stk. 3. På samme måde straffes den, som uden at have  

 medvirket til gerningen uberettiget videregiver oplysninger, der er  

 fortrolige af hensyn til statens sikkerhed eller rigets forsvar.« Bemærkninger Til nr. 1 Selv om det er således, at fortroligheden allerede er brudt, vil den  

 offentlige meddelelse herom netop på dette område kunne forstærke den  

 skadevirkning, som tavshedspligtbruddet kan medføre.
Herefter sidestilles  

 uberettiget videregivelse i strafferetlig henseende med uberettiget  

 videregivelse af oplysninger om enkeltpersoners rent private forhold, jf.  

 stk. 2.
Grethe Fenger Møller (KF) fmd.
Fischer (KF) Helge Adam Møller  

 (KF) Elsebeth Kock-Petersen (V) Inge Dahl-Sørensen (V) Knud Lind (FP) Kirsten  

 Lee (RV) Nør Christensen (CD) Inger Stilling Pedersen (KRF) Erling  

 Christensen (S) Ole Espersen (S) Søren Hansen (S) Torben Lund (S) Lissa  

 Mathiasen (S) Carsten Andersen (SF) Leif Hermann (SF) Ebba Strange (SF)  

 nfmd.
Tillægsbetænkning afgivet af Retsudvalget den 28. maj 1990 Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i nogle møder og har herunder stillet spørgsmål til justitsministeren, som denne har besvaret skriftligt.
 Herefter indstiller et flertal (Socialdemokratiets, Socialistisk  

 Folkepartis og Fremskridtspartiets medlemmer af udvalget) lovforslaget til  

vedtagelse i den affattelse, hvori det foreligger efter 2. behandling.
 Et mindretal (Det Konservative Folkepartis, Venstres, Det Radikale  

 Venstres, Centrum-Demokraternes og Kristeligt Folkepartis medlemmer af  

 udvalget) indstiller lovforslaget til forkastelse.
Grethe Fenger Møller (KF) fmd.
Fischer (KF) Helge Adam Møller (KF)  

 Bjørn Elmquist (V) Inge Dahl-Sørensen (V) Knud Lind (FP) Kirsten Lee (RV) Nør  

 Christensen (CD) Inger Stilling Pedersen (KRF) Erling Christensen (S) Ole  

 Espersen (S) Søren Hansen (S) Torben Lund (S) Lissa Mathiasen (S) Carsten  

 Andersen (SF) Leif Hermann (SF) Ebba Strange (SF) nfmd.
