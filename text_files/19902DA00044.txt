Nr BTB 44 Betænkning over Forslag til folketingsbeslutning om varmeregnskab og  

 varmemålere m.v.   

 Nr B 44 1990-91, 2. samling Afgivet af Boligudvalget Afgivet: 19910516 Udvalget har behandlet beslutningsforslaget i nogle møder og har herunder stillet spørgsmål til boligministeren, som denne har besvaret skriftligt.
 Endvidere har udvalget modtaget skriftlig henvendelse fra Brunata A/S.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) beslutningsforslaget til forkastelse.  

 Flertallet kan dog stemme for det stillede ændringsforslag.
 Et mindretal (Fremskridtspartiets medlem af udvalget) indstiller  

 beslutningsforslaget til vedtagelse med det stillede ændringsforslag.
 Mindretallet ønsker i øvrigt at tilføje, at boligministeren ellerede under  

 1. behandling af dette forslag sagde, at ministeren var enig i intentionerne.
Et folketingsflertal har vedtaget at indføre et nyt huslejebegreb,  

 hvorefter der kun skulle kunne gives boligstøtte til den rene husleje.
Siden  

 har boligministeren, presset af forligspartierne, opgivet selv at få denne  

 lille ændring med i de ændringer, der skal ske i boliglovene til efteråret.  

 Det er fortsat en grov diskriminering af lejerne, at man i to ens ejendomme  

 opnår to helt forskellige nettohuslejer, fordi den ene ejendom er forsynet  

 med fjernvarme og den anden med oliefyr.
Det skal ikke være muligt for nogen at frådse med energi, fordi de gennem  

 boligstøtten, helt eller delvis, får betalt deres varmeforbrug.
Dette forslag  

 er ud over en besparelse på boligstøtten også et energibesparende forslag.
Mindretallet henviser i øvrigt til det eksempel, som er optrykt til  

 betænkningen, og som i et konkret eksempel belyser forskellene.
Heller ikke  

 på dette område er det rimeligt, at boligministeren bare udskyder problemerne  

 og siger, at det skal indgå i overvejelserne om en samlet boligpolitisk  

 løsning.
Ændringsforslag Af et mindretal (FP), tiltrådt af et flertal (det øvrige  

 udvalg):
Til teksten 1) Ordene »senest den 1. april 1991« udgår, og i stedet  

 indsættes: »snarest muligt«.
Bemærkninger Til nr. 1 Ændringsforslaget stilles, fordi datoen den 1. april er overskredet.
Baadsgaard (S) fmd.
Pia Gjellerup (S) Lissa Mathiasen (S) Jørn  

 Pedersen (S) Grete Schødts (S) Else Marie Mortensen (S) Holger K.
Nielsen  

 (SF) Pelle Voigt (SF) Sonja Albrink (CD) Pernille Sams (KF) Aagaard (KF) Eva  

 Møller (KF) Mejdahl (V) Bodil Thrane (V) Kirsten Jacobsen (FP) nfmd.  

Jørgen Estrup (RV) Lysholm Christensen (KRF) Bilag EjendomsadministrationsaktieselskabetDen 16. maj 1991 H.
G.
Jansen Fru Kirsten Jacobsen MF Folketinget I Boligministeriets svar er 5. afsnit forkert, idet  

 boligstøtteloven ikke tager hensyn til olieopvarmede ejendomme.
 Som eksempel kan opstilles følgende beregning:
Grundlaget er 3 ens lejligheder på 65 m2 med en årlig husleje på kr.  

 18.000 ekskl. varmeudgifter.
Både olie og fjernvarmeudgifter ansættes til 80  

 kr./m2. Leje uden varmeudgift Tillæg Grundlag for boligstøtte Olieopvarmet 18.000,00 0 18.000,00 Frb.fjernvarme 18.000,00 16.75x65m2 19.089,00 Kbh.fjernvarme 18.000,00 80 kr./m2x65%x65 m2 21.380,00 Vi kan kun være  

 enige i, at alle varmeudgifter betales over varmeregnskabet.
Denne lovændring  

 kan ikke komme hurtigt nok, især da større ejendomme nu skal tvangstilsluttes  

 kollektive varmeforsyningsanlæg.
