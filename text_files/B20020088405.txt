Bekendtgørelse om vaske- og  

 rengøringsmidler1) I medfør af § 22, stk. 4, § 30, § 43,  

 § 45, stk. 1, § 59, stk. 4 og § 60 i lov om kemiske  

 stoffer og produkter, jf. lovbekendtgørelse nr. 21 af 16. januar 1996,  

 som ændret ved lov nr. 424 af 10. juni 1997 og lov nr. 256 af 12. april  

 2000, fastsættes:
Kapitel 1 Bekendtgørelsens område § 1. Ved vaske- og rengøringsmidler  

 forstås i denne bekendtgørelse produkter, som er specielt  

 fremstillet til vaske- og rengøringsformål, og som indeholder  

 overfladeaktive stoffer samt i almindelighed supplerende bestanddele  

 såsom tilsætningsstoffer, hjælpestoffer, fyldstoffer og  

 andre bestanddele.
 Stk. 2. Ved anioniske overfladeaktive stoffer forstås i  

 denne bekendtgørelse overfladeaktive stoffer, der efter passage gennem  

 kation- og anionbyttere adskilles ved fraktionseluering og bestemmes som  

 methylenblåt aktivt stof (MBAS) ifølge den analytiske  

 fremgangsmåde, der er beskrevet i bilag 1.
 Stk. 3. Ved nonioniske overfladeaktive stoffer forstås i  

 denne bekendtgørelse overfladeaktive stoffer, der efter passage gennem  

 kation- og anionbyttere kan bestemmes som bismuth-aktive stoffer (BIAS)  

 ifølge den analytiske fremgangsmåde, der er beskrevet i bilag  

 2.
Kapitel 2 Anvendelsesbegrænsninger m.v.
 § 2. Fremstilling og import af vaske- og  

 rengøringsmidler, som indeholder overfladeaktive stoffer med en  

 gennemsnitlig biologisk nedbrydelighed på mindre end 90 pct., er  

 forbudt, jf. dog § 7, stk. 1.
 § 3. Vaske- og rengøringsmidler, som  

 indeholder overfladeaktive stoffer med en gennemsnitlig biologisk  

 nedbrydelighed på mindst 90 pct., må ikke ved normal anvendelse  

 være til fare for menneskers og dyrs sundhed.
Kapitel 3 Mærkning § 4. På den emballage, hvori vaske- eller  

 rengøringsmidlet markedsføres, skal, affattet på dansk  

 med let læselige, synlige og uforgængelige typer,  

 anføres:
a)	produktets anvendelsesformål b)	navn eller firmanavn og adresse eller registreret varemærke,  

 tilhørende den ansvarlige for markedsføringen.
 Stk. 2. Samme oplysninger skal fremgå af de dokumenter,  

 der ledsager vaske- eller rengøringsmidler, der transporteres i  

 løs vægt.
Kapitel 4 Myndigheder, kontrol, forbud m.v.
 § 5. Tilsyn og kontrol med overholdelse af  

 bestemmelserne i denne bekendtgørelse udøves af  

 Miljøstyrelsen, jf. lovens regler herom.
 § 6. Kontrol med overholdelse af bestemmelserne i  

 § 2, stk. 1, foretages på grundlag af analyser efter en af de  

 metoder, der er beskrevet i bilag 1 og 2 til bekendtgørelsen.
 § 7. Såfremt der ved analyse efter en af  

 screeningsmetoderne i bilag 1 A eller bilag 2 A til bekendtgørelsen  

 påvises en biologisk nedbrydelighed på mindre end 80 pct., kan  

 Miljøstyrelsen meddele forbud mod fremstilling og import af vaske- og  

 rengøringsmidlet.
Stk. 2. Såfremt vaske- eller rengøringsmidlet er  

 importeret fra et land, der er medlem af de europæiske  

 fællesskaber, underretter Miljøstyrelsen, senest samtidig med at  

 forbud meddeles efter stk. 1, importøren om proceduren i art. 5,  

 pkt. 2, i Rådets direktiv af 22. november 1973 om harmonisering af  

 medlemsstaternes lovgivning om vaske- og rengøringsmidler  

 (73/404/EØF), jf.
EFT nr.
L 347 af 17. december 1973, side 55.
Kapitel 5 Klage § 8. Miljøstyrelsens afgørelse efter  

 denne bekendtgørelse kan ikke indbringes for anden administrativ  

 myndighed.
Kapitel 6 Straf og ikrafttræden § 9. Medmindre højere straf er forskyldt  

 efter den øvrige lovgivning, straffes den, der overtræder  

 bestemmelserne i § 2 og § 3 samt undlader at efterkomme forbud  

 efter § 7, stk. 1, med bøde.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 10. Bekendtgørelsen træder i kraft  

 den 9. november 2002 .
 Stk. 2. Bekendtgørelse nr. 443 af 6. september 1983 om  

 overfladeaktive stoffers biologiske nedbrydelighed i vaske- og  

 rengøringsmidler ophæves.
 Stk. 3. Samtidig bortfalder bekendtgørelse nr. 726 af  

 13. november 1987 om oplysninger om vaske- og rengøringsmidler.
Miljøministeriet, den 23. oktober  

 2002 Hans Chr.
Schmidt /Helge Andreasen Bilag 1 Anioniske overfladeaktive stoffer A.
Godkendte analysemetoder til kontrol af den biologiske  

 nedbrydelighed for de anioniske overfladeaktive stoffer, der er tilsat vaske-  

 og rengøringsmidler:
 1)	-	OECD-metoden, offentliggjort i OECDs tekniske rapport af 11.  

 juni 1976 om »Proposed method for the determination of the biodegradability  

 of surfactants used in synthetic detergents« (screening test procedure).
 2)	-	metode gældende i Forbundsrepublikken Tyskland,  

 stadfæstet ved »Verordnung über die Abbaubarkeit anionischer und  

 nichtionischer grenzflächenaktiver Stoffe in Wasch- und  

 Reinigungsmitteln« af 30. januar 1977, offentliggjort i »Bundesgesetzblatt«,  

 1977, 1. del, side 244, som den foreligger i forordningen om ændring af  

 denne forordning af 18. juni 1980, offentliggjort i »Bundesgesetzblatt«,  

 1980, 1. del, side 706.
 3)	-	metode gældende i Frankrig stadfæstet ved  

 arrêté af 28. december 1977, offentliggjort i »Journal Officiel  

 de la Republique Francaise« af 18. januar 1978, side 514-515, og  

 forsøgsnorm T 73-260, juni 1981, offentliggjort af Det franske  

 Standardiseringsråd (AFNOR).
 4)	-	metode gældende i Det forenede Kongerige, benævnt  

 »Porous Pot Test« og beskrevet i teknisk rapport nr. 70/ 1978 fra »Water  

 Research Centre«.
B.
Referencemetode:
KAPITEL 1 1.1.
Definition Ved anioniske overfladeaktive stoffer forstås de overfladeaktive  

 stoffer, der efter passage gennem kation- og anionbyttere adskilles ved  

 fraktionseluering og bestemmes som methylenblåt aktivt stof (MBAS)  

 ifølge den analytiske fremgangsmåde, der er beskrevet i kapitel  

 3.
 1.2.
Nødvendigt udstyr Målemetoden er baseret på anvendelse af et renseanlæg  

 med aktiveret slam, der er skematiseret i fig. 1 og nærmere beskrevet i  

 fig. 2.
 Udstyret består af en beholder A til opbevaring af det kunstige  

 spildevand, en doseringspumpe B, en beluftningsbeholder C, en  

 sedimentationsbeholder D, en airliftpumpe E til returløb af det  

 aktiverede slam og en beholder F til opsamling af det behandlede  

 spildevand.
Beholderne A og F skal enten være af glas eller af et egnet  

 plastmateriale og rumme mindst 24 liter.
Pumpen B skal sikre en konstant  

 tilførsel af kunstigt spildevand til beluftningsbeholderen; under  

 normale anvendelsesforhold skal denne beholder indeholde 3 liter blanding.
Et  

 sintret glas G, der benyttes til beluftning, er anbragt i beholderen C  

 øverst i dennes nedre kegle.
Den luftmængde, der blæses  

 ind af beluftningsanordningen, skal registreres ved hjælp af et  

 flowmeter H.
 1.3.
Kunstigt spildevand Til udførelse af denne test anvendes kunstigt spildevand.
 Der opløses pr. liter vandværksvand:
160 mg pepton, 110 mg kødekstrakt, 30 mg urinstof CO(NH2)2, 7 mg natriumchlorid NaCl, 4 mg calciumchlorid CaCl2.2H2O, 2 mg magnesiumsulfat MgSO4.7H2O, 28 mg dikaliumhydrogenphosphat K2HPO4, og 20 ± 2mg MBAS.
MBAS ekstraheres fra det produkt, der skal undersøges,  

 ifølge den i kapitel 2 angivne metode.
Det kunstige spildevand skal  

 fremstilles hver dag.
 1.4.
Tilberedning af prøver 1.4.1.
Ikke-sammensatte overfladeaktive stoffer kan undersøges uden  

 forbehandling.
MBAS-indholdet må bestemmes, for at fremstillingen af  

 det kunstige spildevand (1.3) kan finde sted.
 1.4.2.
Sammensatte produkter analyseres for MBAS- og sæbeindhold.
De  

 underkastes en alkoholisk ekstraktion og fraseparering af MBAS (se kapitel  

 2). Ekstraktets indhold af MBAS må kendes, for at det kunstige  

 spildevand kan fremstilles.
 1.5.
Anlæggets virkemåde Først fylder man beluftningsbeholderen C og  

 sedimentationsbeholderen D med kunstigt spildevand.
Sedimentationsbeholderen  

 D skal fastgøres i en sådan højde, at  

 beluftningsbeholderen C indeholder 3 liter.
Podning foretages ved at  

 tilsætte 3 ml sekundært afløb af en god kvalitet, nylig  

 opsamlet fra et rensningsanlæg, der fortrinsvis behandler  

 husspildevand.
Afløbsprøven må opbevares under aerobe  

 betingelser i perioden fra udtagningen til anvendelsen.
Derefter sætter  

 man lufttilførselsanordningen G, airliftpumpen E og doseringspumpen B  

 i gang.
Det kunstige spildevand må passere gennem beluftningsbeholderen  

 C med en hastighed på 1 liter pr. time svarende til en gennemsnitlig  

 opholdstid på 3 timer.
Beluftningen justeres på en sådan måde, at indholdet i  

 beholderen C konstant holdes opslemmet, og at koncentrationen af  

 opløst ilt er mindst 2 mg/l.
Skumdannelse forhindres med passende  

 midler; man må dog ikke anvende skumdæmpningsmidler, der kan  

 hæmme det aktiverede slam eller som indeholder MBAS.
Airliftpumpen E  

 justeres på en sådan måde, at der opretholdes en  

 kontinuerlig og regelmæssig recirkulation af aktiveret slam fra  

 sedimentationsbeholderen D til beluftningsbeholderen C.
Slam, der har samlet  

 sig øvest i beluftningsbeholderen C, på bunden af  

 sedimentationsbeholderen D eller i slangerne, skal igen bringes i cirkulation  

 mindst een gang daglig ved hjælp af børstning eller en anden  

 egnet fremgangsmåde.
Såfremt slammet ikke sætter sig, kan  

 man øge sedimentationevnen ved at tilsætte 2 ml portioner af en  

 5% ferrichloridopløsning, om nødvendigt flere gange.
Overløbet fra sedimentationsbeholderen D opsamles i beholderen F i  

 løbet af 24 timer; derefter udtages en prøve efter en  

 omhyggelig opblanding.
Beholderen F renses herefter omhyggeligt.
 1.6.
Kontrol af måleudstyr Det kunstige spildevands indhold af MBAS (udtrykt i mg/l) bestemmes  

 umiddelbart før anvendelsen.
 Indholdet af MBAS (udtrykt i mg/l) i overløbet, der er opsamlet i  

 løbet af 24 timer i beholderen F, skal analyseres efter samme metode  

 umiddelbart efter opsamlingen; hvis dette ikke er muligt, må  

 prøverne opbevares, så de ikke nedbrydes, helst ved frysning.  

 Koncentrationen skal måles med en nøjagtighed på 0,1 mg  

 MBAS pr. l.
 For at kontrollere, at processen forløber tilfredsstillende,  

 måler man mindst to gange om ugen det kemiske iltforbrug (COD) eller  

 koncentrationen af opløst organisk kulstof (DOC) i det gennem  

 glasfiber filtrerede overløb, der er opsamlet i beholderen F og i det  

 filtrerede kunstige spildevand i beholderen A.
 Produktionen af COD og DOC vil blive konstant, når en nogenlunde  

 regelmæssig nedbrydning af MBAS opnås, det vil sige ved  

 slutningen af indkøringsfasen angivet i fig. 3.
 Indholdet af uorganisk tørstof i det aktiverede slam i  

 beluftningstanken skal bestemmes to gange om ugen (udtrykt i g/l). Hvis dette  

 er mere end 2,5 g/l, må den overskydende mængde aktiveret slam  

 fjernes.
 Bionedbrydningstesten udføres ved stuetemperatur, der skal  

 være nogenlunde konstant og holdes mellem 292 og 297 K (19-24°C).
 1.7.
Beregning af den biologiske nedbrydelighed Nedbrydningsgraden af MBAS udtrykt i procent skal beregnes dagligt  

 på grundlag af MBAS-indholdet i det kunstige spildevand (udtrykt i  

 mg/l) og i det tilsvarende overløb opsamlet i beholderen F.
De  

 nedbrydningstal, man får, skal fremstilles grafisk som vist i fig.  

 3.
MBAS' biologiske nedbrydelighed skal beregnes som det aritmetiske  

 gennemsnit af det tal, der er opnået i løbet af de 21 dage, som  

 følger efter indkøringsfasen.
Inden for de 21 dage skal  

 nedbrydningen have været regelmæssig, og anlægget skal have  

 virket problemfrit.
Indkøringsfasen må under ingen  

 omstændigheder overstige 6 uger.
 De daglige værdier for nedbrydeligheden beregnes med en  

 nøjagtighed på 0,1%, men det endelige resultat afrundes til  

 nærmeste hele procenttal.
 I visse tilfælde kan prøveudtagningshyppigheden reduceres,  

 men til beregning af gennemsnittet skal dog benyttes mindst 14 resultater,  

 opnået i løbet af de 21 dage, der følger efter  

 indkøringsfasen.
KAPITEL 2 FORBEHANDLING AF DE PRODUKTER, DER SKAL  

 UNDERSØGES 2.1.
Indledende bemærkninger 2.1.1.
Behandling af prøverne Anioniske overfladeaktive stoffer og sammensatte vaske- og  

 rengøringsmidler behandles forud for bestemmelsen af den biologiske  

 nedbrydelighed ved kontroltesten, som følger:
Produkt Behandling Anioniske overfladeaktive stoffer Ingen Sammensatte vaske- og rengøringsmidler Alkoholisk ekstraktion efterfulgt af fraseparering af de anioniske  

 overfladeaktive stoffer ved ionbytning Formålet med den alkoholiske ekstraktion er at fjerne de  

 uopløselige og uorganiske bestanddele af handelsprodukter, da de under  

 visse omstændigheder kan virke forstyrrende på  

 nedbrydningstesten.
 2.1.2.
Ionbytningsproceduren Isolering og fraseparering af anioniske overfladeaktive stoffer fra  

 sæbe, nonioniske og kationiske overfladeaktive stoffer er  

 nødvendig for at sikre en nøjagtig bestemmelse af den  

 biologiske nedbrydelighed.
Dette opnås ved en ionbytningsteknik, hvor der anvendes et  

 makroporøst ionbyttermateriale og elueringsvæsker egnede til  

 fraktioneringseluering.
Man kan således isolere sæbe, anioniske  

 og nonioniske overfladeaktive stoffer ved én proces.
 2.1.3.
Analytisk kontrol Efter homogenisering bestemmes koncentrationen af anioniske  

 overfladeaktive stoffer i vaske- eller rengøringsmidlet i  

 overensstemmelse med analysemetoderne til bestemmelse af MBAS.  

 Sæbeindholdet bestemmes ved en passende analytisk metode.
Disse  

 analyser af produktet er nødvendige for at beregne, hvor store  

 mængder, det er nødvendigt at anvende for at fremstille  

 fraktionerne til prøvning af den biologiske nedbrydelighed.
En kvantitativ ekstraktion er ikke nødvendig; man bør  

 imidlertid tilsigte at få mindst 80% af de anioniske overfladeaktive  

 stoffer ekstraheret.
Normalt opnås 90% eller mere.
 2.2.
Princip Fra en homogen prøve (pulver, pasta eller tørret  

 væske) fremstilles et ethanolekstrakt, der vil indeholde de  

 overfladeaktive stoffer, sæbe og andre alkoholopløselige  

 bestanddele af prøven af vaske eller rengøringsmidlet.
 Ethanolekstraktet inddampes til tørhed, opløses i en  

 isopropanol/vand-blanding, og den opnåede opløsning sendes  

 gennem en kombineret stærkt sur kationbytter/makroporøs  

 anionbytter, der er opvarmet til 323 K (50°C). Denne temperatur er  

 nødvendig for at undgå udfældning af fede syrer i det sure  

 miljø.
 De nonioniske overfladeaktive stoffer forbliver i gennemløbet.
Sæbens fedtsyrer adskilles ved eluering med ethanol indeholdende  

 CO2. De anioniske overfladeaktive stoffer fås derefter som  

 ammoniumsalte ved eluering med en vandig isopropanolopløsning af  

 ammoniumbicarbonat.
Disse ammoniumsalte anvendes til  

 bionedbrydelighedstesten.
 Kationiske overfladeaktive stoffer, der kan forstyrre  

 bionedbrydelighedstesten og de analytiske procedurer, fjernes af  

 kationbytteren, der er placeret oven på anionbytteren.
 2.3.
Kemikalier og udstyr 2.3.1.
 Deioniseret vand.
 2.3.2.
 Ethanol, 95% (v/v) C2H5OH (tilladt  

 denatureringsmiddel: methylethylketon eller methanol).
 2.3.3.
 Isopropanol/vand-blanding (50/50 v/v):
50 rumfangsdele isopropanol (CH3CHOH-CH3) og 50 rumfangsdele vand (2.3.1.).
 2.3.4.
 Opløsning af kuldioxid i vand (ca. 0,1% CO2):
under anvendelse af et rør med indbygget glasfilter ledes kuldioxid  

 (CO2) gennem ethanolen (2.3.2) i 10 minutter.
Anvend kun  

 frisklavede opløsninger.
 2.3.5.
 Ammoniumbicarbonatopløsning (60/40 v/v):
 0,3 mol NH4HCO3 i 1000 ml af en  

 isopropanol/vand-blanding, der består af 60 rumfangsdele isopropanol og  

 40 rumfangsdele vand (2.3.1).
 2.3.6.
 Kationbytter (KAT), stærkt sur, resistent mod alkohol (50-100  

 mesh).
 2.3.7.
 Anionbytter (AAT), makroporøs, Merck Lewatit MP 7080 (70-150 mesh)  

 eller tilsvarende.
 2.3.8.
 Saltsyre, 10% HCl (w/w).
 2.3.9.
 2000 ml rundbundet kolbe med slib og tilbagesvaler.
 2.3.10.
 90 mm (diameter) sugefilterholder (som kan opvarmes) til papirfiltre.
 2.3.11.
 2000 ml sugekolbe.
 2.3.12.
 Ionbytterkolonne med varmekappe og hane:
 Indre diameter 60 mm og indre højde 450 mm (fig. 4).
 2.3.13.
 Vandbad.
 2.3.14.
 Vacuumtørreovn.
 2.3.15.
 Termostat.
 2.3.16.
 Rotationsfordamper.
 2.4.
Fremstilling af ekstrakt og fraseparering af anioniske overfladeaktive  

 stoffer 2.4.1.
Fremstilling af ekstrakt Den mængde overfladeaktive stoffer, der er nødvendig til  

 nedbrydningstesten, er ca. 50 g MBAS.
 Normalt vil den mængde af produktet, der skal ekstraheres, ikke  

 overstige 1000 g, men det kan være nødvendigt at ekstrahere  

 yderligere prøvemængder.
 Af praktiske grunde vil der i de fleste tilfælde være tale om  

 højst 5000 g ved fremstilling af ekstrakter til  

 nedbrydningstesten.
Erfaringen har vist, at det er en fordel at foretage et antal mindre  

 ekstraktioner fremfor een større esktraktion.
De opgivne  

 ionbytteregenskaber er beregnet på en arbejdskapacitet på 600-700  

 m mol overfladeaktive stoffer og sæbe.
 2.4.2.
Isolering af alkoholopløselige bestanddele Til 1250 ml ethanol sættes 250 g af det vaske- eller  

 rengøringsmiddel, der skal analyseres.
Blandingen opvarmes til  

 kogning, og der koges med omrøring og tilbagesvaling i 1 time.
Den  

 varme alkoholopløsning hældes over på et i forvejen til  

 323 K (50°C) opvarmet groft poret sugefilter, mens der suges kraftigt.
Kolben  

 og sugefiltret vaskes med ca. 200 ml varm ethanol.
Filtratet og  

 vaskevæsken opsamles i en sugekolbe.
I tilfælde af, at det er en pasta eller et flydende produkt, der  

 skal analyseres, sikres det, at der ikke er mere end 55 g anioniske  

 overfladeaktive stoffer og 35 g sæbe i prøven.
Denne vejede  

 prøve inddampes til tørhed.
Remanensen opløses i 2000 ml  

 ethanol og behandles som beskrevet ovenfor.
 I tilfælde af pulvere med lav rumvægt (< 300 g/l) anbefales  

 det at øge ethanolmængden til forholdet 20 : 1.
Det ethanoliske filtrat inddampes til tørhed, helst ved hjælp  

 af en rotationsfordamper.
Denne operationen gentages, hvis en større  

 mængde ekstrakt kræves.
Remanensen opløses i 5000 ml  

 isopropanol/vand-blanding.
 2.4.3.
Fremstilling af ionbytterkolonner Kationbytterkolonne 600 ml kationbytter (2.3.6.) hældes op i et 3000 ml bægerglas  

 og dækkes ved tilsætning af 2000 ml saltsyre (2.3.8.). Blandingen  

 henstår i mindst 2 timer under lejlighedsvis omrøring.
Syren  

 fradekanteres, og ionbyttermaterialet overføres til kolonnen (2.3.12)  

 ved hjælp af deioniseret vand.
Kolonnen bør være forsynet  

 med en prop af glasuld.
Kolonnen udvaskes med deioniseret vand med en  

 væskehastighed på 10-30 ml/min., indtil eluatet er chloridfrit.  

 Vandet fortrænges ved hjælp af 2000 ml isopropanol/vand-blanding  

 (2.3.3), der tilsættes med en hastighed på 10-30 ml/minutter.  

 Ionbytterkolonnen er nu klar.
Anionbytterkolonne 600 ml anionbytter (2.3.7) hældes op i et 3000 ml bægerglas og  

 dækkes ved tilsætning af 2000 ml deioniseret vand.
Ionbytteren  

 henstår til kvældning i mindst 2 timer.
Ionbyttermaterialet  

 overføres til kolonnen ved hjælp af deioniseret vand.
Kolonnen  

 bør være forsynet med en prop af glasuld.
Kolonnen udvaskes med 0,3 M ammoniomhydrogencarbonatopløsning  

 (2.3.5), indtil eluatet er chloridfrit.
Dette kræver ca. 5000 ml  

 opløsning.
Der udvaskses igen med 2000 ml deioniseret vand.
Vandet  

 fortrænges med 2000 ml isopropanol/vand-blanding (2.3.3) med en  

 hastighed på 10-30 ml/min.
Ionbytterkolonnen er nu på OH-form og  

 klar til brug.
 2.4.4.
Ionbytningsproceduren Ionbytterkolonnerne forbindes således, at kationbytterkolonnen er  

 anbragt oven på anionbytterkolonnen.
Kolonnerne opvarmes til 323 K  

 (50°C) ved hjælp af en termostat. 5000 ml af opløsningen, der er  

 fremstillet under (2.4.2), opvarmes til 333 K (60°C) og sendes gennem  

 ionbytterkolonnerne med en hastighed på 20 ml/min.
Kolonnerne udvaskes  

 med 1000 ml varm isopropanol/vand-blanding (2.3.3).
For at isolere de anioniske overfladeaktive stoffer (MBAS) adskilles  

 KAT-kolonnen fra AAT-kolonnen.
Ved anvendelse af 5000 ml  

 ethanol/CO2 opløsning (323 K (50°C) (2.3.4) elueres  

 sæbens fedtsyrer ud af AAT-kolonnen.
Eluatet bortkastes.
Derefter elueres MBAS ud af AAT-kolonnen med 5000 ml  

 ammoniumbicarbonatopløsning (2.3.3), og eluatet inddampes til  

 tørhed på et dampbad eller en rotationfordamper.
Remanensen  

 indeholder MBAS (som ammoniumsalt) og muligvis ikke-overfladeaktive anioner,  

 som ikke har nogen skadelig indvirkning på bionedbrydelighedstesten.  

 Der tilsættes deioniseret vand, indtil et defineret rumfang er  

 opnået, og MBAS-indholdet bestemmes ifølge kapitel 3 i en  

 prøve.
Opløsningen anvendes som en standardopløsning af  

 anioniske overfladeaktive stoffer til bionedbrydelighedstesten.  

 Opløsningen skal opbevares ved en temperatur på under 278 K  

 (5°C).
 2.4.5.
Regenerering af ionbyttermaterialet Kationbytteren bortkastes efter brug.
Anionsbyttermaterialet kan regenereres ved at sende yderligere  

 ammoniumbicarbonatopløsning (2.3.5) gennem kolonnen med en  

 væskehastighed på ca. 10 ml/min., indtil eluatet er fri for  

 anioniske overfladeaktive stoffer (methylenblåt test). For at vaske  

 sendes derefter 2000 ml isopropanol/vand-blanding (2.3.3) gennem  

 anionbytteren.
Anionbytteren er herefter igen klar til brug.
KAPITEL 3 BESTEMMELSE AF ANIONISKE OVERFLADEAKTIVE STOFFER I  

 FORBINDELSE MED BIONEDBRYDELIGHEDSUNDERSØGELSE 3.1.
Princip Metoden er baseret på det faktum, at det kationiske farvestof  

 methylenblåt danner blå salte med anioniske overfladeaktive  

 stoffer, som kan ekstraheres med chloroform.
For at eliminere interferenser  

 gennemføres ekstraktionen først fra en alkalisk  

 opløsning, hvorefter ekstraktet rystes med en sur opløsning af  

 methylenblåt.
Absorbansen af den udskilte organiske fast måles  

 fotometrisk ved bølgelængden med maksimal absorption, 650  

 nm.
 3.2.
Reagenser og udstyr 3.2.1.
 Bufferopløsning, pH = 10:
 24 g natriumbicarbonat (NaHCO3) P.A. og 27 g vandfri  

 natriumcarbonat (Na2CO3) P.A. opløses i  

 deioniseret vand og fortyndes til 1000 ml.
 3.2.2.
 Neutral opløsning af methylenblåt:
0,35 g methylenblåt P.A. opløses i deioniseret vand og  

 fortyndes til 1000 ml.
Opløsningen tilberedes mindst 24 timer  

 før brug.
Absorbansen af den klare chloroformfase, målt i  

 forhold til chloroform, må ikke overstige 0,015 pr. cm lagtykkelse ved  

 650 nm.
 3.2.3.
 Sur opløsning af methylenblåt:
0,35 g methylenblåt P.A. opløses i 500 ml deioniseret vand og  

 blandes med 6,5 ml H2SO4 (d = 1,84 g/ml). Der fortyndes  

 med deioniseret vand til 1000 ml.
Opløsningen tilberedes mindst 24  

 timer før brug.
Absorbansen af den klare chloroformfase, målt i  

 forhold til chloroform, må ikke overstige 0,015 pr. cm lagtykkelse ved  

 650 nm.
 3.2.4.
 Chloroform (trichlormethan) CHCl3 P.A., frisk destilleret.
 3.2.5.
 Dodecylbenzensulfonsyremethylester.
 3.2.6.
 Kaliumhydroxidopløsning i ethanol, KOH 0,1 M.
 3.2.7.
 Ren ethanol, C2H5OH.
 3.2.8.
 Svovlsyre, H2SO4, 0,5 M.
 3.2.9.
 Phenolphtaleinopløsning:
1 g phenolphtalein opløses i 50 ml ethanol og tilsættes 50 ml  

 deioniseret vand under stadig omrøring.
Eventuelt bundfald  

 frafiltreres.
 3.2.10.
 Saltsyre i methanol: 250 ml koncentreret saltsyre P.A. og 750 ml  

 methanol.
 3.2.11.
 Skilletragt, 250 ml.
 3.2.12.
 Målekolbe, 50 ml.
 3.2.13.
 Målekolbe, 500 ml.
 3.2.14.
 Målekolbe, 1000 ml.
 3.2.15.
 Rundbundet kolbe med slib og tilbageløbssvaler, 250 ml; granulat  

 til hindring af stødkogning.
 3.2.16.
 pH-meter.
 3.2.17.
 Fotometer til målinger ved 650 nm, med kuvetter på 1-5  

 cm.
 3.2.18.
 Kvalitativt filterpapir.
 3.3.
Fremgangsmåde Analyseprøverne må ikke udtages gennem et skumlag.
 Efter grundig rensning med vand skylles det apparatur, der anvendes til  

 analysen, grundigt med saltsyre i methanol (3.2.10) og derefter med  

 deioniseret vand inden brug.
Filtrer tilløb og afløb fra det aktiverede slamanlæg  

 umiddelbart efter prøveudtagning.
De første 100 ml af  

 filtraterne bortkastes.
En afmålt prøvemængde, om nødvendigt  

 neutraliseret, anbringes i en 250 ml skilletragt (3.2.11).  

 Prøvemængden bør indeholde mellem 20 og 150 µg MBAS.
Med  

 et MBAS-indhold i den lavere ende kan anvendes op til 100 ml af  

 prøven.
Anvendes mindre end 100 ml, fortyndes til 100 ml med  

 deioniseret vand.
Der tilsættes 10 ml af bufferopløsning  

 (3.2.1), 5 ml neutral opløsning af methylenblåt (3.2.2) og 15 ml  

 chloroform eller trichloromethan (3.2.4). Blandingen rystes  

 regelmæssigt og ikke for voldsomt i et minut.
Efter faseadskillelse  

 overføres chloroformlaget til en anden skilletragt indeholdende 110 ml  

 deioniseret vand og 5 ml sur opløsning af methylenblåt (3.2.3).  

 Blandingen rystes i et minut.
Chloroformlaget hældes gennem en  

 chloroformvædet bomuldsfilter, der i forvejen er renset i alkohol, over  

 i en målekolbe (3.2.12).
De alkaliske og sure opløsninger ekstraheres tre gange, idet der  

 anvendes 10 ml chloroform til den anden og tredje ekstraktion.
De kombinerede  

 chloroformekstrakter filtreres gennem samme bomuldsfilter og fortyndes op til  

 mærket i 50 ml kolben (3.2.12) med den chloroform, der er benyttet til  

 rensning af bomulden.
Chloroformopløsningens absorbans måles med  

 et fotometer ved 650 nm i 1-5 cm kuvetter i forhold til chloroform.
Under  

 hele proceduren foretages en blindværdibestemmelse.
 3.4.
Kalibreringskurve Der tilberedes en kalibreringsopløsning fra  

 standardopløsningen af dodecylbenzensulfonsyremethylester  

 (tetrapropylen type molekylevægt 340) efter forsæbning til  

 kaliumsaltet.
Indholdet af MBAS beregnes som natriumdodecylbenzensulfonat  

 (molekylevægt 348).
Der afvejes 400-450 mg dodecylbenzensulfonsyremethylester (3.2.5) med 0,1  

 mg nøjagtighed i en rundbundet kolbe og tilsættes 50 ml  

 kaliumhydroxidopløsning i ethanol (3.2.6) og noget granulat til  

 hindring af stødkogning.
Tilbageløbssvaleren anbringes, og der  

 koges i en time.
Efter afkøling vaskes svaleren og samleleddet af glas  

 med ca. 30 ml ethanol, og dette ethanol tilsættes til kolbens indhold.  

 Opløsningen titreres med svovlsyre med phenolphtalein som indikator,  

 indtil denne bliver farveløs.
Opløsningen overføres til  

 en 1000 ml målekolbe (3.2.14), fortyndes op til mærket med  

 deioniseret vand og blandes.
En del af denne stamopløsning fortyndes derefter yderligere.
Der  

 udtages 25 ml, som overføres til en 500 ml målekolbe (3.2.13),  

 fortyndes til mærket med deioniseret vand og blandes.
Denne standardopløsning indeholder mg MBAS pr. ml, hvor E er  

 prøvens vægt i mg.
Med henblik på fremstilling af kalibreringskurven udtages 1, 2, 4, 6  

 og 8 ml af standardopløsningen og fortyndes til 100 ml med deioniseret  

 vand.
Derefter fortsættes som under 3.3, herunder en  

 blindprøvebestemmelse.
 3.5.
Beregning af resultater Indholdet af anioniske overfladeaktive stoffer i prøven som MBAS  

 aflæses af kalibreringskurven (3.4). MBAS-indholdet i prøven er  

 givet ved:
= mg MBAS/l, hvor V = volumen i ml af den anvendte prøve.
 Resultaterne udtrykkes som natriumdodecylbenzensulfonat (molekylvægt  

 348).
 3.6.
Angivelse af resultater Resultatet udtrykkes som mg MBAS/l med en nøjagtighed på  

 0,1.
Fig. 1 A:
En beholder til opvarmning af det kunstige  

 spildevand E:
Airliftpumpe B:
Doseringspumpe F:
Beholder til opsamling af overløb C:
Udluftningsbeholder (3 l indhold) G:
Sintret glas til beluftning D:
Sedimentationsbeholder H:
Flowmeter Fig. 2 Fig. 3 Beregning af den biologiske nedbrydelighed  

 Kontrolprøve Fig. 4 Ionbytterkolonne med varmekappe (Alle mål er i mm) Bilag 2 Nonioniske overfladeaktive stoffer A.
Godkendte analysemetoder til kontrol af den biologiske  

 nedbrydelighed for de nonioniske overfladeaktive stoffer, der er tilsat  

 vaske- og rengøringsmidler:
 1)	-	OECD-metoden, offentliggjort i OECDs tekniske rapport af 11.  

 juni 1976 om »Proposed method for the determination of the biodegradability  

 of surfactans used in synthetic detergents« (Screening test procedure).
 2)	-	metode gældende i Forbundsrepublikken Tyskland,  

 stadfæstet ved »Verordnung über die Abbaubarkeit anionischer und  

 nichtionischer grenzflächenaktiver Stoffe in Wasch- und  

 Reinigungsmitteln« af 30. januar 1977, offentliggjort i »Bundesgesetzblatt«  

 1977, 1. del, side 244, som den foreligger i forordningen om ændring af  

 denne forordning af 18. juni 1980, offentliggjort i »Bundesgesetzblatt«,  

 1980, 1. del, side 706.
 3)	-	metode gældende i Frankrig, stadfæstet ved  

 arrêté af 28. december 1977 offentliggjort i »Journal Officiel  

 de la Republique Francaise« af 18. januar 1978 og forsøgsnorm T  

 73.270, marts 1974, offentliggjort af Det franske Standardiseringsråd  

 (AFNOR).
 4)	-	metode gældende i Det forenede Kongerige, benævnt  

 »Porous Pot Test« og beskrevet i teknisk rapport nr. 70/ 1978 fra »Water  

 Research Centre«.
B.
Referencemetode:
KAPITEL 1 1.1.
Definition Ved nonioniske overfladeaktive stoffer forstås de overfladeaktive  

 stoffer, der efter passage gennem kation- og anionbyttere kan bestemmes som  

 bismuth-aktive stoffer (BiAS) ifølge den analytiske  

 fremgangsmåde, der er beskrevet i kapitel 3.
 1.2.
Nødvendigt udstyr Målemetoden er baseret på anvendelse af et renseanlæg  

 med aktiveret slam, der er skematiseret i fig. 1 og nærmere beskrevet i  

 fig. 2.
 Udstyret består af en beholder A til opbevaring af det kunstige  

 spildevand, en doseringspumpe B, en beluftningsbeholder C, en  

 sedimentationsbeholder D, en airliftpumpe E til returløb af det  

 aktiverede slam og en beholder F til opsamling af det behandlede  

 spildevand.
Beholderne A og F skal enten være af glas eller af et egnet  

 plastmateriale og rumme mindst 24 liter.
Pumpen B skal sikre en konstant  

 tilførsel af kunstigt spildevand til beluftningsbeholderen; under  

 normale anvendelsesforhold skal denne beholder indeholde 3 liter blanding.
Et  

 sintret glas G, der benyttes til beluftning, er anbragt i beholderen C  

 øverst i dennes nedre kegle.
Den luftmængde, der blæses  

 ind af beluftningsanordningen, skal registreres ved hjælp af et  

 flowmeter H.
 1.3.
Kunstigt spildevand Til udførelse af denne test anvendes kunstigt spildevand.
Der  

 opløses pr. liter vandværksvand:
160 mg pepton, 110 mg kødekstrakt, 30 mg urinstof CO(NH2)2, 7 mg natriumchlorid NaCl, 4 mg calciumchlorid CaCl2.2H2O, 2 mg magnesiumsulfat MgSO4.7H2O, 28 mg dikaliumhydrogenphosphat K2HPO4, og 10 ± 1 mg bismuth-aktivt stof (BiAS).
Man ekstraherer BiAS fra det produkt, der skal undersøges,  

 ifølge den i kapitel 2 angivne metode.
Det kunstige spildevand skal  

 fremstilles hver dag.
 1.4.
Tilberedning af prøver 1.4.1.
Ikke-sammensatte overfladeaktive stoffer kan undersøges uden  

 forbehandling.
BiAS-indholdet må bestemmes, for at fremstillingen af  

 det kunstige spildevand (1.3) kan finde sted.
 1.4.2.
Sammensatte produkter analyseres for BiAS-,MBAS- og sæbeindhold.
De  

 underkastes en alkoholisk ekstraktion og fraseparering af BiAS (se kapitel  

 2). Ekstraktets indhold af BiAS må kendes, for at det kunstige  

 spildevand kan fremstilles.
 1.5.
Anlæggets virkemåde Først fylder man beluftningsbeholderen C og  

 sedimentationsbeholderen D med kunstigt spildevand.
Sedimentationsbeholderen  

 D skal fastgøres i en sådan højde, at  

 beluftningsbeholderen C indeholder 3 liter.
Podning foretages ved at  

 tilsætte 3 ml sekundært afløb af en god kvalitet, nylig  

 opsamlet fra et rensningsanlæg, der fortrinsvis behandler  

 husspildevand.
Afløbsprøven må opbevares under aerobe  

 betingelser i perioden fra udtagningen til anvendelsen.
Derefter sætter  

 man lufttilførselsanordningen G, airliftpumpen E og doseringspumpen B  

 i gang.
Det kunstige spildevand må passere gennem beluftningsbeholderen  

 C med en hastighed på 1 liter pr. time svarende til en gennemsnitlig  

 opholdstid på 3 timer.
Beluftningen justeres på en sådan måde, at indholdet i  

 beholderen C konstant holdes opslemmet, og at koncentrationen af  

 opløst ilt er mindst 2 mg/l.
Skumdannelse forhindres med passende  

 midler; man må dog ikke anvende skumdæmpningsmidler, der kan  

 hæmme det aktiverede slam eller som indeholder BiAS.
Airliftpumpen E  

 justeres på en sådan måde, at der opretholdes en  

 kontinuerlig og regelmæssig recirkulation af aktiveret slam fra  

 sedimentationsbeholderen D til beluftningsbeholderen C.
Slam, der har samlet  

 sig øvest i beluftningsbeholderen C, på bunden af  

 sedimentationsbeholderen D eller i slangerne, skal igen bringes i cirkulation  

 mindst én gang daglig ved hjælp af børstning eller en  

 anden egnet fremgangsmåde.
Såfremt slammet ikke sætter sig,  

 kan man øge sedimentationevnen ved at tilsætte 2 ml portioner af  

 en 5% ferrichloridopløsning, om nødvendigt flere gange.
Overløbet fra sedimentationsbeholderen D opsamles i beholderen F i  

 løbet af 24 timer; derefter udtages en prøve efter en  

 omhyggelig opblanding.
Beholderen F renses herefter omhyggeligt.
 1.6.
Kontrol af måleudstyr Det kunstige spildevands indhold af BiAS (udtrykt i mg/l) bestemmes  

 umiddelbart før anvendelsen.
 Indholdet af BiAS (udtrykt i mg/l) i overløbet, der er opsamlet i  

 løbet af 24 timer i beholderen F, skal analyseres efter samme metode  

 umiddelbart efter opsamlingen; hvis dette ikke er muligt, må  

 prøverne opbevares, så de ikke nedbrydes, helst ved frysning.  

 Koncentrationen skal måles med en nøjagtighed på 0,1 mg  

 BiAS pr. l.
 For at kontrollere, at processen forløber tilfredsstillende,  

 måler man mindst to gange om ugen det kemiske iltforbrug (COD) eller  

 koncentrationen af opløst organisk kulstof (DOC) i det gennem  

 glasfiber filtrerede overløb, der er opsamlet i beholderen F og i det  

 filtrerede kunstige spildevand i beholderen A.
 Produktionen af COD og DOC vil blive konstant, når en nogenlunde  

 regelmæssig nedbrydning af BiAS opnås, det vil sige ved  

 slutningen af indkøringsfasen angivet i fig. 3.
 Indholdet af uorganisk tørstof i det aktiverede slam i  

 beluftningstanken skal bestemmes to gange om ugen (udtrykt i g/l). Hvis dette  

 er mere end 2,5 g/l, må den overskydende mængde aktiveret slam  

 fjernes.
 Bionedbrydningstesten udføres ved stuetemperatur, der skal  

 være nogenlunde konstant og holdes mellem 292 og 297 K (19-24°C).
 1.7.
Beregning af den biologiske nedbrydelighed Nedbrydningsgraden af BiAS udtrykt i procent skal beregnes dagligt  

 på grundlag af BiAS-indholdet i det kunstige spildevand (udtrykt i  

 mg/l) og i det tilsvarende overløb opsamlet i beholderen F.
 De nedbrydningstal, man får, skal fremstilles grafisk som vist i  

 fig. 3.
BiAS' biologiske nedbrydelighed skal beregnes som det aritmetiske  

 gennemsnit af det tal, der er opnået i løbet af de 21 dage, som  

 følger efter indkøringsfasen.
Inden for de 21 dage skal  

 nedbrydningen have været regelmæssig, og anlægget skal have  

 virket problemfrit.
Indkøringsfasen må under ingen  

 omstændigheder overstige 6 uger.
 De daglige værdier for nedbrydeligheden beregnes med en  

 nøjagtighed på 0,1%, men det endelige resultat afrundes til  

 nærmeste hele procenttal.
 I visse tilfælde kan prøveudtagningshyppigheden reduceres,  

 men til beregning af gennemsnittet skal dog benyttes mindst 14 resultater,  

 opnået i løbet af de 21 dage, der følger efter  

 indkøringsfasen.
KAPITEL 2 FORBEHANDLING AF DE PRODUKTER, DER SKAL  

 UNDERSØGES 2.1.
Indledende bemærkninger 2.1.1.
Behandling af prøverne Nonioniske overfladeaktive stoffer og sammensatte vaske- og  

 rengøringsmidler behandles forud for bestemmelsen af den biologiske  

 nedbrydelighed ved kontroltesten, som følger.
Produkt Behandling Nonioniske overfladeaktive stoffer Ingen Sammensatte vaske- og rengøringsmidler Alkoholisk ekstraktion efterfulgt af fraseparering af de nonioniske  

 overfladeaktive stoffer ved ionbytning Formålet med den alkoholiske ekstraktion er at fjerne de  

 uopløselige og uorganiske bestanddele af handelsprodukter, da de under  

 visse omstændigheder kan virke forstyrrende på  

 nedbrydningstesten.
 2.1.2.
Ionbytningsproceduren Isolering og fraseparering af nonioniske overfladeaktive stoffer fra  

 sæbe, anioniske og kationiske overfladeaktive stoffer er  

 nødvendig for at sikre en nøjagtig bestemmelse af den  

 biologiske nedbrydelighed.
Dette opnås ved en ionbytningsteknik, hvor der anvendes et  

 makroporøst ionbyttermateriale og elueringsvæsker egnede til  

 fraktioneringseluering.
Man kan således isolere sæbe, anioniske  

 og nonioniske overfladeaktive stoffer ved én proces.
 2.1.3.
Analytisk kontrol Efter homogenisering bestemmes koncentrationen af anioniske og nonioniske  

 overfladeaktive stoffer i vaske- og rengøringsmidlet i  

 overensstemmelse med analysemetoderne til bestemmelse af MBAS og BiAS.  

 Sæbeindholdet bestemmes ved en passende analytisk metode.
Disse  

 analyser af produktet er nødvendige for at beregne, hvor store  

 mængder, det er nødvendigt at anvende for at fremstille  

 fraktionerne til prøvning af den biologiske nedbrydelighed.
En kvantitativ ekstraktion er ikke nødvendig; man bør  

 imidlertid tilsigte at få mindst 80% af de nonioniske overfladeaktive  

 stoffer ekstraheret.
Normalt opnås 90% eller mere.
 2.2.
Princip Fra en homogen prøve (pulver, pasta eller tørret  

 væske) fremstilles et ethanolekstrakt, der vil indeholde de  

 overfladeaktive stoffer, sæbe og andre alkoholopløselige  

 bestanddele af prøven af vaske eller rengøringsmidlet.
 Ethanolekstraktet inddampes til tørhed, opløses i en  

 isopropanol/vand-blanding, og den opnåede opløsning sendes  

 gennem en kombineret stærkt sur kationbytter/makroporøs  

 anionbytter, der er opvarmet til 323 K (50°C). Denne temperatur er  

 nødvendig for at undgå udfældning af fede syrer i det sure  

 miljø.
De nonioniske overfladeaktive stoffer fås fra eluatet efter  

 inddampning.
Kationiske overfladeaktive stoffer, der kan forstyrre  

 nedbrydningstesten og de analytiske procedurer, fjernes af kationbytteren,  

 der er placeret oven på anionbytteren.
 2.3.
Kemikalier og udstyr 2.3.1.
 Deioniseret vand.
 2.3.2.
 Ethanol, 95% (v/v) C2H5OH (tilladt  

 denatureringsmiddel: methylethylketon eller methanol).
 2.3.3.
 Isopropanol/vand-blanding (50/50 v/v):
50 rumfangsdele isopropanol (CH3CHOH-CH3), og 50 rumfangsdele vand (2.3.1.).
 2.3.4.
 Ammoniumbicarbonatopløsning (60/40 v/v):
 0,3 mol NH4HCO3 i 1000 ml af en  

 isopropanol/vand-blanding, der består af 60 rumfangsdele isopropanol og  

 40 rumfangsdele vand (2.3.1).
 2.3.5.
 Kationbytter (KAT), stærkt sur, resistent mod alkohol (50-100  

 mesh).
 2.3.6.
 Anionbytter (AAT), makroporøs, Merck Lewatit molekylevægt  

 7080 (70-150 mesh) eller tilsvarende.
 2.3.7.
 Saltsyre, 10% HCl w/w.
 2.3.8.
 2000 ml rundbundet kolbe med slib og tilbagesvaler.
 2.3.9.
 90 mm (diameter) sugefilterholder (som kan opvarmes) til papirfiltre.
 2.3.10.
 2000 ml sugekolbe.
 2.3.11.
 Ionbytterkolonne med varmekappe og hane:
 Indre diameter 60 mm og indre højde 450 mm (fig. 4).
 2.3.12.
 Vandbad.
 2.3.13.
 Vacuumtørreovn.
 2.3.14.
 Termostat.
 2.3.15.
 Rotationsfordamper.
 2.4.
Fremstilling af ekstrakt og fraseparering af nonioniske overfladeaktive  

 stoffer 2.4.1.
Fremstilling af ekstrakt Den mængde overfladeaktive stoffer, der er nødvendig til  

 nedbrydningstesten, er ca. 25 g BiAS.
Ved fremstilling af ekstrakter til nedbrydningstesten bør  

 mængden af produktet, der tages i anvendelse, begrænses til  

 højst 2000 g.
Der kan derfor være nødvendigt at gentage  

 operationen flere gange for at opnå en mængde, der er  

 tilstrækkelig til nedbrydningstesten.
 Erfaringen har vist, at det er en fordel at foretage et antal mindre  

 ekstraktioner fremfor en større ekstraktion.
 2.4.2.
Isolering af alkoholopløselige bestanddele Til 1250 ml ethanol sættes 250 g af det vaske- eller  

 rengøringsmiddel, der skal analyseres.
Blandingen opvarmes til  

 kogning, og der koges med omrøring og tilbagesvaling i 1 time.
Den  

 varme alkoholopløsning hældes over på et i forvejen til  

 323 K (50°C) opvarmet groft poret sugefilter, mens der suges kraftigt.
Kolben  

 og sugefiltret vaskes med ca. 200 ml varm ethanol.
Filtratet og  

 vaskevæsken opsamles i en sugekolbe.
I tilfælde af, at det er en pasta eller et flydende produkt, der  

 skal analyseres, sikres det, at der ikke er mere end 25 g anioniske  

 overfladeaktive stoffer og 35 g sæbe i prøven.
Denne vejede  

 prøve inddampes til tørhed.
Remanensen opløses i 500 ml  

 ethanol og behandles som beskrevet ovenfor.
 I tilfælde af pulvere med lav rumvægt (< 300 g/l) anbefales  

 det at øge ethanolmængden til forholdet 20 : 1.
Det ethanoliske filtrat inddampes til tørhed, helst ved hjælp  

 af en rotationsfordamper.
Denne operationen gentages, hvis en større  

 mængde ekstrakt kræves.
Remanensen opløses i 5000 ml  

 isopropanol/vand-blanding.
 2.4.3.
Fremstilling af ionbytterkolonner Kationbytterkolonne 600 ml kationbytter (2.3.5.) hældes op i et 3000 ml bægerglas  

 og dækkes ved tilsætning af 2000 ml saltsyre (2.3.7.). Blandingen  

 henstår i 2 timer under lejlighedsvis omrøring.
Syren  

 fradekanteres, og ionbyttematerialet overføres til kolonnen (2.3.11)  

 ved hjælp af deioniseret vand.
Kolonnen bør være forsynet  

 med en prop af glasuld.
Kolonnen udvaskes med deioniseret vand med en  

 væskehastighed på 10-30 ml/min., indtil eluatet er chloridfrit.  

 Vandet fortrænges ved hjælp af 2000 ml isopropanol/vand-blanding  

 (2.3.3), der tilsættes med en hastighed på 10-30 ml/min.  

 Ionbytterkolonnen er nu klar.
Anionbytterkolonne 600 ml anionbytter (2.3.6) hældes op i et bægerglas og  

 dækkes ved tilsætning af 2000 ml deioniseret vand.
Ionbytteren  

 henstår til kvældning i mindst 2 timer.
Ionbyttermaterialet  

 overføres til kolonnen ved hjælp af deioniseret vand.
Kolonnen  

 bør være forsynet med en prop af glasuld.
Kolonnen udvaskes med 0,3 M ammoniomhydrogencarbonatopløsning  

 (2.3.4), indtil eluatet er chloridfrit.
Dette kræver ca. 5000 ml  

 opløsning.
Der udvaskes igen med 2000 ml deioniseret vand.
Vandet  

 fortrænges med 2000 ml isopropanol/vand-blanding (2.3.3) med en  

 hastighed på 10-30 ml/min.
Ionbytterkolonnen er nu på OH-form og  

 klar.
 2.4.4.
Ionbytningsproceduren Ionbytterkolonnerne forbindes således, at kationbytterkolonnen er  

 anbragt oven på anionbytterkolonnen.
Kolonnerne opvarmes til 323 K  

 (50°C) ved hjælp af en termostat. 5000 ml af opløsningen, der er  

 fremstillet under (2.4.2), opvarmes til 333 K (60°C) og sendes gennem  

 ionbytterkolonnerne med en hastighed på 20 ml/min.
Kolonnerne udvaskes  

 med 1000 ml varm isopropanol/vand-blanding (2.3.3).
For at isolere de nonioniske overfladeaktive stoffer opsamles eluatet og  

 vaskevæsken, som inddampes til tørhed, helst ved hjælp af  

 en rotationsfordamper.
Remanensen indeholder det ønskede BiAS.
Der  

 tilsættes deioniseret vand, indtil et defineret volumen er  

 opnået, og BiAS-indholdet bestemmes ifølge (3.3) i en  

 prøve.
Opløsningen anvendes som en standardopløsning af  

 nonioniske overfladeaktive stoffer til nedbrydningstesten.
Opløsningen  

 skal opbevares ved en temperatur på under 278 K (5°C) 2.4.5.
Regenerering af ionbyttematerialet Kationbytteren bortkastes efter brug.
Anionbyttematerialet kan regenereres ved at sende 5000-6000 ml  

 ammoniumbicarbonatopløsning (2.3.4) gennem kolonnen med en  

 væskehastighed på ca. 10 ml/min., indtil eluatet er fri for  

 anioniske overfladeaktive stoffer (methylenblåt test). For at vaske  

 sendes derefter 2000 ml isopropanol/vand-blanding (2.3.3) gennem  

 anionbytteren.
Anionbytteren er herefter igen klar til brug.
KAPITEL 3 BESTEMMELSE AF NONIONISKE OVERFLADEAKTIVE STOFFER I  

 FORBINDELSE MED BIONEDBRYDELIGHEDSUNDERSØGELSE 3.1.
Princip De overfladeaktive stoffer koncentreres og isoleres ved hjælp af  

 gasstripning.
I den anvendte prøve skal mængden af det  

 nonioniske overfladeaktive stof være mellem 250 og 800 µg.
 Det afstrippede overfladeaktive stof opløses i ethylacetat.
 Efter faseadskillelse og fordampning af opløsningsmidlet,  

 fældes det nonioniske overfladeaktive stof i en vandig opløsning  

 med et modificeret Dragendorff-reagens (KBiI4 + BaCl2 +  

 iseddike).
Bundfaldet frafiltreres og vaskes med iseddike, og det opløses i en  

 ammoniumtartratopløsning.
Det i opløsningen værende  

 bismuth titreres potentiometrisk med en  

 pyrrolidindithiocarbamatopløsning ved pH 4-5 under anvendelse af en  

 poleret platinelektrode og med en kalomel- eller en  

 sølv/sølvchloridelektrode som referenceelektrode.
 Metoden er anvendelig for nonioniske overfladeaktive stoffer, der  

 indeholder 6-30 alkylenoxidgrupper.
 Resultatet for titreringen multipliceres med den empiriske faktor 54 for  

 at omforme resultatet til at udtrykke mængden af referencestoffet:  

 nonylphenol, der er kondenseret med 10 mol ethylenoxid (NP 10).
 3.2.
Kemikalier og udstyr Reagenser skal fremstilles med ioniseret vand.
 3.2.1.
 Ren ethylacetat, frisk destilleret.
 3.2.2.
 Natriumhydrogencarbonat NaHCO3 P.A.
 3.2.3.
 Fortyndet saltsyre (HCl) (20 ml konc. saltsyre P.A. fortyndet op til 1000  

 ml med vand).
 3.2.4.
 Methanol P.A., frisk destilleret, opbevares i glasflaske.
 3.2.5.
 Bromcresolrødt, 0,1 g i 100 ml methanol.
 3.2.6.
Fældningsreagens: fældningsreagenset er en blanding af 2  

 rumfang af opløsning A og 1 rumfang af opløsning B.
Blandingen  

 opbevares i en brun flaske og kan anvendes op til en uge efter  

 sammenblandingen.
 3.2.6.1.
Opløsning A 1,7 g basisk bismuth nitrat P.A. (BiO.NO3.H2O)  

 opløses i 20 ml iseddike, og rumfanget justeres til 100 ml med vand.  

 Derefter opløses 65 g kaliumiodid P.A. i 200 ml vand.
De to  

 opløsninger blandes i en 1000 ml målekolbe, der tilsættes  

 200 ml iseddike (3.2.7), og der fyldes op til 1000 ml med vand.
 3.2.6.2.
Opløsning B 290 g bariumchlorid (BaCl2.2H2O) P.A.  

 opløses i 1000 ml vand.
 3.2.7.
 Iseddike, 99-100% (lavere koncentrationer kan ikke anvendes).
 3.2.8.
 Ammoniumtartratopløsning: 12,4 g vinsyre P.A. og 12,4 ml  

 ammoniakopløsning P.A. (d = 0,910 g/ml) blandes, og der fyldes op til  

 1000 ml med vand (eller der kan anvendes en ækvivalent mængde  

 ammoniumtartrat P.A.).
 3.2.9.
 Fortyndet ammoniakopløsning: 40 ml ammoniakopløsning P.A. (d  

 = 0,910 g/ml) fortyndes til 1000 ml med vand.
 3.2.10.
Acetatbuffer: 40 g natriumhydroxid P.A. opløses i 500 ml vand i et  

 bægerglas, og der afkøles.
Der tilsættes 120 ml iseddike  

 (3.2.7). Der blandes omhyggeligt, afkøles og overføres til en  

 1000 ml målekolbe, hvorefter der fyldes op til mærket med  

 vand.
 3.2.11.
 Pyrrolidindithiocarbamatopløsning (i det følgende  

 benævnt »carbatopløsning«): 103 mg  

 natriumpyrrolidindithiocarbamat  

 (C5H8NNaS2.2H2O) opløses i  

 ca. 500 ml vand, der tilsættes 10 ml n-amyl-alkohol (pentan-1-ol) P.A.  

 og 0,5 g NaHCO3 P.A. og fyldes op til 1000 ml med vand.
 3.2.12.
 Kobbersulfatopløsning (til standardisering af 3.2.11).
Stamopløsning 1,249 g kobbersulfat P.A. (CuSO4.5H2O) blandes med  

 50 ml 0,5 M svovlsyre, og der fyldes op til 1000 ml med vand.
Standardopløsning 50 ml stamopløsning blandes med 10 ml 0,5 M  

 H2SO4, og der fyldes op til 1000 ml med vand.
 3.2.13.
 Natriumchlorid P.A.
 3.2.14.
 Gasstripningsapparat (se fig. 5).
 Den sintrede plades diameter skal være den samme som rørets  

 indre diameter.
 3.2.15.
 Skilletragt, 250 ml.
 3.2.16.
 Magnetomrører med 25-30 mm magnetpind.
 3.2.17.
 Gooch-filtertragt, diameter af den perforerede bundplade 25 mm, type G  

 4.
 3.2.18.
 Cirkulært glasfiberfilterpapir, 27 mm i diameter og med  

 fiberdiameter på 0,5-1,5 μm.
 3.2.19.
 2 sugekolber med adaptorer og gummiringe på henholdsvis 500 ml og  

 250 ml.
 3.2.20.
 Potentiometer med skriver og med en poleret platinelektrode og en kalomel-  

 eller en sølv/sølvchloridelektrode som referenceelektrode med  

 et 250 mV-område, med en automatburette på 20-25 ml eller et  

 tilsvarende udstyr til manuel betjening.
 3.3.
Fremgangsmåde 3.3.1.
Koncentrering og fraseparering af det overfladeaktive stof Den vandige prøve filtreres gennem et groft filtrerpapir.
De  

 første 100 ml af filtratet bortkastes.
 I stripningsapparatet, der i forvejen er skyllet med ethylacetat,  

 anbringes en afmålt mængde af prøven, således at den  

 indeholder 250-800 μg nonionisk  

 overfladeaktivt stof.
 For at opnå bedre separation tilsættes 100 g natriumchlorid og  

 5 g natriumhydrogencarbonat.
 Hvis rumfanget af prøven er mere end 500 ml, tilsættes disse  

 salte i fast form, og de opløses ved gennemblæsning med nitrogen  

 eller luft i apparatet.
 Hvis der er anvendt et mindre rumfang prøve, opløses saltene  

 i 400 ml vand og hældes derefter i stripningsapparatet.
 Der tilsættes vand, til overfladen når den øverste  

 stophane.
 100 ml ethylacetat hældes forsigtigt oven på den vandige fase.  

 Vaskeflasken i lufttilledningen (nitrogen eller luft) fyldes to tredjedele op  

 med ethylacetat.
Der sendes en luftstrøm på 30-60 l/h gennem apparatet; det  

 anbefales at anvende et flowmeter.
Lufthastigheden må øges  

 gradvis i begyndelsen.
Lufthastigheden må justeres på en  

 sådan måde, at de to faser tydeligt forbliver adskilte,  

 således at en blanding af faserne og en opløsning af ethylacetat  

 i vand undgås mest muligt.
Luftstrømmen standses efter 5  

 minutter.
 Hvis rumfanget af den organiske fase er reduceret med mere end 20% ved  

 opløsning i vandfasen, må operationen gentages med formindsket  

 lufthastighed.
Den organiske fase hældes fra i en skilletragt.
Alt vand i  

 skilletragten   det må højst dreje sig om nogle få ml  

 fra vandfasen hældes tilbage i stripningsapparatet.
Ethylacetatfasen  

 filtreres gennem et tørt, groft filterpapir over i et 250 ml  

 bægerglas.
Der hældes yderligere 100 ml ethylacetat i stripningsapparatet, og  

 der sendes igen nitrogen eller luft igennem i 5 minutter.
Den organiske fase  

 hældes fra i den samme skilletragt, som anvendtes ved den første  

 separation, den vandige fase bortkastes, og den organiske fase filtreres  

 gennem det samme filtrerpapir, som den første portion ethylacetat  

 filtreredes igennem.
Både skilletragten og filtrerpapiret skylles med  

 20 ml ethylacetat.
Ethylacetatekstraktet inddampes til tørhed på  

 et vandbad (stinkskab). En svag luftstrøm blæses hen over  

 overfladen for at accellerere fordampningen.
 3.3.2.
Fældning og filtrering Den tørre remanens fra (3.3.1) opløses i 5 ml methanol, der  

 tilsættes 40 ml vand og 0,5 ml fortyndet HCl (3.2.3), og blandingen  

 omrøres med en magnetomrører.
Til denne blanding sættes 30 ml af fældningsreagenset (3.2.6)  

 fra et måleglas.
Bundfaldet fremkommer ved fortsat omrøring.  

 Efter omrøring i 10 minutter henstår blandingen i mindst 5  

 minutter.
Blandingen filtreres gennem en Gooch-filtertragt, hvor bunden er  

 dækket af et glasfiberfiltrerpapir.
Dernæst vaskes filtrerpapiret  

 under svag sugning med 2 ml iseddike.
Derefter vaskes bægerglasset,  

 magnetpinden og filtertragten omhyggeligt med iseddike (ca. 40-50 ml). Det er  

 ikke nødvendigt at overføre bundfaldet kvantitativt fra  

 bægerglassets sider til filtrerpapiret, idet opløsningen af  

 bundfaldet til titreringen føres tilbage til bægerglasset, der  

 anvendtes ved fældningen, og det tilbageblevne bundfald vil da blive  

 opløst.
 3.3.3.
Opløsning af bundfaldet Bundfaldet i filtertragten opløses ved tilsætning af varm  

 (ca. 353 K, 80°C) ammoniumtartratopløsning (3.2.8) i 3 portioner, hver  

 på 10 ml.
Hver portion henstår nogle minutter i filtertragten,  

 før den suges ned i kolben.
Sugekolbens indhold hældes over i bægerglasset, der anvendtes  

 ved fældningen.
Bægerglassets sider skylles med yderligere 20 ml  

 tartratopløsning for at opløse den sidste mængde  

 bundfald.
 Filtertragten, overdelen og sugekolben vaskes omhyggeligt med 150-200 ml  

 vand, der føres over i bægerglasset, der anvendtes ved  

 fældningen.
 3.3.4.
Titrering Opløsningen omrøres med en magnetomrører (3.2.16),  

 der tilsættes nogle få dråber bromcresolrødt  

 (3.2.5), og der tilsættes fortyndet ammoniakopløsning (3.2.9),  

 indtil farven bliver violet (opløsningen er svagt sur fra rester af  

 eddikesyren, der anvendtes ved skylningen).
Derefter tilsættes 10 ml acetatbuffer (3.2.10), elektroderne dyppes  

 ned i opløsningen, og der titreres med standard  

 »carbatopløsningen« (3.2.11), idet burettespidsen netop er neddyppet i  

 opløsningen.
Titreringshastigheden bør ikke overstige 2  

 ml/min.
Ækvivalenspunktet er det sted, hvor der er vendetangent til  

 titreringskurven.
Det vil observeres, at krumningen for titreringskurven  

 nogle gange flader ud; dette kan undgås ved omhyggeligt at rense  

 platinelektroden (ved at polere med slibepapir).
 3.3.5.
Kontrolprøve Samtidig udføres en blindværdibestemmelse gennem hele  

 proceduren, idet der anvendes 5 ml methanol og 40 ml vand, svarende til  

 instruktionen i (3.3.2). Blindværdititreringen bør ikke  

 være over 1 ml, idet det modsatte viser, at reagenserne (3.2.3) -  

 (3.2.7) - (3.2.8) - (3.2.9) - (3.2.10) ikke er tilstrækkeligt rene,  

 f.eks på grund af for stort indhold af tungmetaller, og de må  

 erstattes af nye.
Der skal tages hensyn til blindværdien ved beregning  

 af resultaterne.
 3.3.6.
Kontrol af faktoren for »carbatopløsningen« Faktoren for carbatopløsningen bestemmes hver dag inden brugen.
For  

 at gøre dette titreres 10 ml kobbersulfatopløsning (3.2.12) med  

 »carbatopløsningen« efter tilsætning af 100 ml vand og 10 ml  

 acetatbuffer (3.2.10). Hvis mængden, der anvendes, er a ml, bliver  

 faktoren f bestemt ved:
 og alle resultater for titreringen multipliceres med denne faktor.
 3.4.
Beregning af resultater Eftersom ethvert nonionisk overfladeaktivt stof har sin egen faktor, der  

 afhænger af dets opbygning, især længden af  

 ethylenoxidkæden, henføres beregningerne til et standardstof.  

 Til dette anvendes en nonylphenol med 10 ethylenoxidenheder (NP 10), der har  

 en konverteringsfaktor på 0,054.
 Ved at anvende denne faktor beregnes mængden af overfladeaktivt  

 stof, der findes i en prøve, udtrykt som mg NP 10-ækvivalenter,  

 som følger:
(b-c) x f x 0,054 = mg nonionisk overfladeaktivt stof, beregnet i form af  

 NP 10, hvor b	=	volumen af »carbatopløsning«, der er anvendt til  

 prøven (ml), c	=	volumen af »carbatopløsning«, der er anvendt til  

 blindværdien (ml), og f	=	faktoren for »carbatopløsningen«.
 3.5.
Angivelse af resultaterne Resultaterne angives i mg beregnet i form af NP 10 med en  

 nøjagtighed på 0,1.
Fig. 1 A:
En beholder til opvarmning af det kunstige  

 spildevand E:
Airliftpumpe B:
Doseringspumpe F:
Beholder til opsamling af overløb C:
Udluftningsbeholder (3 l indhold) G:
Sintret glas til beluftning D:
Sedimentationsbeholder H:
Flowmeter Fig. 2 Fig. 3 Beregning af den biologiske nedbrydelighed  

 Kontrolprøve Fig. 4 Ionbytterkolonne med varmekappe Bemærk: Alle mål er i mm Fig. 5 Gasstripningsapparat 1)   Bekendtgørelsen  

 indeholder bestemmelser, der gennemfører Rådets direktiver  

 73/404/EØF, 73/405/EØF, 82/242/EØF, 82/243/EØF og  

 86/94/EØF.
