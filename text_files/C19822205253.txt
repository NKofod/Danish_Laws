(Til børnehave- og  

 fritidspædagogseminarierne) Formålet med studievejledning De studerende optages på seminariet med forskellige forudsætninger med  

 hensyn til teoretiske og praktiske erfaringer, alder og studietræning.
 Studievejledningen har til formål at møde de studerendes forskellige behov  

 ved at give alle studerende en generel orientering om uddannelsen og dens  

 muligheder, at støtte den enkelte studerende til at få størst muligt udbytte  

 af sin uddannelsestid og at yde særlig støtte til studerende, som har  

 vanskeligheder i forbindelse med uddannelsen.
 Studievejledningen indgår som et led i den løbende evaluering af den  

 enkelte studerendes samlede studieforløb, sideløbende med den faglige  

 vejledning og evaluering, som foretages sammen med klassen og den enkelte  

 studerende i forhold til det enkelte fag af lærerne.
Studievejledningen skal støtte den enkelte studerende, når der opstår  

 forhold, der kan hæmme eller true studieforløbet.
Som eksempel kan peges på  

 problemer ved svigtende fremmøde eller i forbindelse med overflytning fra et  

 andet seminarium, genoptagelse af uddannelsen efter afbrydelse, o.l.
Herudover bringes studievejledningen i anvendelse i de situationer, hvor  

 en studerende har brug for særlig støtte.
Dog er det ikke hensigten, at denne  

 vejledning skal have karakter af behandling eller rådgivning i  

 privatpersonlige eller sociale sammenhænge undtagen i sjældne og helt akutte  

 situationer.
Behov af denne karakter må - eventuelt med studievejledningen  

 som kontaktled - henvises til studenterrådgivning, bistandskontor eller  

 særlige institutioner med det formål at afhjælpe følgerne af handicap,  

 personlige eller sociale vanskeligheder o.l.
Der kan være glidende overgange mellem studievejledning og vejledning  

 (rådgivning, behandling) af mere personlig karakter.
Hovedreglen er altid,at  

 studievejledningen ikke påtager sig opgaver, som bør varetages af  

 hjælpeorganer udenfor seminariet.
Studievejledningens organisation Ifølge uddannelsesbekendtgørelsens § 22 er det fortrinsvis lærere i  

 sociale og pædagogiske fag, der varetager studievejledningen.
Hvor samme  

 person er faglærer og studievejleder for samme studerende, kan den  

 almindelige faglige vejledning og studievejledningen ydes sideløbende.  

 Uddannelsesbekendtgørelsens bestemmelse tillader, at andre fags lærere kan  

 deltage i studievejledningen, når der er behov herfor.
Studievejledningstimerne er skemalagt for lærerne, således at de  

 studerende ved, hvor og hvornår de kan søge studievejledning.
Derimod er ikke  

 alle timerne skemalagt for de studerende.
Behovet for skemalagt studievejledning for årgange, klasser og hold er  

 størst i uddannelsens start, hvor der er brug for en generel indføring i  

 uddannelsen.
Herudover er studievejlederen og den enkelte studerende pligtige  

 til mindst en gang om året individuelt at drøfte den studerendes  

 studiesituation.
 Ved tilrettelæggelse af seminariets samlede studievejledning bør man være  

 opmærksom på, at der i løbet af undervisningsåret kan opstå uforudseelige  

 behov for vejledning til studerende med akutte problemer, hvorfor seminariet  

 ikke forlods bør disponere over alle de timer, seminariet har til rådighed.
Studievejledningens indhold For at sikre, at alle studerende får samme tilgrundliggende vejledning,  

 uanset seminarium og for at sikre, at manglende oplysning ikke medvirker til,  

 at nogle studerende forhindres i at få det bedst mulige udbytte af  

 uddannelsen, er der i overensstemmelse med studievejledningens formål i det  

 følgende anført en række emner, der under alle forhold må indgå.
 Følgende indgår i studievejledningen i hele studieforløbet:
1. Vejledning om forskellige arbejdsformer 2. orientering i brug af undervisningsmidler og  

 AV-apparatur 3. biblioteksorientering/kildesøgning og vejledning i  

 forbindelse med læsning af supplerende faglitteratur 4. opgaveløsning (skriftlig/mundtlig) 5. orientering om evalueringsformer 6. orientering om obligatoriske kurser, studieuger,  

 tilvalg m.v. og muligheder for frivillig undervisning 7. orientering om Statens Uddannelsesstøtte 8. drøftelse af individuelle studiemæssige problemer  

 (vejledning i individuel planlægning af studiet) Følgende emner tages op i 1. studieår 1. orientering om uddannelsen på grundlag af  

 uddannelsesbekendtgørelsen, cirkulærer m.v. og indføring i 1. års forløb 2. orientering om seminariets organisation på grundlag  

 af bekendtgørelse om faste råd og udvalg m.v.
3. orientering om håndbogsmateriale 4. orientering om mulighederne for afhjælpning af  

 læse- og formuleringsvanskeligheder 5. opfølgning af emner fra kursus i studieteknik 6. orientering om førsteårsafgørelsen 7. foreløbig orientering om 2. studieårsforløb,  

 herunder om årets studieuger og tilvalg Følgende emner tages op i 2. studieår 1. orientering om tilvalg og vejledning i forbindelse  

 med de studerendes valg af tilvalgsemner 2. orientering om obligatoriske kurser, disponible  

 studieuger og studierejseuge, og vejledning i forbindelse med de studerendes  

 valg 3. orientering om specialet, om kravene til udformning  

 af den skriftlige del af specialet og vejledning i forbindelse med de  

 studerendes valg af specialeemne Følgende emner tages op i 3. studieår 1. orientering om den disponible studieuge 2. orientering om de afsluttende prøver, herunder om  

 mulighederne for valg af prøveform 3. orientering om efter- og  

 videreuddannelsesmuligheder Samarbejdsfunktioner i forbindelse med studievejledningen Det forudsættes, at studievejlederne samarbejder, så alle studerende får  

 et lige kvalificeret studievejledningstilbud.
 Mellem studievejlederne og lærerne forudsættes ligeledes et nært  

 samarbejde, således at forhold, der ud fra faglærerens vurdering er  

 studiehæmmende, kan tages op af studievejlederen til behandling på det  

 tidligst mulige tidspunkt.
 I tilfælde af svigtende fremmøde hos en studerende i enkelte fag eller til  

 undervisning som helhed skal studievejlederen underrettes så tidligt som  

 muligt, således at der kan etableres særlig støtte til den studerende, jfr.  

 fremmødecirkulæret af 13. december 1974.
Hvis en studievejleder præsenteres for kritik af en faglærer eller dennes  

 undervisning, bør de studerende generelt henvises til at fremføre deres  

 synspunkter overfor den pågældende lærer.
Spørgsmål om seminariets generelle  

 forhold og andre spørgsmål, der naturligt henhører under rektor, henvises til  

 rektor.
En del af studievejledningens alment orienterende emner og behandling af  

 enkeltstuderendes forhold kan berøre opgaver, som er tillagt den  

 pædagogisk-administrative bistand for rektor.
Det forudsættes derfor også, at  

 studievejlederen samarbejder med den pædagogisk administrative medhjælp,  

 efter nærmere aftale med rektor.
Hvis studievejlederen bliver bekendt med forhold, der vedrører den  

 studerendes privatliv, må oplysninger herom ikke videregives uden den  

 studerendes samtykke.
På samme måde må der ikke rettes henvendelse til  

 institutioner eller personer uden for seminariet, eller videregives  

 oplysninger til disse, uden den studerendes forudgående samtykke.
 Sammenfattende kan siges, at studievejledningen skal udføres med ligeligt  

 hensyn til et gensidigt tillidsforhold til den studerende og loyalitet  

 overfor seminariet.
 P.d.v.
