Ved noteveksling af 26. marts og 11. april 1968 er der i  

 Beograd afsluttet en overenskomst mellem Danmark og Jugoslavien til undgåelse  

 af dobbeltbeskatning for så vidt angår luftfarts- og skibsfartsindtægter.
De  

 udvekslede noter har følgende ordlyd:
KONGELIG DANSK AMBASSADE BEOGRAD Den kongelige danske ambassade bevidner Den socialistiske Forbundsrepublik  

 Jugoslaviens udenrigsministerium sin højagtelse og har den ære, ifølge  

 instruks fra sin regering, at forelægge følgende forslag:
 1. Den kongelige danske regering erklærer under  

 udøvelse af den ved lov nr. 74 af 31. marts 1953 om indgåelse af  

 overenskomster med fremmede stater til undgåelse af dobbeltbeskatning m.v.  

 givne bemyndigelse, under forbehold af gensidighed, at jugoslaviske  

 foretagender, som udøver luftfarts- og skibsfartsvirksomhed, i Danmark  

 fritages for alle indkomstskatter og andre skatter af fortjeneste hidrørende  

 fra deres udøvelse af sådan virksomhed; denne fritagelse omfatter tillige  

 skatter på løsøre, herunder skibe og luftfartøjer, som benyttes af sådanne  

 foretagender.
 2. Den socialistiske Forbundsrepublik Jugoslaviens  

 regering erklærer under udøvelse af den ved artikel 73 i hovedloven om  

 skatter givne bemyndigelse, under forbehold af gensidighed, at danske  

 foretagender, som udøver luftfarts- og skibsfartsvirksomhed, i Jugoslavien  

 fritages for alle indkomstskatter og skatter af fortjeneste hidrørende fra  

 deres udøvelse af luftfarts- og skibsfartsvirksomhed; denne fritagelse  

 omfatter tillige skatter på løsøre, herunder skibe og luftfartøjer, som  

 benyttes af sådanne foretagender.
 3. Fritagelsen ifælge punkt 1 og 2 finder også  

 anvendelse på indkomst, som erhverves af danske og jugoslaviske civile  

 luftfartsforetagender, der deltager i en "pool", et fælles  

 foretagende eller et internationalt agentur, som udøver transportvirksomhed.
 4. Udtrykket "som udøver luftfarts- og  

 skibsfartsvirksomhed" omfatter erhvervsmæssig transport af personer  

 eller gods foretaget af ejeren, befragteren eller lejeren af luftfartøjer og  

 skibe.
 5. Udtrykket "danske foretagender" betyder  

 foretagender, som udøver luftfarts- og skibsfartsvirksomhed, hvis  

 hovedkontorer er beliggende i Danmark, og som drives enten af fysiske  

 personer, der er bosiddende i Danmark og ikke samtidig bosiddende i  

 Jugoslavien, eller af personsammenslutninger eller kapitalselskaber, som er  

 stiftet i overensstemmelse med dansk lovgivning, herunder selskaber, hvori  

 den danske regering er deltager.
 Udtrykket "jugoslaviske foretagender" betyder foretagender, som  

 udøver luftfarts- eller skibsfartsvirksomhed, hvis hovedkontorer er  

 beliggende i Jugoslavien, og som drives af personsammenslutninger eller  

 kapitalselskaber, som er stiftet i overensstemmelse med jugoslavisk  

 lovgivning, og som har deres hjemsted i Jugoslavien, uden samtidig at have  

 hjemsted i Danmark, herunder sådanne selskaber, hvori den jugoslaviske stat  

 er deltager.
 6. Fritagelsen i medfør af punkt 1, 2 og 3 finder  

 anvendelse på indkomst, som erhverves af danske og jugoslaviske foretagender  

 i ethvert kalenderår, som begynder efter den 31. december 1964.
 7. Danmarks regering eller Jugoslaviens regering  

 forbeholder sig retten til at tilbagekalde denne erklæring ved udløbet af et  

 kalenderår ved en skriftlig meddelelse afgivet ikke senere end 6 måneder i  

 forvejen; i så fald skal fritagelsen sidste gang finde anvendelse på  

 indkomst, som erhverves af danske og jugoslaviske foretagender i det  

 pågældende kalenderår.
 Hvis dette forslag kan tiltrædes af den jugoslaviske regering, skal denne  

 note tillige med udenrigsministeriets bekræftende svar betragtes som  

 udgørende en overenskomst mellem Kongeriget Danmark og Den socialistiske  

 Forbundsrepublik Jugoslavien til undgåelse af dobbeltbeskatning af  

 foretagender, som udøver luftfarts- og skibsfartsvirksomhed.
 Den kongelige danske ambassade benytter denne lejlighed til påny at  

 forsikre udenrigsministeriet om sin mest udmærkede højagtelse.
 Beograd, den 26. marts 1968.
Den socialistiske Folkerepublik Jugoslaviens udenrigsministerium, Beograd.
 Den socialistiske Forbundsrepublik Jugoslaviens udenrigsministerium  

 bevidner Danmarks ambassade sin højagtelse og har den ære at henvise til  

 ambassadens sålydende note af 26. marts:
(her følger teksten til foranstående note) Udenrigsministeriet har den ære at bekræfte, at den socialistiske  

 Forbundsrepublik Jugoslaviens regering er enig i indholdet af ambassadens  

 note.
Ambassadens note og dette svar skal derfor udgøre en overenskomst  

 mellem den socialistiske Forbundsrepublik Jugoslavien og Kongeriget Danmark  

 til undgåelse af dobbeltbeskatning af foretagender, som udøver luftfarts- og  

 skibsfartsvirksomhed.
 Udenrigsministeriet benytter denne lejlighed til påny at forsikre Danmarks  

 ambassade om sin mest udmærkede højagtelse.
 Beograd, den 11. april 1968.
Til den kongelige danske ambassade, Beograd.
 Overenskomsten trådte i kraft den 11. april 1968.
 Udenrigsministeriet, den 18. december  

 1968.
 Poul Hartling.
