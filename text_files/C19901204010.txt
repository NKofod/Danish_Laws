(Til stiftsøvrighederne) Ministeriet har fra flere sider modtaget henvendelse vedrørende anvendelse  

 af kirkegårdes EDB-systemer til førelse af kirkegårdsprotokollen m.v.
 Spørgsmålet har været forelagt Kirkeministeriets arbejdsgruppe til  

 vejledning af provstiudvalg og menighedsråd vedrørende anskaffelse og brug af  

 EDB.
 På grundlag af arbejdsgruppens indstilling skal man meddele, at  

 ministeriet intet finder at indvende imod, at kirkegårdsprotokoller m.v.  

 føres på EDB, såfremt de nedenstående forudsætninger er opfyldt:
I.
Formelle krav.
 A. kirkegårdsprotokollen skal i henhold til § 32 i bekendtgørelse nr. 389  

 af 20. juni 1986 om folkekirkens kirkebygninger og kirkegårde for hvert  

 gravsted indeholde oplysning om:
1. gravstedets plads, 2. nummer for hver enkelt gravplads i gravstedet, 3. navn, stilling, fødselsdato (personnummer) og  

 dødsdag for de i hver enkelt gravplads begravede, 4. dato for hver enkelt begravelse, 5. til hvem, gravstedsbrev er udstedt, 6. tidspunktet for brugsperiodens udløb og 7. eventuel registrering af gravminde, jf. § 38, stk.  

 1, 1. punktum.
Endvidere skal der være mulighed for at tilføre særlige bemærkninger om  

 gravstedet jf.
Kirkeministeriets cirkulæreskrivelse af 25. september 1975 om  

 flytning af urner pkt. 9 og Kirkeministeriets cirkulære af 5. august 1977 om  

 brugsret til gravsteder, afsnit I og II.
 Endelig skal tilførsler til EDB-protokollen registreres med dato for  

 registreringen.
 Disse bestemmelser skal overholdes ved såvel registreringen på  

 EDB-systemet som ved udskrifter herfra.
 Endvidere skal indlagte data kunne udtrækkes af systemet i såkaldt  

 asciiformat.
B.
En ajourført udskrift af protokollen skal forevises på det årlige syn  

 over kirkegården.
Mindst en gang årligt skal gravpladserne på kirkegården  

 sammenholdes med begge eksemplarer af kirkegårdskortet samt med  

 protokoludskriften og eventuelle uoverensstemmelser berigtiges.
C.
Registrering af gravminder jf. bekendtgørelsens § 38 sker ved, at synet  

 på protokoludskriften sætter et stempel ved det pågældende gravsted, og at  

 registreringen umiddelbart efter synet indrapporteres i EDB-systemet, jf.  

 ovenfor pkt.
A 7. Registreringen foregår i øvrigt efter reglerne i lovens  

 kap.
IV og bekendtgørelsen kap.
III, herunder ved anvendelse af  

 kartotekskort.
D.
Bestemmelse om føring af kirkegårdsprotokollen på EDB samt de nærmere  

 vilkår herfor må optages i kirkegårdens vedtægt.
Vedtægten godkendes af  

 stiftsøvrigheden.
II.
Sikkerhedsmæssige krav.
A.
Der skal løbende tages sikkerhedskopi af kirkegårdsprotokollen samt  

 foretages udskrifter af tilførsler til denne.
Frekvensen for sikkerhedskopiering og udskrift fastsættes under  

 hensyntagen til hyppigheden af tilførsler til protokollen.
Dog skal  

 sikkerhedskopiering og udskrift foretages mindst hver 14. dag.
 En fuldstændig udskrift af protokollen samt en sikkerhedskopi opbevares et  

 andet sted end der, hvor EDB-systemet er placeret.
B.
I Henhold til § 12 i bekendtgørelse nr. 621 af 2. oktober 1987 af lov  

 om offentlige myndigheders registre skal der træffes de fornødne  

 sikkerhedsforanstaltninger mod, at oplysninger misbruges eller kommer til  

 uvedkommendes kendskab.
III.
Tilsyn m.v.
A.
I tilfælde, hvor kirkegårdsprotokollen ønskes ført på EDB, finder  

 provstens autorisation efter § 12 i lov nr. 268 af 22. maj 1986 om  

 folkekirkens kirkebygninger og kirkegårde sted ved, at provsten godkender  

 systemet og dets anvendelse - herunder driftsrutiner og sikkerhedsprocedurer.  

 Tilførsel herom sker til kirkens protokol og til provstiets synsprotokol.
B.
Det daglige tilsyn påhviler menighedsrådet/kirkegårdsbestyrelsen.
C.
Provsten kan anmode provstirevisor om, som et led i sit tilsyn med  

 øvrige EDB-systemer, at påse, at de etablerede forretningsgange og rutiner  

 vedrørende førelsen af kirkegårdsprotokollen på EDB er betryggende og  

 hensigtsmæssige.
IV.
Register og kartotek.
A.
Alfabetisk register over de personer, der er begravede på kirkegården,  

 jf. bekendtgørelse om folkekirkens kirkebygninger og kirkegårde § 32, stk. 2,  

 kan ligeledes godkendes ført på EDB.
B.
Kartotek over ibrugtagne gravsteder jf.
Kirkeministeriets cirkulære af  

 15. juli 1985 om budget og regnskab for samt revision af kirkelige kasser  

 m.v. pkt.
E VI kan føres på EDB under forudsætning af, at de i bestemmelsen  

 krævede oplysninger er indeholdt i systemet.
 Kartoteket skal for hvert gravsted indeholde oplysninger om:
 Gravstedets betegnelse (nummer og placering).
 Navn og adresse for indehaveren af gravstedsretten.
 Erhvervsperioden.
 Aftale om vedligeholdelse, betalingsdato og beløb m.v.
C.
De sikkerhedsmæssige krav under afsnit II samt bestemmelserne i afsnit  

 I, D og afsnit III, B og C gælder tilsvarende ved føring af register og  

 kartotek på EDB.
V.
Krematorieprotokol.
A.
Den protokol, der efter Kirkeministeriets cirkulære af 1. december 1975  

 om udførelse af ligbrænding, pkt.
I, 2 skal føres ved hvert krematorium om  

 foretagne ligbrændinger, kan godkendes ført på EDB under forudsætning af, at  

 de oplysninger, som bestemmelsen kræver, er indeholdt i systemet.
B. provstens autorisation af protokollen sker ved, at provsten godkender  

 systemet og dets anvendelse.
Tilførsel herom sker til provstiets  

 synsprotokol.
C.
Ved provstens uanmeldte eftersyn efter cirkulærets pkt.
I, 3 forevises  

 en ajourført udskrift af protokollen.
E.
De sikkerhedsmæssige krav under afsnit II samt bestemmelserne i afsnit  

 I, D og afsnit III, B og C finder tilsvarende anvendelse ved føring af  

 krematorieprotokol på EDB.
 Nærværende skrivelse bedes udsendt til menighedsrådene,  

 kirkegårdsbestyrelserne, provstiudvalgene og provstirevisorerne.
Kirkeministeriet, den 8, august 1990 P.M.V.
 E.B.
