Nr BTL 55 Betænkning over Forslag til lov om ophævelse af lov om butikstid  

 (Afskaffelse af lukkeloven)   

 Nr L 55 1991-92, 1. samling Afgivet af Erhvervsudvalget Afgivet: 19920220 Udvalget har behandlet lovforslaget i nogle møder og har herunder stillet spørgsmål til industriministeren, som denne har besvaret skriftligt.
 Endvidere har udvalget modtaget en skriftlig henvendelse fra De  

 Samvirkende Købmandsforeninger i Danmark, der tillige har haft foretræde for  

 udvalget.
 Der er af et mindretal stillet ændringsforslag, hvorom der henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til forkastelse ved 3.  

 behandling.
 Et mindretal inden for flertallet (Socialistisk Folkepartis medlemmer af  

 udvalget) ønsker tillige at udtale følgende:
SF afviser Fremskridtspartiets forslag til ny lukkelov, fordi mindretallet  

 finder det forkert at vedtage en lov på nuværende tidspunkt.
SF er ikke  

 afvisende over for en eventuel udvidelse af lukkeloven, men mindretallet  

 finder, at et forslag derom må afvente forhandlinger mellem de berørte  

 parter, altså arbejdsgivere og lønmodtagere, således at der ved  

 overenskomstforhandlingerne næste gang tages hensyn til eventuelle ændrede  

 arbejdstider i den nye overenskomst.
 Et mindretal (Fremskridtspartiets medlem af udvalget) indstiller  

 lovforslaget til vedtagelse med det af mindretallet stillede  

 ændringsforslag.
Ændringsforslag Af et mindretal (FP):
Til teksten 1) Den foreslåede dato »1. januar 1992« ændres til:  

 »1. juli 1993«.
BemærkningerTil nr. 1 Fremskridtspartiet har noteret sig, at industriminister Anne Birgitte  

 Lundholt (KF) har oplyst, at lukkeloven tidligst kan ophæves den 1. juli  

 1993.
Regeringen har bebudet, at den til efteråret vil fremsætte et lovforslag  

 om at ophæve lukkeloven med virkning fra 1. juli 1993. Fremskridtspartiet ser  

 ingen grund til at udskyde vedtagelsen af en sådan lov til efteråret.
Derfor  

 vil Fremskridtspartiet med den foreslåede ændring til nærværende lovforslag  

 give mulighed for, at lovændringen vedtages allerede nu.
Derved sikres de  

 mange butikker også mulighed for at planlægge deres individuelle åbningstid,  

 i god tid før butikstiden gives helt fri fra sommeren 1993.
 Fremskridtspartiet har ligeledes noteret sig, at fagforbundet HK, der  

 ellers har været den mest ihærdige modstander af en ophævelse af lukkeloven,  

 nu støtter lukkelovens ophævelse.
 Tiden må derfor være inde til, at Folketinget gennem en vedtagelse af  

 nærværende ændringsforslag får sat punktum i denne sag.
