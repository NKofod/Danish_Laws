 Kold- og varmdriksapparater skal være konstrueret og udført således, at  

 materialer, der kommer i berøring med det gennemstrømmende vand, ikke giver  

 anledning til forurening af vandet.
For undersøgelse af evt. opløsning af cadmium og bly i vandet udføres  

 nedenstående prøvning på 1 apparat på en af boligministeriets  

 va-godkendelsesudvalg anerkendt prøvningsinstitution.
Prøvningen udføres på  

 ansøgerens foranledning og betales særskilt til den pågældende  

 prøvningsinstitution.
Opløsning af cadmium og bly Før prøvningen foretages, gennemskylles apparatet med koldt vandværksvand  

 i 60 min. med så stor vandstrøm som mulig.
Skylningen skal ske således, at  

 alle strømningsveje bliver gennemskyllet, eventuelt må automatiske ventiler  

 tvangsåbnes.
 Til prøvningen anvendes syntetisk brugsvand, der fremstilles ved, at der  

 til ionbyttet vand tilsættes 50 mg/l NaCl og 50 mg/l CaCO3. pH justeres ved  

 gennemblæsning af CO2 til ca. 6,4, og luft gennemblæses derefter til mætning,  

 hvorved pH stiger til ca. 6,6.
Apparatet fyldes helt med syntetisk brugsvand.
Efter 24 timers henstand  

 aftappes vandet.
Det aftappede vands rumfang måles.
 Vandet analyseres ved atomabsorption for cadmium (Cd) og bly (Pb).  

 Resultatet angives i myg/l.
