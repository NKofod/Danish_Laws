Klager  

 over ordination af gigtpræparat til mavesårspatient Nævnet fandt ikke grundlag for kritik, men da patienten  

 i 2000 var blevet opereret for mavesår, og der var en ubrudt ordination af  

 Todolac  

 gennem godt 7 måneder, fandt nævnet, at det havde været hensigtsmæssigt, om  

 lægen samtidig med ordinationen af Todolac havde foretaget ordination af  

 syrepumpehæmmer eller anvendt anden behandlingsform.
Nævnet lagde vægt på, at behandling af smerter forårsaget  

 af knoglesammenfald i hvirvelsøjlen er overordentlig vanskelig og stort set  

 altid kræver flerstofbehandling.
I behandling af sådanne smerter vil praktisk  

 taget altid indgå gigtmidler.
En undergruppe af gigtmidler er de såkaldte  

 COX-2-hæmmere, hvortil bl.a.
Todolac hører.
Disse stoffer synes at medføre en  

 mindre risiko for mavesårskomplikationer end øvrige gigtmidler.  

 Mavesårssygdom  

 er ikke en absolut kontraindikation, men forsigtighed må tilrådes ved  

 tidligere  

 mavesår.
Brug af gigtmidler med overvejende COX-2-hæmning eller samtidig  

 behandling med prostaglandinanalogen Misoprostol eller med en syrepumpehæmmer  

 nedsætter risikoen for mavesår.
