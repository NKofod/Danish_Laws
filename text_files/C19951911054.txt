(Til Sundhedsministeriet,  

 Arbejdsministeriet, Direktoratet for Social Sikring og Bistand) Vedlagt Udenrigsministeriets skrivelse af 19. april 1995, hvoraf fremgår,  

 at Udenrigsministeriet er enigt med Socialministeriet i, at aftalen må anses  

 for bortfaldet, men at stater fra det tidligere Jugoslavien, som måtte ønske  

 det og som Danmark kan godkende, kan statssuccedere ligesom det er sket  

 vedrørende Slovenien og Kroatien.
Med venlig hilsen Ole Jørgensen ------------------------------------------------------------------ BILAG Udenrigsministeriets skrivelse af 19. april 1995 - - - I besvarelse af Socialministeriets skrivelse af 4. ds., j.nr. 6015-4  

 meddeles, at den dansk-jugoslaviske konvention om social sikring efter  

 Udenrigsministeriets opfattelse må anses for bortfaldet, idet der efter  

 Jugoslaviens ophør ikke længere findes et partsforhold.
 Teksten til konventionen eksisterer imidlertid fortsat og kan antages af  

 de stater fra det tidligere Jugoslavien, som måtte ønske det og som Danmark  

 kan godkende, således som det er sket vedrørende Slovenien og Kroatien.
