(Sanktionscirkulæret) Arbejdsformidlingskontorerne De statsanerkendte arbejdsløshedskasser Cirkulære vedrørende retningslinier for idømmelse af sanktion i henhold til arbejdsløshedsforsikringslovens § 87, stk. 1 og 3.
 Til brug for arbejdsløshedskassernes vurdering af forhold, hvor et medlem  

 har gjort sig skyldig i en forseelse over for kassen, der kan medføre  

 ikendelse af sanktion i medfør af arbejdsløshedsforsikringslovens § 87,  

 fastsættes herved følgende retningslinier:
I.
Afgrænsning mellem svigagtige og uagtsomme forhold.
 For at et medlem kan ikendes sanktion i henhold til  

 arbejdsløshedsforsikringslovens § 87, skal medlemmet have gjort sig skyldig i  

 en forseelse, som kan tilregnes/bebrejdes den pågældende.
 Svigagtige forhold: Ved vurderingen af, om et medlem har gjort sig  

 skyldig i et svigagtigt forhold, vil det være afgørende, om den pågældende  

 bevidst har afgivet urigtige oplysninger, eller bevidst har fortiet forhold  

 for herigennem at oppebære dagpenge/efterløn med urette.
 Direktøren for arbejdsløshedsforsikringen fastsætter sanktion i  

 svigstilfælde efter indstilling fra arbejdsløshedskassen.
Eksempel: Et medlem har på et månedsdagkort oplyst 0 timer for 5 dage.  

 Efterfølgende konstateres det, at medlemmet har været i fuld beskæftigelse i  

 hele udbetalingperioden.
Medlemmet har ingen forklaring på forholdet.
 Medlemmet må anses for at have udvist et svigagtigt forhold.
 Det bemærkes, at ovenstående ikke udelukker, at der kan blive tale om at  

 statuere svig i tilfælde, hvor et medlems forseelse er af mindre omfang.
 Uagtsomme forhold: Såfremt det ved den konkrete vurdering af et  

 forhold ikke kan anses for godtgjort, at der har været tale om en bevidst  

 handling eller undladelse fra medlemmets side, eller det klart fremgår, at  

 forseelsen skyldes unøjagtighed, skødesløshed eller lignende, vil forholdet  

 være at betragte som uagtsomt.
Eksempel: Et medlem har fordelt over en 6 måneders periode oplyst 45  

 timers beskæftigelse for lidt på dagpengekortene.
Det er imidlertid også  

 konstateret, at medlemmet i samme periode har oplyst 25 timers beskæftigelse  

 for meget på dagpengekortene.
Medlemmet har hertil forklaret, at der var tale  

 om meget varierende beskæftigelse.
 Der vil være grundlag for at statuere uagtsomhed.
 Hvis det af den konkrete vurdering fremgår, at forholdet hverken kan  

 tilregnes medlemmet som svigagtigt eller uagtsomt, eller en uagtsom forseelse  

 må anses for at være af meget ringe omfang - på grund af graden af den  

 udviste uagtsomhed fra medlemmets side og eventuelt tilbagebetalingsbeløbets  

 ringe størrelse - vil der dog ikke skulle pålægges medlemmet en sanktion.
Eksempel: Et medlem har på erklæringen vedrørende feriedagpengeberegning  

 oplyst 1080,5 timers beskæftigelse i ferieoptjeningsåret.
Ifølge indhentet  

 oplysningsskema har beskæftigelsen i optjeningsåret været 1.111 timer,  

 hvorved der er udbetalt feriedagpenge med urette for 1 dag.
Arbejdsgiveren  

 oplyser efterfølgende, at det angivne timetal 1080,5 timer fejlagtigt er  

 opgivet til medlemmet af lønningskontoret.
 Der vil være grundlag for at fritage medlemmet for sanktion.
Det understreges, at medlemmerne er forpligtet til at afgive enhver  

 oplysning, der kan have betydning for bedømmelsen af dagpengeretten/retten  

 til efterløn.
Medlemmerne er endvidere - eventuelt ved henvendelse til  

 arbejdsløshedskassen - forpligtet til at holde sig orienteret om de gældende  

 regler vedrørende dagpengeret/ret til efterløn.
Et medlem vil således som  

 udgangspunkt ikke kunne påberåbe sig ukendskab til reglerne.
II.
Svigagtige forhold.
 I de tilfælde, hvor medlemmets forseelse vurderes som svigagtig (jfr.  

 ovenfor under I.), vil det ved fastsættelsen af sanktion blandt andet være af  

 betydning, hvor meget den pågældende uretmæssigt har modtaget i  

 dagpenge/efterløn.
 Der fastsættes på denne baggrund følgende retningslinier:
A.
Overstiger tilbagebetalingskravet 30 gange den på  

 konstateringstidspunktet gældende maksimale dagpengesats for  

 fuldtidsforsikrede, slettes medlemmet normalt for svig (se dog under D.).
B.
Udgør tilbagebetalingskravet et mindre beløb end nævnt ovenfor  

 under A., omregnes beløbet til timer ved hjælp af følgende formel:
Medlemmet idømmes herefter en effektiv karantæne på 5 gange det således  

 beregnede timetal, dog mindst 60 timer.
Karantænen rundes op til nærmeste  

 hele tal, der er deleligt med 10.
Eksempel: Medlemmet har modtaget kr. 4.170 - med urette, beløbet  

 divideres med omregningssatsen på konstateringstidspunktet, her kr. 75,12,  

 hvilket giver 55,5 timer.
Timetallet multipliceres med 5 = 277,5 timer, som  

 rundes op til 280 timer.
 I tilfælde, hvor forseelsen konstateres inden dagpengeudbetalingen har  

 fundet sted, idømmes en effektiv karantæne på 60 timer.
 Foreligger der skærpende omstændigheder, for eksempel hvor besvigelsen er  

 foretaget af flere medlemmer i forening (komplot), eller hvor medlemmet har  

 forfalsket materiale til brug for dagpenge-/efterlønsudbetalingen  

 (dokumentfalsk), vil forholdet altid medføre fortabelse af medlemsretten.
C.
Et medlem, der på ny gør sig skyldig i et svigagtigt forhold -  

 som isoleret set ikke ville medføre svigsslettelse, jfr. de ovenfor givne  

 retningslinier - slettes normalt for svig, såfremt der ikke er forløbet mere  

 end 2 år fra direktoratets afgørelse vedrørende et tidligere svigagtigt  

 forhold til forseelsestidspunktet for det senere.
Såfremt et medlem har begået flere svigagtige forhold forinden  

 direktoratets afgørelse foreligger, skal hvert forhold bedømmes og  

 sanktioneres for sig.
Hvis et af forholdene alene medfører svigsslettelse,  

 vil den samlede sanktion blive svigsslettelse.
D.
I tilfælde, hvor et forhold, der normalt ville medføre  

 svigsslettelse, først konstateres mindst 2 år efter forseelsestidspunktet,  

 uden at medlemmet i den forløbne periode har gjort sig skyldig i andet  

 svigagtigt forhold, ikendes i stedet en almindelig karantæne på 12 måneder.  

 Dette gælder dog ikke de under punkt B. sidste afsnit nævnte tilfælde.
III.
Uagtsomme forhold.
 I de tilfælde, hvor medlemmets forseelse må vurderes som uagtsom (jfr.  

 afsnit I), ikendes medlemmet en effektiv karantæne på 39 timer.
IV.
Effektiv karantæne/almindelig karantæne.
 Ved effektiv karantæne forstås bortfald af dagpengeretten for et nærmere  

 angivet, i øvrigt dagpengeberettigede antal timer.
 En effektiv karantæne betragtes som bortfaldet, såfremt den ikke er  

 udstået senest 2 år efter karantænens ikrafttræden, forudsat at medlemmet har  

 tilbagebetalt eventuelle dagpenge/efterløn i forbindelse med det forhold, som  

 gav anledning til karantænens idømmelse, eller har indgået og overholdt et  

 frivilligt forlig om tilbagebetalingen.
 Ved almindelig karantæne forstås, at dagpengeretten bortfalder for en  

 nærmere bestemt periode, for eksempel fra den 30. september, uanset om  

 medlemmet i øvrigt ville have været berettiget til dagpenge i perioden.
 En effektiv/almindelig karantæne i henhold til  

 arbejdsløshedsforsikringslovens § 87 regnes fra det tidspunkt, hvor  

 hovedledelsen/afdelingen er blevet opmærksom på, at der eventuelt er modtaget  

 dagpenge med urette.
V.
Svigsslettelsestidspunkt.
 En svigsslettelse regnes fra det tidspunkt, hvor hovedledelsen/afdelingen  

 er blevet opmærksom på, at medlemmet sviagtigt har modtaget dagpenge/efterløn  

 med urette.
VI.
Ikrafttrædelsestidspunkt.
 Fra cirkulærets udsendelsesdato finder ovenstående retningslinier  

 anvendelse ved fastsættelse af sanktion uanset  

 forseelses-/konstateringstidspunktet.
 Samtidig hermed er direktoratets cirkulære af 24/4-86 (emnenr. 3.25,  

 -.314, -.324) og direktoratets F-rundskrivelse, F-AK-nr. 50/86, F-AF-nr.  

 43/86 af 22/10-86, afsnit A, punkt 4, ophævet.
 P.D.V.
