 I henhold til § 10 a i lov om godkendelse af handelsskoler, tekniske  

 skoler samt maskinmester- og maskinistskoler og tilskud m.v. til disse  

 skoler, jfr. lovbekendtgørelse nr. 187 af 9. april 1981, som ændret senest  

 ved lov nr. 267 af 6. juni 1985, fastsættes:
 § 1.  Inden for et af industriministeren årligt  

 fastsat beløb kan direktøren for søfartsuddannelsen yde tilskud til elever  

 ved maskinmesterskolernes værkstedsskoler, der har særligt store  

 befordringsudgifter.
 § 2.  Tilskud kan ydes til den daglige befordring  

 mellem hjem og skole.
 Stk. 2.  Tilskud kan kun ydes, hvis afstanden ad den  

 nærmeste vej fra bopæl til skole og tilbage til bopæl er mindst 22 km.
 Stk. 3.  Tilskud ydes ikke, hvis eleven samtidig får  

 befordringsgodtgørelse i henhold til andre regler.
§ 3.  Der skal i videst muligt omfang benyttes  

 offentlige befordringsmidler.
Direktøren for søfartsuddannelsen kan dog  

 godkende, at en elev benytter eget befordringsmiddel helt eller delvis, hvis  

 der ikke findes offentlige befordringsmidler, eller hvis direktøren finder,  

 at benyttelse af sådanne befordringsmidler vil medføre urimeligt store  

 ulemper for eleven.
Stk. 2.  Benyttes offentlig befordring, kan der  

 maksimalt ydes tilskud på 50 pct. af de afholdte udgifter.
Befordringen skal  

 foretages på den efter de stedlige forhold billigste og mest hensigtsmæssige  

 måde, og der skal, hvor det er muligt, anvendes abonnementskort, klippekort  

 o.lign.
Anvendes eget befordringsmiddel, kan der maksimalt ydes tilskud på 30  

 øre pr. kørt kilometer for en strækning, der svarer til halvdelen af den  

 samlede afstand.
Beløbet reguleres med 2 pct. årligt.
§ 4.  For syge og invaliderede elever, der på grund af  

 deres sygdom eller invaliditet ikke ved egen hjælp kan tilbagelægge  

 skolevejen, kan der ydes et tilskud svarende til de afholdte  

 befordringsudgifter.
I disse tilfælde gælder § 2, stk. 3, ikke.
 § 5.  Ved fordeling og fastsættelse af de enkelte  

 tilskud tages endvidere hensyn til størrelsen af den enkelte elevs  

 befordringsudgifter samt til elevens økonomiske muligheder for at afholde  

 udgifterne.
 § 6.  Direktøren for søfartsuddannelsen varetager  

 tilskudsordningen og kan fastsætte supplerende forskrifter for gennemførelsen  

 af ordningen.
 § 7.  Bekendtgørelsen har virkning fra den 1. juli  

 1985.
