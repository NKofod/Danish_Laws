Landsskatteretskendelse vedr.
Godtgørelse af olieafgift for  

 strålevarme på vægge i frysehus.
 Klagen  

 skyldes, at A A/S (herefter selskabet) ikke er anset for  

 berettiget til godtgørelse af olieafgift af fyringsolie anvendt i  

 strålevarmeanlæg  

 til opvarmning af vægge i frysehuse.
Landsskatterettens afgørelse Regionens afgørelse ændres Sagens oplysninger Selskabets aktiviteter består af  

 køle/frysehusvirksomhed samt national og international formidling af  

 transporter.
Selskabet anvender indfrysere til nedfrysning af varer for  

 kunder.
Selskabet anvender oliefyr til  

 opvarmning af vand, der via varmestrips (strålevarmeanlæg) opsat i forgangene  

 i  

 selskabets frysehus har til formål at opvarme murene ind mod selskabets  

 indfrysere.
Temperaturen i indfryserne er på ca. 32 minusgrader.
Når kulde i  

 den mængde tilføres et rum, vil kulden slå ud gennem væggen og  

 nedfryse  

 væggen ud til de omkringliggende rum.
Dette indebærer, at fugten i det varme  

 rum (omkringliggende) fortættes i den varme luft og bevirker, at der dannes  

 kondensvand, som sætter sig på ydersiden af væggene.
Det samme sker, når  

 f.eks.  

 døren ind til disse frysere åbnes og kulden slår ud og op på væggen og danner  

 kondensvand.
Dette kondensvand forårsager, at der kommer mug og skimmel på  

 væggen ligesom maling og puds på væggen begynder at skalle af.
Formålet med strålevarmeanlæggene er at  

 forhindre, at dette sker.
Strålevarmeanlæggene varmer væggene op, således at  

 væggenes nulpunkt flyttes fra ydersiden og ind i væggen, hvilket bevirker, at  

 der ikke dannes kondensvand på ydersiden.
Dette forhindrer således frosten i  

 at  

 trænge igennem væggen.
Regionen foretog den 31. oktober 2002  

 besigtigelse af et frysehus.
Ved besøget blev det konstateret, at  

 strålevarmeanlæggene består af to parallelle rør, der tilføres varmt vand fra  

 det centrale varmesystem, der igen tilføres varmeenergi fra oliefyr.  

 Strålevarmeanlæggenes rør har forskellige temperaturer, hvor det øverste rør  

 på  

 besøgstidspunktet var ca. 43 grader varmt og det nederste ca. 32 grader  

 varmt.  

 Varmestrålerne er rettet mod den øverste del af væggene ind mod fryserummene.  

 Ved måling af temperaturerne ved en af murene konstateredes det, at der var  

 7-8  

 grader ved gulvet, 8-9 grader midt på væggen og ca. 10 grader på den del af  

 væggen, hvor strålevarmen var rettet imod.
Der foretages ingen opvarmning af  

 forgangene i øvrigt.
Repræsentanten har oplyst, at selskabet  

 har udført målinger, der viser, at temperaturen i gangene ikke påvirkes af  

 brugen af varmestråleanlæggene.
Målinger har vist, at temperaturen faktisk er  

 lavere, hvor varmen fra anlæggene dirigeres hen end i midten af gangene.
 Der er fremlagt kopi af udtalelse af 5/5  

 2004 fra et rådgivende entreprenør og ingeniørfirma:
( ) Vedr.: As, varmestrips.
 På opfordring fra A fremsendes vor  

 tekniske vurdering af varmestrips.
 Vort kendskab til sagen  og de nævnte  

 varmestrips  er udelukkende fra As mundtlige forklaring, og fra  

 brev dateret  

 den 15.10.2002 fra As repræsentant til Told Skat.
 Vi har ikke besigtiget anlægget.
( ) Det er vigtigt at få hævet overfladetemperaturen  

 på vægoverfladen vendende mod gangarealet, derved forhindres/minimeres  

 kondensdannelse på vægoverfladen og dermed ingen/mindre mug og algedannelse.
 For at opnå dette har A valgt en løsning  

 med varmestrips.
 Ud fra As beskrivelse er der tale om et  

 anlæg opbygget som strålevarme, hvor aggregatet med varmekilden er monteret  

 op  

 mod loftet og afskærmet så varmebølgerne rettes udelukkende mod vægfladerne.
Når strålevarmen er i drift udsendes  

 varmebølger, der i lighed med solstråler passerer igennem luften uden  

 energitab.
Først når strålerne rammer vægfladerne omsættes de til varme,  

 hvorved vægfladernes overfaldetemperatur hæves, og den ønskede virkning  

 opnås.
( ) Selskabet har fået godtgjort olieafgift  

 af energiforbruget i varmestråleanlæggene i perioden fra 1/1 1998 til 30/4  

 2002  

 med i alt 736.732 kr.
 Regionen har oplyst, at selskabet ikke  

 har fået godtgjort kuldioxidafgiften af olien.
ToldSkats afgørelse Selskabet er ikke anset for berettiget  

 til godtgørelse af den betalte olieafgift med i alt 736.732 kr., jf.  

 mineralolieafgiftslovens § 11, stk. 4, jf. stk. 1.
Energi, der i et eller andet omfang  

 medgår til at varme et rum (lukket konstruktion) op, kan kun anses som  

 procesenergi, hvis varmen anvendes i forbindelse med fremstillingen af varer,  

 der er bestemt for afsætning eller hvis varme fra lukkede procesanlæg  

 indirekte  

 bidrager til rumopvarmningen, jf. mineralolieafgiftslovens § 11, stk. 4, 2.  

 pkt.
Der er ikke i denne situation tale om, at varer til videresalg  

 udsættes/påvirkes af varmen fra strålevarmeanlæggene, hvorfor reglerne om  

 rumvarme finder anvendelse.
 Energiafgiftslovene er opbygget således,  

 at de indeholder en hovedregel, hvorefter en momsregistreret virksomhed kan  

 få  

 godtgjort energiafgift vedrørende sit energiforbrug i samme omfang, som  

 virksomheden har fradragsret for indgående moms vedrørende energiforbruget.  

 Som  

 undtagelse til denne hovedregel er der i lovgivningen indføjet en begrænsning  

 i  

 adgangen til godtgørelse af energiafgift, hvis energiforbruget vedrører varme  

 og varer, der direkte eller indirekte anvendes til fremstilling af varme, som  

 leveres fra virksomheden, rumvarme eller varmt vand.
Ved vurderingen er bemærkningerne til  

 loven inddraget.
Det fremgår heraf, at opvarmning af produktionslokaler  

 normalt  

 altid vil være en forudsætning for, at produktionen kan foregå.
I  

 produktionslokaler,  

 hvor opvarmningen ikke udelukkende er en del af varefremstillingen i form af,  

 at varen ændrer karakter som følge af varmepåvirkningen, vil energi blive  

 beskattet som rumvarme.
Et rum må defineres som en lukket  

 konstruktion, hvor der kan statueres rumvarme i situationer, hvor  

 opvarmningen  

 sker som opretholdelse af et minimums-temperaturniveau.
Rumvarme forudsætter  

 ikke, at opvarmningen sker af hensyn til menneskers varmebehov.
Rumvarme  

 forudsætter  

 således ikke et bestemt højt temperaturniveau, ligesom rumvarme også kan  

 omfatte opvarmning alene af procestekniske årsager.
Afgiften af den af virksomheden anvendte  

 opvarmning af forgangene må anses for afgift af varme og varer, der direkte  

 anvendes til rumvarme, jf. mineralolieafgiftslovens § 11, stk. 4, 1. pkt.
Der  

 kan ikke blive tale om godtgørelse efter mineralolieafgiftslovens § 11, stk.  

 4,  

 2. pkt., idet der ikke er tale om varme forbrugt til fremstilling eller  

 forarbejdning af varer.
 Der er henvist til Landsskatterettens  

 afgørelse offentliggjort i TfS 1999.902.
Herudover er der henvist til ToldSkat  

 Cirkulære 2002  16 af 17. maj 2002, idet det er anført, at den  

 praksisændring,  

 der er sket ved Landsskatterettens kendelse, kun vedrører opvarmning i  

 forbindelse  

 med opførelse og renovering af bygninger.
Denne kan ikke udstrækkes til at  

 gælde andre tilfælde.
Klagerens påstand og argumenter Repræsentanten har fremsat påstand om,  

 at selskabet er berettiget til godtgørelse af den betalte olieafgift med i  

 alt  

 736.732 kr. i perioden 1/1 1998 til 30/4 2002.
Den anvendte olie må anses for at være  

 anvendt til procesformål og er derfor godtgørelsesberettiget.
Forbruget kan  

 ikke anses for rumvarme og er således ikke omfattet af undtagelsen til  

 hovedreglen  

 om afgiftsgodtgørelse.
Det første spørgsmål er, om rumvarme  

 skal opfattes som enhver varme, der tilføres et rum.
ToldSkats opfattelse har  

 hidtil være meget bred, således at rum har været defineret i sin videste  

 tekniske  

 betydning, hvorefter varme der tilføres et rum er rumvarme.
 Denne fortolkning har Landsskatteretten  

 underkendt ved afgørelsen offentliggjort i TfS 2000.431, hvor det med  

 henvisning  

 til lovens bemærkninger blev fastslået, at den varme, der blev anvendt i  

 varmekanoner til udtørring af byggematerialer under byggeprocessen, ikke var  

 omfattet af begrebet rumvarme.
Heraf kan udledes, at mindst to faktorer  

 skal være opfyldt.
For det første skal varmen tilføres en lukket lokalitet.  

 For  

 det andet skal varmen tilføres for at hæve temperaturen i rummet  dvs.  

 ikke  

 være rettet mod en specifik genstand eller en del af rummet.
Der er henvist  

 til  

 TfS 1999.902.
 Da den af selskabet foretagne opvarmning  

 ikke målbart påvirker temperaturen i rummet, er der ikke er tale om rumvarme.
 Der er henvist til Skatteministerens  

 bemærkninger til fremsættelsen af L 210 af 6/4 1995 vedrørende bl.a. ændring  

 af  

 lov om energiafgift af mineralolieprodukter m.v. (virksomhedernes betaling af  

 afgift af rumvarme m.v.). Det fremgår bl.a. heraf:
( ) Udgangspunktet for afgrænsningen og definitionen  

 af rumopvarmning i erhverv har været, at erhvervene skulle betale samme  

 afgift  

 på samme type energiforbrug til opvarmning m.v., som finder sted i  

 husholdninger.
For rumopvarmning kan man endvidere som udgangspunkt antage,  

 at  

 forbruget er mere jævnt fordelt mellem forskellige brancher end andet  

 energiforbrug og i store træk proportionalt med beskæftigelsen.
 Der er dog visse erhverv, hvor  

 rumopvarmningen mere direkte er en forudsætning for produktionen end i andre  

 erhverv, hvor rumopvarmningen mere sker af hensyn til de ansattes og  

 kundernes  

 komfort.
I visse tilfælde er normal  

 komforttemperaturer i produktionslokalerne nødvendige af rene  

 produktionstekniske  

 årsager, uden at dette medfører et større energibehov end ellers for at  

 opretholde almindelig komfortvarme.
I disse tilfælde er der ikke foreslået  

 fritagelser.
I givet fald vil det være nærmest umuligt at afgøre, om  

 energiforbrugets størrelse blev bestemt af komfortvarmebegrebet eller af de  

 produktionstekniske forhold.
Det er på denne baggrund, at det er foreslået,  

 at  

 kun særlige rum, som opvarmes til mere end 45 grader C, undtages.
( ) Energi anvendt til produktion af kulde  

 og ventilation (dvs. bortskaffelse af varme) er procesenergi efter  

 energiafgiftslovgivningen.  

 Dette indebærer, at energiforbrug til ventilation, der benyttes til at  

 modvirke  

 temperaturstigninger i lokaler, hvor der finder en varm proces  

 sted (f.eks.  

 støbning) er procesenergi.
Kun hvis overskudsvarmen benyttes til opvarmning  

 af  

 andre lokaler, får dette afgiftsmæssig betydning.
Der må ikke skelnes mellem energi  

 forbrugt til at modvirke effekten af en varm proces og energi  

 forbrugt til at  

 modvirke en kold proces.
Der er ingen forskel på energiforbruget.  

 Da  

 energiforbruget hos selskabet udelukkende sker for at modvirke konsekvenserne  

 af en kold proces, er der ikke tale om rumvarme.
 Vedrørende TSS cirkulære 2002-16 af 17.  

 maj 2002 er det anført, at der her er tale om Told- og Skattestyrelsens  

 fortolkning  

 af loven.
Told- og Skattestyrelsens udtalelse I strålevarmeanlæg overføres varmen på  

 to måder; ved henholdsvis konvektion (opvarmning af luft) og stråling, hvor  

 der  

 i sidstnævnte tilfælde sker en absorption af det medie der rammes (altså en  

 direkte opvarmning). Et varmeanlægs udformning er afgørende for, hvor stor en  

 del der overføres som strålevarme.
Et varmeanlæg kaldes et strålevarmeanlæg,  

 når mindst 50 % af varmen overføres ved stråling.
Det omhandlede anlæg vil  

 som  

 nyt have en strålevarmeandel på ca. 70 %. Udstrålingen foregår i alle  

 retninger.
Det omhandlede anlæg er forsynet med en reflektor, der har til  

 hensigt  

 at rette strålerne mod den fugtige væg.
Hvor stor en andel, der på denne måde  

 bliver ledt over på væggen, er umulig at opgøre præcist.
Da stråleandelen på  

 det eksisterende anlæg er under 70 %, og en stor del af strålerne ikke bliver  

 dirigeret over mod væggen, bliver maksimalt 50 % af den tilførte varme  

 dirigeret over mod væggen som strålevarme.
Formålet med det omhandlede  

 stråleanlæg er ikke at opvarme rummet generelt men at fjerne kondenseret fugt  

 på væggene.
Så længe væggen er fugtig, vil varmetilførslen blive brugt til at  

 fordampe vandet.
Der opstår en ligevægt mellem luftfugtighed og temperatur,  

 og  

 der vil kun blive tale om en marginal temperaturstigning.
Afgørelsen er indstillet stadfæstet.
Al  

 energi tilført et rum er omfattet af lovens § 11, stk. 4, og  

 Landsskatteretten  

 har i sin praksis statueret, at begrebet skal gives sin videste betydning.  

 Der  

 er ubestridt tale om rumvarme, idet det ikke er afgørende, at kun væggene  

 opvarmes, ligesom det ikke er afgørende, om der sker en målbar  

 temperaturstigning, jf.
SKM2003.172LSR.
Afgørende er derimod, og  

 energitilførslen sker med henblik på at skabe eller opretholde en bestemt  

 temperatur.
Uanset det oplyste om formålet med det omhandlede energiforbrug,  

 kan det under henvisning til det ovenfor anførte ikke tiltrædes, at der ikke  

 tilføres rummet varme, hvorfor der alene kan anerkendes godtgørelse i de af  

 lovens § 11, stk. 5, omfattede tilfælde.
Landsskatterettens bemærkninger og  

 begrundelse Af mineralolieafgiftslovens § 11,  

 fremgår bl.a.:
Stk. 1. Bortset fra afgiften af benzin  

 kan virksomheder, der er registreret efter merværdiafgiftsloven, få  

 tilbagebetalt afgiften efter denne lov af de i virksomheden forbrugte varer og af de varer, der er medgået til  

 fremstilling af varme, der er forbrugt i virksomheden, og som er leveret  

 særskilt til virksomheden fra et fjernvarmeværk eller anden varmeproducent,  

 der  

 er registreret efter merværdiafgiftsloven.
( ) Stk. 4. Der ydes ikke tilbagebetaling  

 for afgiften af varme og varer, der direkte eller indirekte anvendes til  

 fremstilling af varme, som leveres fra virksomheden, rumvarme eller varmt  

 vand,  

 jf. dog stk. 5. Der ydes dog tilbagebetaling for afgiften af varme og varer,  

 der forbruges i lukkede anlæg til fremstilling eller forarbejdning af varer,  

 og  

 som indirekte bidrager til rumopvarmning, såfremt højst 10 pct. af den  

 energi,  

 der er forbrugt i anlægget, bidrager til rumopvarmning. Det lægges til grund som ubestridt, at  

 anvendelse af de omhandlede strålevarmeanlæg er sket udelukkende med henblik  

 på  

 at foretage opvarmning af væggene til fryserummene, for derved at hindre  

 ødelæggelse af disse som følge af kondens.
En eventuel opvarmning er således alene  

 en uundgåelig konsekvens heraf, og er således ikke det egentlige formål med  

 energianvendelsen.
Henset hertil og til, at det uanset det oplyste om  

 karakteren  

 af den varmeafgivelse, der sker fra de omhandlede varmestrips, ikke kan  

 lægges  

 til grund, at rumtemperaturen i gangene er påvirket af det omhandlede  

 energiforbrug,  

 finder Landsskatteretten, at den anvendte energi under disse omstændigheder  

 ikke kan anses for medgået til opvarmning af rum, og derfor ikke er omfattet  

 af  

 begrebet rumvarme i olieafgiftslovens § 11, stk. 4, 1. pkt.
Selskabet er  

 derfor  

 berettiget til godtgørelse i medfør af olieafgiftslovens § 11, stk. 1.
