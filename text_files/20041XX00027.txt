Skriftlig fremsættelse (6. oktober 2004) Justitsministeren  

  

 (Lene Espersen):
 Herved tillader jeg mig for Folketinget at fremsætte:
 Forslag til lov om  

 fuldbyrdelse af visse strafferetlige afgørelser i Den Europæiske Union.
(Lovforslag nr.
L 5).
 Formålet med lovforslaget er at gennemføre  

 EU-rammeafgørelser om fuldbyrdelse i Den Europæiske Union af kendelser om  

 beslaglæggelse af formuegoder eller bevismateriale og af afgørelser om  

 bødestraffe og konfiskation.
Den 4. juni 2003 meddelte Folketinget sit samtykke i medfør  

 af grundlovens § 19, stk. 1, til, at regeringen på Danmarks vegne i Rådet for  

 Den Europæiske Union medvirkede til vedtagelsen af udkastet til  

 rammeafgørelse  

 om fuldbyrdelse i Den Europæiske Union af kendelser om beslaglæggelse af  

 formuegoder eller bevismateriale.
Udkastet er efterfølgende vedtaget på et  

 rådsmøde og trådte i kraft den 2. august 2003 med gennemførelsesfrist 2.  

 august  

 2005. Rådet for Den Europæiske Union har imidlertid i en erklæring af 25.  

 marts  

 2004 om terrorbekæmpelse opfordret medlemsstaterne til at gennemføre  

 rammeafgørelsen inden udgangen af 2004.
 Der er endvidere opnået politisk enighed om  

 rammeafgørelserne om anvendelse af princippet om gensidig anerkendelse på  

 bødestraffe og på afgørelser om konfiskation.
 Lovforslaget har til formål at gennemføre rammeafgørelsernes  

 regler om forenkling og effektivisering af procedurerne mellem  

 medlemsstaterne  

 i forbindelse med anerkendelse og fuldbyrdelse af afgørelser om henholdsvis  

 beslaglæggelse, bødestraf og konfiskation, således at fuldbyrdelse hurtigt  

 kan  

 ske i det land, hvor det pågældende bevismateriale eller formuegode eller den  

 pågældende person befinder sig.
 Rammeafgørelserne adskiller sig fra de gældende procedurer  

 derved, at den fuldbyrdende stat i langt højere grad forpligter sig til at  

 fuldbyrde de pågældende afgørelser fra en anden EU-medlemsstat uden at  

 foretage  

 en nærmere prøvelse af grundlaget for afgørelsen og i forhold til visse  

 lovovertrædelser uden at betinge sig, at der er tale om strafbare forhold i  

 fuldbyrdelsesstaten.
Danmark vil således ikke længere i alle tilfælde kunne  

 stille som betingelse for fuldbyrdelse af en beslaglæggelseskendelse eller en  

 afgørelse om bødestraf eller konfiskation fra en anden medlemsstat, at den  

 handling, som afgørelsen vedrører, også er strafbar i Danmark.
Det gælder i  

 de  

 tilfælde, hvor de pågældende handlinger er opregnet på de  

 positivlister, som  

 er indeholdt i lovforslaget.
Positivlisterne omfatter bl.a. terrorisme,  

 menneskehandel, seksuel udnyttelse af børn og børnepornografi samt ulovlig  

 handel med narkotika og svarer til positivlisten i rammeafgørelsen om den  

 europæiske arrestordre.
Listen vedrørende fuldbyrdelse af bødestraffe  

 indeholder dog enkelte yderligere handlinger.
Derimod opretholdes kravet om  

 dobbelt strafbarhed for handlinger, som falder uden for positivlisterne.
Rammeafgørelserne overlader på en række områder valget af  

 den nærmere gennemførelsesmodel til medlemsstaterne.
Lovforslaget er udformet  

 således, at der i vidt omfang er gjort brug af rammeafgørelsernes muligheder  

 for at opretholde afslagsgrunde.
Ved udformningen af lovforslaget er der så  

 vidt muligt fulgt samme fremgangsmåde som ved gennemførelsen af  

 rammeafgørelsen  

 om den europæiske arrestordre, således at der er parallelitet mellem  

 afslagsgrundene i dette forslag og i udleveringsloven.
 Rammeafgørelserne overlader det endvidere til  

 medlemsstaterne at beslutte, hvilke myndigheder der skal træffe afgørelse om  

 fuldbyrdelse efter den nye ordning.
 Det foreslås, at kompetencen til at træffe afgørelse om  

 fuldbyrdelse af beslaglæggelseskendelser fortsat skal ligge hos domstolene.  

 Grundlæggende retssikkerhedsmæssige hensyn taler for, at ingen forud for, at  

 den pågældende er dømt, bør kunne udsættes for et straffeprocessuelt  

 tvangsindgreb, uden at indgrebets lovlighed forinden er prøvet af en dansk  

 domstol.
 For så vidt angår afgørelser om fuldbyrdelse af bødestraf og  

 konfiskation foreslås det, at afgørelsen træffes af Justitsministeriet med  

 mulighed for en særlig let adgang til domstolsprøvelse.
Der er her ikke tilsvarende retssikkerhedsmæssige hensyn som  

 ved fuldbyrdelse af beslaglæggelseskendelser, idet der er tale om endelige  

 afgørelser, som er prøvet i overensstemmelse med de retsgarantier, som gælder  

 i  

 EU-landene.
Den prøvelse, der fremover skal foretages i disse sager, svarer i  

 vidt omfang til den prøvelse, Justitsministeriet i dag foretager i  

 udleveringssager i henhold til udleveringslovens regler på baggrund af  

 rammeafgørelsen om den europæiske arrestordre.
Det foreslås derfor at anvende  

 en model, som svarer til den model, der anvendes i udleveringssager.
Rammeafgørelserne indebærer ingen ændringer i Danmarks  

 forpligtelser i henhold til bl.a.
Den Europæiske  

 Menneskerettighedskonvention.  

 Fuldbyrdelse af de omhandlede afgørelser vil således ikke kunne ske på en  

 måde,  

 der er i strid med Den Europæiske Menneskerettighedskonvention.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
