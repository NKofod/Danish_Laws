I medfør af § 40 g og § 149, stk. 10, i lov om luftfart, jf.  

 lovbekendtgørelse nr. 118 af 12. marts 1993, fastsætter Statens  

 Luftfartsvæsen herefter efter bemyndigelse fra Trafikministeiet følgende:(*) 1. Anvendelsesområde 1.1 Denne BL omfatter gennemførelse og supplering af EF-direktiver om  

 iværksættelse af foranstaltninger til forbedring af arbejdstagernes sikkerhed  

 og sundhed under arbejdet.
 1.2 Direktiverne, der ved denne BL sættes i kraft for arbejde for en  

 arbejdsgiver udført af besætningsmedlemmer under tjeneste på luftfartøj, er  

 medtaget som bilag til BL'en og er følgende:
2. Dispensation Statens Luftfartsvæsen kan, når særlige forhold foreligger, dispensere fra  

 bestemmelserne i denne BL, når det skønnes rimeligt og fuldt forsvarligt, og  

 i det omfang, det er foreneligt med Rådets direktiver nr. 89/391/EØF og nr.  

 90/269/EØF.
3. Klageadgang Afgørelser truffet af Statens Luftfartsvæsen efter bestemmelserne i  

 EF-direktiverne eller efter bestemmelserne i denne BL kan påklages til  

 Trafikministeriet.
 4. Straf m.v.
4.1 Med bøde eller hæfte straffes i medfør af luftfartslovens § 149, stk.  

 4, den arbejdsgiver, der overtræder bestemmelserne i denne BL.
Arbejdsgiveren  

 kan i medfør af samme bestemmelse pålægges bødeansvar, selvom overtrædelsen  

 ikke kan tilregnes ham som forsætlig eller uagtsom.
For det i 2. punktum  

 fastsatte bødeansvar fastsætttes ingen forvandlingsstraf.
 4.2 Med bøde straffes den arbejdstager, der overtræder bestemmelserne i  

 denne BL.
 4.3 For overtrædelser, der begås af aktieselskaber, andelsselskaber eller  

 lignende, kan der i medfør af luftfartslovens § 149, stk. 14, pålægges  

 selskabet som sådant bødeansvar.
5. Ikrafttræden 5.1 Denne BL træder i kraft den 1. juli 1994.
 5.2 BL'en gælder ikke for Færøerne og Grønland.
