Skriftlig fremsættelse (2. marts 2005) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ændring af lov om  

 arbejdsskadesikring  

 (Justeringer i forhold til arbejdsskadereformen på erhvervssygdomsområdet,  

 justering af forsikringsselskabernes og Arbejdsmarkedets  

 Erhvervssygdomssikrings adgang til at betale behandlingsudgifter og af  

 finansielle bestemmelser vedrørende Arbejdsmarkedets Erhvervssygdomssikring) (Lovforslag nr.
L 116).
Lovforslaget har til formål at sikre, at intentionerne bag  

 arbejdsskadereformen bliver ført ud i livet.
Dette opnås ved en ændring af  

 lovens ikrafttrædelsesbestemmelse.
Lovforslaget er nødvendiggjort af en  

 principiel afgørelse fra Ankestyrelsen, om at arbejdsskadereformen ikke  

 finder  

 anvendelse på erhvervssygdomme, der anmeldes før 1. januar 2005.
 Det var hensigten med reformen, at de indførte forbedringer  

 skulle have virkning for alle sager fra  

 1. januar 2004. Dog skulle det nye erhvervssygdomsbegreb først træde i  

 kraft den 1. januar 2005, idet Arbejdsskadestyrelsen skulle gennemføre et  

 omfattende udredningsarbejde, før denne del af reformen kunne træde i kraft.
Med lovforslaget sikres,   

 	  

 at personer, der har  

 anmeldt en erhvervssygdom i 2004 kan få dækket udgifter til fremtidig  

 behandling   

 	  

 at selvstændige  

 erhvervsdrivende og medarbejdende ægtefæller, der i 2004 har betalt bidrag  

 til  

 Arbejdsmarkedets Erhvervssygdomssikring opnår den ønskede sikring   

 	  

 at  

 forsikringsselskaberne og Arbejdsmarkedets Erhvervssygdomssikring får øget  

 adgang til at tage stilling til behandlingsudgifter og   

 	  

 at den ansvarshavende  

 aktuars beføjelser i Arbejdsmarkedets Erhvervssygdomssikring styrkes.
 Konsekvensen af, at erhvervssygdomme anmeldt i 2004 giver  

 ret til erstatning for fremtidige behandlingsudgifter, er en merudgift på 3.6  

 mio. kr.. Merudgiften vil blive opkrævet som forhøjet bidrag til  

 Arbejdsmarkeds  

 Erhvervssygdomssikring.
 Det foreslås, at lovforslaget træder i kraft dagen efter  

 offentliggørelsen i Lovtidende.
 Idet jeg i øvrigt henviser til lovforslaget og  

 bemærkningerne hertil, skal jeg anbefale lovforslaget til Folketingets  

 velvillige behandling.
