 I medfør af § 4 i landbrugsministeriets bekendtgørelse nr. 540 af 3.  

 december 1969 om tilvirkning, forhandling, udførsel og indførsel af ost og  

 smelteost m.m. meddeler man herved tilladelse til oparbejdning til smelteost  

 til eksport af natamycinbehandlet ost eller ost, der på anden måde har været  

 i berøring med natamycin, på følgende betingelser:
at smelteostfabrikken underretter statskontrollen, når man har modtaget  

 osten og oplyser, hvor i virksomheden osten bliver opbevaret, at osten opbevares særskilt, og partiet mærkes på en sådan måde, at det  

 til enhver tid kan sikres, at natamycinbehandlet ost og ost der har været i  

 kontakt med natamycin udelukkende anvendes til fremstilling af smelteost til  

 eksport, at smelteostfabrikken overfor statskontrollen oplyser til hvilken type  

 smelteost og smelteostens handelsnavn/-navne, den natamycinbehandlede ost  

 skal anvendes, at smelteostfabrikken oplyser overfor statskontrollen, hvornår den  

 natamycinbehandlede ost oparbejdes, at smelteostfabrikken fører særskilt regnskab over modtaget og forbrugt  

 mængde natamycinholdig ost, mængden af fremstillet smelteost med indhold af  

 natamycinholdig ost samt afsætningen af denne smelteost med angivelsen af  

 modtagerlandets navn.
 Det bemærkes, at der intet er til hinder for at natamycinbehandlet ost og  

 anden ost sammenblandes, under forudsætning af, at de fremstillede smelteoste  

 eksporteres.
 Overtrædelse af ovennævnte betingelser medfører straf i henhold til § 41 i  

 fornævnte bekendtgørelse.
