Klage over manglende diagnosticering af kræft i knæet Nævnet fandt grundlag for kritik af afdelingslægens  

 behandling i oktober 2003 og grundlag for kritik af overlægens behandling af  

 patienten i februar 2004 Nævnet lagde vægt på, at den opererende læge i oktober  

 2003 ikke foretog yderligere undersøgelser af patienten med henblik på at  

 påvise tilstedeværelsen af Bakercysten, og at Bakercysten godt kunne være  

 tilstede, selvom den ikke havde kunnet påvises ved en kikkertvejledt  

 undersøgelse.
 Nævnet lagde endvidere vægt på, at den opererende læge  

 ved operationen i slutningen af februar 2004 burde have nøjes med at tage en  

 vævsprøve fra det mistænkelige væv, og altså ikke fjerne hele det sygelige  

 væv,  

 idet man ikke kendte arten af eller udbredelsen af vævet.
