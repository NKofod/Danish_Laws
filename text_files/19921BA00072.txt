Nr BSF 72 Forslag til folketingsbeslutning om indførelse af økonomisk demokrati Fremsat af Aage Frandsen (SF) Gade (SF) Lilli Gyldenkilde (SF) Rahbæk  

 Møller (SF) Holger K.
Nielsen (SF) den 11. marts 1993 Folketinget opfordrer regeringen til inden udgangen af 1993 at fremsætte lovforslag om indførelse af økonomisk demokrati til ikrafttræden den 1. januar 1995 efter følgende retningslinier:
1. Alle private virksomheder, hvor der er ansat mindst een lønmodtager på  

 årsbasis, overfører i 1995 1/2 pct. af promsgrundlaget til lønmodtagernes  

 kollektive ejendom.
Beløbet placeres i den pågældende virksomhed som  

 ansvarlig lønmodtagerkapital i form af en lønmodtagerejet virksomhedsfond.  

 Beløbet stiger med 1/2 pct. årligt i 1996, 1997, 1998, 1999 og år 2000,  

 hvorefter det overførte beløb vil være 3 pct. årligt.
Promsgrundlaget  

 defineres som forskellen mellem det indgående og udgående momspligtige beløb.  

 Tilsvarende gælder for importerende og eksporterende virksomheder.
Derudover  

 skal der fastsættes særlige regler for virksomheder, hvor en væsentlig del af  

 omsætningen er momsfri.
 2. De lønmodtagerejede virksomhedsfonde forvaltes kollektivt af de  

 lønmodtagere, der til enhver tid er ansat i de virksomheder, hvor der er  

 virksomhedsfonde.
 3. Udbyttet af virksomhedsfondene kan ikke udloddes individuelt til  

 lønmodtagerne, men kan anvendes til kollektive formål for lønmodtagerne i den  

 pågældende virksomhed, f.eks. uddannelse, eller til yderligere investeringer  

 i den pågældende virksomhed.
Bemærkninger til forslaget Almindelige bemærkninger SF har tidligere i Folketinget fremsat forslag om indførelse af økonomisk  

 demokrati, senest i form af beslutningsforslag nr.
B 126 fra folketingsåret  

 1986-87 (1. samling) om indførelse af virksomhedsdemokrati og samfundsstyring  

 af kapitalen (se Folketingstidende 1986-87 (1. samling), forhandlingerne sp.  

 6665 og 7666 samt tillæg A sp. 3833). B 126 adskilte sig dog på afgørende  

 punkter fra nærværende beslutningsforslag bl.a. ved, at det indeholdt en  

 central fond og amtsfonde.
SF mener ikke, at der i dag er det samme behov for  

 yderligere centrale fonde, idet Arbejdsmarkedets Tillægspension og  

 Lønmodtagernes Dyrtidsfond samt pensionskasserne i dag må siges at opfylde de  

 behov, vi har for centrale fonde.
Hvis der så samtidig sker en  

 regionalisering af Arbejdsmarkedets Tillægspension (jf. lovforslag nr.
L 221  

 om ændring af lov om Arbejdsmarkedets Tillægspension), er tanken om amtsfonde  

 tilgodeset.
Men uanset at der er sket en kraftig udbygning af lønmodtagerfondene, er  

 der fortsat brug for økonomisk demokrati.
For det første er der langtfra  

 lønmodertagerkapital i form af lønmodtagerfonde i alle virksomheder, en  

 lønmodtagerkapital, der kan understøtte arbejdspladsdemokratiet.
For det  

 andet er økonomisk demokrati et middel til at inddrage den af lønmodtagerne  

 skabte merværdi.
 Formålet med beslutningsforslaget er derfor bl.a. at overføre en del af  

 den merværdi, som lønmodtagerne skaber i virksomhederne, til lønmodtagernes  

 kollektive ejendomsret og til lønmodtagernes forvaltningsret i de enkelte  

 virksomheder.
 Det vil bidrage til at øge lønmodtagernes indflydelse samlet og dermed  

 også til at øge lønmodtagernes ansvarlighed.
Da midlerne bliver i de enkelte virksomheder, belaster forslaget ikke  

 virksomhedernes konkurrenceevne ved øgede omkostninger, fordi de ikke skal  

 udrede kontante midler til virksomhedsfonden, sådan som det havde været  

 tilfældet, hvis der havde været tale om en overskudsdeling, der skulle  

 udloddes individuelt.
Der bliver alene tale om omposteringer af  

 ejendomsretten til den formue, der skabes og bliver i virksomheden.
Forslaget til økonomisk demokrati skal ses i nøje sammenhæng med forslaget  

 om udbygning af arbejdspladsdemokratiet.
For SF er det således vigtigt, at  

 indførelse af økonomisk demokrati ledsages af en kraftig udvidelse af  

 arbejdspladsdemokratiet.
De to foranstaltninger til gavn for demokratiet i  

 det økonomiske liv vil kunne foretages samtidig, hvis der samtidig med  

 vedtagelse af en lov om økonomisk demokrati indføres en rammelov for  

 arbejdspladsdemokrati, sådan som forslag til folketingsbeslutning nr.
B 73 om  

 nedsættelse af et udvalg om arbejdspladsdemokrati lægger op til.
Bemærkninger til beslutningsforslagets enkelte punkter Ad 1 Der er naturligvis brug for en nærmere definition af private virksomheder,  

 idet der findes mellemformer mellem private og offentlige virksomheder.  

 Promsgrundlaget defineret som forskellen på det indgående og udgående  

 momsbeløb er formentlig det nærmeste, man kommer i retning af et finde et mål  

 for virksomhedernes ydeevne, hvorved der er grundlag for at konstatere den  

 merværdi, der er skabt i de enkelte virksomheder.
Ad 2 Den overførte lønmodtagerejede kapital er lønmodtagernes kollektive  

 ejendom, som forvaltes i de enkelte virksomheder af de ansatte lønmodtagere,  

 f.eks. på aktieselskabers generalforsamlinger.
Det betyder, at selv om en  

 lønmodtager har været med til at skabe merværdien i en virksomhed, bevarer  

 vedkommende ikke sin indflydelse herpå i denne virksomhed, hvis vedkommende  

 fraflytter den.
Til gengæld får vedkommende lønmodtager indflydelse i en  

 anden virksomhed, hvis vedkommende får beskæftigelse der.
Ad 3 Der skal ifølge forslaget ikke ske udbetaling af udbytte til individuelle  

 formål, da formålet netop er, at virksomhederne fortsat bliver sikret et godt  

 kapitalgrundlag.
Derimod kan udbyttet udmærket anvendes til uddannelse af  

 virksomhedens ansatte eller til fortsat investering i den pågældende  

 virksomhed.
Begge dele vil være til gavn for virksomhedens fortsatte  

 udvikling.
