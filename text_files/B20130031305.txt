 Bekendtgørelse om betaling for visse uddannelsesaktiviteter på Ministeriet for Forskning, Innovation og Videregående Uddannelsers område i forbindelse med lov om en aktiv beskæftigelsesindsats m.m.
 I medfør af § 7 b i lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m., jf. lovbekendtgørelse nr. 165 af 19. februar 2013, fastsættes efter aftale med beskæftigelsesministeren:
Kapitel 1 Anvendelsesområde § 1. Ministeren for forskning, innovation og videregående uddannelser har i henhold til § 7 b i lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m., jf. lovbekendtgørelse nr. 165 af 19. februar 2013, truffet beslutning om, at loven også skal gælde for de uddannelser, der er berettiget til at modtage tilskud eller bevilling fra Ministeriet for Forskning, Innovation og Videregående Uddannelser.
 § 2. Bekendtgørelsen omfatter betaling for uddannelse på uddannelsesinstitutioner m.fl., der i henhold til Ministeriet for Forskning, Innovation og Videregående Uddannelsers lovgivning er berettiget til at modtage tilskud eller bevilling fra Ministeriet for Forskning, Innovation og Videregående Uddannelser, men som i medfør af lovens § 1, stk. 3, uanset tilskudsbestemmelserne i Ministeriet for Forskning, Innovation og Videregående Uddannelsers lovgivning, ikke modtager aktivitetsafhængige tilskud eller bevillinger fra Ministeriet for Forskning, Innovation og Videregående Uddannelser til uddannelse af de i § 3 nævnte personer.
 § 3. Bekendtgørelsen omfatter betaling for uddannelse af:
 1) Personer, der er omfattet af lov om uddannelsesordning for ledige, der har opbrugt deres dagpenge ret.
 2) Personer, der er omfattet af § 2, nr. 1-3, i lov om en aktiv beskæftigelsesindsats.
 3) Personer, der er omfattet af § 2, nr. 4, i lov om en aktiv beskæftigelsesindsats.
 4) Personer, der er omfattet af § 2, nr. 5, i lov om en aktiv beskæftigelsesindsats.
 5) Personer, der er omfattet af § 2, nr. 7, i lov om en aktiv beskæftigelsesindsats, og som i medfør af § 73 b i lov om en aktiv beskæftigelsesindsats deltager i uddannelse.
 6) Personer, der er omfattet af § 2, nr. 11, i lov om en aktiv beskæftigelsesindsats, og som modtager ressourceforløbsydelse efter kapitel 6 a i lov om aktiv socialpolitik.
Kapitel 2 Fælles regler for tilmelding, opkrævning, betaling mv.
 § 4. Tilmelding og betaling for uddannelse omfattet af § 2 foretages af kommunerne eller af anden aktør, der af en kommune har fået overladt at udføre opgaver efter lov om en aktiv beskæftigelsesindsats, og som opfylder betingelserne i § 13.
 Stk. 2. Ved tilmelding skal de eventuelle adgangskrav mv., som gælder for ordinære studerende, være opfyldt.
 § 5. Kommunen eller anden aktør skal ved tilmelding til uddannelse omfattet af § 2 af en person, der er omfattet af personkredsen i § 3, udfylde og underskrive en tilmeldingsblanket, jf. §§ 9 og 11, og fremsende den til uddannelsesinstitutionen, hvor personen skal deltage i undervisning og uddannelse.
 § 6. Påbegyndelse af et uddannelsesforløb forudsætter, at der er indgået aftale om proceduren for betalingen (betalingsaftalen) mellem uddannelsesinstitutionen og kommunen eller anden aktør, jf. lovens § 2, stk. 3.
Stk. 2. Betalingsfristerne skal fremgå af betalingsaftalen.
For kommunen skal betalingsfristen være inden for rammerne i § 10 og for anden aktør være inden for rammerne i § 12.
 § 7. Uddannelsesinstitutioner m.fl. beregner og opkræver betaling hos kommunen eller anden aktør efter de takster, der følger af finansloven og lovens § 2, stk. 1, og 2, svarende til det statstilskud, der ville have været udløst efter de regler, som gælder for ordinære årsstuderende, hvis den uddannelsessøgende havde været ordinær studerende.
Stk. 2. Betalingen opkræves for antallet af årsstuderende efter denne bekendtgørelse.
For så vidt angår åben uddannelse og deltidsuddannelse opkræves tillige deltagerbetaling.
 Stk. 3. Taksterne offentliggøres i takstkataloger på Ministeriet for Forskning, Innovation og Videregående Uddannelsers hjemmeside (www.fivu.dk).
Stk. 4. Opgørelsen af antallet af årsstuderende omfattet af kapitel 1 sker efter samme regler, som gælder for ordinære årsstuderende på heltidsuddannelser.
Uddannelsesinstitutionen skal ved et semesters start registrere studerende under uddannelse efter denne bekendtgørelse.
Opgørelsen på åben uddannelse og deltidsuddannelse skal følge de gældende regler for opgørelsen af ordinære studerende på åben uddannelse eller deltidsuddannelser.
 § 8. Hvis et uddannelsesforløb ikke ville have udløst statstilskud efter de regler, som gælder for ordinære studerende, jf. § 7, tilbagebetaler uddannelsesinstitutioner m.fl. eventuelt opkrævet betaling.
 Stk. 2. Der beregnes ikke renter ved tilbagebetaling efter stk. 1.
Kapitel 3 Kommunens tilmelding og betaling § 9. Kommunen skal ved tilmelding efter § 5 bruge en tilmeldingsblanket, der indeholder de oplysninger, som fremgår af den standardblanket A med vejledning, der er optaget som bilag 1 til bekendtgørelsen.
 Stk. 2. Uddannelsesinstitutionen kan ved tilmelding efter § 5 kræve, at kommunen bruger den standardblanket A med vejledning, der er optaget som bilag 1 til bekendtgørelsen.
 § 10. For kommunen er betalingsfristen senest 1 måned efter uddannelsesforløbets afslutning, medmindre tidligere betalingsfrister er aftalt i betalingsaftalen, jf. § 6.
Kapitel 4 Anden aktørs tilmelding og betaling § 11. Anden aktør skal ved tilmelding efter § 5 bruge en tilmeldingsblanket, der indeholder de oplysninger, som fremgår af den standardblanket B med vejledning, der er optaget som bilag 2 til bekendtgørelsen.
 Stk. 2. Uddannelsesinstitutionen kan ved tilmelding efter § 5 kræve, at anden aktør bruger den standardblanket B med vejledning, der er optaget som bilag 2 til bekendtgørelsen.
 § 12. For anden aktør er betalingsfristen senest 2 uger inden uddannelsesforløbets afslutning, medmindre tidligere betalingsfrister er aftalt i betalingsaftalen, jf. § 6.
Kapitel 5 Betingelser for andre aktørers adgang til at foretage tilmelding og betaling § 13. Anden aktør, der af en kommune har fået overladt at udføre opgaver efter lov om en aktiv beskæftigelsesindsats, har adgang til at foretage tilmelding og betaling efter denne bekendtgørelse, hvis 1) aktøren har en gældende rammeaftale med Arbejdsmarkedsstyrelsen, en beskæftigelsesregion eller en kommune, hvori indgår, at aktøren er forpligtet til at overholde lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m., herunder at foretage tilmelding, iagttage aftalte betalingsfrister og overholde betalingsforpligtelser over for uddannelsesinstitutionerne, og 2) aktøren er optaget i anden aktør-kataloget, jf. § 14.
 § 14. De andre aktører, der er omfattet af § 13, nr. 1, kan optages i anden aktør-kataloget, der findes på Arbejdsmarkedsstyrelsens hjemmeside på http://ams.dk/andenaktor-katalog.
 Stk. 2. Der skal i anden aktør-kataloget være oplysninger, der muliggør identifikation af aktøren, herunder aktørens navn, adresse, telefonnummer og CVR-nummer samt en angivelse af den eller de rammeaftaler, der begrunder optagelsen i kataloget, herunder varigheden af disse aftaler.
 Stk. 3. Anden aktør-kataloget drives og opdateres af Arbejdsmarkedsstyrelsen.
Kapitel 6 Anden aktørs manglende betaling § 15. Uddannelsesinstitutioner m.fl. skal inden 10 dage eller hurtigst muligt derefter underrette kommunen, hvis en anden aktør ikke betaler for en uddannelsessøgende inden for en aftalt betalingsfrist, jf. §§ 6 og 12, og uddannelsesforløbet ikke er afsluttet, jf. dog § 18. Underretning gives til den kommune, der er anført på tilmeldingsblanketten, jf. § 11.
 Stk. 2. Hvis kommunen er angivet fejlagtigt på tilmeldingsblanketten, jf. § 11, gives underretning efter stk. 1 hurtigst muligt efter, at rette kommune er identificeret, jf. § 19.
§ 16. Uddannelsesinstitutioner m.fl. skal hurtigst muligt ved anbefalet brev til anden aktør, jf. dog § 18, stille krav om betaling inden for 2 uger fra brevets afsendelse, hvis 1) uddannelsesforløbet er afsluttet 2) anden aktør ikke har betalt inden for en aftalt betalingsfrist, og 3) der ville have været udløst statstilskud efter de regler, som gælder for ordinære årsstuderende, jf. § 7.
 Stk. 2. En kopi af det i stk. 1 nævnte brev skal samtidig med afsendelse sendes til den kommune, der er anført på tilmeldingsblanketten, jf. § 11. Hvis kommunen er angivet fejlagtigt på tilmeldingsblanketten, skal en kopi af det i stk. 1 nævnte brev sendes til rette kommune hurtigst muligt efter, at denne er identificeret, jf. § 19.
 § 17. Hvis uddannelsesinstitutionen ikke har modtaget anden aktørs betaling for uddannelsesforløbet inden for 2 uger fra afsendelsen af det i § 16, stk. 1, nævnte brev, skal uddannelsesinstitutionen hurtigst muligt orientere den kommune, der har modtaget kopi af brevet, jf. § 16, stk. 2.
Stk. 2. Den kommune, der havde overladt aktøren opgaver efter lov om en aktiv beskæftigelsesindsats vedrørende den berørte uddannelsessøgende, skal hurtigst muligt betale det manglende beløb til uddannelsesinstitutionen.
Der beregnes ikke renter af beløbet.
Kommunen overtager uddannelsesinstitutionens krav mod aktøren vedrørende uddannelsesforløbet.
§ 18. Hvis uddannelsesinstitutionen er bekendt med, at den anden aktør er gået i betalingsstandsning eller er taget under konkursbehandling, skal den kommune, der er anført på tilmeldingsblanketten, jf. § 11, hurtigst muligt underrettes om uddannelsesforløb, der helt eller delvist ikke er betalt af aktøren.
Hvis kommunen er angivet fejlagtig på tilmeldingsblanketten, skal det ske til rette kommune hurtigst muligt efter, at denne er identificeret, jf. § 19.
 Stk. 2. § 17, stk. 2, gælder tilsvarende for uddannelsesforløb omfattet af stk. 1. Dog er kommunen ikke forpligtet til at betale, før det følger af de betalingsaftaler, der er indgået mellem universitetet og aktøren.
 § 19. Hvis den i § 15, § 16, stk. 2, eller § 18, stk. 1, nævnte kommune er angivet fejlagtig på tilmeldingsblanketten, jf. § 11, kan uddannelsesinstitutionen rette henvendelse til Arbejdsmarkedsstyrelsen med henblik på bistand til identifikation af rette kommune.
Kapitel 7 Indberetninger § 20. Uddannelsesinstitutioner m.fl., der er berettiget til at modtage tilskud eller bevillinger fra Ministeriet for Forskning, Innovation og Videregående Uddannelser, jf. § 2, skal indberette antallet af årsstuderende efter denne bekendtgørelse til Ministeriet for Forskning, Innovation og Videregående Uddannelser.
Stk. 2. Indberetningen sker på samme måde som indberetning af ordinære årsstuderende, herunder i elektronisk form.
Indberetning skal ske samtidig med indberetningen af øvrige årsstuderende på uddannelsen og skal følge de regler, der gælder for det pågældende uddannelsesområde.
Kapitel 8 Ikrafttrædelses- og overgangsregler § 21. Bekendtgørelsen træder i kraft den 1. april 2013 og har virkning for samtlige uddannelsesaktiviteter og indberetninger efter denne dato.
 Stk. 2. Bekendtgørelse nr. 768 af 3. juli 2009 om betaling for universitetsuddannelse i forbindelse med lov om en aktiv beskæftigelsesindsats m.m. ophæves.
 Stk. 3. Den i stk. 2, nævnte bekendtgørelse finder anvendelse for uddannelsesaktiviteter og indberetninger, der vedrører perioden før 1. april 2013.
 § 22. Andre aktører, der med Arbejdsmarkedsstyrelsen eller en beskæftigelsesregion før den 1. juli 2007 har indgået rammeaftale, der er gældende efter den 1. juli, kan optages i anden aktør-kataloget, jf. § 14, i den periode, hvor aftalen er gældende efter den 1. juli 2007, hvis Arbejdsmarkedsstyrelsen har orienteret aktøren om reglerne i denne bekendtgørelse for tilmelding og betaling.
Styrelsen for Universiteter og Internationalisering, den 21. marts 2013 Jens Peter Jacobsen / Lene Britt Boisen Bilag 1 Standardblanket A, jf. § 9 i bekendtgørelsen om betaling for visse uddannelsesaktiviteter på Ministeriet for Forskning, Innovation og Videregående Uddannelsers område i forbindelse med lov om en aktiv beskæftigelsesindsats m.m. (marts 2013) Vejledning til udfyldelse af standardblanket A, jf. bilag 1 til bekendtgørelsen om betaling for visse uddannelsesaktiviteter på Ministeriet for Forskning, Innovation og Videregående Uddannelsers område i forbindelse med lov om en aktiv beskæftigelsesindsats m.m. (marts 2013) Blanketten skal udfyldes af kommunen for personer, der er:
 A) Kontanthjælpsmodtager omfattet af § 2, nr. 2 eller 3, i lov om en aktiv beskæftigelsesindsats.
 B) Fleksjobvisiteret og ledig omfattet af § 2, nr. 7, i lov om en aktiv beskæftigelsesindsats, og som i medfør af § 73 b i lov om en aktiv beskæftigelsesindsats deltager i uddannelse.
 C) Revalidend, der modtager revalideringsydelse eller forrevalidend, der modtager kontanthjælp, sygedagpenge, ledighedsydelse eller særlig ydelse efter lov om aktiv socialpolitik, og omfattet af § 2, nr. 4, i lov om en aktiv beskæftigelsesindsats.
 D) A-kasseforsikret ledig omfattet af § 2, nr. 1, i lov om en aktiv beskæftigelsesindsats, der ikkedeltager i uddannelsesforløbet som led i 6 ugers selvvalgt uddannelse, jf. kapitel 8 a i lov om en aktiv beskæftigelsesindsats.
 E) A-kasseforsikret ledig omfattet af § 2, nr. 1, i lov om en aktiv beskæftigelsesindsats, der deltager i uddannelsesforløbet som led i 6 ugers selvvalgt uddannelse, jf. kapitel 8 a i lov om en aktiv beskæftigelsesindsats.
 F) Sygedagpengemodtager omfattet af § 2, nr. 5, i lov om en aktiv beskæftigelsesindsats, der modtager dagpenge under sygdom efter lov om sygedagpenge.
 G) Person, der modtager ressourceforløbsydelse efter kapitel 6 a i lov om aktiv socialpolitik, og er omfattet af § 2, nr. 11, i lov om en aktiv beskæftigelsesindsats.
 H) Person, der er omfattet af lov om uddannelsesordning for ledige, der har opbrugt deres dagpengeret.
Ad punkt 13. Udfyldes med oplysninger om den studerende: Personnummer, navn, adresse og telefonnummer.
Punkt 1 og 2 skal udfyldes.
 Ad punkt 4. Udfyldes med oplysninger om den studerende deltager i aktiviteter, der er en del af uddannelsesinstitutionens uddannelsestilbud på heltidsuddannelse eller deltidsuddannelse/åben uddannelse.
Ad punkt 5. Udfyldes med uddannelsens navn samt varighed.
Ved deltagelse i et uddannelsesforløb ved et universitet skal varigheden angives i hele semestre (eksempelvis 01.03  31.08 og/eller 01.09  28.02).
Ad.
Punkt 6. Skal udfyldes ved afkrydsning med oplysning om den tilmeldtes status i forhold til lov om en aktiv beskæftigelsesindsats, lov om aktiv socialpolitik og lov om uddannelsesordning for ledige, der har opbrugt deres dagpengeret.
Punkt 6 skal ikke udfyldes for studerende ved et universitet.
Ad punkt 713. Udfyldes med oplysninger om den aktiverende kommune: Navn og adresse, EAN-nummer, CVR-nummer, telefonnummer, telefaxnummer og e-mail-adresse.
Punkt 7, 8, 9 og 13 skal udfyldes.
Punkt 10, 11 og 12 udfyldes i det omfang, oplysningerne foreligger.
 Ad punkt 14-15. Udfyldes med de samme oplysninger som punkt 4-5. Det er vigtigt, at disse oplysninger også udfyldes af uddannelsesinstitutionen til bekræftelse af oplysningerne udfyldt af kommunen.
Ad punkt 16. Universitetet udfylder 16a, de øvrige uddannelsesinstitutioner udfylder 16b.
Universitetet skal angive, hvilke aktivitetsgruppekoder og -tekster, der er tilknyttet den uddannelse, som den studerende deltager i (se myndighedskrav til universiteternes studieadministrative systemer). For erhvervsakademier og professionshøjskoler angives CØSA-formål (se takstkataloget), for maritime og kunstneriske uddannelsesinstitutioner angives alene navnet.
Ad punkt 17. udfyldes med uddannelsens forventede varighed, dvs. startdato samt forventet slutdato.
Forventet slutdato kan ligge i et andet finansår end uddannelsens startdato.
Ad punkt 18. Her anføres summen af forventet udgift i årets prisniveau.
Summen beregnes ved at opgøre den forventede aktivitet i det pågældende uddannelsesår og den heraf afledte taksameterudgift.
 Ad punkt 19. Her anføres den forventede aktivitet og udgift fordelt på taksameter, jf. takstkataloger, der findes på Ministeriet for Forskning, Innovation og Videregående Uddannelsers hjemmeside (www.fivu.dk).
 Ad punkt 20. Her anføres deltagerbetaling i forbindelse med aktivering til deltidsuddannelse eller åben uddannelse.
 Ad punkt 21-26. Udfyldes med oplysninger om uddannelsesinstitutionen: Navn og adresse, telefonnummer, telefaxnummer, EAN lokationsnummer, ordrenummer og e-mailadresse.
Ad punkt 27-28. Her anføres navn og e-mailadresse på uddannelsesstedets sagsbehandler samt dato og underskrift.
Disse felter skal udfyldes.
Ad punkt 29. Her kan proceduren for betaling (betalingsaftalen) mellem uddannelsesstedet og kommunen anføres.
Opmærksomheden henledes på rammerne herfor i bekendtgørelsens §§ 6 og 10.
 Der vil ikke være noget til hinder for, at der indgås en generel aftale mellem parterne om betalingsproceduren, herunder betalingsfrister, hvortil der kan henvises på blanketten.
 Det følger af § 2, stk. 3, i betalingsloven, at påbegyndelse af et uddannelsesforløb forudsætter, at der er indgået aftale om proceduren for betalingen.
Bilag 2 Standardblanket B, jf. § 11 i bekendtgørelsen om betaling for 
visse uddannelsesaktiviteter på Ministeriet for Forskning, Innovation og Videregående Uddannelsers område 
i forbindelse med lov om en aktiv beskæftigelsesindsats m.m. (marts 2013) Vejledning til udfyldelse af standardblanket B, jf. bilag 2 til bekendtgørelsen om betaling for visse uddannelsesaktiviteter 
på Ministeriet for Forskning, Innovation og Videregående Uddannelsers område 
i forbindelse med lov om en aktiv beskæftigelsesindsats m.m. (marts 2013) Blanketten skal udfyldes af anden aktør, der har fået overladt opgaver i henhold til lov om en aktiv beskæftigelsesindsats af en kommune, ved tilmelding af personer, der er:
 A) Kontanthjælpsmodtager omfattet af § 2, nr. 2 eller 3, i lov om en aktiv beskæftigelsesindsats.
 B) Fleksjobvisiteret og ledig omfattet af § 2, nr. 7, i lov om en aktiv beskæftigelsesindsats, og som i medfør af § 73 b i lov om en aktiv beskæftigelsesindsats deltager i uddannelse.
 C) Revalidend, der modtager revalideringsydelse eller forrevalidend, der modtager kontanthjælp, sygedagpenge, ledighedsydelse eller særlig ydelse efter lov om aktiv socialpolitik, og omfattet af § 2, nr. 4, i lov om en aktiv beskæftigelsesindsats.
 D) A-kasseforsikret ledig omfattet af § 2, nr. 1, i lov om en aktiv beskæftigelsesindsats, der ikke deltager i uddannelsesforløbet som led i 6 ugers selvvalgt uddannelse, jf. kapitel 8 a i lov om en aktiv beskæftigelsesindsats.
 E) A-kasseforsikret ledig omfattet af § 2, nr. 1, i lov om en aktiv beskæftigelsesindsats, der deltager i uddannelsesforløbet som led i 6 ugers selvvalgt uddannelse, jf. kapitel 8 a i lov om en aktiv beskæftigelsesindsats.
 F) Sygedagpengemodtager omfattet af § 2, nr. 5, i lov om en aktiv beskæftigelsesindsats, der modtager dagpenge under sygdom efter lov om sygedagpenge.
 G) Person, der modtager ressourceforløbsydelse efter kapitel 6 a i lov om aktiv socialpolitik, og er omfattet af § 2, nr. 11, i lov om en aktiv beskæftigelsesindsats.
 H) Person, der er omfattet af lov om uddannelsesordning for ledige, der har opbrugt deres dagpengeret.
Ad punkt 13. Udfyldes med oplysninger om den studerende: Personnummer, navn, adresse og telefonnummer.
Punkt 1 og 2 skal udfyldes.
 Ad punkt 4. Udfyldes med oplysninger om den studerende deltager i aktiviteter, der er en del af uddannelsesinstitutionens uddannelsestilbud på heltidsuddannelse eller deltidsuddannelse/åben uddannelse.
Ad punkt 5. Udfyldes med uddannelsens navn samt varighed.
Ved deltagelse i et uddannelsesforløb ved et universitet skal varigheden angives i hele semestre (eksempelvis 01.03  31.08 og/eller 01.09  28.02).
Ad punkt 6. Skal udfyldes ved afkrydsning med oplysning om den tilmeldtes status i forhold til lov om en aktiv beskæftigelsesindsats, lov om aktiv socialpolitik og lov om uddannelsesordning for ledige, der har opbrugt deres dagpengeret.
Punkt 6 skal ikke udfyldes for studerende ved et universitet.
Ad punkt 7-14. Udfyldes med oplysninger om anden aktør: Navn og adresse, EAN-nummer, CVR-nummer, telefonnummer, telefaxnummer og e-mail-adresse.
Punkt 7, 8, 9, 10 og 14 skal udfyldes.
Punkt 11, 12 og 13 udfyldes i det omfang, oplysningerne foreligger.
 Ad punkt 15-16. Udfyldes med de samme oplysninger som punkt 4-5. Det er vigtigt, at disse oplysninger også udfyldes af uddannelsesinstitutionen til bekræftelse af oplysningerne udfyldt af kommunen.
Ad punkt 17. Universitetet udfylder 16a, de øvrige uddannelsesinstitutioner udfylder 16b.
Universitetet skal angive, hvilke aktivitetsgruppekoder og tekster, der er tilknyttet den uddannelse, som den studerende deltager i (se myndighedskrav til universiteternes studieadministrative systemer). For erhvervsakademier og professionshøjskoler angives CØSA-formål (se takstkataloget), for maritime og kunstneriske uddannelsesinstitutioner angives alene navnet.
Ad punkt 18. Udfyldes med uddannelsens forventede varighed, dvs. startdato samt forventet slutdato.
Forventet slutdato kan ligge i et andet finansår end uddannelsens startdato.
Ad punkt 19. Her anføres summen af forventet udgift i årets prisniveau.
Summen beregnes ved at opgøre den forventede aktivitet i det pågældende uddannelsesår og den heraf afledte taksameterudgift.
 Ad punkt 20. Her anføres den forventede aktivitet og udgift fordelt på taksametre, jf. takstkataloger, der findes på Ministeriet for Forskning, Innovation og Videregående Uddannelsers hjemmeside (www.fivu.dk).
 Ad punkt 21. Her anføres deltagerbetaling i forbindelse med aktivering til deltidsuddannelse eller åben uddannelse.
 Ad punkt 22-26. Udfyldes med oplysninger om uddannelsesinstitutionen: Navn, adresse, telefonnummer, telefaxnummer, EAN lokationsnummer, ordrenummer og e-mailadresse.
Ad punkt 27-28. Her anføres navn og e-mailadresse på uddannelsesinstitutionens sagsbehandler samt dato og underskrift.
Disse felter skal udfyldes.
Ad punkt 29. Her kan proceduren for betaling (betalingsaftalen) mellem uddannelsesinstitutionen og aktøren anføres.
Opmærksomheden henledes på rammerne herfor i bekendtgørelsens § 6 og § 12.
 Der vil ikke være noget til hinder for, at der indgås en generel aftale mellem parterne om betalingsproceduren, herunder betalingsfrister, hvortil der kan henvises på blanketten.
 Det følger af § 2, stk. 3, i betalingsloven, at påbegyndelse af et uddannelsesforløb forudsætter, at der er indgået aftale om proceduren for betalingen.
