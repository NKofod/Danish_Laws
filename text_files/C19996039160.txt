Vejledning om erstatning for tab af  

 erhvervsevne Kapitel 1 Indledning og lovgrundlag Baggrund Reglerne om erstatning for tab af erhvervsevne som  

 følge af en arbejdsskade fremgår af § 32 i lov om  

 forsikring mod følger af arbejdsskade.
 Vejledningen om disse regler er udarbejdet til brug for  

 medarbejderne i Arbejdsskadestyrelsen, når de skal vurdere  

 erhvervsevnen og erhvervsevnetabet.
 Det skal understreges, at der er tale om en vejledning.  

 Det betyder, at forholdene i den enkelte sag kan føre til en anden  

 vurdering.
 Vejledningen afløser vejledningen fra 1992.
 Der henvises i denne nye vejledning alene til bestemmelser  

 i lov om forsikring mod følger af arbejdsskade, der trådte i  

 kraft 1. januar 1993.
 De generelle retningslinier for fastsættelse af  

 erstatning for tab af erhvervsevne efter arbejdsskadeforsikringsloven  

 før 1. januar 1993, er imidlertid de samme.
Når vejledningen revideres nu skyldes det  

 især, at der siden den første vejledning kom, er  

 gennemført foranstaltninger med det sigte at aktivere personer med  

 henblik på, at de kan vende tilbage til arbejdsmarkedet.
Disse  

 foranstaltninger har naturligvis også betydning for de arbejdsskadede,  

 og disse situationer er nu beskrevet i vejledningen.
 Samtidig har revisionen givet mulighed for at indarbejde  

 de justeringer, som erfaringerne iøvrigt fra 1992 og til i dag har  

 givet os.
I vejledningen er der henvisninger til bestemmelser i  

 andre love.
Disse bestemmelser er optrykt i bilaget til vejledningen Afgørelsestidspunktet Afgørelsen om erstatning skal efter lovens  

 § 31, stk. 1, træffes, når der efter sygebehandling,  

 optræning eller revalidering er grundlag for at skønne over  

 skadelidtes fremtidige helbredstilstand og erhvervsmuligheder.
 Afgørelsen skal så vidt muligt træffes  

 inden 1 år og senest 2 år efter arbejdsskadens anmeldelse.
 Erstatningen tilkendes fra tidspunktet for  

 afgørelsen, med mindre særlige omstændigheder taler for et  

 andet tidspunkt.
Erstatningen Efter arbejdsskadeforsikringsloven § 32 skal der ydes  

 kompensation for den varige nedsættelse af erhvervsevnen, der er en  

 følge af arbejdsskaden.
Vurderingsgrundlaget Ved bedømmelse af erhvervsevnetabet skal der tages  

 hensyn til skadelidtes muligheder for at skaffe sig indtægt ved  

 arbejde, som med rimelighed kan forlanges af ham efter hans: evner,  

 uddannelse alder og muligheder for erhvervsmæssig omskoling og  

 optræning.
Varighed Erstatning for tab af erhvervsevne er betinget af en varig  

 indtægtsnedgang eller et varigt indtægtsbortfald.
 I afsnit 4 (revalidering, omskoling eller uddannelse),  

 afsnit 5 (arbejdsløshedsdagpenge) og afsnit 6 (sygedagpenge) omtales  

 situationer, hvor vi kan yde erstatning for en midlertidig  

 indtægtsnedgang eller indtægtsbort fald.
Årsagsforbindelsen I mange tilfælde er skadelidtes sociale situation  

 på det tidspunkt, hvor vi skal vurdere erhvervsevnen, betinget af  

 både arbejdsskadens følger og andre forhold.
Loven giver kun  

 mulighed for at erstatte det tab af erhvervsevne, der er en følge af  

 arbejdsskaden.
 Arbejdsskadeforsikringen skal således på den  

 ene side erstatte indkomstnedgangen eller indkomstbortfaldet, der skyldes  

 arbejdsskaden, men skal på den anden side ikke dække den  

 indtægtsnedgang, der skyldes andre forhold.
Årslønsfastsættelsen I Arbejdsskadestyrelsens vejledning om fastsættelse  

 af årsløn beskrives det nærmere, hvordan  

 årslønnen fastsættes.
 Gradueringer:
 Når erhvervs-  

 evnetabet er .....:
 Ydes der som  

 udgangspunkt .....:
 Modifikationer .....:
a) mindre end 15 procent a) ingen erstatning a) se afsnit 2.5, side 17 b) 15 procent eller derover, men under 50 procent b) erstatning som kapitalbeløb b) midlertidige afgørelser, se afsnit 10, side 62,  

 samt under de enkelte afsnit i vejledningen c) 50 procent eller derover c) løbende erstatning c) kapitalisering efter anmodning, se afsnit 9, side  

 60 Systematik Vejledningens hovedafsnit tager udgangspunkt i skadelidtes  

 aktuelle sociale situation på det tidspunkt, hvor  

 spørgsmålet om erstatning for tab af erhvervsevne skal  

 afgøres.
Kapitel 2 Skadelidte arbejder 2.1 Generelt Når skadelidte er vendt tilbage til arbejdsmarkedet,  

 kan vi ofte bruge oplysningerne om den aktuelle indtægt til at vurdere  

 erhvervsevnen.
 Det gælder, både når skadelidte har  

 genoptaget sit gamle arbejde, og når han har fået nyt arbejde, og  

 det gælder uanset, om han arbejder som lønmodtager eller som  

 selvstændig.
 Hvis indtægten nu er mindre, er der formodning for,  

 at det skyldes arbejdsskaden, med mindre andre forhold taler herimod.
Vi skal vurdere, om nedgangen må forventes at  

 være varig.
Ved jobskifte, eventuelt efter revalidering, vil vi  

 lægge vægt på det forventede indkomstniveau i det nye  

 erhverv.
Sammenligningsgrundlaget Sammenligningsgrundlaget er arbejdsindtægten  

 før skaden sammenholdt med arbejdsindtægten efter skaden.
 Ved fastsættelse af erstatningen tages der  

 således ud gangspunkt i de konstaterede ændringer i  

 arbejdsindtægten.
Indtægtsnedgangen Indtægtsnedgangen er forskellen mellem den  

 løn, skadelidte ville have tjent, hvis skaden ikke var sket, og den  

 faktiske indtjening på afgørelsestidspunktet.
 Hvis vi på afgørelsestidspunktet ved, hvad  

 skadelidte ville have tjent, hvis han ikke var kommet til skade, kan denne  

 indtægt lægges til grund.
 Hvis vi ikke kender den indtægt, skadelidte kunne  

 have tjent, hvis han ikke havde været ude for arbejdsskaden, beregner  

 vi den med udgangspunkt i indtægten før skaden.
 Indtægten, der kunne være tjent, beregnes  

 på følgende måde:
Årlig arbejdsindtægt før skaden  

x lovens maksimale årsløn ved afgørelsen /  

 lovens maksimale årsløn på skadestidspunktet Oplysninger om skadelidtes årlige  

 arbejdsindtægt før skaden kan vi få på flere  

 måder; som regel får vi dem fra skattemyndighederne.
Maksimal årsløn Vi regulerer hvert år en række variable  

 størrelser i arbejdsskadeforsikringslovgivningen.
Det gælder  

 også den maksimale årsløn.
Der henvises til lovens  

 §§ 41 og 42.
 Reguleringerne er senest offentliggjort i  

 Arbejdsskadestyrelsens bekendtgørelse nr. 821 af 23. oktober 1995.
Eksempel 1 En mand tjente i året forud for skadedatoen i  

 oktober 1993 160.000 kr.
Lovens maksimale årsløn i  

 efteråret 1993 er 288.000 kr.
Sagen afgøres i efteråret  

 1994, hvor lovens maksimale årsløn er steget til 293.000 kr.
Lønnen, der kunne være tjent = 160.000 kr. x 293.000 kr. / 288.000 kr.
 Den løn, som skadelidte kunne have tjent på  

 afgørelsestidspunktet, bliver herefter 162.780 kr.
2.2 Skadelidtes løn er nedsat med mindst 15  

 procent som følge af arbejdsskaden Skadelidte er tilbage i sit oprindelige arbejde, eller han  

 er begyndt på et nyt arbejde, og hans løn er nedsat i forhold  

 til lønnen før arbejdsskaden.
Dette kan skyldes flere  

 omstændigheder, typisk at:
·  

 	skadelidte har fået nyt arbejde til lavere løn ·  

 	skadelidte er gået ned i tid som følge af arbejdsskaden ·  

 	skadelidte er gået fra faglært til ufaglært arbejde med  

 lønnedgang ·  

 	skadelidte er gået fra akkordarbejde til timelønnet arbejde  

 med lønnedgang Se nærmere nedenfor i afsnit 2.4, om de  

 tilfælde, hvor skadelidte driver selvstændig virksomhed.
Lønnedgangen skyldes ikke arbejdsskaden Selv om skadelidte efter arbejdsskaden tjener mindre end  

 før, er det ikke sikkert, at der er et tab, som skal erstattes.  

 Lønnedgangen kan også skyldes andre forhold end  

 arbejdsskaden.
 Omfanget af indtægtsnedgangen er således ikke  

 nødvendigvis afgørende for fastsættelsen af erstatningen  

 for tabet af erhvervsevne.
Eksempel 2 En 28-årig slagter fik amputeret yderstykket af  

 venstre tommelfinger.
Han kunne ikke længere arbejde som slagter  

 på fuld tid og fik i stedet arbejde som køkkenmedhjælp i  

 en restauration med en ugentlig arbejdstid på 15 timer.
Han fik  

 supplerende dagpenge for de resterende 22 timer.
Vi vurderede, at han var i  

 stand til at arbejde i 37 timer som køkkenmedhjælp.
Erstatningen  

 blev derfor fastsat til forskellen mellem hans tidligere indtægt som  

 slagter, og den indtægt, han ville kunne få, hvis han arbejdede  

 som køkkenmedhjælp i restaurationen med 37 timer om ugen.
Eksempel 3 En mand, der inden arbejdsskaden arbejdede på  

 skiftehold, beslutter efter arbejdsskaden, uafhængigt af arbejds  

 skadens følger, at han udelukkende vil arbejde på daghold.  

 Lønnedgangen skyldes primært, at skadelidte ikke længere  

 fik skifteholdstillæg mv.
Der vil ikke blive ydet erstatning for tab af  

 erhvervsevne.
 Erstatningen Den indtjening, der er beregnet ovenfor i  

 afsnit 2.1, skal sammenholdes med skadelidtes aktuelle indtjening.
Eksempel 4 I eksempel 1 har vi beregnet den fiktive indtjening  

 på afgørelsestidspunktet til 162.780 kr.
Skadelidte tjener  

 på afgørelsestidspunktet 11.000 kr. pr. måned, det vil  

 sige en årsindtægt på 132.000 kr.
Der er tale om et varigt  

 arbejde, og lønnedgangen på 30.780 kr. svarer til ca. 19  

 procent.
Her fastsætter vi som udgangspunkt erstatningen for tab af  

 erhvervsevne til 20 procent.
2.3 Skadelidtes aktuelle løn er større end  

 eller lig med lønnen før arbejdsskaden Skadelidte arbejder igen, og hans løn er nu  

 større end eller det samme som lønnen før arbejdsskaden.  

 Dette kan skyldes flere omstændigheder, typisk at:
·  

 	han har fået andet arbejde ·  

 	han efter arbejdsskaden har gennemgået et  

 revalideringsforløb, en omskoling eller et andet uddan  

 nelsesforløb, der giver mulighed for nyt arbejde til mindst samme  

 indtjening som tidligere.
Erstatningen Hvis skadelidte efter arbejdsskaden tjener det samme  

 eller mere end før arbejdsskaden, ydes der ikke erstatning.
 Dette gælder, selv om skadelidtes  

 avancementsmuligheder er forringet, eller han er overgået fra  

 faglært til ufaglært beskæftigelse.
Eksempel 5 I eksempel 4 tjente skadelidte efter arbejdsskaden 11.000  

 kr. pr. måned.
Hvis han i stedet tjente 16.000 kr. pr. måned,  

 svarende til en årsindtægt på 192.000 kr., ville  

 lønstigningen medføre, at der ikke vil blive ydet erstatning.  

 Dette gælder uden hensyn til arbejdsskadens øvrige  

 følger.
Eksempel 6 Skadelidte får efter endt omskoling fra slagter til  

 levnedsmiddeltekniker mulighed for nyt job med lavere indtjening end inden  

 arbejdsskaden.
På grund af forholdene på arbejdsmarkedet kan  

 skadelidte ikke for tiden få arbejde som levnedsmiddeltekniker, men  

 tager i stedet arbejde i produktionen i et mejeriselskab til en lavere  

 løn, end han ville have fået som levnedsmiddeltekniker.
Vi kan  

 fastsætte en erstatning for tab af erhvervsevne som forskellen mellem  

 den løn han ville have haft som slagter, og den løn han ville  

 have tjent som nyuddannet levnedsmiddeltekniker.
Vi kan ikke ved beregningen  

 af erstatningen tage hensyn til, at det reelle indtægtstab er  

 større, da det er konjunkturbestemt.
2.4 Overgang til selvstændig virksomhed Skadelidte vender ikke tilbage til sit hidtidige arbejde,  

 men vælger i stedet at drive selvstændig virksomhed.
Aktuel indtægt Vi kan som regel ikke fastsætte den aktuelle  

 løn på samme måde som for lønmodtagere.
I stedet  

 fastsættes indtægten for nyetablerede efter et skøn  

 på grundlag af, hvad skadelidte må forventes at kunne tjene, evt.  

 ud fra et budget, der er udarbejdet af en revisor.
Hvis den selvstændige virksomhed har eksisteret i  

 nogen tid, inden der træffes afgørelse om erstatning for tab af  

 erhvervsevne, kan vi anvende  

 selvangivelser/årsopgørelser/årsregnskaber.
Vi skal  

 være opmærksomme på, at en indtægtsnedgang i disse  

 tilfælde ikke nødvendigvis modsvares af et erhvervsevnetab af  

 samme størrelse.
Den mindre indtægt kan også skyldes  

 konjunkturerne.
Indtægtsopgørelsen Det er ofte vanskeligt at opgøre indtægten  

 for selvstændige erhvervsdrivende.
Det gælder både  

 opgørelsen af årsløn og aktuel indtjening.
Bekendtgørelse for beregning af dagpenge Reglerne for beregning af sygedagpenge kan her være  

 en rettesnor.
Der henvises til § 37 i Socialministeriets  

 bekendtgørelse nr. 688 af 11. oktober 1991, som ændret ved  

 bekendtgørelse nr. 683 af 25. august 1993.
 Efter bekendtgørelsen anvendes  

 årsopgørelsens oplysninger om:
 ·  

 	overskud af virksomhed og udlejningsejendom uden hensyntagen til  

 renteudgifter og renteindtægter, der vedrører virksomheden.
 ·  

 	indtægt overført til medarbejdende  

 ægtefælle.
 ·  

 	egne sygedagpenge og andre indtægter, som i væsentlig grad  

 skyldes den pågældendes egen arbejdsindsats i virksomheden.
 ·  

 	henlæggelser til investeringsfond.
 Da forholdene kan være vanskelige at overskue, ydes  

 der normalt i disse tilfælde en midlertidig løbende erstatning.  

 Når situationen har stabiliseret sig, og vi kan skønne over den  

 varige situation, træffes der en endelig afgørelse.
Erstatningen Erstatning for tab af erhvervsevne fastsættes som  

 anført i afsnittene 2.2., 2.3 og 2.5.
Eksempel 7 Skadelidte har forladt sit hidtidige arbejde som  

 maskinarbejder på grund af en svær eksemlidelse i form af en  

 såkaldt oliefnat.
Hans hidtidige løn har været 220.000 kr.  

 Efter arbejdsskaden etablerer han sig som selvstændig med en grillbar.  

 Da sagen afgøres, er virksomheden netop startet, og indtjeningen er  

 derfor ikke kendt med sikkerhed.
Ifølge et budget, der er opstillet af  

 en revisor, kan han forvente at få overført 180.000 kr. som  

 løn, og der vil ikke være overskud de første år.  

 Indtægtsnedgangen er med andre ord ca. 18 procent.
I denne situation  

 fastsætter vi erstatningen til 20 procent som løbende  

 erstatning.
Sagen vil blive taget op til fornyet overvejelse efter 2  

 år, når situationen er mere afklaret.
Ved den endelige  

 afgørelse vil vi samtidig søge at vurdere, i hvilket omfang  

 indtjeningen som selvstændig eventuelt er påvirket af  

 konjunkturerne.
2.5 Kort om tilfælde, hvor der er en dokumenteret  

 indtægtsnedgang, men den er under 15 procent Skadelidte er i arbejde igen.
Som følge af  

 arbejdsskaden er hans løn nedsat i forhold til lønnen  

 før arbejdsskaden.
Lønnedgangen er dog ikke 15 procent, men  

 tæt på 15 procent.
Vi kan i disse tilfælde undtagelsesvis  

 yde erstatning for tab af erhvervsevne.
Krav Det forudsættes, at indtægtsnedgangen er  

 nær de 15 procent, og at der samtidig er udsigt til, at denne  

 indtægtsnedgang er varig og mindst af denne størrelse.
Andre forhold Også arbejdsskadens art og omfang kan have betydning  

 i disse grænsetilfælde.
Erstatningen Erstatningen kan fastsættes til 15 procent og  

 udbetales som et engangsbeløb, hvis indtægtsnedgangen antages at  

 være varig.
Eksempel 8 I eksempel 4 ville skadelidte have tjent 162.780 kr.
Nu  

 tjener skadelidte 11.800 kr. månedligt, svarende til en  

 årsindtægt på 141.600 kr.
Lønnedgangen er på  

 21.180 kr., svarende til ca. 13 procent Lønnedgangen skyldes alene  

 arbejdsskaden og der er tale om en varig indtægtsnedgang af mindst  

 samme størrelse.
Afhængig af arbejdsskadens følger kan  

 der ydes en erstatning for tab af erhvervsevne på 15 procent.
2.6 I korte træk om hvornår erstatningen  

 gives som kapitalbeløb og hvornår den gives som løbende  

 ydelse Som hovedregel gives erstatninger på mindre end 50  

 procent som et engangsbeløb.
Dette fremgår af lovens  

 § 43.
Hvis der er udsigt til at der sker ændringer i den  

 nuværende indtjening, vil vi yde erstatningen som løbende  

 ydelse, selvom nedgangen er mindre end 50 procent.
Det samme er  

 tilfældet, hvis skadelidte kun har haft den nye beskæftigelse i  

 kort tid, men det er sikkert, at der er et erhvervsevnetab.
Erstatning gives  

 altså kun som et engangsbeløb, når vi vurderer, at  

 indtægtsnedgangen er varig.
Kapitel 3 Generelt om tilfælde, hvor skadelidte ikke er  

 vendt tilbage til arbejdsmarkedet Når skadelidte ikke er vendt tilbage til  

 arbejdsmarkedet, er der ingen indtægt, der kan anvendes ved vurderingen  

 af erhvervsevnen.
 Erhvervsevnen må derfor vurderes på grundlag  

 af oplysninger om skadelidtes sociale og erhvervsmæssige situa  

 tion.
Midlertidigt ude af arbejdsmarkedet Situationen kan være, at skadelidte midlertidigt er  

 ude af arbejdsmarkedet.
 Det gælder for eksempel, hvis han:
·  

 	er begyndt på en revalidering eller omskoling se afsnit 4, nedenfor  

 side 16, ·  

 	får orlovsydelse eller løntilskud se afsnit 4.1, nedenfor  

 side 16, ·  

 	får arbejdsløshedsdagpenge se afsnit 5.1, nedenfor side  

 22, ·  

 	får kontanthjælp efter bistandsloven se afsnit 5.2, nedenfor  

 side 25, eller ·  

 	får sygedagpenge se afsnit 6.1, nedenfor side 27.
Varigt ude af arbejdsmarkedet Skadelidte kan også varigt have forladt  

 arbejdsmarkedet.
 Det gælder for eksempel, hvis skadelidte  

 modtager:
·  

 	efterløn se afsnit 7.1, nedenfor side 30, ·  

 	overgangsydelse se afsnit 7.2, nedenfor side 33, ·  

 	førtidspension se afsnit 7.3, nedenfor side 34, eller ·  

 	folkepension se afsnit 7.4, nedenfor side 40.
Vurderingsgrundlaget Vi indhenter i alle disse tilfælde oplysninger om  

 skadelidtes sociale situation.
Det gør vi for så realistisk som  

 muligt at belyse de fremtidige erhvervs og forsørgelsesmuligheder og  

 dermed også indtægtsmulighederne.
 Da der ikke er nogen arbejdssituation, der kan indgå  

 i vurderingen, lægger vi også vægt på arbejdsskadens  

 følger, dens art og omfang.
Kapitel 4 Skadelidte er under revalidering, omskoling eller  

 uddannelse 4.1 muligheder for økonomisk støtte under  

 uddannelse Skadelidte forlader sit hidtidige arbejde midlertidigt  

 eller varigt på grund af arbejdsskaden og begynder på en  

 revalidering, eventuelt en omskoling eller en uddannelse.
Når skadelidte er under revalidering, kan vi ikke  

 vurdere de varige følger af arbejdsskaden.
Hvis arbejdsskaden har  

 nedsat skadelidtes erhvervsevne, og revalidering er nødvendig for, at  

 erhvervsevnen kan genoprettes helt eller delvist, ydes der en midlertidig  

 erstatning for tab af erhvervsevne efter lovens § 31, stk. 4.
Revision Vi tager afgørelsen op til fornyet overvejelse  

 (revision); hvornår og hvor ofte afhænger af forholdene i den  

 enkelte sag.
Tilkendelsesperioden Den samlede tilkendelsesperiode afhænger bla. af  

 revalideringens længde sammenholdt med forudgående uddannelse og  

 beskæftigelse samt den skadelidtes muligheder for at komme i arbejde og  

 skaffe samme indtægt som tidligere.
 Hvis den samlede tilkendelsesperiode undtagelsesvis  

 overstiger 5 år fra 1. afgørelse, kan fristen for genoptagelse  

 efter lovens § 34 forlænges.
Den endelige afgørelse Den endelige afgørelse om tab af erhvervsevne  

 må normalt udsættes, indtil revalideringen er  

 gennemført.
 Når revalideringen er afsluttet, træffes der  

 normalt en endelig afgørelse.
 Hvis revalideringen ikke gennemføres, foreligger  

 der en ny situation, der må vurderes i lyset af omstændighederne  

 på det tidspunkt.
 Når skadelidte efter revalideringen opnår  

 beskæftigelse, anvendes oplysningerne om de fremtidige  

 indtægtsforhold, se nærmere i afsnit 2.
 Får skadelidte ikke ny beskæftigelse, må  

 situationen vurderes med udgangspunkt i de nye sociale forhold, se afsnit  

 5.1, om arbejdsløshedsdagpenge, eller afsnit 7, om de situationer,  

 hvor skadelidte varigt har forladt ar bejdsmarkedet.
Indtægten Skadelidtes indtægter kan være:
·  

 	økonomisk bistand efter bistandslovens § 43, stk.1 og stk. 2  

 (revalidering), ·  

 	økonomisk bistand efter bistandslovens § 43, stk.8  

 (løn/løntilskud under optræning på det almindelige  

 arbejdsmarked) ·  

 	tilskud under optræning på revalideringsinstitution, jf.  

 bistandslovens § 91 ·  

 	Statens Uddannelsesstøtte (SU), lærlingeløn eller  

 anden løn under uddannelsen ·  

 	arbejdsløshedsdagpenge ·  

 	ydelser under uddannelsesorlov mv.
Vurderingsgrundlag Når vi skal afgøre, om en person er  

 berettiget til erstatning under revalidering efter en arbejdsskade  

 lægger vi altid vægt på:
 I tilfælde, hvor skadelidte ikke er omfattet af  

 bistandslovens § 43, foretager vi en selvstændig vurdering af,om  

 uddannelsen er egnet for skadelidte på baggrund af arbejdsskaden.
Erstatningen Som udgangspunkt fastsætter vi en erstatning  

 på 25 procent som løbende ydelse i disse tilfælde.
 Den løbende ydelse kan tidligst udbetales fra det  

 tidspunkt hvor uddannelsen påbegyndes, jf. også afsnit 9, om  

 særlige forhold ved løbende erstatning.
I særlige situationer kan der være  

 iværksat en revalidering, før der træffes afgørelse  

 om varigt mén, det vil sige før den medicinske tilstand er  

 stationær.
Den løbende ydelse kan også her først  

 udbetales fra det tidspunkt, hvor uddannelsen påbegyndes.
 Hvis revalideringen er afsluttet inden vi træffer  

 afgørelse om erhvervsevnetab, skal vi træffe den endelige  

 afgørelse om erhvervsevnetab, jf. § 31. Vi kan ikke give en  

 løbende ydelse med tilbagevirkende kraft for en revalidering, der er  

 afsluttet.
 I gennemgangen af finansieringsmulighederne for uddannelse  

 nedenfor nævnes, hvad der normalt gives i erstatning for tab af  

 erhvervsevne.
Bistandslovens § 43, stk. 1 (forrevalidering, sygedagpenge,  

 kontanthjælp) Foranstaltninger efter bistandslovens § 43, stk. 1,  

 iværksættes, når det må anses for  

 påkrævet af hensyn til en persons muligheder for fremtidigt at  

 klare sig selv og sørge for sin familie.
Foranstaltningerne kan for ek  

 sempel være forrevalidering.
Afgørende for, om en aktivitet kan  

 anses for at være et led i forrevalideringen, er, om den har et  

 erhvervsmodnende eller afklarende sigte.
Under forrevalidering kan den pågældende  

 bevare sit hidtidige forsørgelsesgrundlag, såsom sygedagpenge  

 eller kontanthjælp.
Hvis arbejdsskaden er årsag til  

 forrevalideringen kan vi yde erstatning.
Normalt vil vi fastsætte  

 erstatningen for tab af erhvervsevne til 25 procent.
Der skal ved  

 tilkendelsen af ydelsen tages højde for, at skadelidte ikke  

 overkompenseres, når pågældende modtager sygedagpenge,  

 fordi sygedagpengeloven ikke indeholder regler om dette  

 spørgsmål.
Hvis skadelidte modtager kontanthjælp efter  

 bistandslovens § 37 betragtes løbende erstatning for  

 erhvervsevnetab som en indtægt, der skal fratrækkes i  

 kontanthjælpen.
Vi behøver derfor ikke at tage højde for  

 overkompensation i dette tilfælde.
Normalt vil vi fastsætte  

 erstatningen for tab af erhvervsevne til 25 procent.
Bistandslovens § 43, stk. 2 (bruttorevalidering) Bruttorevalideringsydelse efter bistandslovens  

 § 43,stk. 2, gives, når der er en forud fastlagt erhvervsplan.
Der  

 kan ske reduktion i revalideringsydelsen, hvis skadelidte samtidig modtager  

 erstatning for tab af erhvervsevne, og vi vil derfor ikke tage hensyn til en  

 eventuel overkompensation.
Det er en betingelse for at modtage erstatning for  

 tab af erhvervsevne, at erhvervsplanen følges.
Normalt vil vi  

 fastsætte erstatningen for tab af erhvervsevne til 25 procent.
Bistandslovens § 43, stk. 8 (optræning) Løn eller løntilskud efter bistandslovens  

 § 43, stk. 8, gives, hvis revalideringen foregår som  

 optræning på det almindelige arbejdsmarked.
Der ydes kun  

 erstatning for tab af erhvervsevne, hvis der er et løntab på  

 mindst 15 procent.
Beregningen af eventuelt løntab foretages som i  

 afsnit 2.
Bistandslovens § 91 (revalideringsinstitution) Hvis skadelidte optages på en  

 revalideringsinstitution eller lignende efter bistandslovens § 91,  

 betragtes det vederlag, som skadelidte modtager i form af dels løn og  

 dels tilskud fra det offentlige, som arbejdsindtægt.
Der ydes derfor  

 kun erstatning for tab af erhvervsevne, hvis der er et løntab på  

 mindst 15 procent.
Beregningen heraf foretages som i afsnit 2. Der vil blive  

 truffet endelig afgørelse, hvis der ikke er udsigt til, at skadelidte  

 kan blive beskæftiget på det almindelige arbejdsmarked.
Lærlingeløn eller anden løn Hvis skadelidte har almindelig lærlingeløn  

 under uddannelsen, fastsættes erstatning for tab af erhvervsevne  

 normalt til 25 procent.
Det forudsættes, at indtægtstabet under  

 uddannelsen er på mindst dette niveau.
Hvis skadelidte modtager anden løn under  

 uddannelsen, yder vi kun erstatning for tab af erhvervsevne, hvis der er en  

 faktisk lønnedgang på mindst 15 procent.
Beregningen foretages  

 som i afsnit 2.
VUCuddannelser Der er også mulighed for at give erstatning,  

 når skadelidte modtager arbejdsløshedsdagpenge og er under  

 uddannelse på VUC eller tilsvarende sted, og dermed ikke er til  

 rådighed for arbejdsmarkedet.
Der tages ved vurderingen af erhvervsevnen i disse  

 særlige situationer udgangspunkt i de aktuelle forhold.
Normalt vil vi  

 fastsætte erstatningen for tab af erhvervsevne til 25 procent.
Da  

 arbejdsløshedskassen ikke har mulighed for at fradrage i dagpengene,  

 skal vi ved fastsættelse af erstatningen sørge for, at  

 skadelidte ikke overkompenseres.
Lov om aktiv arbejdsmarkedspolitik Hvis skadelidte kommer i jobtræning efter lov om  

 aktiv arbejdsmarkedspolitik, sker det til overenskomstmæssig  

 løn.
Hvis jobtræningen er nødvendig, fordi  

 pågældende har forladt arbejdsmarkedet pga. arbejdsskaden, kan  

 der ydes erstatning for tab af erhvervsevne for det reelle løntab,  

 hvis det er på mindst 15 procent, der beregnes som i afsnit 2.
Hvis skadelidte begynder på en uddannelse efter lov  

 om aktiv arbejdsmarkedspolitik, modtager han en  

 uddannelsesgodtgørelse, der svarer til arbejdsløshedsdagpenge.  

 Hvis ovennævnte betingelser er opfyldt, kan der ydes erstat ning for  

 tab af erhvervsevne.
Normalt vil vi fastsætte erstatningen til 25  

 procent.
Statens Uddannelsesstøtte Hvis skadelidte af egen drift begynder på en  

 erhvervsuddannelse og modtager Statens Uddannelsesstøtte, kan der  

 under samme betingelser ydes erstatning for tab af erhvervsevne på 25  

 procent.
Lov om orlovsydelse Hvis en skadelidt får uddannelsesorlov efter lov om  

 orlov, modtager han orlovsydelse efter dagpengereglerne.
Hvis uddannelsen er  

 nødvendig på grund af arbejdsskaden, kan der ydes erstatning for  

 tab af erhvervsevne.
Normalt vil vi fastsætte erstatningen til 25  

 procent.
Da der ikke er mulighed for at fradrage i orlovsydelsen, skal vi ved  

 fastsættelse af erstatningen sørge for, at skadelidte ikke  

 overkompenseres.
Arbejdsprøvning Hvis skadelidte på grund af arbejdsskaden  

 arbejdsprøves på det almindelige arbejdsmarked under normale  

 lønvilkår, kan der kun ydes erstatning, hvis der er en  

 lønnedgang på 15 % eller derover, hvilket beregnes som i afsnit  

 2.
 4.2 Fælles betingelser for revalidering mv.
Der kan være grunde til at fravige de hovedregler,  

 der er gennemgået ovenfor.
Både med hensyn til om der overhovedet  

 skal ydes erstatning for tab af erhvervsevne og med hensyn til hvor stor en  

 eventuel erstatning skal være.
Arbejdsskaden er ikke alene årsag til uddannelsen Når arbejdsskaden kun i beskedent omfang er  

 årsag til, at en uddannelse påbegyndes, er der ikke grundlag for  

 at tilkende erstatning for tab af erhvervsevne.
Eksempel 9 En 22-årig mand arbejder en sommer 2 måneder  

 som rengøringsassistent.
Han pådrager sig en toksisk hudlidelse  

 og godtgørelsen for varigt mén fastsættes til 5 procent.  

 Efter sommerferien begynder han at læse til lærer.
Der er ikke  

 grundlag for at tilkende ham erstatning for tab af erhvervsevne, da  

 arbejdsskaden ikke har været årsag til hans valg af  

 uddannelse.
Hvis arbejdsskaden har været medvirkende årsag  

 til, at uddannelsen påbegyndes, kan der efter en konkret vurdering  

 tilkendes erstatning for tab af erhvervsevne.
Hvor erstatningen ellers  

 fastsættes til 25 procent, vil den så normalt blive fastsat til  

 15 procent, hvis betingelserne iøvrigt er opfyldt.
Eksempel 10 En mand beskadiger den ene hånd under arbejde.
Han  

 uddannes herefter til levnedsmiddeltekniker.
Uddannelsen  

 iværksættes dels på grund af den arbejdsbetingede  

 håndskade, dels på grund af en ryglidelse.
Vi vil fastsætte  

 erstatningen for tab af erhvervsevne til 15 procent.
Uddannelsesforløbet afbrydes af barselsorlov Hvis et revalideringsforløb afbrydes af en  

 barselsorlov, kander ikke ydes erstatning for tab af erhvervsevne i orlov  

 sperioden.
Efter endt orlov genoptages sagen, og vi tager stilling til, om  

 der herefter er grundlag for at yde erstat ning for tab af erhvervsevne.
Uddannelsesforløbet afbrydes af andre orlovsordninger Hvis skadelidte tager orlov til børnepasning eller  

 holder sabbatorlov, kan der ikke ydes erstatning for tab af erhvervsevne i  

 orlovsperioden, da orloven er arbejdsskaden uvedkommende.
 Efter endt orlov genoptages sagen, og vi tager stilling  

 til, om der herefter er grundlag for at yde erstatning for tab af  

 erhvervsevne.
Kapitel 5 Skadelidte ikke i arbejde, men arbejdssøgende 5.1 Lov om arbejdsløshedsforsikring mv.
Personer, der modtager arbejdsløshedsdagpenge, skal  

 stå til rådighed for arbejdsmarkedet.
Derfor lægger vi som  

 udgangspunkt til grund, at de har bevaret deres erhvervsevne.
I visse  

 situationer er der alligevel grundlag for at vurdere, at erhvervsevnen er  

 nedsat.
5.1.1 Hvornår ydes der erstatning for tab af  

 erhvervsevne Hvis det er klart, at erhvervsevnen er intakt, kan der  

 naturligvis ikke ydes erstatning.
 Det gælder undertiden også tilfælde,  

 hvor skadelidte modtager arbejdsløshedsdagpenge med begrænset  

 rådighed.
Nyuddannede Det har ikke i sig selv betydning for erstatning for tab  

 af erhvervsevne, at skadelidte kun er berettiget til  

 arbejdsløshedsdagpenge efter dimittendsatsen.
Modifikation Hvis det er klart, at erhvervsevnen er nedsat, ydes der  

 erstatning, selv om skadelidte samtidig modtager  

 arbejdsløshedsdagpenge.
I disse situationer foretager vi en selvstændig  

 vurdering af skadelidtes muligheder for at udføre arbejde inden for  

 det pågældende område.
Vi er således ikke bundet af  

 ar bejdsløshedskassens vurdering.
Vurderingsgrundlag Vi tager udgangspunkt i de følger, som  

 arbejdsskaden har haft, og i den forbindelse lægger vi især  

 vægt på:
Ad 1 Når vi tager udgangspunkt i arten og omfanget af  

 arbejdsskadens følger, lægger vi til grund, at erhvervsevnen  

 typisk er mest påvirket ved alvorligere skader.
Eksempel 11 En 52-årig arbejdsmand har en alvorlig  

 nikkelallergi.
Det er en arbejdsbetinget lidelse, og godtgørelsen for  

 varigt mén er fastsat til 35 procent.
Han får  

 arbejdsløshedsdagpenge, og der er søgt om  

 førtidspension.
Han vil ikke kunne klare nogen former for  

 ufaglært arbejde, fordi der vil være kontakt med nikkel.
Han  

 står således reelt ikke til rådighed for arbejdsmarkedet.  

 Vi vil midlertidigt fastsætte erstatningen for tab af erhvervsevne til  

 50 procent svarende til forhøjet almindelig førtidspension,  

 forudsat at der ikke sker overkompensation.
Vi vil tage sagen op til fornyet  

 overvejelse efter 1 år for at undersøge, om han nu får  

 førtidspension.
Ad 2 Lægger vi vægt på, i hvilket omfang  

 arbejdsskadens følger er arbejdshindrende, er udgangspunktet, hvilke  

 muligheder skadelidte har for at få arbejde inden for sit hidtidige  

 erhverv eller erhverv med tilsvarende lønniveau.
Eksempel 12 En 48-årig filetskærer i fiskeindustrien  

 får en arbejdsbetinget eksemlidelse (blandet nikkelallergi og toxisk  

 håndeksem). Godtgørelsen for varigt mén er fastsat til 10  

 procent.
Hun får arbejdsløshedsdagpenge og står til  

 rådighed på arbejdsmarkedet for andet ufaglært arbejde.
Der  

 er imidlertid ikke meget ufaglært arbejde, hvor hun kan undgå  

 nikkel og vand, og hun står derfor kun til rådighed i  

 begrænset omfang.
Vi vil foreløbigt fastsætte erstatningen  

 for tab af erhvervsevne til 15 procent som løbende ydelse og med  

 fornyet overvejelse efter 1 år.
Det forudsættes, at der er en  

 lønnedgang af mindst denne størrelse.
Eksempel 13 En 56-årig sygehjælper på fuld tid  

 får en arbejdsbetinget rygskade.
Vi fastsætter  

 godtgørelsen for varigt mén til 12 procent.
Efter endt  

 arbejdsprøvning modtager hun arbejdsløshedsdagpenge med  

 begrænset rådighed eller med skåneattest.
Da arbejdsskaden  

 har stor indflydelse på hendes funktionsniveau, fastsætter vi  

 erstatningen for tab af erhvervsevne til 15 procent som løbende ydelse  

 fra afgørelsen og med fornyet overvejelse i sagen typisk efter 1  

 år.
Ad 3 Vi kan også lade det indgå i vurderingen om  

 skadelidte efter arbejdsskaden, eventuelt efter en revalidering, er til  

 rådighed for arbejde i et erhverv med et betydeligt lavere  

 lønniveau.
Eksempel 14 En 35-årig slagteriarbejder får en  

 arbejdsbetinget albuelidelse og må ophøre i sit erhverv.
Vi  

 fastsætter godtgørelsen for varigt mén til 8 procent.  

 Hans årsløn var ca. 300.000 kr.
Efter revalidering til levnedsmiddeltekniker, er  

 skadelidte arbejdssøgende, men der er tvivl om lønnedgangens  

 størrelse.
Han modtager arbejdsløshedsdagpenge.
Vi  

 fastsætter erstatning for tab af erhvervsevne til 25 procent som  

 løbende ydelse og med fornyet overvejelse i sagen efter 1  

 år.
 Er der i det nye erhverv et højere lønniveau  

 end i det oprindelige, giver vi naturligvis ikke erstatning, selvom  

 skadelidte endnu ikke er i arbejde.
 Er det nye arbejde lavere lønnet end det  

 oprindelige, taler dette i sig selv for, at vi giver erstatning, men det  

 afhænger af en konkret vurdering af skadens følger i  

 øvrigt.
5.1.2 Hvordan fastsættes erstatningen Når vi i enkelte tilfælde undtagelsesvis giver  

 erstatning, skal vi vurdere, hvad skadelidte kunne have tjent, hvis han  

 fortsat var i arbejde.
 Vi opgør hvad skadelidte kunne have tjent på  

 samme måde som ovenfor i afsnit 2.1, side 8.
Vurderingen I vurderingen indgår den hidtidige løn, og  

 den sædvanlige løn inden for det fag, hvor han står til  

 rådighed, lige som arbejdsskadens art og omfang kan indgå i  

 vurderingen.
Erstatningen Hvis vi kender det forventede fremtidige lønniveau,  

 tager vi udgangspunkt i dette, når vi fastsætter erstatningen for  

 tab af erhvervsevne.
Hvis det fremtidige lønniveau ikke er kendt, men  

 det er sikkert, at der er en lønnedgang på mindst 15 procent,  

 fastsætter vi normalt erstatningen for tab af erhvervs evne til 15  

 eller 25 procent, og som løbende ydelse.
Sagen vil ofte blive taget op  

 til fornyet overvejelse, for at se om tilstanden er varig.
Overkompensation Arbejdsløshedsdagpenge og erstatning for tab af  

 erhvervsevne må sammenlagt ikke overstige den hidtidige indkomst.
Eksempel 15 En 46-årig trykkeriarbejder har fået  

 opløsningsmiddelforgiftning, der skyldes arbejdet.
Vi har fastsat  

 méngraden til 20 procent.
Han er ophørt med arbejdet som  

 trykkeriarbejder.
Han modtager arbejdsløshedsdagpenge og står  

 til rådighed for andet arbejde end trykkeriarbejde.
Han er interesseret  

 i lagerarbejde eller lignende.
Som trykkeriarbejder havde han en årlig  

 indtægt på 240.000 kr., og som lagerarbejder vil den årlige  

 indtægt formentlig være 180.000 kr.
Vi fastsætter  

 erstatningen for tab af erhvervsevne til 25 procent som løbende  

 ydelse, og vi tager sagen op til fornyet overvejelse efter 1 år.
5.2 Skadelidte modtager kontanthjælp efter  

 § 37 i lov om social bistand Skadelidte er ikke kommet tilbage til arbejdsmarkedet.
Skadelidtes forsørgelsesgrundlag er  

 kontanthjælp efter bistandsloven.
Arbejdsskaden er en af  

 årsagerne til, at skadelidte ikke er kommet tilbage til  

 arbejdsmarkedet, men behøver ikke at være den eneste.
 Det er ikke muligt at opstille generelle regler for,  

 hvordan erstatningen fastsættes i denne situation.
Afgørelsen Erhvervsevnetabet skal vurderes konkret.
I vurderingen  

 lægger vi vægt på arbejdsskadens art og omfang.
Oplysninger Vi kan i de fleste tilfælde få oplysninger om  

 skadelidtes aktuelle og forventede fremtidige situation fra kommunen, der  

 administrerer bistandsloven.
 Oplysningerne kan f.eks. vise, om førtidspension  

 eller revalidering overvejes, eller om udbetaling af kontanthjælp  

 skyldes, at skadelidte ikke har været medlem af en  

 arbejdsløshedskasse.
Erstatningen Afhængig af situationen, kan de enkelte sager  

 vurderes på linie med:
·  

 	revalidering mv., se afsnit 4, side 16, ·  

 	udbetaling af arbejdsløshedsdagpenge, se afsnit 5.1, side 22, ·  

 	udbetaling af sygedagpenge, se afsnit 6, side 27, ·  

 	førtidspension, se afsnit 7.3.1, side 36., eller ·  

 	pensionering, delvis på grund af skadens følger, se afsnit  

 7.3.2, side 38.
Eksempel 16 En 25-årig ufaglært arbejder har  

 pådraget sig en allergisk hudlidelse på grund af et stof, der  

 stort set kun findes på hans arbejdsplads.
Vi fastsætter  

 godtgørelsen for varigt mén til 5 procent.
Han ophører  

 med arbejdet, og da han ikke er medlem af en arbejdsløshedskasse,  

 får han hjælp efter bistandslovens § 37. Da han er til  

 rådighed for arbejdsmarkedet, og arbejdsskaden ikke begrænser  

 hans mulighed for at arbejde andetsteds, fastsætter vi erstatningen for  

 tab af erhvervsevne til mindre end 15 procent.
Eksempel 17 En 53-årig støberiarbejder har pådraget  

 sig en lungelidelse.
Vi har fastsat godtgørelse for varigt mén  

 til 20 procent.
Han er på kontanthjælp alene på grund af  

 arbejdsskaden.
Vi fastsætter erstatningen for tab af erhvervsevne til  

 25 procent som løbende ydelse.
Vi vil med mellemrum tage sagen op til  

 fornyet overvejelse.
Eksempel 18 En 45-årig faglært maskinarbejder får et  

 håndledsbrud.
Vi fastsætter godtgørelsen for varigt  

 mén til 10 procent, da håndleddet er blevet stift.
I forbindelse  

 med sygeperioden glider han ud af arbejdsmarkedet.
Det kan ikke alene antages  

 at skyldes bruddet, da han har en væsentlig ryglidelse som  

 konkurrerende årsag til arbejdsophøret.
Han modtager nu  

 kontanthjælp efter bistandsloven, og har formentlig kun udsigt til  

 ufaglært arbejde og påtænker at søge pension.
Vi  

 fastsætter som udgangspunkt erhvervsevnetabet til 15 procent som en  

 løbende ydelse, og vil tage sagen op til fornyet overvejelse.
Særlige situationer Hvis skadelidte ikke er berettiget til kontanthjælp,  

 for eksempel på grund af ægtefællens indtægts og  

 formueforhold, vurderes sagen konkret.
Sagerne kan vi efter  

 omstændighederne vurdere på linie med de sager, hvor skadelidte  

 modtager kontanthjælp.
Kapitel 6 Skadelidte ikke i arbejde og aktuelt ikke  

 arbejdssøgende.
6.1 Lov om dagpenge ved sygdom eller fødsel Skadelidte er efter arbejdsskaden (endnu) ikke kommet  

 tilbage til arbejdsmarkedet, men fortsat sygemeldt på grund af  

 arbejdsskaden.
Forsørgelsesgrundlaget er sygedagpenge.
Sygedagpenge er en tidsbegrænset kompensation for  

 indtægtsbortfald på grund af sygdom.
Efter § 21 i lov om  

 dagpenge ved sygdom eller fødsel har enhver, der pådrager sig en  

 arbejdsskade, som omfattes af lov om forsikring mod følger af  

 arbejdsskade, ret til dagpenge fra første hele fraværsdag fra  

 arbejdsskadens indtræden.
 Sygedagpenge kan normalt kun udbetales i 1 år.  

 Derefter vil skadelidte ofte være berettiget til kontanthjælp,  

 hvis der ikke sker raskmelding, iværksættes revalidering eller  

 ydes førtidspension.
Ved lov nr. 1126 af 21. december 1994 blev dagpengeloven  

 ændret, således at sygedagpengeperioden kan forlænges  

 udover 1 år, når en arbejdsskade er anmeldt til  

 Arbejdsskadestyrelsen.
Forlængelse af sygedagpengeperioden varer indtil  

 arbejdsskadesagen er afvist, eller der første gang er truffet  

 afgørelse om erhvervsevnetab.
 Med hensyn til betingelserne for, hvornår  

 sygedagpengeperioden iøvrigt kan forlænges, henvises der til  

 dagpengelovens § 22.
Der blev ikke indført ændringer i  

 arbejdsskadeforsikringslovgivningen i forbindelse med ændringen af  

 sygedagpengeloven.
Vi vil derfor træffe afgørelse om  

 anerkendelsesspørgsmålet eller erhvervsevnetab på  

 sædvanlig vis, når vi har det fornødne grundlag for  

 afgørelse.
 For mange medfører en overgang til sygedagpenge en  

 be tydelig indtægtsnedgang.
Hovedregel Der kan som hovedregel ikke gives erstatning for tab af  

 erhvervsevne i den periode efter arbejdsskaden, hvor skadelidte modtager  

 sygedagpenge.
Det skyldes, at den fremtidige erhvervsmæssige situation  

 endnu er uafklaret.
Undtagelser Hovedreglen om, at der ikke gives erstatning for tab af  

 erhvervsevne, så længe der ydes sygedagpenge, fraviges i  

 særlige situationer:
Eksempel 19 En 55-årig hjemmehjælper har pådraget  

 sig en alvorlig ryglidelse.
Vi har fastsat godtgørelsen for varigt  

 mén til 15 procent.
Hun er afskediget og kan ikke klare tungt eller  

 fysisk belastende arbejde.
Hun har tidligere haft ufaglært arbejde og  

 det skønnes ikke realistisk, at hun kan gennemføre en boglig  

 uddannelse.
Hun modtager sygedagpenge på grund af arbejdsskaden.
Sagen  

 vil sandsyn ligvis ende med, at hun får førtidspension.
Vi kan  

 fastsætte erstatningen for tab af erhvervsevne til 50 procent fra  

 afgørelsen, forudsat at der ikke sker overkompensation.
Der er tale om  

 en foreløbig afgørelse med en løbende ydelse, der tages  

 op til fornyet overvejelse.
2.	Der er risiko for, at skadelidte dør inden  

 for en overskuelig fremtid.
Kommunen vil normalt ikke rejse pensionssag, men  

 blot lade sygedagpengene løbe.
Eksempel 20 En 50-årig mand har efter asbestudsættelse  

 fået konstateret en alvorlig lungelidelse i form af mesotheliom.
Vi har  

 fastsat godtgørelsen for varigt mén til 100 procent.
Han er  

 totalt uarbejdsdygtig.
Vi fastsætter erstatningen for tab af  

 erhvervsevne til 100 procent.
 3.	Skadelidtes indtægt vil efter raskmelding  

 klart ligge betydeligt under indtægten før  

 arbejdsskaden.
Eksempel 21 Skadelidte havde som akkordlønnet slagteriarbejder  

 en relativ høj lønindtægt på ca. 300.000 kr.
Han  

 har pådraget sig en tennisalbue, og kan på grund af skaden ikke  

 længere arbejde på akkord.
Hans løn vil derfor efter  

 raskmelding ligge betydeligt under lønnen inden arbejdsskaden.
Vi  

 fastsætter erstatningen for tab af erhvervsevne til 25 procent som  

 løbende ydelse, da der skønnes at være et erhvervsevnetab  

 af mindst denne størrelse.
Sagen vil blive taget op til fornyet  

 overvejelse.
4.	Skadelidte modtager sygedagpenge, og kommunen har  

 truffet beslutning om forrevalidering.
Forrevalidering skal have et  

 erhvervsmodnende eller afklarende sigte for revalidenden og kan for eksempel  

 bestå af skolegang i 10. klasse mv.
Eksempel 22 En 35-årig sygehjælper pådrager sig en  

 rygskade.
Vi har fastsat godtgørelsen for varigt mén til 10  

 procent.
Hun er ikke længere i stand til at påtage sig fysisk  

 belastende arbejde, og vil gerne videreuddanne sig til  

 beskæftigelsesvejleder.
Kommunen har truffet beslutning om  

 forrevalidering, og hun får forlænget sine sygedagpenge, mens hun  

 tager 9. og 10. klasse.
Vi fastsætter erstat ningen for tab af  

 erhvervsevne til 25 procent som løbende ydelse, fra hun  

 påbegynder den supplerende folkeskoleuddannelse.
Vi vil med mellemrum  

 tage sagen op til fornyet overvejelse for at se om uddannelsesplanen  

 overholdes.
 5.	Skadelidte modtager sygedagpenge af anden  

 årsag end arbejdsskaden.
Eksempel 23 Skadelidte har efter en arbejdsskade skiftet til anden  

 beskæftigelse med en indtægtsnedgang på 15 procent.
Vi  

 fastsætter erstatningen for tab af erhvervsevne til 15 procent som  

 løbende ydelse, for at afvente om hans indtjeningsmuligheder  

 forbedres.
Skadelidte bliver derefter involveret i et trafikuheld og  

 får sygedagpenge på grund af følgerne efter trafikuheldet.  

 Han vil fortsat få udbetalt den løbende erstatning for tab af  

 erhvervsevne.
Afgørelsen I disse specielle undtagelsestilfælde  

 fastsætter vi erstatningen efter en konkret vurdering, der er baseret  

 på et skøn over de følger, som arbejdsskaden har  

 haft.
Overkompensation Sygedagpenge og erstatning for tab af erhvervsevne  

 må sammenlagt ikke overstige den hidtidige indkomst.
Kapitel 7 Skadelidte har varigt forladt arbejdsmarkedet 7.1 Efterløn Skadelidte er gået på efterløn,  

 når afgørelse om erstatning træffes.
 Der kan være tale om forskellige situationer:
Vurderingen De forskellige situationer kan ikke behandles ens.
Der  

 skal i hver enkelt situation træffes en afgørelse, der afspejler  

 arbejdsskadens reelle følger.
Udgangspunktet er skadelidtes hidtidige  

 beskæftigelsesmæssige situation og arten og omfanget af  

 arbejdsskaden, se nærmere afsnit 3, side 14. Dog må det erindres,  

 at efterløn ikke tilkendes efter en vurdering af den sociale og  

 helbredsmæssige situation.
Man kan gå på efterløn,  

 når man er fyldt 60 år, og opfylder betingelserne for at modtage  

 arbejdsløshedsdagpenge mv.
Der stilles derfor store krav til beviset  

 for årsagssammenhæng mellem arbejdsskaden og overgang til  

 efterløn.
Ad 1 Vi vurderer, i hvilket omfang arbejdsophøret og  

 overgangen til efterløn skyldes arbejdsskaden, og i hvilket omfang  

 arbejdsskaden vedligeholder arbejdsophøret, det vil sige, om  

 erhvervsevnen er varigt nedsat.
Medvirkende årsag Hvis skaden ikke i sig selv kan forklare  

 arbejdsophøret, men alene har været en medvirkende årsag,  

 skal erstatningen fastsættes efter en fordeling.
Ved vurderingen af  

 erhvervsevnetabet vil vi kun tage hensyn til den del af  

 arbejdsophøret, der skyldes arbejdskaden.Det har i praksis vist sig,  

 at denne vurdering ofte munder ud i erstatning for tab af erhvervsevne  

 på 15 25 procent.
Fordeling Om fordeling i disse tilfælde se iøvrigt de  

 retningslinier, der er givet i afsnit 7.3.2, side 38, om tilfælde, hvor  

 skadelidte modtager førtidspension dels på grund af  

 arbejdsskadens følger, dels af andre årsager.
Eksempel 24 En 63-årig bygningsarbejder beskadiger ved en  

 arbejdsulykke sin ene overarm.
Vi fastsætter godtgørelsen for  

 varigt mén til 12 procent.
Skadelidte har derudover i en  

 årrække haft en dårlig ryg, der ikke skyldes arbejdet.
Han  

 tjente ca. 250.000 kr.
Skadelidte går senere på efterløn.  

 Vi fastsætter erstatningen for tab af erhvervsevne til 25 procent.
Eksempel 25 En 62-årig sygehjælper får ved en  

 arbejdsulykke et indirekte lændetraume.
Vi fastsætter det varige  

 mén til 8 procent.
Senere opstår der nakkesmerter, der ikke  

 skyldes arbejdsskaden.
Skadelidte overgår til efterløn.
Hun  

 tjente ca. 190.000 kr.
Vi fastsætter erhvervsevnetabet til 15 procent,  

 da arbejdsskaden var medvirkende årsag til arbejdsophør og  

 overgang til efterløn.
Eksempel 26 En 61-årig mejerist pådrager sig ved en  

 arbejdsulykke et brud på venstre håndled.
Vi fastsætter det  

 varige mén til 12 procent.
Skadelidte genoptager sit arbejde, men kan  

 ikke udføre samme kraftbetonede arbejde som før skaden og  

 prøver at undgå de tungere arbejdsfunktioner.
Han tjente ca.  

 260.000 kr. årligt.
Skadelidte overgår til efterløn.
Vi  

 fastsætter erhvervsevnetabet til 25 procent, da arbejdsskaden har  

 været medvirkende årsag til arbejdsophør og overgang til  

 efterløn.
Ad 2 Fremgår det klart af sagens oplysninger, at  

 skadelidte har forladt arbejdsmarkedet frivilligt og ikke som følge af  

 arbejdsskaden, bliver der ikke tale om erstatning.
Det er naturligvis en  

 forudsætning, at arbejdsskadens følger ikke i sig selv kan  

 medføre og opretholde et arbejdsophør.
Eksempel 27 En 60-årig murer får amputeret det yderste led  

 på 3. finger.
Vi fastsætter godtgørelsen for varigt  

 mén til 5 procent.
Skadelidte vælger at søge  

 efterløn.
Vi fastsætter tabet af erhvervsevne til mindre end 15  

 procent.
Eksempel 28 En 62-årig sygehjælper har en arbejdsbetinget  

 toksisk hudlidelse efter udsættelse for vand og sæbe.
Vi  

 fastsætter godtgørelsen for varigt mén til mindre end 5  

 pro cent, da eksemet er forsvundet efter behandlng.
Hun vælger at  

 søge efterløn.
Vi fastsætter tabet af erhvervsevne til  

 mindre end 15 procent, da arbejdsskadens følger ikke kan begrunde  

 overgangen til efterløn.
Ad 3 Efterlønsmodtagere har ret til at udføre  

 arbejde i et begrænset omfang, uden at de mister retten til  

 efterløn, og uden at efterlønnen bliver nedsat på grund  

 af arbejdsindtægten.
 Kommer de til skade under dette arbejde, er de naturligvis  

 dækket af loven.
I disse situationer fastsættes erstatningen efter  

 normale regler.
Det vil sige med udgangspunkt i den faktiske  

 lønnedgang, der følger af arbejdsskaden.
Eksempel 29 En efterlønsmodtager på 65 år  

 beskadiger ved en arbejdsulykke det ene knæ. Vi fastsætter  

 godtgørelsen for varigt mén til 30 procent.
Før  

 arbejdsskaden arbejdede skadelidte 200 timer om året, men efter  

 arbejdsskaden er hans erhvervsevne væsentligt reduceret.
Vi  

 fastsætter erstatningen for tab af erhvervsevne til 65 procent.  

 Erstatningen udmåles i forhold til arbejdsindtægten som  

 efterlønsmodtager.
 Se også afsnit 7.4, om tilfælde, hvor  

 skadelidte kommer til skade efter overgang til folkepension.
Ad 4 En mand er gået på efterløn.
På  

 et senere tidspunkt konstateres det, at han lider af en sygdom, der skyldes  

 hans tidligere arbejde.
 I denne situation skal det vurderes, om arbejdsskaden var  

 den egentlige årsag til arbejdsophøret, og om arbejdsskaden  

 vedligeholder arbejdsophøret.
Eksempel 30 En efterlønsmodtager får konstateret en  

 lungelidelse med betydelig nedsat lungefunktion, som han har pådraget  

 sig, mens han var i arbejde.
Skadelidte tjente da 250.000 kr.
Vi  

 fastsætter godtgørelsen for varigt mén til 50 procent.  

 Erhvervsevnen vil blive vurderet på baggrund af  

 årsagssammenhængen mellem arbejdskadens følger og  

 overgangen til efterløn.
Vi fastsætter erstatningen for tab af  

 erhvervsevne til 50 procent som løbende ydelse, da lungelidelsen er  

 den eneste årsag til overgangen til efterløn.
Underretningspligt Skadelidte skal selv underrette  

 efterlønsmyndigheden om afgørelsen i arbejdsskadesagen.
7.2 Overgangsydelse Skadelidte er på overgangsydelse, når  

 afgørelsen om erhvervsevnetab træffes.
Ved overgangsydelse  

 forstås et beløb til personer mellem 50 og 59 år, som er  

 medlem af en arbejdsløshedskasse, og som har været ledige i en  

 længere periode.
Der kan være tale om følgende  

 situationer:
 Når skadelidte modtager overgangsydelse, sker det  

 efter eget valg, og han står ikke til rådighed for  

 arbejdsmarkedet.
Når vi skal vurdere arbejdsskadens følger i  

 forbindelse med overgangsydelse sker det med udgangspunkt i skadelidtes  

 hidtidige beskæftigelsesmæssige situation og arten og omfanget af  

 arbejdsskaden.
Udgangspunktet for vurderingen vil være som ved  

 efterløn.
Der skal imidlertid også tages hensyn til, at man kan  

 få overgangsydelse i en tidligere alder end ved efterløn,  

 hvilket betyder, at mulighederne for at få et andet arbejde ikke kan  

 anses for at være udtømt i samme omfang.
Underretningspligt Skadelidte skal selv underrette  

 arbejdsløshedskassen om afgørelsen i arbejdsskadesagen.
7.3 Skadelidte modtager førtidspension Hvis skadelidte vælger at søge  

 førtidspension, kan ansøgningen være begrundet i flere  

 forhold.
Ansøgningen kan være begrundet alene i  

 arbejdsskadens følger, det vil sige, at ansøgeren har  

 været fuldt arbejdsdygtig indtil arbejdsskaden.
Se afsnit 7.3.1.
Ansøgningen kan også være begrundet  

 både ved følgerne efter skaden og andre forhold.
Det vil sige,  

 at evnen til at tjene penge ved arbejde er formindsket både ved en  

 helbredsforringelse, der skyldes arbejdsskaden og på grund af andre  

 sygdomme eller forhold, som eksisterede forud for arbejdsskaden uden endnu at  

 være direkte arbejdshindrende.
Se afsnit 7.3.2.
Oplysningsgrundlag Når der er søgt eller tilkendt  

 førtidspension, bruges akterne fra pensionssagen til behandlingen af  

 arbejdsskadesagen.
Vurderingen Pensionstilkendelsen sker på grundlag af en samlet  

 vurdering af de helbredsmæssige og sociale forhold, medens det efter  

 § 32 i lov om forsikring mod følger af arbejdsskade alene er  

 arbejdsskadens følger, der kan begrunde erstatning for tab af  

 erhvervsevne.
 Vores afgørelse træffes principielt  

 uafhængig af kommunens og revaliderings og pensionsnævnets  

 afgørelse.
 Hvis det er klart, at der ikke er andre forhold end  

 arbejdsskaden, der begrunder førtidspensionen, har  

 pensionsafgørelsen naturligvis stor betydning for afgørelsen om  

 erhvervsevnetab i arbejdsskadesagen.
 Det kan i det enkelte tilfælde være vanskeligt  

 at vurdere, i hvilket omfang, den myndighed, der tilkender pension, har lagt  

 vægt på andre forhold end arbejdsskaden.
Vi vurderer imidlertid altid selvstændigt, hvad der  

 kan henregnes til følgerne efter arbejdsskaden.
Vi skal her være  

 opmærksomme på, at kommunernes og nævnenes vurdering af  

 arbejdsskadens følger og af andre forhold, der har betydning for  

 erhvervsevnen, kan være forskellig fra vores.
Også af den grund  

 kan det forekomme, at erhvervsevnetabet i arbejdsskadesagen vurderes  

 anderledes end erhvervsevnenedsættelsen i pensionssagen.
Vi skal alene vurdere, om arbejdsskadens art og omfang i  

 sig selv ville kunne føre til et erhvervsevnetab svarende til den  

 tilkendte førtidspension.
Ved vurderingen lægger vi stor  

 vægt på oplysningerne i pensionsakterne og begrundelsen for den  

 tilkendte førtidspension.
Méngraden i sig selv er ikke afgørende for  

 fastsættelsen af erhvervsevnetabsprocenten, da nogle skader har  

 større indflydelse på erhvervsevnen end andre.
For eksempel kan  

 en hjernelidelse have større indflydelse på erhvervsevnen end en  

 mistet arm, selvom méngraden eventuelt skulle være den  

 samme.
60-års grænsen Personer over 60 år, hvis erhvervsevne er nedsat til  

 en ubetydelighed, kan ikke tilkendes højeste pension, men kun  

 mellemste pension, jf. pensionslovens § 14, stk. 2, nr. 2.
 Udgangspunktet for fastsættelse af erstatning i  

 arbejdsskadesagen vil i denne situation være, at skadelidtes  

 erhvervsevne er nedsat til en ubetydelighed, og der vil kunne ydes erstatning  

 op til 100 procent efter en konkret vurdering.
Tilkendelse af førtidspension tyder  

 sædvanligvis på, at den sociale situation er afklaret.
Derfor vil  

 vi normalt træffe endelig afgørelse i sagen.
 Hvis førtidspensionen er tilkendt med  

 tilføjelse om, at afgørelsen skal tages op til fornyet  

 overvejelse, eller er den pågældende kun indstillet til pension,  

 vil vi ofte beslutte, at arbejdsskadesagen skal tages op til fornyet  

 vurdering på et senere tidspunkt.
Vi vil også træffe beslutning om fornyet  

 overvejelse, hvis vi ikke anser revalideringsmulighederne for udtømte,  

 selvom skadelidte er tilkendt førtidspension.
Dette gælder ofte,  

 når unge eller yngre skadelidte har fået tilkendt  

 førtidspension.
 Vi genoptager sagen efter skadelidtes anmodning, hvis der  

 er sket væsentlige ændringer af de helbredsmæssige eller  

 sociale forhold, og ændringerne skyldes arbejdsskaden.
 Når afgørelsen om erhvervsevnetab  

 træffes konkret og uafhængigt af kommunens og nævnets  

 vurdering af situationen, vil en senere meddelelse om, at der er tilkendt  

 pension eller evt. en højere pension, imidlertid ikke  

 nødvendigvis give grundlag for ændring af afgørelsen om  

 tab af erhvervsevne i arbejdsskadesagen.
Eksempel 31 En 53-årig portør havde pådraget sig en  

 skulderlidelse.
Det varige mén blev fastsat til 15 procent.  

 Erhvervsevnetabet blev ud fra lønnedgangen fastsat til 25 procent.  

 Skadelidte blev 4 år senere tilkendt forhøjet almindelig  

 førtidspension på grund af skulderlidelsen.
Hvis der ikke er  

 sket en væsentlig forværring som følge af skaden, bliver  

 der truffet uændret afgørelse.
Tilkendelsestidspunkt Erstatning for erhvervsevnetab løber som  

 udgangspunkt fra afgørelsestidspunktet, men i sager, hvor der er  

 tilkendt pension, vil erstatningen normalt enten løbe fra  

 sygedagpengenes ophør eller fra tidspunktet for pensionstilkendelsen  

 som regel fra sidstnævnte tidspunkt.
Hvis en løbende erstatning forhøjes som  

 følge af, at pensionen er blevet forhøjet, har  

 forhøjelsen normalt virkning fra tidspunktet for forhøjelse af  

 pensionen.
Hvis sagen er genoptaget på skadelidtes foranledning, dog  

 tidligst fra anmodningen om genoptagelse.
 Hvis erstatningen nedsættes, sker ændringen  

 fra den førstkommende måned efter Arbejdsskadestyrelsens nye  

 afgørelse.
 Er der tale om en tjenestemand, løber erstatningen  

 ofte fra tilkendelsen af tjenestemandspensionen.
7.3.1 Pensionen er tilkendt udelukkende på grund  

 af følgerne af arbejdsskaden Hvis der tilkendes eller indstilles til  

 førtidspension alene på grundlag af følgerne efter  

 arbejdsskaden, det vil sige, at der ikke foreligger oplysninger om andre  

 helbredsmæssige eller sociale forhold, er der formodning for, at  

 erstatningen for tab af erhvervsevne skal fastsættes på samme  

 niveau, som fastlægges ved pensionsafgørelsen.
Vurderingen Det kan være vanskeligt i den enkelte sag at  

 vurdere, om der faktisk har været andre grunde til  

 pensionstilkendelsen, og i givet fald hvilken betydning sådanne andre  

 grunde er tillagt.
Vi foretager imidlertid altid en selvstændig  

 vurdering, der er baseret på alle oplysninger i sagen.
I denne vurdering indgår naturligvis oplysningerne  

 om arbejdsskadens art og omfang med en betydelig vægt, men det skal som  

 nævnt ovenfor understreges, at nogle skader kan have større  

 indflydelse på erhvervsevnen end andre, selvom méngraden kan  

 være den samme.
Méngraden i sig selv er derfor ikke  

 afgørende for fastsættelsen af erhvervsevnetabsprocenten.
I lov om social pension gradueres de tre pensionsarter  

 efter, om erhvervsevnen er nedsat til det ubetydelige, med omkring 2/3 eller  

 med mindst halvdelen.
Pension kan dog også tilkendes når sociale  

 og helbredsmæssige forhold taler for det.  

 Arbejdsskadeforsikringslovgivningen giver mulighed for en mere findelt  

 erstatning baseret på procenter fra 15 til 100.
Når pensionen er tilkendt alene på grund af  

 arbejdsskadens følger, er der en formodning for, at erhvervsevnetabet  

 som udgangspunkt fastsættes til en procent svarende til den tilkendte  

 pension, med mindre den tilkendte pension efter vores vurdering ikke  

 afspejler arbejdsskadens reelle følger.
I så fald  

 fastsættes erhvervsevnetabsprocenten på grundlag af et realistisk  

 skøn over arbejdsskadens følger.
Eksempel 32 En 53-årig renovationsarbejder blev  

 påkørt af en lastbil og beskadigede den ene fod.
Det varige  

 mén blev fastsat til 18 procent på grund af stift fodled,  

 smerter og føleforstyrrelser.
Han forsøgte at blive revalideret  

 til tømrer og til arbejde på fabrik, men ophørte, da  

 arbejdet alene kunne klares i meget nedsat tempo.
Derefter blev han tilkendt  

 forhøjet almindelig førtidspension.
Erhvervsevnetabet  

 fatsættes til 50 procent svarende til den tilkendte pension.
Eksempel 33 En 51-årig malersvend fik en  

 opløsningsmiddelforgiftning.
Det varige mén blev fastsat til 35  

 procent på grund af en demenstilstand.
Revalidering måtte  

 opgives, da han havde indlæringsproblemer.
Der blev tilkendt mellemste  

 førtidspension udelukkende på grund af den arbejdsbetingede  

 hjerneskade.
Erhvervsevnetabet fastsættes til 65 procent svarende til  

 den tilkendte pension.
Eksempel 34 En 58-årig arbejdsmand fik asbestose.
Det varige  

 mén blev fastsat til 50 procent.
Han måtte ophøre med sit  

 arbejde, som var fysisk belastende, og blev tilkendt højeste  

 førtidspension udelukkende på grund af den arbejdsbetingede  

 lungelidelse.
Erhvervsevnetabet fastsættes til 100 procent svarende til  

 den tilkendte pension.
Eksempel 35 En 34-årig pædagog havde pådraget sig  

 lumbago.
Det varige mén blev fastsat til 8 procent.
Hun blev i  

 kommunen tilkendt førtidspension alene på grund af lumbago.  

 Erhvervsevnetabet fastsættes til 25 procent, da arbejds skadens art og  

 omfang ikke kunne vurderes til mere end 25 procent.
Revalideringsmulighederne  

 kunne heller ikke anses for udtømte.
Derfor blev erstatningen fastsat  

 som løbende ydelse.
Sagen vil blive taget op til fornyet overvejelse.  

 Hvis situationen på dette tidspunkt er uændret, vil erstatningen  

 på 25 % blive udbetalt som et engangsbeløb.
7.3.2 Pensionen tilkendes dels på grundlag af  

 følgerne efterarbejdsskaden, dels på grund af andre forhold Hvis der tilkendes eller indstilles til  

 førtidspension af flere årsager, herunder følgerne af  

 arbejdsskaden, fastsætter vi erhvervsevnetabet efter et konkret  

 skøn over de følger, som arbejdsskaden har for  

 arbejdsevnen.
Det vil fremgå af vores afgørelse, hvor stor  

 en del af pensionstilkendelsen, vi mener kan tilskrives arbejdsskaden,  

 ligesom vi vil begrunde vurderingen.
Denne vurdering vil som regel være  

 angivet med en brøk, f.eks. 1/4, 1/3, 1/2, 2/3 eller 3/4.
Erstatningen Når vi vurderer arbejdsskadens følger, skal  

 der også i denne situation foretages en selvstændig vurdering af  

 arbejdsskadens art og omfang.
Andre lidelser Andre årsager til pensionstilkendelsen kan  

 være lidelser, der er opstået uafhængigt af arbejdet,  

 herunder medfødte lidelser.
Eksempel 36 En trykkeriarbejder pådrog sig en arbejdsbetinget  

 opløsningsmiddelforgiftning.
Vi fastsætter varigt mén til  

 35 procent.
Skadelidte havde desuden en ryglidelse, der ikke skyldes  

 arbejdet.
Han bliver tilkendt mellemste førtidspension dels grund af  

 hjerneskaden, dels på grund af ryglidelsen.
De to lidelser er  

 indgået med samme vægt ved pensionstilkendelsen.
Erstatningen for  

 tab af erhvervsevne fastsættes til 35 procent, da vi vurderer, at ca.  

 halvdelen af pensionen kan tilskrives hjerneskaden.
Eksempel 37 En jord og betonarbejder pådrog sig en  

 arbejdsbetinget vibrationslidelse i form af hvide fingre.
Det varige  

 mén blev fastsat til 15 procent, da der var hyppige anfald af hvide  

 fingre.
Skadelidte blev tilkendt forhøjet almindelig  

 førtidspension, dels på grund af vibrationslidelsen, dels  

 på grund af en ikkearbejdsbetinget kronisk bronkitis.
Erstatningen for  

 tab af erhvervsevne fastsættes til 25 procent, da vi vurderer, at  

 vibrationslidelsen udgør ca. halvdelen af grundlaget for den tilkendte  

 pension.
Eksempel 38 En 54-årig arbejdsmand kom ved et fald til skade med  

 det ene knæ. Der var også en forudbestående lidelse i  

 knæet.
Det varige mén blev fastsat til 20 procent svarende til  

 3/4 af det samlede mén på 25 procent.
Skadelidte blev tilkendt  

 mellemste førtidspension svarende til, at erhvervsevnen var nedsat med  

 2/3. Erstatningen for tab af erhvervsevne fastsættes til 50 procent, da  

 følgerne af arbejdsskaden vurderes til ca. 3/4 af det samlede  

 erhvervsevnetab som følge af knælidelsen.
Eksempel 39 En 55-årig lastbilchauffør fik en genstand  

 ned over det ene knæ. Det varige mén blev fastsat til 5 procent  

 på grund af smerter og nedsat bevægelighed.
Der var  

 forudbestående slidgigt i knæet.
Han fik mellemste  

 førtidspension pga. en hjertelidelse og en ryglidelse, samt  

 knægener.
Erhvervsevnetabet fastsættes til mindre end 15 procent,  

 da arbejdsskadens følger ikke har nogen særlig betydning for  

 pensionstilkendelsen.
Eksempel 40 En 58-årig hjemmehjælper pådrog sig  

 lændesmerter efter to forløftningsskader.
Det varige mén  

 blev fastsat til 10 procent.
Et par år efter sidste skade blev hun  

 tilkendt forhøjet almindelig førtidspension pga. ryglidelsen,  

 åreforkalkning og slidgigt i knæ og hofter.
Hun havde allerede  

 forud for de to skader haft ryggener.
Erhvervsevnetabet fastsættes til  

 15 procent, da følgerne af arbejdsskaderne vurderes til ca. 1/3 af det  

 samlede erhvervsevnetab som følge af alle lidelser.
Sociale forhold Sociale forhold kan også få betydning ved  

 vurderingen af pensionen, jf. lov om social pension § 14, stk. 3, nr. 2  

 og 3.
 Ofte er det uvist hvilken vægt der skal  

 tillægges dels arbejdsskaden dels andre årsager til  

 pensionstilkendelsen.
 I så fald foretages en skønsmæssig  

 vurdering af, hvor stor betydning de enkelte årsager må antages  

 at have haft for arbejdsophøret.
 Erstatningen nedsættes, hvis andre forhold har et  

 sådant omfang, at de kan antages at påvirke erhvervsevnen i et  

 ikke ubetydeligt omfang.
 Dette indebærer, at der ses bort fra eventuelle  

 andre forhold, der - set i forhold til arbejdsskadens følger - har  

 haft uvæsentlig betydning for arbejdsophøret.
7.3.3 Skaden sker i skadelidtes delbeskæftigelse  

 efter overgang til førtidspension Hvis arbejdsskaden sker under deltidsarbejde som  

 førtidspensionist, skal der ved udmålingen af tab af  

 erhvervsevne tages hensyn til, hvad de konkrete følger af  

 arbejdsskaden er.
Hvis skadelidte mister hele sin resterhvervsevne, vil  

 erhvervsevnetabet være 100 procent, dvs. hele resterhvervsevnen vil  

 være bortfaldet, men erstatningen udmåles naturligvis i forhold  

 til indtægten ved deltidsarbejdet.
7.4 Skadelidte får folkepension Folkepension udbetales til personer, der er fyldt 67  

 år, når betingelserne i lov om folkepension iøvrigt er  

 opfyldt.
Erhvervsevnen vurderes i forhold til folkepensionistens  

 erhvervsarbejde.
Erstatningen fastsættes, så den svarer til  

 følgerne af arbejdsskaden, set i forhold til mulighederne for fortsat  

 at have et erhvervsarbejde.
Eksempel 41 Skadelidte var folkepensionist og mister højre  

 tommelfinger i sin beskæftigelse som gartner.
Vi fastsatte det varige  

 mén til 25 procent.
Skadelidte ophørte efter skaden helt med  

 erhvervsarbejde.
Erhvervsevnetabet fastsættes til 50 procent i forhold  

 til hans beskæftigelse som gartner, fordi følgerne af  

 arbejdsskaden efter Arbejdsskadestyrelsens opfattelse forringede hans  

 muligheder for at fortsætte i dette erhverv.
Oplysningsgrundlag Kommunen vil sjældent kunne bidrage med oplysninger,  

 da den væsentligste betingelse for at få folkepension blot er en  

 aldersgrænse.
 De nødvendige oplysninger må derfor skaffes  

 hos skadelidte selv, dennes læge og om muligt hos (den tidligere)  

 arbejdsgiver.
Engangsbeløb Når skadelidte er folkepensionist og dermed fyldt 67  

 år, bliver erstatningen altid udbetalt som et engangsbeløb.  

 Når erstatningen beregnes, tages der hensyn til alderen, idet personer,  

 der er over 67 år på afgørelsestidspunktet skal have  

 erstatningen udbetalt som et engangsbeløb på to gange den  

 årlige erstatning for en 67-årig.
Det følger af lovens  

 § 32, stk. 7.
7.5 Skadelidte får delpension Skadelidte er gået på delpension, når  

 afgørelsen om erhvervsevnetab træffes.
Ved delpension  

 forstås, at skadelidte er gået ned i arbejdstid, og han modtager  

 pension for de timer, han er gået ned i tid.
Vurderingen Der er 2 mulige situationer.
 Vi vurderer erhvervsevnen så realistisk som muligt,  

 når det gælder en person, der kun delvist skal vende tilbage til  

 arbejdsmarkedet.
Erstatningen Erstatningen for tab af erhvervsevne fastsættes i  

 forhold til årsagssammenhængen mellem arbejdsskaden og overgangen  

 til deltidspension, henholdsvis i forhold til skadelidtes mulighed for at  

 få deltidserhvervsarbejde.
Der skal i situation 1 tages hensyn til, at skadelidte  

 mister muligheden for at fortsætte i arbejde på fuld tid.
Hvis  

 der er et reelt løntab på 15 procent eller derover, som skyldes  

 arbejdsskaden, erstattes dette.
I situation 2 skal der tages hensyn til, hvad de konkrete  

 følger af arbejdsskaden er, fx om skadelidte helt forlader  

 arbejdsmarkedet.
Erstatningen fastsættes i overensstemmelse med  

 arbejdsskadens konkrete følger og udmåles i forhold til  

 indtægten ved deltidsarbejdet.
Kapitel 8 Når skaden er sket under bibeskæftigelse  

 eller i et arbejdsforhold, der har karakter af en tidsbegrænset  

 beskæftigelse 8.1 Skaden sker under en bibeskæftigelse Skaden sker under bibeskæftigelse for eksempel som  

 aftenskolelærer eller som halvprofessionel fodboldspiller.
 Arbejdsskaden kan efter omstændighederne hindre  

 skadelidte i midlertidigt eller varigt at fortsætte sin  

 bibeskæftigelse.
 I særlig alvorlige situationer kan skaden tillige  

 hindre skadelidte midlertidigt eller varigt i hovedbeskæftigelsen.
Erstatningen Skadens faktiske betydning for skadelidtes indtjeningsevne  

 eller erhvervsmuligheder lægges til grund ved afgørelsen om  

 erhvervsevnetabet.
 Når erstatningen fastsættes, tages der hensyn  

 til, om bibeskæftigelsen er af varig eller tidsbegrænset art.
Er der tale om en varig bibeskæftigelse, skal  

 erstatningen fastsættes på sædvanlig vis.
Erstatningen kan  

 gives både som løbende og som kapitalerstatning.
Er der tale om tidsbegrænset bibeskæftigelse  

 vil erstatningen også være tidsbegrænset.
Vi vil derfor  

 normalt udbetale erstatningen som en løbende ydelse, selv om  

 nedsættelsen er under 50 procent.
Eksempel 42 En 30-årig halvprofessionel fodboldspiller  

 måtte opgive sin fodboldkarriere, hvor han tjente ca. 50.000 kr.  

 årligt.
Han bevarede sin hovedbeskæftigelse, hvorved han tjente  

 200.000 kr. årligt.
Erhvervsevnetabet fastsættes til 20 procent,  

 det vil sige ud fra indtægten ved fodboldspillet.
Erstatningen blev  

 tidsbegrænset til 5 år svarende til den periode, hvori han kunne  

 have påregnet at fortsætte sin fodboldkarriere.
Hvis skaden  

 tillige berører hans evne til at klare hovedbeskæftigelsen, kan  

 der blive tale om at fastsætte et højere erhvervsevnetab og  

 erstatning i en længere periode.
8.2 Skaden sker i en tidsbegrænset  

 beskæftigelse Tilsvarende spørgsmål kan opstå,  

 når skaden er sket under en tidsbegrænset  

 fuldtidsbeskæftigelse, for eksempel under ansættelse som fuldtids  

 kontraktansat fodboldspiller.
Der er tale om et erhverv, man ikke kan  

 forvente at fortsætte til den almindelige pensionsalder på 67  

 år.
 Der lægges i disse sager vægt på de  

 samme forhold som er omtalt ovenfor under skader indtrådt under  

 bibeskæftigelse.
Erstatningen Udgangspunktet er, at tab af erhvervsevne kan erstattes  

 for den periode, hvor skadelidte kunne forvente at have denne  

 beskæftigelse.
Eksempel 43 En 25-årig professionel fodboldspiller, der  

 tidligere var kontorassistent, måtte opgive sin fodboldkarriere.
Han  

 opnår herefter beskæftigelse som kontorassistent til en  

 løn, der svarede til ca. 1/3 af lønnen som fodboldspiller.
Vi  

 fastsætter erhvervsevnetabet til 65 procent i 10 år, svarende til  

 den periode, hvori han kunne have på regnet at fortsætte sin  

 fodboldkarriere.
Modifikation Dette udgangspunkt modificeres, når skadelidte som  

 følge af arbejdsskaden ikke kan opnå ny beskæftigelse  

 efter udløbet af den tidsbegrænsede ansættelse.
 I sådanne sager er udgangspunktet, at erstatningen  

 ydes i en længere periode, eventuelt indtil pågældende  

 fylder 67 år.
Professionelle fodboldspillere Når en professionel fodboldspiller får en  

 arbejdsskade, gives erstatningen som udgangspunkt indtil han fylder 35  

 år.
Det gælder, selv om ansættelseskontrakten måtte  

 ophøre tidligere.
Praksis er begrundet med, at tiden som aktiv  

 professionel fodboldspiller typisk ophører omkring dette  

 tidspunkt.
Kapitel 9 Særlige forhold om løbende erstatning Hvis erhvervsevnen er nedsat med 50 procent eller derover,  

 skal erstatningen udbetales som en løbende ydelse, men efter  

 skadelidtes anmodning kan den del af erstatningen, der svarer til 50 procent,  

 omsættes til et kapitalbeløb.
Det følger af lovens  

 § 43.
Tidspunkt for udbetaling Efter lovens § 32, stk. 6, udbetales erstatningen fra  

 afgørelsestidspunktet.
 Når særlige omstændigheder taler for  

 det, kan erstatningen udbetales fra et andet tidspunkt, der kan ligge  

 både før og efter afgørelsestidspunktet.
 Ved den første afgørelse om erstatning for  

 tab af erhvervsevne, kan der tidligst udbetales erstatning fra datoen for  

 anmeldelsen enten til forsikringsselskabet eller til  

 Arbejdsskadestyrelsen.
 Hvis sagen genoptages kan erstatningen tidligst udbetales  

 eller forhøjes fra anmodningen om genoptagelse.
Arbejdsskadestyrelsen kan have besluttet, at en  

 afgørelse skal revideres på et nærmere angivet tidspunkt.  

 Ved revision kan der udbetales erstatning fra datoen for de  

 indtægtsmæssige ændringer, der begrunder ændringer i  

 erstatningen for tab af erhvervsevnetab, selv om dette tidspunkt ligger forud  

 for revisionsdatoen.
Det skyldes, at revisionsdatoen er fastsat  

 skønsmæssigt, og tidspunktet bør derfor ikke i sig selv  

 udelukke, at erstatning kan gives fra et tidligere tidspunkt.
 Hvis revisionen eller genoptagelsen munder ud i en  

 nedsættelse af erstatningen for tab af erhvervsevne sker  

 ændringen fra den førstkommende måned efter  

 Arbejdsskadestyrelsens nye afgørelse.
Ophør Når skadelidte fylder 67 år, bortfalder den  

 løbende erstatning og afløses af et engangsbeløb, der  

 udgør to gange den årlige erstatning.
Det følger af  

 lovens § 32, stk. 7.
 Samme regel gælder, når erstatningen tilkendes  

 på et tidspunkt, hvor skadelidte er fyldt 67 år.
Personlig erstatning Erstatningen er en personlig erstatning.
Retten til  

 erstatning bortfalder derfor, når skadelidte dør, inden der  

 træffes afgørelse om erhvervsevnetab.
Skadelidtes efterladte kan  

 eventuelt få erstatning efter lovens regler om erstatning for tab af  

 forsørger.
Der henvises til Arbejdsskadestyrelsens vejledning om  

 erstatning ved dødsfald.
Kapitel 10 Specielt om kapitalerstatninger Hvis erhvervsevnen er nedsat med mindre end 50 procent,  

 skal erstatningen som hovedregel udbetales som et engangsbeløb.
Det  

 følger af lovens § 43.
Hvis der er tale om en midlertidig erstatning udbetales  

 den altid som en løbende erstatning.
Det gælder selvom  

 erhvervsevnetabet er mindre end 50 procent.
Hvis der alene er truffet  

 midlertidig afgørelse om erstatning for tab af erhvervsevne efter  

 § 31, stk. 4, kan erstatningen ikke udbetales som et  

 engangsbeløb.
Dette fremgår af § 43, stk. 1.
Kapitel 11 Fordeling af erstatningen for tab af erhvervsevne ved  

 flere skader 11.1 Alle skader giver i sig selv ret til erstatning Skadelidte har været udsat for flere arbejdsskader,  

 der hver for sig berettiger til erstatning.
Tab af erhvervsevne skal hver  

 gang vurderes med udgangspunkt i, hvordan skadelidtes situation er efter den  

 seneste skade.
Eksempel 44 Skadelidte har på grund af en arbejdsskade skiftet  

 job.
Han gik 15 procent ned i løn og fik erstatning for tab af  

 erhvervsevne på 15 procent.
I sit nye job kommer han ud for en alvorlig  

 ulykke.
Arbejdsskade nr. 2 medfører, at han fremover kun kan arbejde  

 på halv tid og til den halve løn.
Vi fastsætter  

 erstatningen for tab af erhvervsevne til 50 procent.
Der skal ikke ved  

 udmålingen af erhvervsevnetabet ved 2. skade tages hensyn til, at han  

 har fået erstatning for tab af erhvervsevne for 1. skade.
Men  

 erstatningens størrelse udmåles på grundlag af en lavere  

 årsløn end ved den 1. skade.
Erstatningen for tab af erhvervsevne skal betales af det  

 forsikringsselskab, som skadelidtes arbejdsgiver havde tegnet forsikring hos  

 på skadestidspunktet.
Det kan derfor være forskellige  

 forsikringsselskaber, der skal erstatte erhvervsevnetabet, når der er  

 to eller flere arbejdsskader.
11.2 De enkelte skader berettiger ikke hver især  

 til erstatning Skadelidte kan have flere arbejdsskader, hvor de enkelte  

 skader hver især ikke giver ret til erstatning for tab af erhvervsevne,  

 fordi de ikke i sig selv har påvirket erhvervsevnen.
Der er altså  

 tale om små skader.
De mange småskader kan til sammen  

 medføre, at skadelidte ophører med at arbejde og måske  

 tilkendes førtidspension på grund af arbejdsskaderne og  

 eventuelt andre forhold.
 Da den pågældende må høre op med  

 at arbejde, er der ikke tvivl om, at han skal have erstatning for tab af  

 erhvervsevne.
 Hvis der er flere arbejdsgivere inde i billedet og dermed  

 måske flere forsikringsselskaber, som kan komme til at betale  

 erstatningen, skal det overvejes, om erstatningen skal fordeles på  

 flere selskaber.
Vægtning Det skal i denne forbindelse vurderes, hvilken af flere  

 arbejdsskader, der rent faktisk påvirker erhvervsevnen.
Ved hver enkelt  

 arbejdsskade skal arten og omfanget vurderes.
 Det kan føre til, at et enkelt selskab muligvis  

 tillægges den største, eventuelt den fulde erstatningspligt,  

 selv om arten og omfanget af den arbejdsskade, der kan hen føres til  

 dette selskab, kun berettiger til en mindre erstatning.
Retningslinier Udgangspunktet er, at det forsikringsselskab, der har  

 forsikringen for den sidste skade, har den fulde erstatningspligt, hvis:
 Erstatning for tab af erhvervsevne må betales af  

 flere forsikringsselskaber, hvis flere af skaderne i sig selv har  

 påvirket erhvervsevnen.
Eksempel 45 Skadelidte får forhøjet almindelig  

 førtidspension.
Der er ikke andre forhold end de fire skader, der er  

 grundlag for pensionen.
Vi fastsætter erstatningen for tab af erhvervsevne  

 til 50 procent.
Det er alene 1. skade (knælidelsen) og 4. skade  

 (kronisk bronkitis), der i væsentlig grad har påvirket  

 skadelidtes erhvervsevne.
Det betyder, at erstatningen for tab af  

 erhvervsevne skal fordeles mellem de 2 forsikringsselskaber, hvor skadelidtes  

 arbejdsgivere havde tegnet arbejdsskadeforsikring på  

 skadestidspunkterne.
Knælidelse og bronkitis er konkret vurderet  

 ligeværdige årsager til tilkendelsen af førtidspension, og  

 erstatningen for tab af erhvervsevne fordeles derfor ligeligt mellem  

 selskaberne.
