 I tilslutning til Udenrigsministeriets bekendtgørelse nr. 83 af 11.  

 december 1972 og efterfølgende bekendtgørelser, senest nr. 33 af 2. april  

 1992, Lovtidende C, meddeles det, at nedenævnte lande med virkning fra de  

 vedføjede datoer har ratificeret eller tiltrådt den i Wien den 24. april 1963  

 undertegnede konvention om konsulære forbindelser:
 Den tjekkiske Republik har i notifikationen tilbagetrukket en  

 erklæring afgivet ved undertegnelsen den 31. marts 1964 vedrørende alle  

 staters ret til at deltage i multilaterale aftaler.
 Barbados har taget et sålydende forbehold vedrørende konventionens  

 artikel 44, stk. 3:
 »Barbados« Regering erklærer herved, at den vil fortolke  

 undtagelsen der tilstås konsulatsmedlemmer ifølge artikel 44, stk. 3 fra  

 forpligtelsen til at afgive vidneforklaringer om anliggender, der står i  

 forbindelse med varetagelsen af deres opgaver som kun vedrører handlinger,  

 for hvilke konsulære embedsmænd og administrative og tekniske medarbejdere  

 ved konsulater nyder immunitet i forhold til modtagerstatens judicielle eller  

 administrative myndigheder i overensstemmelse med konventionens artikel 43'.
 Vietnam har taget et sålydende forbehold vedrørende konventionen:  

 »Den socialistiske republik Vietnam vil ikke give konsulater, der er  

 ledet af honorære konsulatsembedsmænd, ret til at anvende diplomatiske eller  

 konsulære kurerer, diplomatiske eller konsulære kurersække eller kode- og  

 chiffermeddelser; ej heller kan andre regeringers diplomatiske eller  

 konsulære poster have ret til at kommunikere på disse måder med honorære  

 poster ledet af en honorær konsularembedsmand medmindre Den socialistiske  

 republik Vietnams regering giver udtrykkelig tilladelse dertil i et særligt  

 tilfælde.
Udenrigsministeriet, den 7. juli 1994 F.M.
