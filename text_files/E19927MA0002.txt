 Told- og Skattestyrelsen blev spurgt, om der skal betales moms af nogle  

 ydelser, som foretages af private hjemmehjælpere.
 Ydelserne kan bestå af hjælp med personlig hygiejne, udflugter, ferieture,  

 hjælp til at holde fødselsdage og almindelig husgerning såsom rengøring,  

 indkøb etc.
 Told- og Skattestyrelsen traf afgørelse om, at virksomheder, der udfører  

 privat hjemmehjælp, hvori der foruden ydelser, der er momsfri efter  

 momslovens § 2, stk. 3, litra b, indgår momspligtige ydelser såsom rengøring,  

 indkøb etc, skal momsregistreres og betale moms ved salget af de nævnte  

 ydelser.
 Private hjemmehjælpere, der udfører både momspligtige og momsfri ydelser,  

 skal derfor ved udstedelse af fakturaer anføre de momspligtige ydelser for  

 sig selv med særskilt sammentælling, jf. momslovens § 17, stk. 6.
