Resumé  


  

 Danmarks Statistik (DS) ønskede at flytte fra et lejemål i en af statens  

 ejendomme.
Den samlede fremtidige huslejeudgift ville stort set svare til,  

 hvad  

 DS betalte på daværende tidspunkt.
Det blev under sagen gjort klart - bl.a.  

 på  

 grund af den politiske interesse for flytteplanerne - at indgåelse af  

 lejekontrakten for det nye lejemål skulle forelægges Folketingets  

 Finansudvalg  

 (FFU) gennem aktstykke udfærdiget af Boligministeriet (BM).
Efter et møde mellem BM, Finansministeriet (FM), DS og  

 Økonomiministeriet blev flytteplanerne opgivet.
Herefter begærede A  

 aktindsigt  

 i "flyttesagen" vedrørende DS.
FM og BM afslog begæringen under  

 henvisning til, at sagen vedrørte overvejelser om tilvejebringelse af  

 bevillingsmæssig hjemmel og dermed - efter reglen i offentlighedslovens § 2,  

 stk. 2 - ikke var undergivet offentlighed i forvaltningen.
Ombudsmanden udtalte, at begrebet "sager om lovgivning"  

 i § 2, stk. 2, må afgrænses snævert, og at denne fortolkning principielt må  

 være den samme, uanset om der begæres aktindsigt, før sagen forelægges for  

 Folketinget, eller efter et projekt er opgivet.
Med hensyn til  

 bevillingslovgivning, herunder konkrete bevillingssager, bemærkede  

 ombudsmanden, at i en sag, hvor det udgiftsmæssige aspekt er underordnet, men  

 dog kræver en forelæggelse for FFU, vil det i almindelighed ikke være  

 holdbart  

 at udstrække undtagelsesbestemmelsen til hele den sag, som danner baggrund  

 for  

 finansudvalgsforelæggelsen.
I den foreliggende sag udtalte ombudsmanden, at det var  

 nødvendigt at sondre mellem på den ene side bevillingssagen og på den anden  

 side selve flyttesagen.
Ombudsmanden konkluderede, at der ikke havde været  

 hjemmel i offentlighedslovens § 2, stk. 2, til at undtage samtlige dokumenter  

 i  

 flyttesagen fra aktindsigt og henstillede til FM og BM at træffe en ny  

 afgørelse vedrørende A's begæring om aktindsigt. (J. nr. 1990-1581-29).
 Sag om eventuel flytning af Danmarks Statistik en  

 lovgivningssag? Sagsbegrebet.
 A klagede over Boligministeriets  

 og Finansministeriets afslag på at give ham aktindsigt i en sag vedrørende  

 Danmarks Statistiks ønske om at flytte til nye lokaler.
Det fremgik af akterne, at  

 Danmarks Statistik i sommeren 1990 ønskede at flytte fra lejemål i statens  

 ejendom Sct.
Kjelds Gård i Sejrøgade på Østerbro, til en ejendom i Brøndby.  

 Økonomiministeriet, Boligministeriet, Slots- og Ejendomsstyrelsen samt  

 Finansministeriet blev involveret i sagen.
Flytteønsket var bl.a.  

 begrundet i dårligt indeklima og ringe vedligeholdelsestilstand for lokalerne  

 i  

 Sejrøgade.
Boligministeriet og Finansministeriet modsatte sig planerne, da  

 man  

 forudså vanskeligheder ved at genudleje til anden side.
Gennemførelse af  

 flytteplanerne ville indebære, at der skulle indgås en lejekontrakt med 10  

 års  

 uopsigelighed for det nye lejemål.
Den samlede fremtidige huslejeudgift ville  

 stort set svare til, hvad Danmarks Statistik betalte for lokalerne i  

 Sejrøgade.
 Det blev under sagen gjort  

 klart - bl.a. på grund af den politiske interesse for flytteplanerne - at  

 indgåelse af lejekontrakten for det nye lejemål skulle forelægges  

 Folketingets  

 Finansudvalg gennem aktstykke udfærdiget af Boligministeriet.
 Efter et møde afholdt den 7.  

 september 1990 med deltagelse af Boligministeriet, Finansministeriet,  

 Danmarks  

 Statistik og Økonomiministeriet blev flytteplanerne skrinlagt.
Ved to skrivelser af 29.  

 september 1990 begærede A aktindsigt i "den såkaldte  

 "flyttesag"  

 vedrørende Danmarks Statistik, dvs.
Danmarks Statistiks ønske om at flytte  

 fra  

 bygningen på Østerbro".
 Begæringerne var stilet til  

 Finansministeriet og Boligministeriet.
 Begge ministerier afslog  

 begæringen under henvisning til, at sagen vedrørte overvejelser om  

 tilvejebringelse af bevillingsmæssig hjemmel og dermed  efter reglen i  

 offentlighedslovens § 2, stk. 2  ikke var undergivet offentlighed i  

 forvaltningen.
 Herefter klagede A til mig.
Boligministeriet og  

 Finansministeriet afgav enslydende udtalelser til sagen.
Ministerierne  

 anførte  

 bl.a.:
 " ...
Sagen drejer sig om  

 overvejelser om at skaffe bevillingsmæssig dækning for udgifter til en  

 flytning  

 af Danmarks Statistik.
Denne flytning blev opgivet.
Efter ... ministeriets  

 opfattelse er det netop meningen med reglen i § 2, stk. 2, at det skal være  

 muligt at foretage interne overvejelser om lovgivning - herunder  

 bevillingslove  

 - uden at offentligheden får indsigt heri.
Det er ... ministeriets  

 opfattelse,  

 at dokumenter i sager om lovgivning - herunder bevillingslove - kun  

 undergives  

 aktindsigt, såfremt lovforslag faktisk fremsættes for Folketinget, og en  

 sådan  

 fremsættelse vil som nævnt ikke finde sted i den foreliggende sag.
... " Sagens akter bestod af  

 diverse notater om baggrunden for og konsekvenserne af at flytte Danmarks  

 Statistik.
Der var efter de afholdte møder udarbejdet mødereferater.
Der var  

 ligeledes udarbejdet et udkast til aktstykke til finansudvalget vedrørende  

 flytningen.
Sagen indeholdt en relativt omfattende korrespondance mellem de  

 involverede myndigheder.
 I en skrivelse til A udtalte  

 jeg følgende:
 "1. Offentlighedsloven -  

 der regulerer bl.a. pressens adgang til aktindsigt i forvaltningens  

 dokumenter  

 - gælder som udgangspunkt for al virksomhed, der udøves af den offentlige  

 forvaltning.
 Det fremgår dog af lovens §  

 2, stk. 2, at "sager om lovgivning, herunder bevillingslove" kun er  

 omfattet af loven, "for så vidt lovforslag er fremsat for  

 Folketinget". Bestemmelsen omfatter ifølge forarbejderne også konkrete  

 bevillingssager, der forelægges for Folketingets Finansudvalg i form af  

 aktstykker.
Det er forudsat, at  

 dokumenter i sager om lovgivning, herunder bevillingslove, kun undergives  

 aktindsigt, såfremt lovforslaget faktisk fremsættes for Folketinget.
Et  

 lovforslag, der bortfalder inden fremsættelsen, vil således ikke være  

 omfattet  

 af offentlighedsloven.
Også bevillingssager, som bortfalder inden  

 forelæggelsen for Folketingets Finansudvalg, undtages fra aktindsigt  

 (Folketingstidende  

 1985/86, tillæg A, sp. 207, og betænkning 857/1978, s. 39, 100 og 115).
 2. Holdbarheden af det  

 meddelte afslag på aktindsigt afhænger herefter af, om de omhandlede  

 dokumenter vedrørende evt. flytning af Danmarks Statistik korrekt er henført  

 under begrebet "sager om lovgivning, herunder bevillingslove".
Offentlighedslovens  

 sagsbegreb er ikke defineret i lovteksten og er heller ikke søgt præciseret i  

 forarbejderne.
Loven må således antages at henholde sig til sædvanlig  

 sprogbrug  

 og tilsvarende administrative traditioner.
Det giver sjældent  

 fortolkningsproblemer,  

 når der begæres aktindsigt i sager i gængs forstand, dvs. konkrete  

 afgørelsessager.
Er der derimod tale om forvaltningens faktiske virksomhed,  

 om  

 mere omfattende enkeltdispositioner eller om forvaltningens generelt prægede  

 virksomhed, er sagsbegrebet helt upræcist og i realiteten indholdsløst som  

 selvstændigt kriterium for fastlæggelse af lovens anvendelsesområde.
 Den journaliseringsmæssige og  

 praktiske (sagsomslag mv.) behandling og opbevaring af dokumenterne er  

 vejledende, men kan selvsagt ikke i sig selv være afgørende for, hvorvidt der  

 skal gives aktindsigt.
Ved fortolkningen af  

 udtrykket "sager om lovgivning" og den heraf følgende undtagelse må  

 det afgørende efter min mening være undtagelsesbestemmelsens formål,  

 sammenholdt med lovens ordning i øvrigt.
Formålet er at beskytte den  

 politiske  

 beslutningsproces.
Offentlighedsloven indeholder ikke nogen almindelig  

 undtagelsesbestemmelse til beskyttelse heraf.
I stedet er der på begrænsede  

 områder, hvor politiske synspunkter i særlig grad gør sig gældende, gjort  

 undtagelse til beskyttelse af netop denne, eller netop denne del af den  

 politiske beslutningsproces.
Jeg henviser ud over § 2, stk. 2, til  

 bestemmelserne i lovens § 10, nr. 1, og § 10, nr. 2. Denne lovgivningsteknik  

 indebærer efter min mening, at sagsbegrebet i § 2, stk. 2, må afgrænses  

 snævert, og således at det kun omfatter handlinger og dokumenter med nær  

 tilknytning til den lovgivningspolitiske proces.
Fortolkningen af § 2, stk. 2,  

 må principielt være den samme, uanset om der begæres aktindsigt, før sagen  

 forelægges for Folketinget, og der kun er tale om en tidsbegrænset  

 undtagelse,  

 eller aktindsigt begæres, efter at projektet er opgivet, og der er tale om en  

 definitiv undtagelse fra aktindsigt, jf. ovenfor under 1. I praksis vil  

 situationerne dog nok være temmelig forskellige.
Hensynet til beskyttelse af  

 den politiske beslutningsproces - som må være afgørende i tvivlstilfælde -  

 vil formentlig normalt stå stærkere, når projektet stadig er i live og ønskes  

 forelagt for Folketinget, end i situationer hvor der begæres aktindsigt i et  

 opgivet projekt.
 3. Afgrænsningsproblemet  

 består bl.a. i forhold til centraladministrationens arbejde med generelle  

 spørgsmål, undersøgelsesvirksomhed, planlægning mv., hvor lovgivning nok er  

 en mulighed, men en fjern og usikker mulighed.
Efter min opfattelse må det  

 som udgangspunkt for anvendelse af § 2, stk. 2, kræves, at der foreligger et  

 lovgivningsprojekt af et bestemt, relativ præcist angivet indhold, særlig i  

 henseende til hvilke emner der søges reguleret.
Det må endvidere normalt  

 kræves, at det påtænkte lovforslag forventes fremsat inden for nær fremtid.  

 Et  

 præcist angivet, men omfattende lovgivningsprojekt vil naturligvis kunne være  

 meget tidkrævende, f.eks. ved overgivelse af opgaven til et særligt  

 lovforberedende  

 udvalg.
I så fald må tidsfaktoren komme i anden række og hovedvægten lægges  

 på  

 den målrettede virksomhed.
 4. Hvis begæringen om  

 aktindsigt utvivlsomt omfatter en sag om lovgivning i ovennævnte forstand,  

 foreligger der spørgsmål om, hvilke dokumenter der indgår i lovgivningssagen.  

 Der vil navnlig kunne være tvivl i tilfælde, hvor det aktuelle  

 lovgivningsinitiativ  

 er en udløber af en mere omfattende sag, og/eller hvor lovgivningsprojektet  

 har nær sammenhæng med den løbende forvaltningsvirksomhed på området og for  

 en  

 del er baseret på dokumenter, der er tilvejebragt i den forbindelse.
 Efter min opfattelse vil  

 udtrykket sager om lovgivning i offentlighedslovens § 2, stk, 2, i  

 overensstemmelse med det ovenfor omtalte fortolkningsprincip normalt kun  

 omfatte dokumenter, der er tilvejebragt med henblik på det aktuelle  

 lovgivningsprojekt.
 Jeg henviser i den  

 forbindelse også til motiverne til offentlighedslovens § 2, stk. 2, hvor der  

 som eksempler på, hvilke dokumenter der omfattes af bestemmelsen - altså  

 indgår  

 i en sag om lovgivning - er nævnt "udtalelser fra organisationer og fra  

 underordnede myndigheder og institutioner" samt "betænkninger eller  

 redegørelser fra sagkyndige udvalg, arbejdsgrupper mv., der har fået til  

 opgave at tage stilling til lovgivningsspørgsmål." (Niels Eilschou Holm,  

 Kommentar til Offentlighedsloven, Kbh. 1971, s. 98, smh. samme forfatter i  

 Juridisk  

 Grundbog I 1975 s. 106, og Betænkning 857/1978 om Offentlighedslovens  

 Revision, s. 100, hvortil der henvises i bemærkningerne til lovforslaget  

 Folketingstidende 1985/86, tillæg A, sp.  

 207  

 f  

 ). Der er tale om dokumenter, som forudsætter  

 eksistensen af et bestemt, nærmere angivet lovgivningsprojekt, og som er  

 udarbejdet som led i den pågældende myndigheds eller institutions deltagelse  

 i  

 lovgivningsprocessen.
5. Om bevillingslovgivning,  

 herunder konkrete bevillingssager, der forelægges Folketingets Finansudvalg,  

 gælder det særlige forhold, at lovgivningsspørgsmålet alene omfatter  

 udgiftsforbruget i forbindelse med dispositioner, afgørelser,  

 kontraktsindgåelser  

 mv., der udgør sager i sædvanlig (materiel) forstand.
Det udgiftsmæssige  

 aspekt  

 kan være mere eller mindre fremtrædende.
Nogle gange dominerer det.
Andre  

 gange er bevillingsbehovet en underordnet del af en beslutning, der har  

 vidtgående implikationer i andre henseender, f.eks. flytning af en  

 statsinstitution til provinsen eller sager om privatisering af offentlig  

 virksomhed.
Hertil kommer, at der kan  

 være tvivl om, hvorvidt en konkret bevillingssag bliver forelagt for  

 Folketingets Finansudvalg.
Der gælder visse retningslinier for, hvilke sager  

 der skal forelægges, jf.
Finansministeriets budgetvejledning (1989), afsnit  

 61. Herudover forelægges i betydeligt omfang sager, som det af andre grunde  

 findes hensigtsmæssigt at forelægge for finansudvalget.
En hvilken som helst  

 forvaltningssag af blot nogen økonomisk og samfundsmæssig betydning kan for  

 så  

 vidt blive til en sag, hvor der udfærdiges aktstykke.
 Disse forhold - og hensynet  

 til, at der ikke sker udhuling af offentlighedslovens grundprincip - kræver  

 efter min mening, at der foretages en forholdsvis snæver afgrænsning af den  

 sag, der omhandler fremskaffelse af bevillinger via Folketinget, og som  

 dermed  

 kan undtages fra aktindsigt efter § 2, stk. 2.
 Hvor det udgiftsmæssige  

 aspekt er underordnet, men dog kræver en finansudvalgsforelæggelse, eller  

 hvor  

 en sådan forelæggelse sker uden at være påkrævet (på tilsvarende måde som  

 forvaltningssager ofte forelægges Folketingets øvrige stående udvalg), vil  

 det  

 efter min opfattelse i almindelighed ikke være holdbart at udstrække  

 undtagelsesbestemmelsen til hele den sag, som danner baggrund for  

 finansudvalgsforelæggelsen,  

 og som der henvises til i aktstykket.
Konsekvensen er, at der ofte  

 må sondres mellem på den ene side bevillingssagen, dvs. sagen om udfærdigelse  

 af aktstykke til finansudvalget, og på den anden side sagen defineret i  

 relation til den påtænkte disposition over for omverdenen.
Bevillingssagen  

 vil  

 efter omstændighederne kun omfatte selve aktstykket og udkast hertil samt  

 brevveksling om, hvad der skal stå i aktstykket.
Sagens øvrige dokumenter vil  

 ikke kunne undtages fra aktindsigt efter § 2, stk. 2, men eventuelt efter  

 andre  

 af lovens undtagelsesbestemmelser.
 6. I den foreliggende sag om  

 flytning af Danmarks Statistik er det efter min opfattelse nødvendigt at  

 sondre mellem på den ene side bevillingssagen og på den anden side selve  

 flyttesagen,  

 dvs. den sag, hvor der i anledning af ønsket fra Danmarks Statistik foretages  

 undersøgelser og udveksles oplysninger og synspunkter vedrørende behovet for  

 og  

 hensigtsmæssigheden af at flytte til andre lokaler.
Der har efter min opfattelse  

 ikke i bestemmelsen i offentlighedslovens § 2, stk. 2, været hjemmel til, som  

 sket, at undtage samtlige dokumenter i flyttesagen fra aktindsigt." Jeg gjorde Finansministeriet  

 og Boligministeriet bekendt med min opfattelse og henstillede samtidig til  

 ministerierne at træffe en ny afgørelse vedrørende A's begæring om  

 aktindsigt.
