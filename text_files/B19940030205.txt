§ 1 I Arbejdsministeriets bekendtgørelse nr. 906 af 1. december 1993 som  

 ændret ved bekendtgørelse nr. 134 af 24. februar 1994 foretages følgende  

 ændringer:
 1. Efter § 22 indsættes:
 »§ 22 a.  Ansatte i et arbejdstilbud hos en  

 offentlig arbejdsgiver har efter aftale med arbejdsgiveren ret til i  

 umiddelbar forlængelse af arbejdstilbuddet at få tilbud om jobtræning efter  

 lov om en aktiv arbejdsmarkedpolitik hos den samme arbejdsgiver.  

 Arbejdstilbuddet og tilbuddet om jobtræning kan derved sammenlagt udgøre op  

 til 12 måneder.
 Stk. 2.  Ved tilbud om jobtræning efter stk. 1, er der  

 ikke krav om forudgående ledighed, og der skal ikke ske en ny vurdering af,  

 om ansættelsen indebærer en merbeskæftigelse.«.
Stk. 3.  Medlemmer, der i forlængelse af et offentligt  

 arbejdstilbud har fået tilbud om jobtræning, indplaceres efter reglerne i §§  

 6-10, idet perioden med jobtræning medregnes med periodens faktiske længde,  

 jf. § 55, stk. 7 i lov om arbejdsløshedsforsikring m.v.' § 2 Bekendtgørelsen træder i kraft den 28. april 1994 og har virkning for  

 arbejdstilbud, som afsluttes i perioden fra den 28. april til og med den 30.  

 september 1994.
