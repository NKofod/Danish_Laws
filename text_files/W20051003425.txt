Stipendium modtaget i udlandet - skattepligt Klagen vedrører, om  

 stipendium modtaget fra Norge er skattepligtigt i Danmark.
Landsskatterettens afgørelse Skatteankenævnet har for  

 indkomstårene 2001 og 2002 ikke anset stipendium modtaget fra Norge med  

 henholdsvis 63.691 kr. og 33.320 kr. for skattefrit i henhold til artikel 20  

 i  

 dobbeltbeskatningsoverenskomsten af 23. september 1996 mellem de nordiske  

 lande.
 Landsskatteretten stadfæster  

 skatteankenævnets afgørelse.
Sagens oplysninger Klageren, der er norsk  

 statsborger, flyttede den 1. oktober 1996 fra Norge til Danmark.
I perioden fra 1. oktober  

 1996 til ca. 1. juni 1997 deltog klageren i et dansekursus på B.
I perioden  

 fra  

 1. september 1997 til ca. 1. april 1998 deltog klageren i et kursus i  

 kropsterapi og massage på C .
Klageren har oplyst, at hun i  

 juni, juli og august måned 1997 og i perioden fra 1. april til ca. 1.  

 september  

 1998 har opholdt sig i Norge, og at hun fremlejede sin bolig i perioden fra  

 1.  

 april til 1. september 1998 for 1.500 kr. pr. måned.
Fremlejeren har ikke  

 været  

 tilmeldt det danske folkeregister.
 Den 1. september 1998  

 påbegyndte klageren teologistudiet på D Universitet.
 Klageren blev den 21. juli  

 2001 gift med E, der er dansk statsborger i Norge. Ægteparret havde i  

 indkomstårene 2000 og 2001 et barn, der er født den 28. oktober 2000.
 Klageren og hendes ægtefælle  

 udrejste fra Danmark til Norge henholdsvis den 1. juni 2003 og den 30. juni  

 2003.
 Klageren har været tilmeldt  

 folkeregisteret i Danmark  

 i følgende  

 perioder:
15. november 1996 - 5. juli 1997 5. juli 1997 - 1. september 1997 1. september 1997 - 5. maj 1999 5. maj 1999 - 14. april 2000 14. april 2000 - 28. august 2001 28. august 2001 - 1. juni 2003 1. juni 2003 Udrejst til Norge Klageren har i indkomstårene  

 2001 og 2002 modtaget stipendium fra F i Norge med henholdsvis 68.485 NOK og  

 34.000 NOK, svarende til henholdsvis 63.691 kr. og 33.320 kr.
Stipendiet er  

 skattefrit i Norge.
Skatteankenævnets afgørelse Klageren er i indkomstårene  

 2001 og 2002 skattepligtig til Danmark af stipendium modtaget fra Norge med  

 henholdsvis 68.485 NOK og 34.000 NOK, svarende til henholdsvis 63.691 kr. og  

 33.320 kr.
 Efter artikel 20 i  

 dobbeltbeskatningsoverenskomsten af 23. september 1996 mellem de nordiske  

 lande  

 er det en betingelse for at kunne oppebære studiestøtten skattefrit, at  

 klageren, umiddelbart inden hun påbegyndte sit studium, var hjemmehørende i  

 Norge.
 Det fremgår af  

 ligningsvejledningen 2001 afsnit D.A.1.1.2., at man normalt betragtes som  

 havende bevaret sin tilknytning til Danmark, hvis man fortsat har rådighed  

 over  

 en bolig i Danmark og ikke fremlejer/udlejer denne uopsigeligt i mindst 3 år.
 Klageren har siden 1. oktober  

 1996 haft bopæl i Danmark og er først påbegyndt uddannelsen 1. september  

 1998.  

 I den mellemliggende periode har hun opholdt sig delvis i Danmark og delvis i  

 Norge, men har bevaret bopæl i og tilknytning til Danmark og dermed den fulde  

 skattepligt til Danmark i hele perioden.
Klageren findes ikke ved sit  

 ophold i Norge at have opgivet tilknytningen til Danmark på en sådan måde, at  

 skattepligten i henhold til kildeskatteloven er ophørt.
Der er herved henset  

 til, at klageren havde søgt ind på teologistudiet ved D Universitet og ikke  

 opgav sin lejlighed, men valgte at fremleje lejligheden for en kort periode  

 på  

 5 måneder og beholde sin danske adresse for at sikre sig muligheden for at  

 komme retur til Danmark.
 Da klageren således  

 umiddelbart før påbegyndelsen af sit studium ikke var hjemmehørende i Norge,  

 men derimod i Danmark, er hun ikke omfattet af  

 dobbeltbeskatningsoverenskomstens artikel 20. Klageren er således fuldt  

 skattepligtig til Danmark, også af beløb udbetalt af F i Norge.
Klagerens påstand og argumenter Klageren har fremsat påstand  

 om, at stipendium modtaget fra Norge med henholdsvis 63.691 kr. og 33.320 kr.  

 i  

 indkomstårene 2001 og 2002 er skattefrit i henhold til artikel 20 i  

 dobbeltbeskatningsoverenskomsten af 23. september 1996 mellem de nordiske  

 lande.
Til støtte for påstanden har  

 klageren bl.a. anført, at hun er norsk statsborger, at hun udelukkende har  

 opholdt sig i Danmark i uddannelsesøjemed, og at hun umiddelbart før  

 studieopholdet i Danmark var hjemmehørende i Norge.
Studiestøtten, der er et  

 skattefrit stipendium fra F i Norge, skal derfor ikke skal medregnes til den  

 skattepligtige indkomst i Danmark Studiestøtten fra Norge er  

 efter norske regler skattefri.
Som studerende får man et fast årligt beløb  

 fra  

 Lånekassen i Norge.
Hvor stor en del, der gives som stipendium, og hvor stor  

 en  

 del, der gives som lån, varierer afhængig af studieprogression,  

 sygdomsperioder, barsel/graviditet osv.
Da hun i oktober 2000 fik en datter,  

 blev en stor del af studielånet for 2001 konverteret til stipendium.
Dette  

 skyldes, at en kvinde på barsel skal have det samme årlige beløb til sin  

 rådighed som andre studerende og samtidig skal slippe for at få et  

 uforholdsmæssigt stort studielån.
Hvis et sådant fødselsstipendium skal  

 beskattes, får en kvinde på barsel langt færre penge til sin rådighed end  

 ellers, og Fs intentioner falder bort.
Umiddelbart efter gymnasiet  

 var hun i sommeren 1994 udsat for en bilulykke.
Hun fik to alvorlige brud i  

 ryggen og var invalideret i en længere periode.
Hun var blevet optaget på  

 Teologisk Fakultet på Universitetet i Oslo, men kom på grund af ulykken  

 aldrig  

 i gang med at studere.
Hun modtog behandlinger i form af terapier  

 (psykologhjælp) og massage, og da hun igen blev i stand til at bruge sin  

 krop,  

 fandt hun det meningsfuldt at vælge den retning uddannelsesmæssigt.
Hun  

 flyttede derfor til Danmark den 1. oktober 1996, da Danmark har flere og  

 bedre  

 uddannelsestilbud inden for dette område end Norge, og da hun havde tilmeldt  

 sig B.
Der var tale om et dansekursus, der strakte sig over 8 måneder, og som  

 var hårdt både fysisk og psykisk.
De første måneder var hun ikke tilmeldt det  

 danske folkeregister, da hun ikke troede, at det var nødvendigt, og da hun  

 regnede med at rejse hjem til Norge efter afsluttet kursus.
Det var  

 imidlertid  

 i flere situationer upraktisk ikke at have et dansk cpr.nr.
Da hun i øvrigt  

 skulle tilmelde sig det danske folkeregister, hvis hun opholdt sig i landet i  

 mere end 6 måneder, meldte hun herefter flytning til Danmark.
Efter afsluttet  

 dansekursus ca. pr. 1. juni 1997 rejste hun tilbage til Norge.
Hun beholdt  

 dog  

 sin adresse i Danmark de næste måneder, da hun overvejede at videreuddanne  

 sig  

 i Danmark.
I 1997 købte hendes forældre  

 en gammel landejendom bestående af flere huse med henblik på at starte  

 kursus-,  

 terapi- og meditationscenter i Norge i sommeren 1998. Hun blev tilbudt at  

 deltage i driften med sine erfaringer inden for dans, krop, yoga og  

 efterfølgende  

 også massage og kropsterapi, og et lille hus på ejendommen ville eventuelt  

 blive stillet til hendes disposition.
Med henblik på at bruge året før  

 åbningen  

 af centret på en uddannelse inden for massage og kropsterapi rejste hun  

 tilbage  

 til Danmark, hvor hun i perioden fra 1. september 1997 til ca. 1. juni 1998  

 deltog i diverse kurser og terapier på C.
Uddannelsen blev hovedsageligt  

 finansieret af hendes forældre.
I løbet af uddannelsesåret  

 1997/98 overvejede hun igen, om hun udelukkende skulle vælge sine forældres  

 fodspor, eller om hun skulle opfylde den gamle drøm om en  

 universitetsuddannelse.
For en sikkerheds skyld søgte hun ind på Teologisk  

 Fakultet på D Universitet.
Hun sikrede sig muligheden for at vende tilbage  

 til  

 Danmark ved igen at beholde sin danske adresse, da hun i april 1998 drog til  

 Norge for at være med til klargøringen af centret.
Hun fremlejede sin bolig i  

 Danmark til en veninde i 5 måneder fra 1. april til 1. september 1998, og hun  

 lejede en bolig af sine forældre for en billig leje mod at hjælpe med  

 klargøringen af hus, kursuslokaler og have m.v.
Hun forsøgte at melde  

 flytning  

 til folkeregisteret i Danmark, men blev afvist, da hun havde oplyst, at der  

 var  

 en lille mulighed for, at hun igen kom til Danmark efter 5 måneder for  

 eventuelle  

 studier.
Veninden var ikke folkeregistreret på adressen, da hun kun skulle  

 benytte sig af boligen i en periode på fem måneder og ellers var  

 hjemmehørende  

 i Norge.
Hun boede ikke på forældrenes adresse.
Forældrenes adresse var i  

 begyndelsen af i Oslo.
I løbet af sommeren flyttede forældrene.
I løbet af  

 sommeren fik hun meddelelse om, at hun var optaget på teologistudiet på D  

 Universitet, og efter lange overvejelser besluttede hun derfor i slutningen  

 af  

 august 1998 at rejse tilbage til Danmark og påbegynde teologistudiet pr. 1.  

 september 1998. Planen var at tage første del af uddannelsen i Danmark, for  

 så  

 at flytte til Norge og fuldføre uddannelsen der med henblik på at blive præst  

 i  

 Den Norske Kirke.
I maj 1999 fandt hun en  

 tilfredsstillende bolig.
I samme periode mødte hun sin mand.
De flyttede  

 sammen  

 i april 2000, fik en datter i oktober samme år og blev gift i Norge i juli  

 2001. Ægtefællen har hele tiden været positivt indstillet over for hendes  

 plan  

 om at flytte hjem til Norge i sidste del af studiet.
I efterårssemesteret  

 2002  

 afsluttede hun den teologiske grunduddannelse i Danmark, og de søgte begge om  

 overførsel til et universitet i Norge.
I forårssemesteret 2003 arbejdede  

 ægtefællen, mens hun studerede delvis tilknyttet universiteterne i Norge og i  

 Danmark.
De flyttede herefter til en ejendom uden for Oslo den 30. juni 2003.  

 Da hun var gravid og skulle føde i sommeren 2003, flyttede hun pr. 1. juni  

 2003  

 ind hos sine forældre for at komme på plads i god tid inden fødslen.
 Klageren har herefter opgjort  

 sit ophold i Danmark og i Norge således:
1. oktober 1996 - ca. 1. juni 1997 Dansekursus i København 1. juni 1997 - 1. september 1997 Ophold i Norge 1. september 1997 - 1. april 1998 Kursus  

 i kropsterapi/massage 1. april 1998 - ca. 1. september 1998 Arbejde på centret i Norge 1. september 1998 - 1. juni 2003 Teologistudiet ved D Universitet 1. juni 2003 Norge Klageren har herefter bl.a.  

 gjort gældende, at hun udelukkende har opholdt sig i Danmark i  

 uddannelsesøjemed.  

 Hun påbegyndte teologistudiet ved D Universitet pr. 1. september 1998 og  

 havde  

 forinden taget to uddannelser af mere alternativ karakter i Danmark.
Hun boede og arbejdede i  

 Norge i perioden fra 1. april til 1. september 1998, og havde således ikke  

 bopæl i og tilknytning til Danmark i de sidste fem måneder umiddelbart før  

 studiestarten pr. 1. september 1998. Hun opsagde ikke sin bolig i Danmark,  

 men  

 fremlejede boligen til en veninde i perioden fra 1. april til 1. september  

 1998, mod at veninden dækkede de væsentligste udgifter ved lejemålet.
Hun  

 forsøgte at melde den midlertidige flytning til folkeregisteret men blev  

 afvist, da hun ikke ville være væk i mere end seks måneder.
Hun har gennem en  

 samlet periode på under to år kun periodevis boet i Danmark; på små værelser  

 forskellige steder udelukkende på grund af uddannelse.
Også i sommeren 1997  

 opholdt hun sig i Norge.
Hun opsagde sit værelse i København omkring 1. juli,  

 selv om hun var i Norge også det meste af juni.
Også dengang blev hun af  

 folkeregisteret forhindret i at melde flytning, fordi hun endnu ikke havde en  

 ny adresse og overvejede fortsat uddannelse i Danmark.
Som nordmand med bopæl  

 og ophold i Norge var hun således klart hjemmehørende i Norge umiddelbart før  

 studieopholdet i Danmark, og hun kom til Danmark den 1. september 1998 med  

 det  

 ene formål at studere.
Landsskatterettens bemærkninger og begrundelse Følgende  

 fremgår af artikel 20 i den nordiske dobbeltbeskatningsoverenskomst af 23.  

 september 1996:
En  

 person, som opholder sig i en kontraherende stat udelukkende med henblik på studier  

 ved en læreanstalt i denne kontraherende stat, hvis studierne er af en sådan  

 karakter, at offentlig studiestøtte kan opnås i denne stat, eller forretnings-,  

 fiskeri-, industri-, landbrugs- eller skovbrugspraktik i denne kontraherende  

 stat, og  

 som er eller umiddelbart før opholdet var hjemmehørende i en anden  

 kontraherende stat, beskattes ikke i den førstnævnte stat af beløb, som han  

 oppebærer fra kilder uden for denne stat til sit underhold, sit studium eller  

 sin uddannelse. Klageren  

 flyttede den 1. oktober 1996 fra Norge til Danmark og har siden den 15.  

 november 1996 været tilmeldt folkeregisteret på forskellige adresser i  

 Danmark.  

 Klageren påbegyndte teologistudiet på D Universitet den 1. september 1998.
 I  

 den mellemliggende periode har klageren primært opholdt sig i Danmark og har  

 ifølge egne oplysninger opholdt sig i Norge i en periode på ca. 3 måneder i  

 1997 og i en periode på ca. 5 måneder i 1998. Ifølge det oplyste har klageren  

 ikke været fuldt skattepligtig til Norge eller i øvrigt betalt skat til Norge  

 i  

 disse 2 perioder.
 Klageren  

 har således fra den 1. oktober 1996 været fuldt skattepligtig til Danmark i  

 henhold til kildeskattelovens § 1, stk. 1, nr. 1, og klageren findes ikke ved  

 sit ophold i Norge i 1998 at have opgivet sin bopæl i og sin tilknytning til  

 Danmark på en sådan måde, at den fulde skattepligt i henhold til  

 kildeskattelovens § 1, stk. 1, nr. 1, er ophørt.
Der  

 er herved henset til, at klageren under opholdet i Norge i perioden fra ca.  

 1.  

 april til ca. 1. september 1998 ikke opsagde sit lejemål i Danmark eller  

 fremlejede boligen uopsigeligt i mindst 3 år.
Klageren valgte under opholdet  

 i  

 Norge at beholde boligen i Danmark og alene at fremleje boligen i en kortere  

 periode på 5 måneder for at sikre sig muligheden for at komme tilbage til  

 Danmark for eventuelt at studere teologi på D Universitet, hvilken uddannelse  

 klageren påbegyndte pr. 1. september 1998.
 Retten  

 finder herefter, at klageren må anses for fuldt skattepligtig til og  

 skattemæssigt hjemmehørende i Danmark også i perioden fra ca. 1. april til  

 ca.  

 1. september 1998.
Da  

 klageren således umiddelbart før studieopholdet i Danmark ikke var  

 hjemmehørende i Norge, men derimod i Danmark, er hun ikke omfattet af artikel  

 20 i den nordiske dobbeltbeskatningsoverenskomst af 23. september 1996.  

 Stipendiet fra Norge er herefter omfattet af  

 dobbeltbeskatningsoverenskomstens  

 artikel 22, hvorefter Danmark som bopælsland har beskatningsretten til  

 stipendiet.
Afgørelsen for indkomstårene 2001 og 2002 stadfæstes derfor.
