Bekendtgørelse om produktionsafgifter  

 på æg og ved slagtning og eksport af fjerkræ I medfør af § 6, stk. 1 og 3 og § 24 i lov om  

 administration af Det Europæiske Fællesskabs forordninger om  

 markedsordninger for landbrugsvarer m.v., jf. lovbekendtgørelse nr. 65  

 af 9. februar 1996, fastsættes:
 § 1. I denne bekendtgørelse forstås  

 ved:
 1)	Fjerkræ: Høns, kalkuner, ænder, gæs, emuer  

 og afrikanske strudse samt afkom heraf.
 2)	Slagtefjerkræ: Fjerkræ, som føres til et  

 slagtested med henblik på slagtning inden 72 timer efter  

 ankomsten.
 § 2. For slagtefjerkræ, som er produceret i  

 Danmark, og som slagtes på et autoriseret eller godkendt slagteri, skal  

 der erlægges en afgift.
 Stk. 2. Afgiften på slagtekyllinger udgør 0,8  

 øre pr. kg levende vægt.
 Stk. 3. Afgiften på afrikanske strudse udgør 150  

 kr. pr. stk. struds.
 Stk. 4. Afgiften på emuer udgør 75 kr. pr. stk.  

 emu.
 Stk. 5. Afgiften på nanduer udgør 35 kr. pr.  

 stk. nandu.
 Stk. 6. For andet fjerkræ udgør afgiften 0,5  

 øre pr. kg fjerkræ i opskåret (grydeklar) stand, der ved  

 offentlig kontrol ubetinget er godkendt til menneskeføde.
 § 3. For hvert stk. slagtefjerkræ, der  

 er produceret i Danmark og som udføres levende fra landet, skal  

 eksportøren erlægge en afgift, der udgør følgende  

 beløb:
 Øre pr. 100 stk.
Slagtekyllinger	128 øre Udsætterhøns	60 øre Ænder	110 øre Gæs	275 øre Kalkuner indtil 14 uger	150 øre Kalkuner over 14 uger	500 øre Afrikanske strudse	150 kr. pr. stk.
 Emuer	75 kr. pr. stk.
 Nanduer	35 kr. pr. stk.
 § 4. Ethvert pakkeri, der er autoriseret til  

 kvalitetssortering af æg, skal erlægge en afgift af den  

 mængde æg, som er produceret i Danmark og som er indgået  

 til autorisationshaveren.
 Stk. 2. Enhver virksomhed, der er autoriseret til produktion  

 af ægprodukter, skal erlægge en afgift af den mængde  

 æg, som er produceret i Danmark og som er indgået til  

 autorisationshaveren.
 Stk. 3. Modtager en autoriseret ægproduktvirksomhed  

 æg fra et autoriseret ægpakkeri, skal ægproduktvirksomheden  

 ikke erlægge afgift efter stk. 2, da pakkeriet har erlagt afgift  

 efter stk. 1.
Stk. 4. Enhver konsumægsproducent, der fra egen ejendom  

 sælger konsumæg fra egen produktion, skal erlægge en afgift  

 af den mængde æg, der er solgt.
Afgiften skal erlægges  

 første gang æggene afhændes til en modtager, der ikke er  

 afgiftspligtig efter stk. 1 eller stk. 2.
 Stk. 5. Den i stk. 1, 2 og 4 anførte afgift  

 udgør 7,50 kr. pr. 1.000 stk. æg.
 § 5. Alle registrerede rugerier skal erlægge  

 en afgift for anvendte kyllinger, ællinger, kalkunkyllinger,  

 gæslinger og afrikanske strudse-kyllinger, der er produceret i  

 Danmark.
 Stk. 2. De i stk. 1 nævnte afgifter udgør  

 følgende beløb:
 Øre pr. stk.
Hønekyllinger til konsumægproduktion	220 øre Slagtekyllinger	2,65 øre Ællinger	4 øre Kalkunkyllinger og gæslinger	6 øre § 6. De i §§ 2-5 nævnte afgifter  

 indgår i Fjerkræafgiftsfonden, c/o Det Danske Fjerkræraad,  

 Trommesalen 5, 4. sal, 1614 København V.
Stk. 2. De autoriserede eller godkendte slagterier skal inden  

 den 15. i hver måned tilsende Fjerkræafgiftsfonden en  

 indberetning om virksomhedens samlede slagtninger og/eller salg af  

 afgiftspligtigt fjerkræ i den forudgående måned  

 (afgiftsperioden), og samtidig til Fjerkræafgiftsfondens girokonto 2 33  

 04 58 indbetale den heraf skyldige afgift.
Slagterierne skal endvidere ved  

 hvert regnskabsårs afslutning til fonden indsende en opgørelse  

 over virksomhedens samlede afgiftspligtige slagtninger og/eller salg af  

 fjerkræ i det forløbne regnskabsår.
Opgørelsen skal  

 attesteres af en statsautoriseret eller registreret revisor.
 Stk. 3. Eksportøren af levende slagtefjerkræ, jf.  

 § 3, skal inden den 15. i hver måned tilsende  

 Fjerkræafgiftsfonden en indberetning om den stedfundne eksport af  

 levende slagtefjerkræ i den forudgående måned og samtidig  

 indbetale den herefter skyldige afgift til Fjerkræafgiftsfondens  

 girokonto 2 33 04 58. Indberetningen skal bestå af kopier af de i  

 måneden udfærdigede dyrlægeattesterede  

 sundhedscertifikater, jf. de til enhver tid gældende regler herom.  

 Eksportøren skal endvidere ved hvert regnskabsårs afslutning  

 indsende en opgørelse over virksomhedens samlede eksport af levende  

 slagtefjerkræ i det forløbne regnskabsår.  

 Opgørelsen skal attesteres af en statsautoriseret eller registreret  

 revisor.
Stk. 4. De autoriserede pakkerier, ægproduktvirksomheder  

 og registrerede rugerier skal til Fjerkræafgiftsfonden indsende en  

 opgørelse over henholdsvis indvejede afgiftspligtige æg og  

 anvendte afgiftspligtige kyllinger m.v.
De nærmere retningslinier  

 herfor fastsættes af fonden, hvortil også indbetales de skyldige  

 beløb.
Indbetalingen sker månedsvis med en indbetalingsfrist  

 på en måned til Fjerkræafgiftsfonden, girokonto 2 33 04 58.  

 Pakkerierne, ægproduktvirksomhederne og rugerierne skal endvidere ved  

 hvert regnskabsårs afslutning til fonden indsende en opgørelse  

 over virksomhedens samlede henholdsvis indvejede afgiftspligtige æg og  

 anvendte afgiftspligtige kyllinger m.v. i det forløbne  

 regnskabsår.
Opgørelsen skal attesteres af en statsautoriseret  

 eller registreret revisor eller af en konsulent i driftsøkonomi ansat  

 i en landøkonomisk forening.
Foreningens navn skal anføres i  

 konsulentens attestation.
 § 7. Konsumægsproducenter, der agter at  

 sælge konsumæg fra egen produktion fra egen ejendom skal hvert  

 år inden den 1. februar anmelde dette skriftligt til  

 Fjerkræafgiftsfonden med oplysning om antal høner på  

 ejendommen.
 Stk. 2. Producenterne skal halvårligt udarbejde en  

 opgørelse over produktion og salg af æg i de foregående 6  

 måneder.
 Stk. 3. Opgørelsen skal indsendes til  

 Fjerkræafgiftsfonden senest den 1. august og 1. februar.
Stk. 4. Forfaldne afgifter skal indbetales til  

 Fjerkræafgiftsfonden (girokonto 2 33 04 58) samtidig med de i  

 stk. 3 nævnte opgørelser.
Konsumægsproducenterne skal  

 endvidere ved hvert regnskabsårs afslutning til fonden indsende en  

 opgørelse om det samlede salg i det forløbne  

 regnskabsår.
 § 8. Såfremt det fremgår af  

 indberetningen til Fjerkræafgiftsfonden, jf. §§ 6 og 7, at det  

 samlede afgiftsbeløb er på 50 kr. eller derunder, opkræves  

 afgiften ikke.
 § 9. Beløb, der ikke betales rettidigt,  

 tillægges en rente på 1,3 pct. månedligt for hver  

 påbegyndt måned fra forfaldsdagen at regne.
 § 10. Der er udpantningsret for forfaldne  

 beløb, herunder for de i § 9 nævnte rentebeløb.
 § 11. Den der overtræder eller  

 forsøger at overtræde §§ 6, 7 og 9, straffes med  

 bøde, medmindre højere straf er forskyldt i medfør af  

 § 25 i lov om administration af Det Europæiske Fælleskabs  

 forordninger om markedsordninger for landbrugsvarer m.v.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 12. Bekendtgørelsen træder i kraft  

 den 28. december 1998.
 Stk. 2. Samtidig ophæves bekendtgørelse nr. 990  

 af 15. december 1997.
