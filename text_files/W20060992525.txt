Ankenævnet  

 havde i 2001 truffet afgørelse om, at medlemmet ikke kunne anses for ophørt  

 med  

 drift af selvstændig virksomhed den 29. december 1995 og derfor havde  

 modtaget  

 dagpenge med urette, at hun skulle betale 405.045 kr. tilbage, samt at hun  

 skulle gennemgå 962 timers effektiv karantæne for svig.  


  

 Den 20. januar 2005 faldt der dom i straffesagen.
Medlemmet var vedrørende  

 bedrageri alene dømt fra den 14. november 1996, som var dato for udstedelsen  

 af  

 en faktura med hendes underskrift på.
Hun var frifundet for forhold, der lå  

 forud for det angivne tidspunkt og ligeledes frifundet for bedrageri  

 vedrørende  

 udbetaling af uddannelsesgodtgørelse.  


  

 Ankenævnet valgte på baggrund af dommen at genoptage medlemmets sag på møde  

 den  

 24. august 2006.  


  

 Ankenævnet fandt dog ikke, at dommen gav anledning til at ændre nævnets  

 tidligere afgørelse fra 2001.  


  

 Ankenævnet lagde vægt på, at der ikke under straffesagens behandling var  

 fremkommet nye væsentlige oplysninger om de faktiske forhold.
Medlemmet ansås  

 således fortsat efter arbejdsløshedsforsikringenslovens regler ikke at være  

 ophørt med drift af selvstændig virksomhed den 29. december 1995.  


  

 Med hensyn til spørgsmålet om tilbagebetalingsbeløbet på 405.045 kr. og  

 karantænen på 962 timer lagde ankenævnet vægt på samme forhold som tidligere,  

 nemlig at medlemmet ikke havde oplyst, at hun siden 30. januar 1995 var  

 godkendt som forhandler af HH-produkter, og at hun efter ophør med sin egen  

 virksomhed fortsatte salget af HH-produkter gennem sin ægtefælles virksomhed.  


  

 Ankenævnet fastholdt således nævnets tidligere afgørelse fra 2001 Genoptagelse,  

 dom, bedrageri, erstatningskrav, fastholdelse af tidligere afgørelse,  

 selvstændig virksomhed Ankenævnet har ved brev af 29. juni 2006 modtaget kopi  

 af dom, afsagt af Retten i VV den 20. januar 2005.
 Ankenævnet har på den baggrund valgt at genoptage Deres  

 sag på møde den 24. august 2006.
Nævnet traf denne A F G Ø R E L S E De skal betale 405.045 kr. tilbage.
 De skal pålægges en karantæne på 962 timer for svig.
 Ankenævnet fastholder således afgørelsen af 12. oktober  

 2001.
B E G R  

 U N D E L S E Ankenævnet har lagt til grund, at De blev dømt for  

 bedrageri efter straffelovens § 279 ved dom, afsagt af Retten i VV den 20.  

 januar 2005.
De blev idømt 6 måneders fængsel.
Straffen blev gjort  

 betinget med en prøvetid på 1 år.
 De blev ligeledes dømt til at betale erstatning på  

 202.498 kr. til a-kassen ZZ svarende til a-kassens erstatningskrav i  

 straffesagen.
 Det fremgår af dommen, at retten finder, at den periode  

 for hvilken De har begået bedrageri efter straffelovens § 279 fastsættes med  

 begyndelsestidspunkt den 14. november 1996, der er dato for udstedelsen af en  

 faktura fra BB til vidnet DD.
 De er frifundet for bedrageri for forhold, der ligger  

 forud for det angivne begyndelsestidspunkt, ligesom De er frifundet for  

 bedrageri med hensyn til udbetaling af uddannelsesgodtgørelse.
 Ankenævnet finder ikke, at dommen giver anledning til  

 at ændre nævnets tidligere afgørelse af 12. oktober 2001.
 Ankenævnet har således lagt vægt på, at der ikke under  

 sagens behandling i retten er fremkommet nye væsentlige oplysninger om de  

 faktiske forhold.
 Ankenævnet har også lagt vægt på, at De efter  

 arbejdsløshedsforsikringslovens regler fortsat ikke kan anses for ophørt med  

 drift af selvstændig virksomhed den 29. december 1995, og at De således fra  

 denne dato modtog dagpenge med urette.
Ankenævnet har videre lagt vægt på, at De ikke oplyste  

 på dagpengekort og kort til udbetaling af uddannelsesgodtgørelse, at De fra  

 30.  

 januar 1995 var blevet godkendt som forhandler af HH-produkter, og at De  

 virkede som forhandler gennem Deres ægtefælles virksomhed.
Ankenævnet har  

 herunder lagt vægt på, at det fremgik af vejledningen på kortene, at alt  

 arbejde, lønnet som ulønnet, herunder bierhverv, skulle oplyses, uanset  

 hvornår  

 arbejdet blev udført.
 Det forhold, at De til retten har forklaret, at De i  

 slutningen af 1995 ansøgte HH om, at Deres ægtefælle overtog  

 forhandlerkontrakten og herefter betragtede Deres kontraktforhold med HH for  

 afsluttet, kan ikke ændre nævnets vurdering.
Ankenævnet har således lagt vægt på, at HHs advokat  

 til retten har forklaret, at De ansøgte om, at Deres ægtefælle kunne blive  

 medforhandler af HH-produkter, men at De som oprindelig forhandler i henhold  

 til forhandlerkontrakten altid ville være den eneste ansvarlige overfor HH og  

 myndighederne.
Ligeledes har ankenævnet lagt vægt på, at De er angivet som  

 køber af produkter fra HH fra 1995 til 2003, at Deres navn figurer på flere  

 fakturaer, samt at flere vidner i straffesagen har oplyst at have haft  

 kontakt  

 med Dem i forbindelse med køb af HH-produkter og ved afholdelse af  

 homeparties.  

 Det må således have stået Dem klart, at De fortsat drev selvstændig  

 virksomhed,  

 og at dette skulle oplyses til a-kassen.
 Ankenævnet har endvidere lagt vægt på, at De på tro og  

 love skrev under på, at De ikke havde noget arbejde eller nogen indtægt.
 Ankenævnet finder på den baggrund, at De fortsat skal  

 anses for at have afgivet urigtige oplysninger/fortiet oplysninger overfor  

 a-kassen og således skal tilbagebetale ydelser, modtaget fra 29. december  

 1995.
 De har efter ankenævnets opfattelse således gjort Dem  

 skyldig i svig efter arbejdsløshedsforsikringslovens regler, og De skal  

 derfor  

 gennemgå karantænen på 962 timer.
 Ankenævnet fastholder således afgørelsen af 12. oktober  

 2001.
På ankenævnets vegne De kan læse om afgørelsens retlige grundlag på de  

 følgende sider.
 Kopi til:
Arbejdsløshedskassen ZZ Arbejdsløshedskassen PP Arbejdsdirektoratet Regler Lov om  

 arbejdsløshedsforsikring, jf.
Arbejdsministeriets lovbekendtgørelse nr. 712  

 af  

 19. juli 2000:
 § 57.  

  

 Dagpenge kan kun udbetales til et medlem, som er ledigt, jf. dog kapitel 11  

 b.
Stk. 3.  

  

 En selvstændig  

 erhvervsdrivende anses for ledig, når hans personlige arbejde i virksomheden  

 er  

 ophørt mere end midlertidigt.
Nærmere regler om, hvornår en selvstændig  

 erhvervsdrivende anses for ophørt mere end midlertidigt, fastsættes af  

 direktøren for Arbejdsløshedsforsikringen efter forhandling med  

 Landsarbejdsrådet.
 § 86.  

  

 Et  

 medlem, som uberettiget har modtaget dagpenge eller andre ydelser fra kassen,  

 bortset fra kursusgodtgørelse, skal betale ydelsesbeløbet tilbage, hvis  

 medlemmet har givet kassen urigtige oplysninger eller fortiet omstændigheder,  

 der er af betydning for retten til ydelserne, eller hvis medlemmet i øvrigt  

 indså  

 eller burde have indset, at modtagelse af beløbet var uberettiget.
§ 87.  

  

 Har et medlem gjort sig skyldig i svig eller forsøg på svig over for kassen,  

 kan direktøren for Arbejdsløshedsforsikringen bestemme, at medlemmet skal  

 gennemgå en effektiv karantæne på højst 962 timer.
Er medlemmet tidligere  

 pålagt en sanktion for svig, kan direktøren bestemme, at pågældende slettes  

 som  

 medlem af kassen, hvis den seneste forseelse er begået mindre end 5 år efter  

 direktørens  

 tidligere afgørelse.
Et medlem, som slettes af kassen, kan genoptages som nyt  

 medlem.
 Stk. 2.  

  

 Har et medlem  

 gjort sig skyldig i anden forseelse over for kassen, kan kassen bestemme, at  

 medlemmet skal gennemgå en effektiv karantæne på højst 37 timer.
 Direktoratet for  

 Arbejdsløshedsforsikringens bekendtgørelse nr. 853 af 19. oktober 1992 om  

 ophør  

 med udøvelse af selvstændig virksomhed som hovedbeskæftigelse:
 § 1.  

  

 En  

 selvstændig erhvervsdrivende anses for ledig, når det personlige arbejde i  

 virksomheden er ophørt mere end midlertidigt.
 Arbejdsmarkedsstyrelsens  

 bekendtgørelse nr. 945 af 16. december 1998 om en aktiv  

 arbejdsmarkedsindsats:
 § 107.  

  

 Et ledigt medlem af en arbejdsløshedskasse, der har fået tilbud om en  

 uddannelse, kan få tilbud om uddannelsesgodtgørelse inden for det tidsrum,  

 hvor  

 den ledige er dagpengeberettiget, jf. § 12, stk. 3.
 Direktoratet for  

 Arbejdsløshedsforsikringens bekendtgørelse nr. 190 af 25. marts 1998 om  

 feriedagpenge:
 § 1.  

  

 Et  

 medlem af en arbejdsløshedskasse optjener ret til et antal dage med  

 feriedagpenge på grundlag af perioder i et optjeningsår, hvor kassen  

 udbetaler  

 ydelser til medlemmet.
 Direktoratet for  

 Arbejdsløshedsforsikringens bekendtgørelse nr. 502 af 7. juni 2000 om  

 sanktion  

 til medlemmer af en arbejdsløshedskasse:
§ 4.  

  

 Har  

 medlemmet begået svig, skal medlemmet have en effektiv karantæne.
Karantænen  

 kan højst udgøre 962 timer.
Stk. 2.  

  

 Karantænen  

 beregnes ved at omregne tilbagebetalingsbeløbet til timer.
Det sker ved at  

 dividere  

 beløbet med den omregningssats, der gælder på konstateringstidspunktet.  

 Medlemmet skal herefter have en effektiv karantæne på 3,5 gange det beregnede  

 timetal, dog mindst 37 timer.
Karantænen rundes op til nærmeste hele tal.
§ 5.  

  

 Et  

 medlem, der tidligere er blevet pålagt en sanktion for svig, og som på ny gør  

 sig skyldig i svig, skal slettes for svig.
Det gælder dog kun, hvis der ikke  

 er  

 gået mere end 5 år fra direktoratets tidligere afgørelse om svig til  

 forseelsestidspunktet  

 for det senere forhold.
 § 9.  

  

 Bekendtgørelsen træder i kraft den 1. juli 2000.
 Stk. 2.  

  

 Bekendtgørelsen  

 har virkning for alle sager om sanktion, hvor der ikke er truffet endelig  

 administrativ afgørelse før den 1. juli 2000.
 Stk. 3.  

  

 Den i § 5  

 fastsatte grænse på 5 år i gentagelsestilfælde er dog kun 2 år for gentagen  

 svig, der er begået forud for 1. juli 2000.
