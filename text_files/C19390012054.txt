 I en hertil indsendt Skrivelse har De forespurgt, om en Auktionsleder,  

 eventuelt Fogden, er pligtig paa Begæring at meddele Udskrift af  

 Auktionsbogen og Auktionskataloget ved en afholdt Auktion med Angivelse af  

 Auktionskøbernes Navne.
 Det fremgaar af Sagen, at Deres Forespørgsel er foranlediget ved, AT  

 Løsøre tilhørende det af Skifteretten for X Købstad m.v. behandlede Dødsbo  

 efter Deres Hustrus Forældre er blevet bortsolgt ved offentlig Auktion, AT De  

 har ønsket Auktionskøbernes Navne oplyst, dels med Henblik paa senere  

 Tilbagekøb af de solgte Genstande, dels for at efterspore forskellige  

 Genstande, der formenes med Urette at være inddraget under Bobehandlingen,  

 men AT Fogeden i X Købstad m.v. alene har villet meddele Dem Udskrift af  

 Auktionskataloget med Udeladelse af Købernes Navne.
Foranlediget heraf skal man efter stedfunden Brevveksling med Den danske  

 Dommerforening og Foreningen af Auktionsledere i Danmark meddele, AT  

 Auktionsrekvirenten er berettiget til at erholde Udskrift af Auktionsbogen,  

 jfr. § 11, Stk. 5, i Instruks Nr. 211 af 2. Juli 1935 for Auktionsledere, og  

 at der herunder ogsaa kan erholdes Udskrift af Auktionskataloget med  

 Angivelse af Købernes Navne, OG AT Afgørelsen af, hvorvidt og i hvilket  

 Omfang en Tredjemand kan begære en saadan Udskrift, maa afhænge af, om den  

 paagældende har den fornødne retlige Interesse heri, jfr.
Retsplejelovens §  

 41. Det tilføjes, at Justitsministeriet forsaavidt angaar det foreliggende  

 Tilfælde maa mene, at den af Dem angivne Interesse i saa henseende er  

 tilstrækkelig, saaledes at den begærede Udskrift efter Ministeriets Formening  

 bør meddeles Dem, men at Spørgsmaalet om Fogdens Pligt til at meddele  

 Udskrift henhører under Domstolenes Afgørelse.
