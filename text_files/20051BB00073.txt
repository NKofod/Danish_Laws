Fremsat den 7. februar 2006 af Jeppe Kofod (S),  

 Mette Gjerskov (S), Mogens Lykketoft (S),  

 Lise von Seelen (S),  

 Margrethe Vestager (RV) og Steen Gade (SF) Forslag til folketingsbeslutning om  

 oprettelse af en ny oplysningspulje vedrørende udviklingslandene  

  

 på 45 mio. kr.
 Folketinget opfordrer regeringen til:
  

 	  

 at oprette en  

 oplysningspulje med årlige midler på 45 mio. kr.
Formålet er fremover at  

 sikre  

 bred folkelig forståelse i Danmark for udviklingsarbejdet og globaliseringens  

 konsekvenser for verdens fattige.
Puljen skal kunne søges af enkeltpersoner,  

 grupper og organisationer, der ønsker at oplyse om forholdene i  

 udviklingslandene eller om globaliseringens konsekvenser for  

 udviklingslandene.
  

 	  

 at foretage en analyse  

 af den hidtidige oplysningsindsats på området og fremkomme med anbefalinger  

 til  

 forbedring af indsatsen for at »udbrede kendskabet til og skabe forståelse  

 for  

 udviklingslandenes problemer og for betydningen af dansk deltagelse i det  

 internationale udviklingssamarbejde«, jf. § 10 i lov om internationalt  

 udviklingssamarbejde.  

[1] Bemærkninger til forslaget Vi lever i en globaliseret tidsalder, hvor vores hverdag i  

 Danmark i stigende grad påvirkes af globaliseringen.
Danskerne ved meget om  

 de  

 økonomiske og kulturelle konsekvenser af globaliseringen, der vedrører dem  

 selv.
Men vi ved ikke meget om globaliseringens betydning for ulighed,  

 udvikling  

 og handel på verdensplan.
For at sikre en kvalificeret offentlig debat i  

 Danmark, er det vigtigt, at vi forstår vores egen rolle i globaliseringen og  

 konsekvenserne af globaliseringen for resten af verden  og ikke kun for  

 de  

 velstående lande.
Oplysningsarbejdet bør have som målsætning at formidle de stadig  

 flere sammenhænge, der findes mellem levevilkår i udviklingslandene og i  

 Danmark.
Hensigten er at skabe forståelse for, at verden hænger sammen, at  

 afstande mellem lande og befolkninger bliver mindre, og at det handler om at  

 uddanne næste generation til at blive informerede borgere, der forstår disse  

 sammenhænge og handler på baggrund heraf.
Målet er at klæde næste generation  

 på  

 til globaliseringens mangeartede udfordringer.
Det frie marked efterspørger ikke i tilstrækkelig grad  

 information om globaliseringens konsekvenser for udviklingslandene.
Netop  

 derfor bør den danske stat økonomisk støtte tilvejebringelse af denne  

 information til fælles bedste for den danske befolkning og den offentlige  

 debat.
I Norge anvendtes i 2005 68 mio. nkr. til ulandsoplysning og i  

 Sverige 112 mio. skr.
Over de seneste 5 år er disse bevillinger i Norge  

 vokset  

 med 14 millioner og i Sverige vokset med 27 millioner grundet et stigende  

 behov  

 herfor.
At behovet også er til stede i Danmark, understreges af, at kun 9  

 pct.  

 af den danske befolkning kender til de meget omtalte 2015-mål om bl.a. at  

 halvere verdens fattigdom inden år 2015. Danmark bør følge med tendensen i  

 vore  

 nabolande og øge den årlige bevilling til dette essentielle område.
Ved at  

 øge  

 den årlige oplysningsbevilling til 45 mio. kr. gennem oprettelse af en ny og  

 omdefineret »oplysningspulje« vil bevillingen i højere grad afspejle det  

 stigende  

 behov i befolkningen for et bredt kendskab til andre kulturer og andre landes  

 udvikling, herunder udviklingslandenes problemer, og hvilken indflydelse de  

 har  

 på den danske virkelighed.
 Fra udviklingsbistandens første år har det været et  

 grundprincip, at oplysning om bistand og om udviklingslande mest  

 hensigtsmæssigt bør gives af de mange grupper i det danske samfund, der har  

 baggrund i aktivt arbejde i disse lande.
 I betænkning nr. 958 fra 1982 vedrørende dansk bistand til udviklingslandene  

 fastslås det, at  

  

 »Danida og de private organisationer i vidt omfang  

 varetager forskellige oplysningsopgaver, som vanskeligt i konkrete  

 ansøgninger  

 kan prioriteres i forhold til hinanden«,  

  

 og at  

  

 »Danidas mere faktuelle  

 oplysningsvirksomhed og de private organisationers holdningsprægede og  

 engagerede oplysningsarbejde bidrager tilsammen til en nuanceret belysning af  

 udviklingsproblemerne, der er af afgørende betydning for, at den offentlige  

 debat kan tilføres den nødvendige bredde«.
Argumenterne fra dengang gælder stadig i dag.
På denne baggrund  

 må der siges at eksistere et påtrængende behov for at styrke indsatsen for  

 folkeoplysning om udviklingslandene ved at oprette en oplysningspulje med et  

 udvidet formål i forhold til den tidligere oplysningsbevilling, da  

 globaliseringens  

 konsekvenser for ulandene også bør tages i betragtning.
Samtidig bør en  

 omfattende analyse af det hidtidige oplysningsarbejde udarbejdes med henblik  

 på  

 at forbedre indsatsen fremover.
 Oplysningsarbejdet skal være handlings- og holdningsskabende og  

 påvirke den danske befolkning gennem oplysning om:
  

 	  

 udviklingslandenes  

 økonomiske, sociale, politiske, kulturelle og miljømæssige forhold,   

 	  

 relationerne mellem  

 udviklingslandene og den industrialiserede verden,   

 	  

 Danmarks samarbejde  

 med udviklingslandene og den danske ulandsbistand Før oplysningspuljens formålserklæring endegyldigt formuleres,  

 er det nødvendigt med en omfattende analyse af den hidtidige  

 oplysningsindsats:  

 Hvilke projekter har givet et fornuftigt afkast, og hvilke projekter har  

 været  

 mislykkede i forhold til programerklæringen for oplysningsbevillingen? Oplysningspuljen forvaltes af Udenrigsministeriet og fordeles af  

 Oplysningsudvalget.
Oplysningspuljen kan søges af individer, virksomheder,  

 private organisationer (ngoer) og institutioner.
 I udformningen af anbefalinger til forbedringer af  

 oplysningsindsatsen bør lægges vægt på følgende aspekter:
   

 	  

 Globaliseringens  

 positive såvel som negative konsekvenser for de fattige lande bør inddrages  

 som  

 en integreret del af oplysningen om forholdene i ulandene og i  

 globaliseringsdebatten.
   

 	  

 Borgerne bør gennem  

 oplysningsbevillingen sikres mangfoldig, kritisk og nuanceret informa-tion om  

 forholdene i udviklingslandene og den danske bistands indhold og effekter.
   

 	  

 Arbejdet med den  

 internationale dimension i undervisningssektoren bør sikres et globalt og  

 ulandsrelateret indhold.
   

 	  

 Universiteter, skoler  

 og øvrige uddannelsesinstitutioner bør fortsat være en væsentlig målgruppe og  

 aktive medspillere i det globale oplysningsarbejde.
   

 	  

 Der bør iværksættes  

 nye og kreative tiltag, der på effektiv vis øger den danske befolknings  

 kendskab til det udviklingspolitiske arbejde og de daglige forhold for  

 mennesker i de fattige lande.
Skriftlig fremsættelse Jeppe Kofod  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om oprettelse af en ny oplysningspulje vedrørende  

 udviklingslandene  

  

 på 45 mio. kr..
(Beslutningsforslag nr.
B 73).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
 [1]  

 § 10 i lov om internationalt udviklingssamarbejde lyder: »Med henblik på at  

 udbrede kendskabet til og skabe forståelse for udviklingslandenes problemer  

 og  

 for betydningen af dansk deltagelse i det internationale udviklingssamarbejde  

 kan udviklingsministeren iværksætte eller yde statstilskud til virksomhed med  

 dette formål.« (Lovbekendtgørelse nr. 541 af 10/7 1998).
