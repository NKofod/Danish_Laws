 I medfør af § 3, stk. 6, i lov nr. 933 af 28. november 1992 om midlertidig  

 opholdstilladelse til visse personer fra det tidligere Jugoslavien m.v., som  

 senest ændret ved lov nr. 425 af 1. juni 1994 og lov nr. 33 og 34 af 18.  

 januar 1995, fastsættes efter forhandling med socialministeren:
 § 1.  En person, der er meddelt opholdstilladelse  

 efter lov om midlertidig opholdstilladelse til visse personer fra det  

 tidligere Jugoslavien m.v., og som efter lovens § 3, stk. 3, 1. pkt., har  

 taget beskæftigelse i forbindelse med et særligt tilrettelagt trænings- og  

 arbejdsprogram, er omfattet af reglerne i lov om forsikring mod følger af  

 arbejdsskade for så vidt angår skader, der skyldes den praktiske del af  

 trænings- og arbejdsprogrammet eller de forhold, hvorunder denne del foregår.
 Stk. 2.  Det er en betingelse for dækning efter stk. 1,  

 at trænings- og arbejdsprogrammet er godkendt af Dansk Flygtningshjælp.
 § 2.  En person, der er meddelt opholdstilladelse  

 efter lov om midlertidig opholdstilladelse til visse personer fra det  

 tidligere Jugoslavien m.v., og som efter lovens § 3, stk. 3, 2. pkt., tager  

 beskæftigelse i forbindelse med et praktikophold, der indgår som led i den  

 undervisning, der tilbydes efter denne lovs § 5, er omfattet af reglerne i  

 lov om forsikring mod følger af arbejdsskade for så vidt angår skader, der  

 skyldes praktikopholdet eller de forhold, hvorunder dette forgår.
 Stk. 2.  Det er en betingelse for dækning efter stk. 1,  

 at undervisningen er godkendt af Dansk Flygtningehjælp, og at praktikopholdet  

 er godkendt af vedkommende undervisningsinstitution.
 § 3.  En person, der er meddelt opholdstilladelse  

 efter lov om midlertidig opholdstilladelse til visse personer fra det  

 tidligere Jugoslavien m.v., og som efter lovens § 3, stk. 1, udfører opgaver  

 i forbindelse med driften af det indkvarteringscenter, hvor vedkommende er  

 indkvarteret, eller medvirker ved gennemførelsen af den undervisning, der  

 tilbydes efter lovens § 5, er efter nedenstående regler omfattet af reglerne  

 i lov om forsikring mod følger af arbejdsskade for så vidt angår skader, der  

 skyldes udførelsen af den pågældende opgave eller de forhold, hvorunder denne  

 foregår.
 Stk. 2.  Dækning efter stk. 1 omfatter opgaver, der er  

 omfattet af § 1, nr. 3-5, i bekendtgørelse nr. 138 af 28. februar 1994 om  

 beboernes opgaver og beboerråd på indkvarteringscentre for personer fra det  

 tidligere Jugoslavien med midlertidig opholdstilladelse, og som er  

 organiseret af Dansk Røde Kors, det på centret valgte beboerråd eller et af  

 beboerrådet nedsat udvalg.
 Stk. 3.  Dækning efter stk. 1 omfatter opgaver, der er  

 omfattet af § 2 i bekendtgørelse nr. 138 af 28. februar 1994 om beboernes  

 opgaver og beboerråd på indkvarteringscentre for personer fra det tidligere  

 Jugoslavien med midlertidig opholdestilaldelse, og som er organiseret afDansk  

 Flygtningehjælp, det på centret valgte beboerråd eller et af beboerrådet  

 nedsat udvalg.
 § 4.  En person, der er meddelt opholdstilladelse  

 efter lov om midlertidig opholdstilladelse til visse personer fra det  

 tidligere Jugoslavien m.v., og som under arbejdspladslignende forhold  

 modtager undervisning, der tilbydes efter denne lovs § 3, stk. 3, 2. pkt. og  

 § 5, er omfattet af reglerne i lov om forsikring mod følger af arbejdsskade  

 for så vidt angår skader, der skyldes modtagelsen af den pågældende  

 undervisning eller de forhold, hvorunder denne foregår.
 Stk. 2.  Det er en betingelse for dækning efter stk. 1,  

 at den i stk. 1 omhandlede undervisning er godkendt af Dansk Flygningehjælp.
 § 5.  Ved bedømmelsen af erhvervsevnetabet skal der  

 tages hensyn til skadelidtes muligheder her i landet og i udlandet for at  

 skaffe sig indtægt ved arbejde og for erhvervsmæssig omskoling, såfremt  

 vedkommende havde arbejdstilladelse her i landet.
 § 6.  De i lov om forsikring mod følger af arbejsskade  

 § 30, stk. 1, nævnte udgifter kan betales, i det omfang udgifterne ikke kan  

 afholdes efter lov om midlertidig opholdstilladelse til visse personer fra  

 det tidligere Jugoslavien m.v.
 § 7.  Afgørelser efter denne bekendtgørelse træffes af  

 Arbejdsskadestyrelsen.
Stk. 2.  Arbejdsskadestyrelsens afgørelse kan af  

 skadelidte, dennes efterladte, Indenrigsministeriet, den arbejdsgiver, hvor  

 praktikken efter §§ 1-2 finder sted, samt den institution, hvor den i §§ 3-4  

 nævnte undervisning eller opgave foretages, indbringes for Den Sociale  

 Ankestyrelse.
Den arbejdsgiver, hvor praktikken efter §§ 1-2 finder sted, og  

 den institution, hvor den i §§ 3-4 nævnte undervisning eller opgave  

 foretages, kan dog alene indbringe Arbejdsskadestyrelsens afgørelse om,  

 hvorvidt et anmeldt tilfælde er omfattet af lov om forsikring mod følger af  

 arbejdsskade eller denne bekendtgørelse.
Stk. 3.  Arbejdsgiverens, institutionens og  

 Indenrigsministeriets klage har opsættende virkning.
Lov om forsikring mod  

 følger af arbejdsskade § 55, stk. 1, 3. pkt., stk. 2 og stk. 3, finder  

 tilsvarende anvendelse.
 Stk. 4.  De udgifter, der er forbundet med ydelser efter  

 lov om forsikring mod følger af arbejdsskade i henhold til denne  

 bekendtgørelse, og Arbejdsskadestyrelsens og Den Sociale Ankestyrelses  

 administration og oplysning af disse sager, refunderes af  

 Indenrigsministeriet.
§ 8.  Skader, der overgår personer, omfattet af §§  

 1-4, anmeldes af den arbejdsgiver, hvor praktikken efter §§ 1-2 finder sted,  

 eller den institution, hvor den i §§ 3-4 nævnte undervisning eller opgave  

 foretages.
Anmeldelsen foretages gennem Dansk Flygtningehjælp i de i §§ 1, 2,  

 § 3, stk. 3, og § 4 nævnte tilfælde og gennem Dansk Røde Kors i de i § 3,  

 stk. 2, nævnte tilfælde.
 Stk. 2.  Lov om forsikring mod følger af arbejdsskade §  

 19 finder tilsvarende anvendelse på Dansk Flygtningehjælps og Dansk Røde  

 Kors' medvirken til indgivelse af anmeldelse, der er nævnt i stk. 1.
 § 9.  For så vidt andet ikke følger af  

 bekendtgørelsens §§ 1-8, finder reglerne i lov om forsikring mod følger af  

 arbejdsskade og de i medfør af denne lov udstedte forskrifter tilsvarende  

 anvendelse.
 Stk. 2.  En person kan efter denne bekendtgørelse ikke  

 stilles ringere end efter bestemmelserne i lov om forsikring mod følger af  

 arbejdskade.
 § 10.  Bekendtgørelsen træder i kraft den 1. juli  

 1995.
