Lov om ophævelse af lov om en statsskole som forsøgscenter  

 for 8.-10. skoleår VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:
§ 1 Lov om en statsskole som forsøgscenter for 8.-10.  

 skoleår, jf. lovbekendtgørelse nr. 670 af 29. juli 1992, ophæves.
§ 2 Stk. 1.  

  

 Loven  

 træder i kraft den 1. august 2006, jf. dog stk. 2 og 3.
 Stk. 2.  

  

 Fra og med  

 skoleåret 2006/07 optages der ikke elever til nye 8.-10. klasser på  

 forsøgscenteret.
 Stk. 3.  

  

 Elever, der er  

 optaget på forsøgscenteret før den 1. august 2006 i 8. eller 9. klasse, kan  

 afslutte  

 9. eller 10. klasse i skoleåret 2006/07, hvorefter forsøgscenterets  

 virksomhed  

 ophører den 31. juli 2007. Kommunen og amtskommunen skal i denne periode  

 efter  

 samme regler som ved friskoler og private grundskoler, jf. lov om friskoler  

 og  

 private grundskoler m.v., betale bidrag til staten for hver elev, der er  

 hjemmehørende i henholdsvis kommunen eller amtskommunen, og som er optaget på  

 skolen.
