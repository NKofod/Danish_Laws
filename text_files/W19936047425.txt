Et dansk selskab søgte varemærket WEAR IT NATURALLY GREEN registreret  

 som ordmærke for alle varer i klasse 25. Ansøgningen blev afslået på grund af  

 forvekslelighed med tidligere registreringer indeholdende betegnelsen  

 RED//GREEN År 1993, den 7. juni afsagde Patentankenævnet (Grønning-Nielsen, Hans Chr.
Thomsen, Gulmann) følgende  KENDELSE i sagen j.nr.
V 8/92: Klage fra Red/Green af Scandinavia A/S, Århus,  

 v/Patentbureau Hofman-Bang & Boutard A/S over Patentdirektoratets  

 afgørelse af 10. december 1991 af varemærke- ansøgning nr.
VA 0426 1991 fra  

 Jack S.
Poulsen, Ikast.
Den 17. januar 1991 indleverede Jack S.
Poulsen, Ikast, en ansøgning om  

 registrering af varemærket WEAR IT NATURALLY GREEN (ordmærke) for alle varer  

 i klasse 25. Ansøgningen blev den 3. juli 1991 bekendtgjort i Dansk  

 Varemærketidende.
Ved skrivelse af 3. september 1991 nedlagde klageren i medfør af  

 varemærkelovens § 20, stk. 2, indsigelse mod registrering af det ansøgte  

 varemærke.
I skrivelsen anførtes bl.a. følgende:
 »Indsigelsen støttes på indsigernes danske varemærkeregistreringer VR  

 4316 1989, VR 4317 1989 og VR 5307 1989 alle indeholdende betegnelsen  

 RED//GREEN.
 Det er indsigernes opfattelse, at begrebet RED//GREEN er indarbejdet i en  

 sådan grad inden for beklædningsindustrien, at andres anvendelse af en  

 tilsvarende betegnelse ikke bør kunne accepteres.
 Endvidere vil de mere sloganagtige ord WEAR IT NATURALLY GREEN godt kunne  

 forveksles med betegnelsen WEAR RED//GREEN, idet det dominerende element i  

 anmeldelsen vil være GREEN som sidste ord, og idet WEAR i sig selv ikke er et  

 distinktivt element.
 At betegnelsen GREEN ofte fremhæves som et distinktivt element på  

 indsigernes beklædningsgenstande, fremgår af blandt andet vedlagte  

 brochuremateriale, p. 9, hvor netop sportstøjet i hvidt klart indeholder  

 bestanddelen GREEN, og på denne baggrund er det vor opfattelse, at man ikke  

 bør acceptere mærker indeholdende denne betegnelse.
Der er alt i alt heller ikke nogen grund til, at andre skal søge at  

 udnytte goodwill, der er opbygget omkring betegnelsen RED//GREEN, hvilket  

 ikke kan udelukkes vil ske.
I hvert fald opfatter indsigerne det som  

 generende, at andre benytter den betegnelse, som man har klar prioritet til.
 På denne baggrund skal vi hermed henstille, at varemærkeansøgning VA 0426  

 1991 afslås«.
 Ansøgeren anførte hertil i skrivelse af 26. september 1991:
»Det dominerende i navnet Wear It Naturally Green, må siges at være  

 Wear It, og ikke green som påstået af indsiger.
Vi mener, at Green i sig selv  

 er lige så distinktivt et element, som wear i sig selv vil være.
 Se venligst kopier af vort logo, som det fremgår heraf, fremhæver vi Wear  

 It , og ordene Naturally Green, skal fortælle at vore varer/produkter er  

 specielt miljøvenligt fremstillet, af 100% naturfibre nemlig bomuld.
Vore varer har været på markedet siden ultimo 1990, og vi har aldrig  

 oplevet at nogen har forvekslet vort navn med varemærket Red//Green.
Hvilket  

 vi finder meget forståeligt, da der er meget langt fra Wear It Naturally  

 Green og til varemærket Red//Green.
 Vi håber hermed at indsigelsen fra Red//Green vil blive afslået, og at  

 vort mærke registreres som varemærke i klasse 25«.
 Patentdirektoratet traf afgørelse i sagen den 10. december 1991 og afviste  

 indsigelsen med følgende begrundelse:
»Der er varesammenfald og det afgørende for, om mærkerne kan anses  

 for forvekslelige er derfor, om der er mærkelighed.
Direktoratet mener ikke,  

 at dette er tilfældet.
Indsigers VR 4316 1989 er en figur uden elementer af  

 ord, nemlig et kvadrat delt diagonalt i en rød trekant og en grøn.
Der er  

 ingen lighed med dette mærke.
VR 4317 1989 er ligeledes en figur, men med  

 ordene Red og Green forbundet med to skrå streger.
VR 5307 1989 er også en  

 figur, hvor elementerne fra VR 4317 1989 er sat ind som ornament omkring et  

 skib og med tilføjelsen af ordene of Scandinavia.
Eneste lighed mellem  

 mærkerne er således ordet green, men det forhold, at de registrerede mærker  

 indeholder Green er ikke tilstrækkeligt til at gøre mærkerne forvekslelige.  

 Green i sig selv ville ikke kunne registreres, jf. § 13 i varemærkeloven, da  

 det angiver en beskaffenhed ved varen.
Mærkerne ligner således ikke i deres  

 helhed.
 Det bemærkes, at indsigelsen ikke baseres på en registrering af mærket  

 Wear Red/Green.
 Da der ikke er mærkelighed, kan mærkerne ikke anses for forvekslelige, og  

 indsigelsen kan ikke tages til følge«.
Denne afgørelse har klageren ved skrivelse af 10. februar 1992 indbragt  

 for Patentankenævnet.
I skrivelse af 4. maj 1992 anføres som klagebegrundelse  

 følgende:
 »Appellanterne anmoder om, at Patentdirektoratets afgørelse af 10.  

 december 1991 ændres.
Ved nævnte afgørelse fandt Patentdirektoratet, at der ikke var mærkelighed  

 mellem ordmærket WEAR IT NATURALLY GREEN, jf.
VA 426 1991, og appellanternes  

 mærker VR 4317 1989 RED//GREEN og VR 5307 1989 RED//GREEN OF SCANDINAVIA.
 Patentdirektoratets begrundelse for, at der ikke statueres mærkelighed,  

 er, at den omstændighed, at ordet GREEN indgår i begge parters mærker, ikke  

 er tilstrækkelig til, at mærkerne er forvekslelige.
 På vegne appellanterne må vi holde for, at dette ikke er et korrekt  

 standpunkt.
 Den omstændighed, at betegnelsen GREEN klart fremgår af appellanternes to  

 nævnte registreringer, desuagtet der er tale om figurmæssige udformninger, og  

 den omstændighed, at betegnelsen GREEN indeholdes i det anmeldte ordmærke som  

 det absolut distinktive element i det i betegnelsen indeholdte slogan, bør  

 føre til, at der kan statueres mærkelighed.
 Betegnelsen WEAR IT NATURALLY GREEN har ingen mening, hvis ikke  

 betegnelsen GREEN var til stede i mærket.
 Det må i øvrigt undre, at Patentdirektoratet har accepteret anmeldelsen VA  

 426 1991 WEAR IT NATURALLY GREEN til varemærkeregistrering under henvisning  

 til det manglende særpræg, når Patentdirektoratet selv i sin skrivelse af 10.  

 december 1991 anfører, at GREEN i sig selv ikke har særpræg.
Det gør ikke mærket mere distinktivt, at andre ikke-distinktive ord  

 henviser til det ord, der mangler særpræg! Anmelderen har ved skrivelse af 26. september 1991 indiceret, at det  

 dominerende element i navnet WEAR IT NATURALLY GREEN er betegnelsen WEAR IT.  

 Dette illustreres ved et eksemplar af figurmærket WEAR IT NATURALLY GREEN.
 Det må imidlertid understreges, at der er tale om et anmeldt ord mærke, og  

 at sagen næppe var opstået, hvis anmelderen allerede fra starten havde  

 anmeldt figurmærket og ikke ordmærket.
Nu er forholdet imidlertid, at mærkerne må bedømmes som ordmærker, og her  

 er bestanddelen GREEN fremhævet i begge parters mærker.
Når mærkerne bedømmes  

 i deres helhed, koncentreres opmærksomheden i ikke uvæsentlig grad netop om  

 ordet GREEN, og på denne baggrund er det appellanternes opfattelse, at der  

 bør statueres mærkelighed mellem VA 426 1991 WEAR IT NATURALLY GREEN og  

 appellanternes registreringer VR 4317 1989 red//GREEN og VR 5307 1989  

 RED//GREEN OF SCANDINAVIA«.
 I skrivelse af 3. august 1992 har ansøgeren anført følgende:
 »Da vi stadig mener, at der ikke er mærkelighed mellem VA 426 1991  

 WEAR IT NATURALLY GREEN, og appellanternes registreringer, håber vi at  

 Patentdirektoratets afgørelse af 10. december 1991 ikke ændres«.
 Ankenævnet har behandlet sagen på sit møde den 6. april 1993.
 Ansøgeren gav ikke møde.
For klageren mødte advokat Chr.
Levin Nielsen, der havde lejlighed til at  

 udtale sig.
 Ankenævnet skal udtale:
 Det findes i sig selv tvivlsomt, om det ansøgte har varemærkekarakter.
 Selv hvis dette antages, findes det ansøgte inden for samme klasse at  

 ligge så tæt op ad det modholdte mærke, at der er forvekslingsrisiko.
Herefter bestemmes:
 Varemærkeansøgning 426/91 afslås.
Grønning-Nielsen.
Hans Chr.
Thomsen.
S.
Gulmann.
