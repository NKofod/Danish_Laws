 I henhold til en mellem finansministeriet og Lærernes Centralorganisation  

 indgået aftale af 5. oktober 1982 om omklassificering m.v., hvorom meddelelse  

 ved en beklagelig fejl ikke er blevet udsendt tidligere, ydes der med  

 virkning fra 1. april 1982 et særligt tillæg med et grundbeløb på 15,00 kr.  

 (niveau april 1981) til lærere i lønrammeforløbet 18/26/29 ved  

 håndarbejdsseminarierne for hver fast, skemalagt undervisningstime, de  

 pågældende læser på seminariet i fagene pædagogik, psykologi,  

 undervisningslære, samfundskundskab samt kultur- og kunsthistorie.
Tillægget ydes på basis af det faste skemalagte undervisningstimetal i de  

 angivne fag inden omregning til løntimer.
Der ydes ikke tillæg for andre  

 timer eller aktiviteter, selvom de knytter sig til ovennævnte fag eller til  

 en lærer, der underviser i disse fag.
Timer til afsluttende prøver og timer  

 til studierejser holdes således - ligesom vejledningstimer og  

 praktiklederreduktion - uden for tillægsordningen.
 Tillægget kan udbetales i månedlige rater sammen med den øvrige løn på  

 grundlag af et skøn over det årlige undervisningstimetal, der løser  

 tillægget, men der skal i denne forbindelse tages forbehold om regulering ved  

 undervisningsårets afslutning.
Indrapporteringen til Statens centrale Lønanvisning skal ske i antal halve  

 timer ved anvendelse af lønkode 4169. Tillæg i det tidsrum, der ligger  

 længere tilbage end 3 år skal dog beregnes manuelt af seminariet og  

 indrapporteres til Statens centrale Lønanvisning ved anvendelse af lønkode  

 2670. Det skal i den forbindelse bemærkes, at 15,00 kr.'s tillægget pr. 1.  

 april 1982 - fra hvilken dato aftalen som anført har virkning - udgjorde  

 18,70 kr., pr. 1. oktober 1982 19,02 kr. og pr. 1. april 1983 19,27 kr.
Man  

 skal anmode seminarierne om at foretage efterregulering i overensstemmelse  

 hermed.
 Man skal endvidere anmode seminarierne om inden 15. maj 1986 at indsende  

 oplysning om, hvilke lærere der har været omfattet af tillægsordningen i  

 undervisningsåret 1985/86, og om i tilslutning hertil for vedkommende lærere  

 at angive henholdsvis det samlede timetal og timer med tillæg (evt. anslået).
 P.m.v.
 e.b.
Jette Lou fm.
