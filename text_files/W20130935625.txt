Ankestyrelsens principafgørelse 1-13 om kontanthjælp - uddannelsessøgende - praktik - grunduddannelse Resume:
 Principafgørelsen fastslår:
 Enborger under uddannelse har som udgangspunkt ikke ret til kontanthjælp.
 En uddannelse kan ikke anses for afbrudt i relation til retten til kontanthjælp, hvis afslutningen af en grunduddannelse forventes efterfulgt af et praktikforløb.
 Dette gælder både i situationer, hvor der er indgået aftale om praktikplads samt i situationer, hvor der er en forventning om, at vedkommende vil finde en praktikplads inden for en kortere periode.
 Det er således ikke et krav, at ansøgeren er garanteret en praktikplads eller har mulighed for at komme i skolepraktik.
 Hvis vedkommende ikke har fundet en praktikplads cirka to måneder efter afslutningen af grunduddannelsen, anses uddannelsen for afbrudt i relation til retten til kontanthjælp, og han har ret til kontanthjælp, hvis de øvrige betingelser herfor er opfyldt.
 Love:
Lov om aktiv socialpolitik - lovbekendtgørelse nr. 190 af 24. februar 2012 - § 12 Afgørelse:
1. Baggrund for at behandle sagen Ankestyrelsens Beskæftigelsesudvalg har behandlet sagen for at afklare, hvornår en uddannelse anses for afbrudt i relation til retten til kontanthjælp, når vedkommende ikke er garanteret en praktikplads efter afslutningen af en grunduddannelse.
2. Reglerne Lov om aktiv socialpolitik § 12 fastslår, at personer under uddannelse som udgangspunkt ikke har ret til kontanthjælp.
Socialministeren kan efter § 12, stk. 1, 2. pkt., fastsætte nærmere regler for, i hvilke særlige tilfælde, der kan ydes kontanthjælp til uddannelsessøgende.
Sådanne regler er fastsat i bekendtgørelse nr. 148 af 27. februar 2012 om uddannelsessøgendes ret til kontanthjælp efter aktivloven i særlige tilfælde.
3. Andre Principafgørelser A-53-02: Ansøger var berettiget til kontanthjælp i perioden, fra hun afsluttede grunduddannelsen på teknisk skole den 31. december 2001, og indtil hun skulle påbegynde skolepraktik den 1. april 2002, da hun ikke på tidspunktet for grundforløbets afslutning havde fået en uddannelsesaftale med en praktikvirksomhed.
 Uddannelsen måtte derefter anses for afbrudt u.h.t. længden af den periode,der ville gå fra grundforløbets afslutning og dermed ophør af SU, tilhun kunne påbegynde skolepraktik.
 A-11-07: Ansøger havde ikke ret til kontanthjælp i en periode på cirka to måneder, fra hun afsluttede grundforløbet på teknisk skole, og indtil hun påbegyndte skolepraktik.
 200-10: Ansøgers uddannelse kunne ikke betragtes som afbrudt i relation til retten til kontanthjælp, da hun efter afslutning af HF den 23. juni 2009 forventede at påbegynde uddannelsen til sygeplejerske den 25. august 2009. Det ændrede ikke noget, at hun faktisk fik afslag på optagelse på sygeplejerskeuddannelsen.
4. Den konkrete afgørelse Ankestyrelsens Beskæftigelsesudvalg har i møde truffet afgørelse i din sag om kontanthjælp, som er antaget for at afklare, hvornår en uddannelse anses for afbrudt i relation til retten til kontanthjælp, når en person ikke er garanteret en praktikplads efter afslutningen af en grunduddannelse.
Resultatet er · Din uddannelse anses ikke for afbrudt den 23. januar 2012 i relation til retten til kontanthjælp, og du har derfor ikke har ret til kontanthjælp fra denne dato Det betyder, at du først har ret til kontanthjælp ca. 2 måneder efter afslutningen af din grunduddannelse, hvis ikke du har fundet en praktikplads, og du i øvrigt opfylder betingelserne for ret til kontanthjælp.
 Vi er således kommet til samme resultat som Beskæftigelsesankenævnet i YY Statsforvaltningen.
 Der var enighed på mødet.
Begrundelsen for afgørelsen Ankestyrelsens Beskæftigelsesudvalg vurderer, at du ikke har ret til kontanthjælp den 23. januar 2012, da vi ikke anser din uddannelse for afbrudt på denne dato i relation til retten til kontanthjælp.
 Efter lov om aktiv socialpolitik kan der ikke ydes kontanthjælp til personer under uddannelse.
Vi finder, at din uddannelse først kan anses for afbrudt i relation til retten til kontanthjælp ca. 2 måneder efter afslutningen af din grunduddannelse.
Vi finder derfor ikke grundlag for at tilsidesætte kommunens afgørelse om, at du først vil være berettiget til kontanthjælp fra den 23. marts 2012.
 Vi har lagt vægt på, at du efter afslutningen af dit grundforløb på laborantuddannelsen den 23. januar 2012 måtte have en forventning om, at du kunne påbegynde et praktikforløb inden for en kortere periode.
 Det forhold, at du ikke var garanteret en praktikplads og ikke havde mulighed for skolepraktik, kan ikke føre til andet resultat.
 Vi finder derfor, at du fortsat er under uddannelse ca. 2 måneder efter afslutningen af din grunduddannelse.
 Vi har lagt vægt på, at personer under uddannelse ofte holder en ferie/pause i uddannelsen på ca. 2 måneder mellem afslutning af et semester og påbegyndelse af et andet.
 I Principafgørelse A-11-07 havde ansøgeren ikke ret til kontanthjælp i en periode på ca. 2 måneder, fra hun afsluttede grundforløbet på teknisk skole, og indtil hun påbegyndte skolepraktik.
 I Principafgørelse 200-10 kunne ansøgerens uddannelse ikke betragtes som afbrudt i relation til retten til kontanthjælp, da hun efter afslutning af HF den 23. juni 2009 forventede at påbegynde uddannelsen til sygeplejerske den 25. august 2009.
 Ved sagens vurdering har vi lagt vægt på principperne i ovennævnte Principafgørelser.
Bemærkninger til klagen Du har oplyst, at du ikke på noget tidspunkt har været garanteret en praktikplads, da du ikke havde mulighed for skolepraktik.
 Du bemærker i den forbindelse, at der højest sandsynligt vil gå længere tid end 2 måneder før du finder en praktikplads, og at stort set alle opslag om praktikplads har start 1. februar og 1. september.
 Vi bemærker, at vi efter en konkret vurdering finder, at din uddannelse ikke kan anses for afbrudt i relation til retten til kontanthjælp den 23. januar 2012.
Oplysninger i sagen Vi har afgjort sagen på grundlag af:
