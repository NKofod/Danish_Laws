Indledning Som følge af det såkaldte serviceeftersyn blev det i efteråret 1994  

 besluttet at gennemføre ændringer i lov om en aktiv arbejdsmarkedspolitik og  

 lov om arbejdsløshedsforsikring mv.
 Ændringerne, der træder i kraft den 1. april 1995, vedrører særligt  

 forhold vedrørende handlingsplaner, delperiode 2 og afslag på tilbud mv.
 Denne vejledning beskriver nærmere de rettigheder den ledige bevarer i  

 forhold til tilbud m.v., som er aftalt eller påbegyndt inden den 1. april  

 1995. Endvidere indeholder vejledningen uddybende bemærkninger til  

 bekendtgørelsens regler om indførelsen af ret og pligt for ledige i  

 delperiode 2.
Tilbud som er afgivet eller påbegyndt før 1. april 1995 Individuel handlingsplan Ledige, der senest den 31. marts 1995 henvender sig hos  

 Arbejdsformidlingen for at få udarbejdet en handlingsplan, har ret hertil,  

 hvis de har haft 3 måneders ledighed inden for de seneste 5 måneder.
Ledige,  

 der henvender sig fra den 1. april 1995 skal opfylde kravet om 6 måneders  

 ledighed inden for de seneste 9 måneder.
Jobtræning og særligt tilrettelagt jobtræning Ledige, som før den 1. april 1995 er påbegyndt tilbud om jobtræning og  

 særligt tilrettelagt jobtræning, eller som har fået afgivet et konkret tilbud  

 herom, har ret til at færdiggøre tilbuddet i overensstemmelse med den  

 indgåede aftale.
 Betingelsen for, at et tilbud kan anses for at være afgivet, er, at  

 tilbuddet fremgår af den lediges individuelle handlingsplan, og at der er  

 indgået en konkret aftale med en arbejdsgiver herom.
 Dette betyder, at Arbejdsformidlingen kun kan ændre påbegyndte eller  

 konkret afgivne tilbud, såfremt den ledige samtykker heri.
 For ledige, som er omfattet af retten til at færdiggøre et tilbud efter de  

 hidtidige regler, jf. nedenfor, indtræder retten til tilbud i op til fuld tid  

 først når det igangværende tilbud er afsluttet, jf. § 2, stk. 3. Et ledigt  

 medlem, der pr. 1. januar 1996 har mere end 1 års ledighed i delperiode 2, og  

 som deltager i et tilbud på 20 timer ugentligt efter de hidtidige regler, vil  

 således først have ret til aktivering i op til fuld tid efter afslutningen af  

 tilbuddet.
Selvfunden jobtræning De ændrede regler betyder, at ledige medlemmer af en arbejdsløshedskasse i  

 delperiode 1 efter den 1. april 1995 ikke har ret til selvfunden jobtræning.  

 Ledige, som før denne dato har påbegyndt et selvfundent jobtræningsforløb,  

 har ret til at færdiggøre dette i overensstemmelse med den indgåede aftale.
 Ligeledes har ledige ret til at gennemføre et selvfundent  

 jobtræningsforløb, som påbegyndes senest den 1. juli 1995, såfremt den ledige  

 inden den 1. april 1995 har indgået konkret aftale med en arbejdsgiver, og  

 Arbejdsformidlingen har modtaget oplysning herom inden den 30. april 1995.  

 Det er herudover naturligvis en forudsætning, at Arbejdsformidlingen kan  

 godkende jobtræningspladsen, i medfør af den tidligere gældende regel i §  

 135, stk.1 i bekendtgørelse om en aktiv arbejdsmarkedsindsats.
 Retten til selvfunden privat individuel eller almindelig jobtræning kan  

 fra den 1. april 1995 gøres gældende af alle ledige medlemmer under 60 år i  

 delperiode 2.
Befordringsgodtgørelse De ændrede regler betyder, at ledige i delperiode 1 og 2 fra og med den 1.  

 april 1995 har ret til befordringsgodtgørelse ved tilbud om individuel  

 jobtræning hos såvel offentlige som private arbejdsgivere.
 De ledige, der før 1. april 1995 er påbegyndt et tilbud om uddannelse,  

 hvortil der ydes befordringsgodtgørelse, vil pr. 1. april 1995 være  

 berettiget til at modtage den forhøjede sats på 1,35 kr. pr. km.
Indkomstgarantien Fra den 1. april 1995 har ledige i delperiode 2 ved deltagelse i tilbud  

 efter lov om en aktiv arbejdsmarkedspolitik - bortset fra tilbud om  

 uddannelse og etableringsydelse efter lovens kap. 6 og 8 - ret til at modtage  

 et beløb, der sammenlagt med den lediges indtægt ved tilbuddet efter fradrag  

 af arbejdsmarkedsbidraget svarer til dagpengenes højeste beløb pr. uge, jf. §  

 55, stk. 2 i lov om arbejdsløshedsforsikring mv.
 Dette betyder samtidigt, at der fra den 1. april 1995 ikke længere gælder  

 en indkomstgaranti for ledige uden for tilbud.
Indkomstloftet Ved deltagelse i tilbud må ydelsen til den ledige efter fradrag af  

 arbejdsmarkedsbidrag og eventuel befordringsgodtgørelse ikke overstige  

 dagpengenes højeste beløb (indkomstloftet), bortset fra ved ordinært arbejde  

 og i selvfunden privat jobtræning, jf. § 34, stk. 1, i lov om en aktiv  

 arbejdsmarkedspolitik.
 Ledige i delperiode 2, som inden 1. april 1995 har påbegyndt et tilbud om  

 jobtræning eller særligt tilrettelagt jobtræningsforløb hos en offentlig  

 arbejdsgiver, er ikke omfattet af indkomstloftet efter § 142, stk. 1.
 Ledige, som påbegynder et sådan tilbud efter denne dato på baggrund af en  

 konkret aftale indgået med Arbejdsformidlingen og arbejdsgiveren  

 (ansættelsesaftalen) før den 1. april 1995, vil heller ikke være omfattet af  

 indkomstloftet.
 Ledige, som har påbegyndt/aftalt et særligt tilrettelagt jobtræningsforløb  

 inden 1. april 1995 vil dog fortsat være omfattet af § 75, stk. 2, hvorefter  

 arbejdstiden skal tilrettelægges således, at den samlede ugentlige ydelse  

 efter fradrag af arbejdsmarkedsbidrag ikke overstiger dagpengenes højeste  

 beløb pr. uge.
Nedsættelse af ret og pligt til tilbud ved ordinær beskæftigelse I medfør af lovens § 33, stk. 2, 2. pkt. er der i § 142 a i bekendtgørelse  

 om en aktiv arbejdsmarkedsindsats fastsat regler om nedsættelse af retten og  

 pligten til tilbud, når den ledige opnår ustøttet arbejde.
Reglerne om nedsættelsen af retten og pligten ved ordinær beskæftigelse  

 gælder ikke for ledige, som før den 1. april 1995 har påbegyndt eller har  

 fået afgivet et konkret tilbud om jobtræning, særligt tilrettelagt  

 jobtræningsforløb eller selvfunden jobtræning.
Dog kan AF og den ledige indgå  

aftale om nedsættelse af tilbuddet, hvis den ledige har ordinær  

 beskæftigelse.
Tilbud som afgives i henhold til minimumsretten og videreføres i  

 delperiode 2 Arbejdsformidlingen skal til alle ledige i delperiode 1 afgive tilbud  

 (minimumsretten) så tidligt i ledighedsforløbet som muligt, og har pligt til  

 at tilbyde forløbet således, at den ledige har haft 12 måneders tilbud i  

 delperiode 1, jf. § 131, stk. 2 i bekendtgørelse om en aktiv  

 arbejdsmarkedsindsats.
Det kan imidlertid forekomme, at Arbejdsformidlingen først afgiver et  

 minimumstilbud så sent i delperiode 1, at forløbet rækker ind i delperiode 2.  

 Tilbuddet anses i sådanne situationer altid for et delperiode-1tilbud.
I  

 forhold til de nye regler betyder det således, at den ledige ikke er omfattet  

 af reglerne for tilbud i delperiode 2 om indkomstloft og nedsættelse af ret  

 og pligt til tilbud ved ordinær beskæftigelse, jf. ovenfor.
 Derimod er den ledige omfattet af reglerne i delperiode 2 om  

 indkomstgaranti, jf. § 55, stk. 2 i lov om arbejdsløshedsforsikring mv.
Gradvis indførelse af ret og pligt til tilbud i op til fuld tid Arbejdsformidlingen har efter de gældende regler før 1. april 1995  

 mulighed for at aktivere ledige medlemmer i delperiode 2 i hele perioden op  

 til fuld tid.
Endvidere skal Arbejdsformidlingen fra den 1. april 1995 aktivere ledige  

 medlemmer i delperiode 2 under 60 år i hele perioden, så vidt muligt op til  

 fuld tid.
Personer, der modtager en ydelse efter § 55, stk. 4, i lov om  

 arbejdsløshedsforsikring m.v., er ikke omfattet af indfasningen i delperiode  

 2.
 Af hensyn til muligheden for at fremskaffe egnede tilbud, er der i §§ 4 -  

 6 i bekendtgørelsen fastsat regler om gradvis indførelse af den lediges ret  

 og dermed Arbejdsformidlingens forpligtelse til at aktivere ledige i  

 delperiode 2 på fuld tid.
 Arbejdsløshedskasserne skal ifølge § 144, stk. 2 i bekendtgørelse om en  

 aktiv arbejdsmarkedsindsats, indberette ledige medlemmer til  

 Arbejdsformidlingen, som efter sammenlagt 44 måneders ledighed, eller som 3  

 måneder før udløbet af referenceperioden i delperiode 1 står til rådighed for  

 arbejdsmarkedet, og som overgår til delperiode 2.
 Det fremgår af Direktoratet for Arbejdsløshedsforsikringens B-vejledning  

 af 15. november 1994 om arbejdsløshedskassernes indberetning til  

 Arbejdsformidlingen om medlemmernes ledighed og tidspunkt for udløb af  

 delperioderne, at arbejdsløshedskassens indberetning til Arbejdsformidlingen,  

 bl.a. skal indeholde oplysninger om forventet udløb af delperiode 2  

 (udløbsdatoen).
 Arbejdsformidlingen kan på baggrund af kassernes indberetninger i AF-Match  

 udsøge ledige medlemmer, som er omfattet af retten og pligten til aktivering  

 op til fuld tid i hele delperiode 2.
 Ledige medlemmer af en arbejdsløshedskasse, som den 31. december 1995 har  

 mere end 1 års ledighed i delperiode 2, jf. § 4 i bekendtgørelsen, er således  

 ledige, som på dette tidspunkt er indberettet med en forventet udløbsdato,  

 som ligger før den 31. december 1997 (dvs. med mindre end 2 år tilbage af  

 delperiode 2).
 Arbejdsformidlingen skal så vidt muligt aktivere de ledige med længst  

 ledighed først, således at de ledige, der har udløbsdato før den 31.  

 december 1995, aktiveres på fuld tid, inden de falder ud af dagpengesystemet.
 Ledige medlemmer, som den 31. december 1996 har mere end 6 måneders  

 ledighed i delperiode 2, jf. § 5, er således ledige, der på dette tidspunkt  

 er indberettet med en forventet udløbsdato, som ligger før den 30. juni 1999  

 (dvs. med mindre end 21/2 år tilbage af delperiode 2).
 Inden den 1. juli 1997 skal Arbejdsformidlingen have aktiveret alle ledige  

 i delperiode 2, jf. § 6.
Retten til aktivering ophører, når den ledige fylder 60 år, jf. § 7. Har  

 den ledige påbegyndt et tilbud, som tidsmæssigt rækker ud over denne dato,  

 har den ledige ret til at fortsætte/afslutte tilbuddet i overensstemmelse med  

 handlingsplanen.
Det er således op til Arbejdsformidlingen ved fastsættelsen  

 af tilbuddet at vurdere, om den pågældende ledige - ud fra en  

 behovsorienteret vurdering - skal aktiveres efter det fyldte 60. år.
