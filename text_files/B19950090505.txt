I medfør af § 6, stk. 3 i lov nr. 442 af 14. juni 1995 om oprettelse af Dansk Udenrigspolitisk Institut fastsættes:
 § 1.  Udenrigsministeren beskikker et repræsentantskab  

 på indtil 30 medlemmer.
§ 2.  Repræsentantskabets medlemmer beskikkes for en  

 periode af fire år.
Repræsentantskabets første periode udløber den 30. juni  

 1999. Når et medlem udtræder i beskikkelsesperioden, kan der beskikkes en  

 efterfølger for den resterende periode.
 § 3.  Repræsentantskabet skal være bredt sammensat,  

 således at Dansk Udenrigspolitisk Instituts brugere og interessenter i f.eks.  

 forskningsmiljøet, relevante institutioner og andre er repræsenteret.  

 Repræsentantskabet sammensættes på følgende måde:
 1. Udenrigsministeren opfordrer hvert af de i  

 Folketinget repræsenterede partier til at udpege et medlem af  

 repræsentantskabet.
 2. Udenrigsministeren opfordrer Grønlands landsstyre  

 samt Færøernes landsstyre til hver at udpege et medlem af repræsentantskabet.
3. Et medlem udpeget af udenrigsministeren Et medlem udpeget af økonomiministeren Et medlem udpeget af forsvarsministeren Et medlem udpeget af undervisningsministeren Et medlem udpeget af forskningsministeren 4. Et medlem udpeget på grundlag af indstilling fra  

 Landsorganisationen i Danmark Et medlem udpeget på grundlag af indstilling fra Dansk  

 Arbejdsgiverforening Et medlem udpeget på grundlag af indstilling fra FN-forbundet Et medlem udpeget på grundlag af indstilling fra Det Udenrigspolitiske  

 Selskab To medlemmer udpeget på grundlag af indstilling fra Dansk Folkeoplysnings  

 Samråd 5. Udenrigsministeren beskikker endvidere som  

 medlemmer af repræsentantskabet personer, der har særlig sagkundskab eller  

 erfaring med hensyn til de under Dansk Udenrigspolitisk Institut henhørende  

 opgaver.
§ 4.  Repræsentantskabet følger instituttets  

 virksomhed.
Bestyrelsen kan rådføre sig med repræsentantskabet.  

 Repræsentantskabet skal være en støtte for bestyrelsen i dennes arbejde.
 Stk. 2.  Med henblik på at udføre de i stk. 1 nævnte  

 funktioner modtager repræsentantskabets medlemmer løbende information om  

 instituttets virksomhed, publikationer m.v.
§ 5.  Bestyrelsens formand indkalder  

 repræsentantskabet til møde, normalt en gang om foråret og en gang om  

 efteråret.
Desuden indkalder bestyrelsens formand til møde, når mindst fem  

 medlemmer af repræsentantskabet anmoder herom.
Indkaldelse til møde sker med  

 mindst 14 dages varsel.
 Stk. 2.  Møderne ledes af bestyrelsens formand.  

 Bestyrelsens øvrige medlemmer samt direktøren deltager i repræsentantskabets  

 møder.
 § 6.  Bekendtgørelsen træder i kraft dagen efter  

 offentliggørelsen i Lovtidende.
