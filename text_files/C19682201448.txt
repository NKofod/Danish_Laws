 Generelle bestemmelser:
 Forinden et læreforhold indgås, skal følgende iagttages:
I.
Det bør være en almindelig forudsætning, at aspiranter har gennemgået  

 folkeskolen til og med 9. klasse.
 2. Nye læreforhold i faget bør i almindelighed kun  

 oprettes med aspiranter, der har aflagt den for faget gældende  

 egnethedsprøve.
 Læremesteren, eller den stedfortræder, der på læremesterens vegne fører  

 fagligt tilsyn og kontrol med lærlingen i læretiden (læresvenden), skal ved  

 læreforholdets påbegyndelse give lærlingen fyldestgørende vejledning om  

 lærereglerne, oplyse ham/hende om, hvilke specielle faremomenter arbejder  

 rummer, og instruere ham om, hvilke sikkerheds- og sundhedsmæssige  

 forholdsregler og øvrige værkstedsregler han skal iagttage.
 Læretiden er opdelt i seks perioder, nemlig tre perioder på lærestedet og  

 tre perioder på lærlingeskolen. (For uddannelsesområde II gælder indtil  

 videre særlige regler). Henimod læretidens slutning aflægges en svendeprøve.
For at indlærlingsprossen kan foregå i et jævnt tempo, må oplæringen på  

 lærestedet og undervisningen på skolen i videst muligt omfang foregå i takt  

 med hinanden.
Læremesteren skal drage omsorg for, at lærlingens oplæring som  

 mindstekrav følger den i lærereglerne for vedkommende faggruppe skitserede  

 udvikling, og lærlingen skal aktivt medvirke til, at denne udvikling opnås.
Lærlingen skal følge undervisningen på lærlingeskolen.
Læremesteren skal  

 forvisse sig om, at lærlingen bliver indkaldt og får besked om at møde på  

 lærlingeskolen til de tidspunkter i læretiden, som uddannelsesreglerne  

 fastsætter for skoleopholdene.
 Fagenes Lærlingeskole holder lærested og Det faglige Fællesudvalg  

 underrettet om lærlingens forhold under skoleophold.
Lærlingen skal i hele sin læretid, såvel på lærested som under  

 skoleophold, dagligt føre arbejdsjournal over udført arbejde.
I en dertil  

 indrettet mappe indlægger lærlingen løbende under læretiden prøver og  

 bilagsmateriale af sit arbejde refererende til arbejdsjournalen.
Dette  

 materiale skal til enhver tid være tilgængeligt for læremester, læresvend og  

 skolens lærere.
Såvel journal som bilagsmappe forbliver ved læretidens udløb  

 lærlingens ejendom.
 Læremesteren skal gøre lærlingen bekendt med lærlingelovens bestemmelser  

 om, at vægring ved at følge undervisningen på lærlingeskolen, eller adfærd,  

 der resulterer i bortvisning fra skolen, skal medføre ophævelse af  

 lærekontrakten.
Lærlingens ferier må ikke falde sammen med et skoleophold.
Bliver en  

 lærling indkaldt i en periode, indenfor hvilken han i forvejen er tildelt  

 ferie, og kan ferien ikke omlægges, skal læremesteren straks undersøge  

 muligheden for at få lærlingens indkaldelse ændret.
 Såfremt lærlingen forsømmer skolen mere end en uge, kan lærlingen  

 indkaldes i en ny periode.
 Lærlingen må ikke udføre arbejde på lærestedet i de perioder, hvori han er  

 indkaldt til undervisning på lærlingeskolen.
 Læremesteren er pligtig at sende lærlingen til fagskolen for aflæggelse af  

 svendeprøve efter de gældende regler.
 Læretidens længde er 4 år.
 Der afholdes svendeprøve i faget to gange årligt efter nærmere herom  

 fastsatte regler.
Såfremt lærlingen på grund af sygdom forsømmer mere end i alt 4 måneder i  

 læretiden, kan såvel læremesteren som lærlingen forlange læretiden forlænget  

 med et af det faglige udvalg godkendt eller fastsat tidsrum.
Udvalgets  

 afgørelse kan indbringes for Lærlingerådet, hvis afgørelser er endelig.
 Prøvetidens varighed er for tiden i henhold til Lærlingerådets bestemmelse  

 9 måneder fra læretidens påbegyndelse.
Udvidelse af prøvetiden til i alt 9 mdr. er gældende, sålænge grundskolens  

 varighed er fastsat til 21 uger, jfr.
Lærlingelovens § 6, stk. 2.
Uddannelsesregler (Fastsat af lærlingerådet i henhold til § 24, stk. 5 i lov nr. 261 af 2.  

 oktober 1956 om lærlingeforhold).
 Efter indstilling fra Det faglige Fællesudvalg for Kemigraf- og  

 Litograffaget fastsætter Lærlingerådet herved i medfør af § 24, stk. 5, i lov  

 nr. 261 at 2. oktober 1956 om lærlingeforhold nedenstående uddannelsesregler,  

 som angiver mindstemålet for uddannelse af lærlinge inden for  

 repro-kopiering, og som er bindende for fagets læremestre.
 Af hensyn til samordningen af oplæringen på lærestedet og undervisningen  

 på lærlingeskolen må uddannelsesreglerne nøje følges.
 Uddannelsens hovedformål er oplæring i montage til hele  

 trykformforberedelsen såvel side- som formontage og fremstilling af trykforme  

 til alle tre trykmetoder, højtryk, dybtryk og offset.
 Denne uddannelsesgruppe afløser følgende hidtidige faggrupper: 1)  

 offsetkopister, 2) kemigrafiske ætsere, 3) dybtrykætsere.
1. periode på lærestedet (Efter 1. periode på teknisk skole) (Aspirant- og grundskoleklasse).
Under lærlingens indføring i sit fagområde skal der lægges vægt på  

 properhed, orden og nøjagtighed.
En passende udviklingstakt fra elementære,  

 forberedende arbejder under behørigt opsyn til mere selvstændigt arbejde med  

 de på lærestedet forefaldende opgaver skal opnås.
Lærlingen skal følge sin  

 grundskoleundervisning op ved selv at udbygge sin viden om udstyr, materialer  

 og metoder, som anvendes på lærestedet.
Lærlingen oplæres i behandling af det fra de foregående afdelinger  

 afleverede fotografiske materiale.
Udskydnings- og monteringsteknik  

 gennemgås.
Tilskæring af film og monteringsarbejde indøves.
Sikkerhed i  

 kontraktkopi og lettere fotografiske processer indøves.
Offsetgruppen: Fremstilling og istandgørelse af offsettrykplader indøves.  

 Der lægges særlig vægt på montering med henblik på de krav, de efterfølgende  

 arbejdsprocesser stiller.
I det omfang lærestedet har mulighed herfor, skal  

 lærlingen have lejlighed til i andre afdelinger at få indsigt heri.
Hvor  

 prøvetrykning udføres, skal lærlingen deltage heri.
Kemigrafgruppen: Kopiering og færdigbehandling af klichemetal eller  

 plastik indøves.
De forskellige former for ætsning, som lærestedet arbejder  

 med, indøves.
Kendskab til ætseblade, deres sammensætning og anvendelse ved  

 streg- og autoætsning læres. Ætsning af henholdsvis streg- og autoklicheer  

 indøves.
Der lægges særlig vægt påmontering med henblik på de krav, de  

 efterfølgende arbejdsprocesser stiller.
I det omfang lærestedet har mulighed  

 herfor, skal lærlingen have lejlighed til i andre afdelinger at få indsigt  

 her.
Hvor prøvetrykning udføres, skal lærlingen deltage heri.
Dybtrykgruppen: Sensibilisering og tørring af pigmentpapir eller arbejde  

 med tilsvarende overføringsmedium indøves.
Kopieringsteknikken ved raster- og  

 diapositivkopieringen læres.
Lærlingen indføres i teknikken ved  

 pigmentpapirets overføring til trykcylinderen, uddækning og ætsning af  

 cylinderen, og deltager ved den praktiske udførelse af disse  

 arbejdsoperationer, samt ved prøvetrykning af cylinderen.
Der lægges særlig  

 vægt på montage med henblik på de krav, de efterfølgende arbejdsprocesser  

 stiller.
I det omfang lærestedet har mulighed herfor, skal lærlingen have  

 lejlighed til i andre afdelinger at få indsigt heri.
2. periode på lærestedet (Efter 2. periode på teknisk skole (I. fagklasse)).
Lærlingen skal nu have lejlighed til i betydeligt omfang at arbejde  

 selvstændigt.
Han skal stilles over for mere krævende opgaver, og han skal  

 frem for alt optrænes til sikkerhed i det arbejde, han udfører.
 Lærlingen udfører selvstændigt monteringsarbejde af enhver art, herunder  

 også af sådanne opgaver, som rummer krævende pasning.
Offsetgruppen: Lærlingen udfører selvstændigt kopiering af enhver art.
Der  

 skal lægges vægt på, at han kontrollerer sit arbejde gennem brug af de  

 hjælpemidler, der findes til dette formål.
Hvor der er mulighed for det, skal lærlingen oplæres i arbejde med  

 kopimaskine.
Hvor prøvetrykning foretages med prøvetrykspresse, skal  

 lærlingen udføre prøvetrykning på sådan presse.
Han skal herunder selv  

 fastlægge og blande sine trykfarver og fremstille skalatryk og færdigtryk, og  

 der skal lægges vægt på, at arbejdet er udført så nær givne forskrifter som  

 muligt.
Kemigrafgruppen: Lærlingen udfører selvstændigt filmsuddækningsarbejde  

 samt kopiering og ætsning af alle streg-, auto- og kombinerede  

 streg/autoopgaver i sort- hvid.
Så vidt muligt arbejdes med opgaver af  

 varierende rasterfinhed, idet der herved lægges vægt på, at lærlingen lærer,  

 hvilke midler han har til kontrol af sin ætsning, således at det færdige  

 rastebillede er afstemt til papiret, hvorpå klicheen skal trykkes.
Endvidere  

 udfører lærlingen de normale færdiggørelsesarbejder, såsom fræsning,  

 facettering og gravering, ligesom han oplæres i reparation af fejl ved  

 klicheen.
Lærlingen udfører kopiering og ætsning af farvesæt.
Lærlingen  

 prøvetrykker sine arbejder, og han skal herunder selv indstille sine  

 trykfarver og fremstille skalatryk og færdigtryk, idet der lægges vægt på, at  

 arbejdet er udført så nærgivne forskrifter som muligt.
Dybtrykgruppen: Lærlingen udfører selvstændigt kopiering på pigmentpapir,  

 og/eller overføringsfilm, overføring til trykcylinder og ætsning af  

 cylinderen hvorved der lægges vægt på, at han på de steder i processerne, der  

 kræver agtpågivenhed, opøves i at udøve kontrol, i det omfang han har  

 mulighed herfor (sensibilisering af pigmentspapir; tørring; kopiering; tiden  

 mellem kopiering, overføring og ætsning; ætsningsforløbet). Endvidere udfører  

 lærlingen korrektionsarbejder på trykcylinderen, såsom gravering,  

 efterætsning ect.
Lærlingen udfører, i det omfang det er muligt, kopiering og  

 ætsning af farvesæt.
3. periode på lærestedet (Efter 3. periode på teknisk skole (2. fagklasse)).
Lærlingen skal i perioden indtil svendeprøven opnå størst mulig rutine og  

 sikkerhed gennem arbejde med opgaver af sværhedsgrad svarende til  

 svendeprøven.
Han skal have opnået de nødvendige og tilstrækkelige manuelle  

 færdigheder, kunne beherske det udstyr og de materialer, han arbejder med, og  

 kende disse ydeevne og begrænsninger.
 Hvor en virksomhed betjener sig af metoder, udstyr og materialer ud over  

 det i ovenstående regler opstillede, skal lærlingen have mulighed for at gøre  

 sig bekendt med princip og virkemåde ved sådant udstyr og materiale, og i det  

 omfang det er muligt lære at anvende det.
Ud over de to ordinære fagklasser etableres indtil videre for samtlige  

 Repo-kopistlærlinge en supplerende| I. fagklasse af tre ugers varighed, hvis  

 formål er oplæring i fremstilling af dybtrykcylindere.
Indkaldelse til denne  

 specielle klasse vil finde sted i løbet af 2. periode på lærestedet.
Lærlingerådet, den 10. december 1968 Henry Gran / Carl Jørgensen.
