 I henhold til art. 27 i konventionen af 5. marts 1981 mellem Danmark,  

 Finland, Island, Norge og Sverige om social tryghed er der den 25. oktober  

 1982 i København mellem vedkommende myndigheder i de respektive lande  

 undertegnet en administrativ aftale med følgende ordlyd:
ADMINISTRATIV AFTALE til den nordiske konvention om social tryghed, undertegnet den 5. marts  

 1981 I henhold til artikel 27 i den nordiske konvention om social tryghed af 5.  

 marts 1981, herefter kaldet konventionen, indgået mellem Danmark, Finland,  

 Island, Norge og Sverige, er vedkommende myndigheder i de respektive lande  

 blevet enige om følgende bestemmelser:
Artikel 1 ad konventionens artikel 1 Definitioner I de følgende bestemmelser bliver de ord og udtryk, som er defineret i  

 artikel 1 i konventionen, anvendt i den betydning, som er fastlagt der.
Artikel 2 ad konventionens artikel 28 1. Forbindelsesorganer og øvrige organer A.
Forbindelsesorganer i henhold til artikel 28 i konventionen er:
I Danmark: Sikringsstyrelsen I Finland: Social- och halsovårdsministeriet I Island: Tryggingastofnun rikisins I Norge: Rikstrygdeverket I Sverige: Riksforsakringsverket B.
Forbindelsesorganerne kan på begrænsede områder delegere deres opgaver.  

 De skal underrette hinanden om dette.
C.
Fortegnelse over forbindelsesorganerne og de organer, som der er  

 delegeret opgaver til efter bogstav B, følger som bilag nr. 1 til denne  

 aftale.
2. Gensidig bistand Myndigheder og organer skal yde hinanden al nødvendig bistand ved  

 gennemførelsen af konventionens bestemmelser, også udover det som udtrykkelig  

 er nævnt i denne aftale.
3. Kontrol og lægeundersøgelser Udbetales der en ydelse fra et nordisk land til en person, som er bosat i  

 et andet nordisk land, skal det lokale organ i bopælslandet på forespørgsel  

 fra det organ, der udbetaler ydelsen, indhente de oplysninger, som er af  

 betydning for retten til en sådan ydelse og for ydelsens størrelse.
Det  

 lokale organ i bopælslandet skal på forespørgsel sørge for, at en person som  

 modtager invalidepension, dagpenge ved sygdom eller ydelser i anledning af  

 arbejdsskade bliver lægeundersøgt.
4. Administrationsomkostninger Administrationsomkostninger, som opstår ved gennemførelsen af konventionen  

 og denne aftale, skal betales af de organer, som gennemførelsen påhviler.
5. Fortolkningsspørgsmål Opstår der meningsforskelle ved gennemførelsen og fortolkningen af  

 konventionen eller denne aftale, skal disse drøftes af vedkommende  

 myndigheder i de berørte lande, dersom de underliggende organer ikke kan  

 komme til enighed.
Når det viser sig nødvendigt, kan sagen drøftes af en  

 gruppe bestående af repræsentanter fra samtlige nordiske lande, udpeget af de  

 enkelte landes vedkommende myndigheder.
En sådan gruppe skal også kunne  

 sammenkaldes efter behov for at drøfte generelle fortolknings- og  

 gennemførelsesspørgsmål i tilknytning til konventionen og denne aftale.
Artikel 3 ad konventionens artikel 5 Nedsættelse af ydelser 1. I de tilfælde, hvor en ydelse kan nedsættes ifølge  

 konventionens artikel 5, kan en sådan nedsættelse i første omgang kun  

 foretages af det udbetalende organ i sikredes bopælsland i henhold til dette  

 lands lovgivning.
 2. Nedsættelse som nævnt i stk. 1 kan først foretages  

 af et udbetalende organ i et andet land end bopælslandet i henhold til det  

 andet lands lovgivning, efter at dette organ har sikret sig, at en sådan  

 nedsættelse ikke vil finde sted i bopælslandet.
Artikel 4 ad konventionens artikel 8 Udsendte arbejdstagere 1. I de tilfælde, som konventionens artikel 8, stk. 1,  

 handler om, skal udsendelseslandets forbindelsesorgan efter anmodning fra  

 arbejdstager og/eller arbejdsgiver attestere, at den udsendte arbejdstager  

 fortsat er omfattet af udsendelseslandets lovgivning.
 2. Den attestation, som nævnes i stk. 1, gives på en  

 særlig blanket.
Attesten skal i forbindelse med arbejdets begyndelse sendes af  

 arbejdstager eller arbejdsgiver til det organ i beskæftigelseslandet, som er  

 angivet i udsendelsesblanketten.
Forbindelsesorganet i udsendelseslandet skal  

 sende kopi af attesten til forbindelsesorganet i beskæftigelseslandet i den  

 udstrækning det fremgår af udsendelsesblanketten.
3. Varer udsendelsestiden længere end det tidsrum på  

 12 måneder, der er angivet i konventionens artikel 8, stk. 1, må arbejdsgiver  

 og arbejdstager før udløbet af denne periode sende eventuel ansøgning om  

 forlængelse i henhold til konventionens artikel 8, stk. 2, til  

 forbindelsesorganet i udsendelseslandet.
Hvis dette lands myndigheder er  

 enige i en sådan forlængelse, sendes ansøgningen straks til  

 forbindelsesorganet i beskæftigelseslandet med henblik på indhentning af  

 samtykke.
Artikel 5 ad konventionens artikel 12 og 13 Bekræftelse af forsikringstid m.m. for ydelser ved sygdom, svangerskab og  

 fødsel I de tilfælde, som nævnes i konventionens artikel 12 og 13, skal det  

 organ, som vedkommende hørte til i fraflytningslandet, eller det organ, som  

 hidtil har udbetalt dagpenge, på forespørgsel bekræfte det tidsrum, den  

 sikrede har været omfattet af lovgivningen om ydelser ved sygdom, svangerskab  

 og fødsel, sikredes arbejdsindtægt og modtagne dagpenge.
 2. Den bekræftelse, som er nævnt i stk. 1, skal gives  

 på en særlig blanket.
Artikel 6 ad konventionens artikel 19 og 21 Bekræftelse af forsikringstid m.m. ved pensioner 1. I de tilfælde, hvor det efter konventionens artikel  

 19 er aktuelt at sammenlægge bopælstider for beregning af grundpension,  

 bekræfter forbindelsesorganet i et nordisk land på forespørgsel den  

 bopælstid, ansøgeren har efter dette lands lovgivning.
 2. I de tilfælde, hvor det efter konventionens artikel  

 21 er aktuelt at sammenlægge optjeningstid for at opnå ret til  

 tillægspension, bekræfter forbindelsesorganet i et nordisk land på  

 forespørgsel de år, ansøgeren har optjent ret til tillægspension efter dette  

 lands lovgivning.
 3. Bekræftelse efter stk. 1 og 2 gives på en særlig  

 blanket.
Artikel 7 ad konventionens artikel 18, 19 og 20 Meddelelse om ret til og tillæggelse af grundpension 1. Når der i henhold til konventionens artikel 20,  

 stk. 1-3, ydes grundpension fra et nordisk land til personer, som er bosat i  

 et andet nordisk land, må det førstnævnte lands organ snarest muligt give  

 meddelelse om grundpensionens størrelse og om, på hvilket tidspunkt  

 udbetalingen eventuelt vil ophøre.
En sådan meddelelse gives til det organ i  

 bopælslandet, som er ansvarlig for udbetaling af grundpension.
2. Organet i bopælslandet giver melding til organet i  

 det nordiske land, som udbetaler grundpension om, hvornår retten til en sådan  

 pension vil indtræde i bopælslandet.
Ved tillæggelse eller forskudsudbetaling  

 af grundpension i bopælslandet giver organet i dette land meddelelse til  

 organet i det nordiske land, som udbetaler en sådan pension.
Meddelelsen skal  

 angive pensionens størrelse og det grundlag, bopælstiden er beregnet på.
 3. Et organ i et nordisk land, som ikke er bopælsland,  

 men udbetaler pension i henhold til konventionens artikel 19, stk. 5, eller  

 artikel 20, stk. 4, skal hvert år den 1. januar regulere pensionsudbetalingen  

 på baggrund af indhentede oplysninger fra organet i bopælslandet om det  

 pensionsbeløb, som udbetales fra dette organ.
 4. Meddelelse efter stk. 1 og 2 gives på en særlig  

 blanket.
Artikel 8 ad konventionens artikel 23 Meddelelse om tillæggelse af tillægspension beregnet på grundlag af  

 godskrivningstid 1. Når vilkårene for at tillægge tillægspension på  

 grundlag af godskrivningstid som nævnt i konventionens artikel 23 er til  

 stede i et nordisk land, skal organet i dette land give meddelelse om en  

 sådan tillæggelse til organet i et andet nordisk land hvor vedkommende har  

 været i arbejde inden for de sidste fire år, før pensionstilfældet indtraf.
2. Den meddelelse, som nævnes i stk. 1, skal indeholde  

 oplysninger om tillæggelsestidspunktet, størrelsen af den tillægspension som  

 er beregnet på grundlag af godskrivningstid, og om der er optjent ret til  

 tillægspension i de to sidste år forud for pensionstilfældet.
Det organ, som  

 modtager en sådan meddelelse, skal på tilsvarende måde give de samme  

 oplysninger til det organ, som har sendt meddelelsen.
 3. Meddelelse efter denne artikel skal ikke gives til  

 eller fra organer i Danmark.
 4. Melding efter denne artikel gives på en særlig  

 blanket.
Artikel 9 Meddelelse om ansøgning om pension Et organ i bopælslandet, som modtager en ansøgning om pension, skal straks  

 give meddelelse om ansøgningen til organet i et andet nordisk land, hvor  

 vedkommende på grund af erhvervsarbejde må antages at have ret til pension.
 Meddelelsen gives på en særlig blanket.
Artikel 10 Blanketter 1. De blanketter, som er forudsat i denne aftale,  

 udformes af de enkelte lande efter samråd mellem forbindelsesorganerne.
De  

 udformes på de respektive landes nationale sprog.
For Islands vedkommende  

 udformes blanketterne også på dansk, norsk eller svensk.
 2. Fortegnelse over de blanketter, som er nævnt i stk.  

 1, følger som bilag nr. 2 til denne aftale.
Artikel 11 Ikrafttræden og opsigelse 1. Denne aftale træder i kraft ved undertegnelsen.
2. Denne aftale har gyldighed i samme tidsrum som  

 konventionen, medmindre den opsiges af et af landenes vedkommende myndighed.  

 Opsigelsen skal meddeles skriftligt til vedkommende myndigheder i de øvrige  

 lande.
Opsigelsen gælder kun for det land, som har givet meddelelse om det,  

 og får virkning fra og med begyndelsen af det kalenderår, som indtræder  

 mindst 6 måneder efter at alle kompetente myndigheder har modtaget meddelelse  

 om opsigelsen.
 Undertegnet i København den 25. oktober 1982 i et eksemplar på dansk,  

 finsk, islandsk, norsk og svensk, hvilke tekster skal have samme gyldighed.
 For det danske socialministerium:
Adam Trier For det finske social- og sundhedsministerium:
Yrjo Vaananen For det islandske sundheds- og socialforsikringsministerium:
Einar Agustsson For det norske socialdepartement:
Ole Ålgård For Sveriges Regering:
Claes I.
Wollin Bilag nr. 1 Forbindelsesorganer og organer, som der er delegeret opgaver til i henhold  

 til den administrative aftales artikel 2, stk. 1, bogstav B.
I Danmark Forbindelsesorgan Sikringsstyrelsen Æbeløgade 1 DK-2100 København Ø.
Tlf. 01 29 95 33 Opgaver vedrørende tillægspension er delegeret til Arbejdsmarkedets Tillægspension Kongens Vænge 8 DK-3400 Hillerød Tlf. 02 25 00 25 I Finland Forbindelsesorgan Social- och halsovårdsministeriet Bulevarden 28 00120 Helsingfors 12 Tlf. 901601 Opgaver vedrørende sygeforsikring er delegeret til Folkpensionsanstalten Olofsgatan 1B 00100 Helsingfors 10 Tlf. 90694 1011 Vedrørende grundpension til Folkpensionsanstalten Nordenskioldsgatan 12 00 250 Helsingfors 25 Tlf. 90413 011 Vedrørende tillægspension og udsendte arbejdstagere ifølge aftalens  

 artikel 4, stk. 1 og stk. 2, til Pensionsskyddscentralen Semaforbron 7 00520 Helsingfors 52 Tlf. 901511 Vedrørende arbejdsskadeforsikring til Olycksfallsforsakringsanstalternas Forbund Bulevarden 28 00120 Helsingfors 12 Tlf. 90192 51 I Island Forbindelsesorgan Tryggingastofnun rikisins Laugavegur 114 IS-101 Reykjavik Tlf. 193 000 I Norge Forbindelsesorgan Rikstrygdeverket Drammensveien 60 Oslo 2 Tlf. 02 56 70 70 Opgaver tillagt forbindelsesorganet i aftalens artikel 4 og 6 er delegeret  

 til Folketrygdkontoret for utenlandssaker Postboks 8138 Dep.
Oslo 1 Tlf. 02 22 47 70 I Sverige Forbindelsesorgan Riksforsakringsverket S-10351 Stockholm Tlf. 08 22 10 60 Opgaver efter aftalens artikel 4, stk. 1 og 2, er delegeret til Riksforsakringsverket eller allman forsakringskassa Opgaver tillagt forbindelsesorganet i aftalens artikel 6 er delegeret til Stockholms lans allmanna forsakringskassa Utlandsavdelningen S-10511 Stockholm Tlf. 08 24 25 00 Bilag nr. 2 Fortegnelse over blanketter, jfr. den administrative aftales artikel 10.
N-1. Udsendelse.
Attestation af udsendelse (artikel 8 i konventionen,  

 artikel 4 i den administrative aftale).
N-2. Dagpenge.
Forespørgsel om/bekræftelse af forsikringsforhold,  

 udbetalte dagpenge i et andet nordisk land. (Artikel 12 og 13 i konventionen,  

 artikel 5 i den administrative aftale).
N-3. Grundpension.
Forespørgsel om/bekræftelse af bopælstid m.m. i et  

 andet nordisk land. (Artikel 19 i konventionen, artikel 6, stk. 1, i den  

 administrative aftale).
N-4. Tillægspension.
Forespørgsel om/bekræftelse af optjeningstid m.m. i  

 et andet nordisk land. (Artikel 21 i konventionen, artikel 6, stk. 2, i den  

 administrative aftale).
N-5. Grundpension.
Meddelelse/forespørgsel om grundpension (Artikel 18, 19  

 og 20 i konventionen, artikel 7 i den administrative aftale).
N-6. Tillægspension.
Meddelelse om tillægspension beregnet på grundlag af  

 godskrivningstid. (Artikel 23 i konventionen, artikel 8 i den administrative  

 aftale).
N-7. Pension.
Meddelelse om ansøgning om pension. (Artikel 9 i den  

 administrative aftale).
 Aftalen er trådt i kraft den 25. oktober 1982, jfr. art. 11, stk. 1.
