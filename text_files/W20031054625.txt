Klage  

 over at medfødt hofteskred ikke blev konstateret på et  

  

 tidligere tidspunkt Nævnet fandt ikke tilstrækkeligt grundlag for at  

 kritisere overlægen fra børneafdelingen eller de læger på  

 gynækologisk-obstetrisk afdeling, der var involveret i behandlingen af pigen  

 den 11. februar 2000.
 Nævnet lagde vægt på, at det af udtalelsen fra  

 overlægen fra børneafdelingen fremgik, at indikationen for at foretage en  

 ultralydsscanning af pigen var, at hun var født i underkropsstilling, idet  

 børn  

 i denne fødselspræsentation som standard tilbydes ultralydsscanning af  

 hofterne, og overlægens navn blev ligeledes som standard benyttet af  

 barselsafdelingen på rekvisitionen til røntgenafdelingen.
 Nævnet lagde videre vægt på, at det fremgik af  

 ultralydsscanningen af den 11. februar 2000, at svaret var stilet til  

 gynækologisk-obstetrisk  

 afdeling.
 Nævnet lagde også vægt på, at det af udtalelse fra den  

 administrerende overlæge fra gynækologisk-obstetrisk afdeling fremgik, at han  

 i  

 januar 2003 gennemgik pigens samt hendes moders journal og fandt en  

 ultralydsbeskrivelse af pigens hofter dateret den 11. februar 2000, men  

 udskriftsdatoen var den 27. februar 2002. Endvidere lagde nævnet vægt på, at  

 det fremgik af udtalelsen, at den administrerende overlæge kontaktede  

 IT-afdelingen, som oplyste, at man i det interne registreringssystem kan se,  

 at  

 der fra røntgenafdelingens side den 15. februar 2000 er foretaget en udskrift  

 af ultralydsscanningen fra den 11. februar 2000. Det kunne dog ikke oplyses  

 til  

 hvilken printer, udskriften er gået til, hvorfor det ikke var muligt at sige,  

 hvilken afdeling, der modtog svaret på ultralydsscanningen fra den 11.  

 februar  

 2000.
 Nævnet fandt grundlag for at kritisere afdelingslægen  

 fra ortopædkirurgisk afdeling, idet det var nævnets opfattelse, at  

 afdelingslægen burde have orienteret sig om de fund, der var gjort ved  

 ultralydsundersøgelsen,  

 før han drog den konklusion, at der ikke var tegn på hoftelidelse, idet han  

 var  

 bekendt med, at hun samme dag havde fået foretaget ultralydsscanning af  

 hofterne.
Nævnet oplyste, at vurdering af nyfødte mistænkt for  

 medfødt hofteskred omfatter viden om arvelige dispositioner til medfødte  

 hoftelidelser.
Endvidere er oplysninger om graviditetsforløb, fosterstilling  

 ved fødslen og selve fødselsforløbet vigtige, da der kan være forhold, der  

 indicerer en øget risiko for hoftelidelse.
Ved den kliniske undersøgelse  

 vurderes  

 hoftesymmetri, bevægeudslag, og der udføres tests for muligt ledskred  

 (eksempelvis  

 Barlow, Ortolanis test). Medfødt hofteskred forekommer ofte kun i det ene  

 hofteled, hvorfor der ved klinisk undersøgelse ofte kan påvises forskellige  

 fund i hofterne.
Ved klinisk vurdering af børn med medfødt hofteskred i begge  

 hofteled er der en risiko for at tilstanden ikke erkendes, da forholdene er  

 ens.
Ultralydsundersøgelse af hofter ved mistænkt medfødt hoftelidelse er et  

 væsentligt supplement til den kliniske vurdering og er i mange tilfælde  

 afgørende for diagnose, kontrol og behandling.
 Nævnet fandt ikke grundlag for at kritisere egen læge  

 for hans behandling af pigen, idet det var nævnets opfattelse, at der ved  

 undersøgelserne den 19. februar og den 21. februar 2002 i henhold til  

 journalen  

 ikke forelå sådanne omstændigheder, at en alvorlig hoftelidelse kunne  

 mistænkes.
