En bygherre krævede erstatning af arkitekten under anbringende af, at  

 denne var erstatningsansvarlig for at have undladt rettidigt at søge  

 offentligt tilskud til renovering af nogle lejligheder, således at det  

 faktisk opnåede tilskud blev lavere, end det ville have været.
Arkitekten  

 gjorde til støtte for sin frifindelsespåstand gældende, at den manglende  

 ansøgning skyldtes en ordre fra bygherrens nu afdøde ægtefælle.
 Det fandtes ubetænkeligt at forkaste arkitektens forklaring om en  

 sådan ordre, og det måtte herefter lægges til grund, at den manglende  

 ansøgning skyldtes en forsømmelse hos arkitekten, der fandtes  

 erstatningsansvarlig for det derved forvoldte tab.
Retsudvalget under Danske Arkitekters Landsforbund afsagde den 17.  

 november 1989 kendelse i en honorartvist mellem arkitekt m.a.a.
K og fru A  

 til fuld og endelig afgørelse af parternes økonomiske mellemværende  

 vedrørende arkitekt- og ingeniørarbejde i forbindelse med renovering m.v. af  

 ejendommen x-vej, y-vej, y-by.
Ifølge kendelsen tilpligtedes fru A til  

 arkitekt m.a.a.
K at betale 130.000 kr. incl. moms med fradrag af 87.840 kr.  

 incl. moms, der var erlagt aconto, eller ialt 42.160 kr., der skulle  

 forrentes med sædvanlig procesrente fra sagens indbringelse for Retsudvalget  

 den 19. december 1985. Salær til udvalget skulle udredes af K med 15.000 kr.  

 og af A med 10.000 kr., og hver part skulle bære egne omkostninger.
Nogle af  

 A rejste modkrav, herunder et erstatningskrav på 40.000 kr. for K's påståede  

 forsømmelighed i forbindelse med andragende om offentlige tilskud, blev af  

 Retsudvalget henvist til afgørelse ved domstol eller voldgiftsret.
 Denne kendelse er af begge parter inden for klagefristen på 4 uger  

 indbragt for en af Voldgiftsnævnet for Bygge- og Anlægsvirksomhed nedsat  

 voldgiftsret i medfør af ABR pkt. 9.0.3. Retten består af arkitekt m.a.a.  

 Holger Tangaa Hansen, direktør Hans Henrik Mortensen og landsdommer Ole  

 Nicolaisen med sidstnævnte som formand.
For voldgiftsretten har arkitekt m.a.a.
K - i det følgende betegnet som  

 klager - gentaget sin påstand for Retsudvalget om, at A - i det følgende  

 betegnet som indklagede - tilpligtes at betale 256.458,27 kr. med procesrente  

 fra den 22. marts 1985 samt visse andre nærmere angivne rentebeløb.
Indklagede A har påstået Retsudvalgets kendelse stadfæstet, dog således,  

 at det beløb, der er tilkendt klager først forrentes fra den 23. september  

 1988, subsidiært fra den 7. september 1987, at det fulde salær til  

 Retsudvalget, herunder de 10.000 kr., som det blev pålagt indklagede at  

 udrede betales af klager, og at klager pålægges at betale sagsomkostninger  

 til indklagede såvel for Retsudvalget som for voldgiftsretten.
Indklagede har  

 endvidere for voldgiftsretten som selvstændigt modkrav påstået klager  

 tilpligtet at betale 40.000 kr. med sædvanlig procesrente fra den 19. februar  

 1986, hvor kravet rejstes første gang i det svarskrift, der indgik til  

 Retsudvalget.
 Klager har påstået frifindelse over for indklagedes modkrav.
 Klagers og indklagedes påstand for voldgiftsretten er behandlet og afgjort  

 hvor for sig.
 Vedrørende klagers påstand.
Klagers daværende advokat B indbragte sagen for voldgiftsretten ved  

 klageskrift af 13. december 1989, men medsendte ikke de heri nævnte sagsakter  

 og bilag.
Advokaten udtrådte af sagen, hvilket meddeltes til retten ved  

 skrivelse af 18. april 1990. Klager antog ikke en ny advokat til at føre sin  

 sag og fremsendte ikke ovennævnte akter og bilag, ligesom han trods flere  

 rykkerskrivelser undlod at indbetale depot for rettens sagsomkostninger med  

 7.500 kr.
Voldgiftsretten, der ved skrivelse af 11. juni 1991 havde meddelt  

 klager, at manglende indbetaling af depot ville medføre, at sagen ville blive  

 berammet til mundtlig forhandling alene til behandling af indklagedes  

 påstande, berammede herefter den 2. september 1991 mundtlig forhandling til  

 foretagelse den 15. november 1991.
Tilsigelsen til klager til den mundtlige forhandling henviste til  

 voldgiftsrettens sagsbehandlingsregler § 24 om udeblivelse, idet klager ikke  

 havde ytret sig skriftligt i sagen siden en skrivelse af 14. august 1990,  

 hvor han meddelte, at han ville engagere ny advokat i løbet af 2-3 uger.  

 Efter at klager havde fået forkyndt tilsigelsen den 17. oktober 1991 ved  

 stævningsmand, anmodede han ved skrivelse af 8. november 1991 til  

 Voldgiftsnævnet om udsættelse af den mundtlige forhandling under henvisning  

 til tilskadekomst.
I skrivelsen anførte klager desuden følgende:
»Som fremført af undertegnede under mine telefoniske henvendelser til  

 Dem for orientering, kan jeg forsikre Dem om, at jeg på alle måder vil  

 medvirke til ankesagernes snarlige foretagelse i de nødvendige retsmøder med  

 mit udtalte ønske om ankesagernes afslutning, idet mit økonomiske krav er af  

 en størrelse der i flere sammenhænge er belastende for min økonomiske  

 likviditet.« Retten henviste i skrivelse af 12. november 1991 klager til at fremsætte  

 sin anmodning om udsættelse til det berammede møde den 15. november 1991.  

 Klager mødte pågældende dag og nedlagde skriftlig frifindelsespåstand over  

 for indklagedes påstande.
Vedrørende hans egen klage anmodede han om  

 udsættelse og anførte til støtte herfor, at han foruden tilskadekomst ved  

 forbrænding havde haft store problemer, der havde skabt kaos i hans  

 tegnestues administration og økonomi, hvilket havde gjort det umuligt at  

 skaffe penge til det krævede depositum, som han dog stillede i udsigt at  

 kunne indbetale i løbet af kortere tid.
Han henviste desuden til, at han  

 havde haft løbende telefonisk kontakt med Voldgiftsnævnets sekretariats  

 jurister i en længere periode før den 15. november 1991 og havde fået det  

 indtryk, at hans klage fortsat kunne realitetsbehandles.
Indklagede har protesteret mod, at der gives klager udsættelse med henblik  

 på behandling af hans klage.
Den mundtlige forhandling er berammet alene til  

 behandling af indklagedes påstande, hvilket er meddelt klager i skrivelse af  

 11. juni 1991. Der er fortsat ikke betalt depot eller afleveret bilag fra  

 klager, og realitetsbehandling af hans klage må nu afvises.
 Voldgiftsretten skal vedrørende klagers krav udtale:
En realitetsbehandling af klagers krav vil nødvendiggøre en udsættelse af  

 sagen vedrørende begge parters krav.
En sådan udsættelse på nuværende  

 tidspunkt må forudsætte ekstraordinære forhold, som ikke kunne tilregnes  

 klager, der har undladt at medvirke til sagens fremme, siden hans advokat  

 udtrådte i april 1990. Klager findes ikke i det af ham fremførte at have  

 sandsynliggjort tilstedeværelsen af sådanne forhold.
Herefter samt af de  

 grunde, der er anført af indklagede, tages klagers begæring om udsættelse  

 ikke til følge, således at realitetsbehandling af hans krav afvises.
 T H I B E S T E M M E S:
Den af arkitekt m.a.a.
K i klageskrift af 13. december 1989 rejste klage  

 over kendelse afsagt den 17. november 1989 af Retsudvalget under Danske  

 Arkitekters Landsforbund afvises fra realitetsbehandling ved voldgiftsretten.
 Vedrørende indklagedes påstande:
Indklagede har til støtte for sin påstand om betaling af 40.000 kr. gjort  

 gældende, at klager er erstatningsansvarlig for det tab, som indklagede har  

 lidt ved, at klager som projektleder ved renovering af indklagedes ejendom  

 x-vej - y-vej har undladt at søge offentligt tilskud til renovering af 6  

 lejligheder på y-vej.
Tabet er opstået ved, at der på grundlag af en  

 efterfølgende ansøgning blev udbetalt lavere tilskud end de, der kunne være  

 opnået, såfremt klager havde ansøgt om tilskud til y-vej samtidig med  

 tilskudsansøgninger til x-vej.
 Indklagedes påstand om forrentning af det beløb, som Retsudvalget har  

 tilkendt klager, er begrundet i, at sagen blev henlagt af Retsudvalget den  

 15. juli 1987 på grund af klagers passivitet og genoptaget på grundlag af en  

 begæring af 7. september 1987, hvorefter udvalget modtog sikkerhedsstillelse  

 den 23. september 1988. Indklagede gør gældende, at klager under disse  

 omstændigheder ikke er berettiget til at få procesrente helt tilbage til  

 sagens indbringelse for Retsudvalget den 16. december 1985, men først fra den  

 23. september 1988, subsidiært fra den 7. september 1987.
 Endelig har indklagede under henvisning til, at klager i Retsudvalget kun  

 fik medhold for 42.160 kr. ud af et krav på 256.458 kr. eller ca. 16% krævet,  

 at klager også betaler det beløb på 10.000 kr., som blev pålagt indklagede  

 som andel af Retsudvalgets salær på 25.000 kr., ligesom udfaldet af sagen må  

 medføre, at klager skal betale sagsomkostninger til indklagede.
Klager har til støtte for sin påstand om frifindelse over for indklagedes  

 erstatningspåstand anført, at det er korrekt, at han har undladt at søge om  

 tilskud til lejlighederne på y-vej, men at dette skyldes en ordre fra nu  

 afdøde malermester C.
Klager er således ikke erstatningsansvarlig og har  

 subsidiært bestridt, at indklagede skulle have haft et tab på 40.000 kr. som  

 følge af den manglende ansøgning om tilskud.
Klager har dog ikke nærmere  

 begrundet sin indsigelse vedrørende tabet.
 Frifindelsespåstanden over for indklagedes påstande vedrørende  

 Retsudvalgets bestemmelse om renter og omkostninger er nedlagt under  

 henvisning til, at Retsudvalget har truffet sin afgørelse på disse punkter  

 med viden om de omstændigheder, som er fremført af indklagede, og at  

 afgørelsen må stå ved magt, da voldgiftsretten ikke kender den nærmere  

 baggrund herfor.
Om sagen i øvrigt kan oplyses, at den omhandlede ejendom matr.nr. z, y-by,  

 omfatter 3 bygninger på hjørnet af x-vej og y-vej, heraf een beliggende x-vej  

 med 8 beboelseslejligheder, een beliggende y-vej med 6 beboelseslejligheder  

 samt en erhvervsbygning, alt ejet af malermester C, der afgik ved døden, før  

 sagen blev indbragt for Retsudvalget.
Enken, fru A, hensidder i uskiftet bo  

 efter afdøde.
 Det er ubestridt, at klager som projektleder påtog sig at indsende  

 ansøgninger om statstilskud til forbedring og opretning samt til  

 energibesparende foranstaltninger, ligesom det er ubestridt, at klager i  

 talopstillinger vedrørende byggearbejderne (bilag C, D, E, F, G) har  

 kalkuleret under den forudsætning, at der var bevilget tilskud både til x-vej  

 og til y-vej, hvilket advokat D har lagt til grund, da han i en rundskrivelse  

 af 26. marts 1984 orienterede lejerne om huslejeforhøjelse.
 Af en under voldgiftssagen fremlagt transporterklæring dateret den 12.  

 april 1984 og konciperet af klager fremgår, at C til E transporterede de ham  

 ansøgte/meddelte statstilskud, hvoraf 103.257 kr. angives at vedrøre y-vej.
Indklagedes beregning af tabet er ifølge sagens bilag N baseret på en  

 opgørelse, der alene vedrører y-vej, hvor de samlede byggeudgifter er ansat  

 til ca. 140.000 kr.
På grundlag heraf er de oprindeligt forudsatte tilskud  

 beregnet til 41.550 kr. efter lovgivningen om energibesparende  

 foranstaltninger, hvoraf kun 21.000 kr. svarende til 15% af byggeudgifterne  

 på grund af ændret lovgivning med ikrafttræden pr. 17. juni 1982 kan  

 forventes udbetalt.
De forudsatte tilskud efter lovgivningen om forbedring og  

 opretning af beboelsesejendomme er beregnet til ca. 19.975 kr. på grundlag af  

 klagers egen kalkulation, men har ikke kunnet udbetales på grundlag af en  

 efterfølgende ansøgning, fordi lovens bevillingsramme var opbrugt medio 1982.  

 Indklagedes tab opgøres herefter således:
 Tilskud ialt til y-vej, såfremt klager havde indgivet ansøgning før den  

 17. juni 1982:
Beregnet faktisk Der er afgivet forklaring af C og A's søn, malermester F, klageren,  

 arkitekt m.a.a.
K og advokat D.
Klager har bl.a. forklaret, at C indtog det bestemte standpunkt, at han  

 ikke ville modtage tilskud til lejlighederne på y-vej, selv om han var  

 berettiget hertil og til trods for, at klager rådede ham til at søge disse  

 tilskud.
Klager ved ikke, hvad der var baggrunden for C's standpunkt.
Han må  

 erkende, at det er en fejl, når den af hans sekretær udfærdigede  

 transporterklæring til E omfatter et tilskudsbeløb vedrørende y-vej på  

 103.257 kr., hvilket han har overset.
Klager har orienteret advokat D  

 mundtligt om C's vægring mod at få tilskud til y-vej, inden klager fratrådte  

 som projektleder i sommeren 1984.
 Advokat D har forklaret, at det er urigtigt, at han blev orienteret som  

 forklaret af klager.
 Voldgiftsretten skal vedrørende indklagedes påstande udtale:
Efter bevisførelsen findes det ubetænkeligt at forkaste klagers forklaring  

 om, at det var efter malermester C's udtrykkelige ordre, at klager ikke søgte  

 statstilskud til y-vej, og det lægges herefter til grund, at den manglende  

 ansøgning skyldes forsømmelse hos klager, der findes erstatningsansvarlig for  

 det derved forvoldte tab hos indklagede.
Tabet kan opgøres med udgangspunkt i  

 indklagedes beregning i bilag N, som dog indeholder skønnede tal vedrørende  

 bl.a. byggeomkostningsbeløbet på 140.000 kr.
Uanset om dette beløb måtte være  

 for højt ansat, findes det beregnede tab, bl.a. henset til, at det  

 oprindeligt kalkulerede tilskud på grund af et maksimum på 36.000 kr. ikke  

 ville have været lavere, selv om byggeomkostningerne var væsentlig mindre end  

 skønnet, ikke at være under de 40.000 kr., som indklagede har krævet  

 erstattet.
Som følge heraf tages denne del af indklagedes påstand til følge.  

 Indklagede findes dog kun berettiget til procesrente af dette beløb fra den  

 13. december 1989, hvor indklagede indbragte sit modkrav, som Retsudvalget  

 har afvist at behandle, for voldgiftsretten.
Således som sagen er behandlet for voldgiftsretten, er der kun fremkommet  

 sparsomme oplysninger om sagsbehandlingen for Retsudvalget under Danske  

 Arkitekters Landsforbund.
Voldgiftsretten finder det herefter betænkeligt at  

 ændre bestemmelserne i Retsudvalgets kendelse om renter, honorar til udvalget  

 samt sagsomkostninger uden at kende den nærmere baggrund herfor.
Som følge  

 heraf tages klagers påstand om frifindelse for disse dele af indklagedes  

 påstand i det hele til følge.
 T H I B E S T E M M E S:
 Klageren, arkitekt K, skal til indklagede, fru A, betale 40.000 kr. med  

 procesrente fra den 13. december 1989, til betaling sker.
 I øvrigt frifindes klageren for de af indklagede nedlagte påstande.
 I sagsomkostninger skal klageren til indklagede betale 8.000 kr.
 De omkostninger, som er forbundet med voldgiftsrettens behandling af  

 sagen, skal i det hele betales af klageren.
 Kendelsen skal opfyldes inden 14 dage efter dens modtagelse.
