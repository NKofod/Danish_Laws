Nr LSF 35 Forslag til Lov om ændring af lov om afgift af renter af forbrugslån og  

 skattekontrolloven (Lempelse af forbrugsrenteafgiften) Fremsat af skatteministeren (Fogh Rasmussen) den 30. juni 1988 § 1 I lov nr. 698 af 17. oktober 1986 om afgift af renter af forbrugslån som  

 ændret ved lov nr. 37 af 29. januar 1988 foretages følgende ændringer:
 1. I § 2, stk. 1, indsættes som nyt 2. pkt.:
 »For afgiftsårene 1988-92 opgøres afgiftsgrundlaget dog efter § 3  

 A.«.
 2. § 3, stk. 3, nr. 2 affattes således:
 »2) aktieudbytter, jf. ligningslovens § 16 A, dog ikke udbytter af  

 aktier, hvoraf der beregnes kapitalafkast efter § 6 A.«.
 3. § 3, stk. 3, nr. 4, affattes således:
 »4) beregnet kapitalafkast, jf. virksomhedsskattelovens § 7, beregnet  

 kapitalafkast af fysiske erhvervsaktiver efter § 6 og beregnet kapitalafkast  

 af aktier efter § 6 A.«.
 4. I § 3, stk. 4, ophæves nr. 3.
 § 3, stk. 4, nr. 4, bliver herefter § 3, stk. 4, nr. 3.
 5. I § 3, stk. 4, indsættes efter nr. 4, der bliver nr. 3, som nyt  

 nr.:
»4) renter af andre end de under 1, 2 og 3 nævnte lån, for så vidt  

 låneaftalen er indgået skriftligt før den 1. januar 1988, og lånet ifølge  

 aftalen skal afvikles.
Renter af lån uden aftalt afvikling, renter af lån,  

 der ved aftale den 1. januar 1988 eller senere er forhøjet, eller hvor  

 løbetiden er forlænget, og renter på kassekreditter eller andre lån med  

 adgang til variabel udnyttelse er ikke omfattet af denne bestemmelse.
Hvis  

 lån uden aftalt afvikling, kassekreditter eller andre lån med adgang til  

 variabel udnyttelse, der er stiftet skriftligt inden den 1. januar 1988,  

 inden udgangen af 1988 omlægges til faste lån, der afvikles over højst 8 år  

 som annuitetslån, sidestilles disse lån med lån omfattet af første pkt.  

 Kassekreditter og andre lån med adgang til variabel udnyttelse kan dog højst  

 omlægges med et beløb svarende til renteudgifterne i afgiftsåret 1987 ganget  

 med 8.«.
 6. § 3, stk. 5, ophæves.
 Stk. 6-8 bliver herefter stk. 5-7.
 7. I § 3, stk. 7, der bliver stk. 6, ændres »50 kroner«  

 til: »100 kr.«.
 8. Efter § 3 indsættes:
» § 3 A.
For afgiftsårene 1988-92 opgøres afgiftsgrundlaget  

 efter stk. 2-7. De i stk. 2-4 nævnte sammenligningsgrundlag opgøres efter  

 stk. 5.
 Stk. 2. Afgiftsgrundlaget opgøres som afgiftsgrundlaget for 1987  

 korrigeret efter stk. 6 og nedsat efter stk. 7 med tillæg af stigningen i  

 sammenligningsgrundlaget, hvis sammenligningsgrundlaget for det pågældende  

 afgiftsår er større end eller lig med sammenligningsgrundlaget for 1987. Var  

 afgiftsgrundlaget for 1987 negativt, fragår det i stigningen i  

 sammenligningsgrundlaget.
 Stk. 3. Afgiftsgrundlaget udgør nul kr., hvis sammenligningsgrundlaget for  

 det pågældende afgiftsår er nedbragt i forhold til sammenligningsgrundlaget  

 for 1987 med de nedenfor anførte eller højere andele af afgiftsgrundlaget for  

 1987:
 Stk. 4. Afgiftsgrundlaget opgøres som afgiftsgrundlaget for 1987  

 korrigeret efter stk. 6 og nedsat efter stk. 7, og yderligere forholdsmæssigt  

 nedsat, hvis sammenligningsgrundlaget for det pågældende afgiftsår i forhold  

 til sammenligningsgrundlaget for 1987 er nedbragt med en mindre andel af  

 afgiftsgrundlaget i 1987 end anført i stk. 3. Den forholdsmæssige nedsættelse  

 svarer til den andel, som det beløb, hvormed sammenligningsgrundlaget er  

 nedbragt i forhold til sammenligningsgrundlaget for 1987, udgør af de i stk.  

 3 angivne procentandele af afgiftsgrundlaget for 1987.
 Stk. 5. Sammenligningsgrundlaget for 1987 og det pågældende afgiftsår  

 opgøres som afgiftsgrundlaget efter § 3 med tillæg af renteudgifterne efter §  

 3, stk. 4, nr. 4. For ægtefæller, der er omfattet af § 7, er det udviklingen  

 i summen af ægtefællernes sammenligningsgrundlag, der er afgørende for  

 opgørelsen af ægtefællernes afgiftsgrundlag.
 Stk. 6. For aktionærer, der i 1987 opfyldte betingelserne for beregning af  

 kapitalafkast efter § 6 A, korrigeres afgiftsgrundlaget for 1987 for dette  

 kapitalafkast.
Stk. 7. Afgiftsgrundlaget, der er opgjort for afgiftsåret 1987, nedsættes  

 med 3.000 kr.
For ægtefæller, der er omfattet af § 7, udgør nedsættelsen ialt  

 6.000 kr.
Bliver afgiftsgrundlaget herved negativt, sættes det til 0. Var  

 afgiftsgrundlaget for 1987 negativt, sker der ingen nedsættelse.
Nedsættelsen  

 har alene betydning for renteafgiften for afgiftsårene 1988-92.«.
 9. I § 5, stk. 2 og § 6, stk. 4, ændres »§ 3, stk. 4, nr. 2 og  

 3« til: »§ 3, stk. 4, nr. 2«.
 10. I § 6, stk. 5, ændres »§ 3, stk. 4, nr. 4« til:  

 »§ 3, stk. 4, nr. 3«.
 11. Efter § 6 indsættes:
» § 6 A.
Aktionærer, der ejer 10 pct. eller mere af  

 aktiekapitalen i et selskab, og som i ikke uvæsentligt omfang har deltaget i  

 driften af virksomheden i afgiftsåret, kan beregne et kapitalafkast af  

 aktieposten, jf. dog stk. 3.
 Stk. 2. Kapitalafkastet beregnes som afkastsatsen efter § 9 i  

 virksomhedsskatteloven ganget med anskaffelsessummen for aktierne.
 Stk. 3. Beregningen af kapitalafkast efter stk. 1 er betinget af, at  

 aktionæren ikke er næringsdrivende med aktier samt af, at aktionæren har ejet  

 aktierne i hele det pågældende afgiftsår.
 Stk. 4. Stk. 1-3 finder tilsvarende anvendelse for anpartshavere i  

 anpartsselskaber.«.
§ 2 I skattekontrolloven, jf. lovbekendtgørelse nr. 28 af 11. januar 1988,  

 foretages følgende ændringer:
 1. I § 8 P, stk. 1, 1. pkt., indsættes efter  

 »andelskasser,»: »Postgirokontoret,» samt efter  

 »skatteligningen«: »eller til opgørelse af  

 forbrugsrenteafgift«.
 2. I § 8 P, stk. 1, indsættes som 2. pkt.: »Tilsvarende gælder  

 for finansieringsselskaber, fonde og foreninger, hvis primære virksomhed er  

 at yde eller formidle udlån mod forrentning.«.
 3. I § 8 P, stk. 2, nr. 1, indsættes efter »lånetype«:  

 », herunder om lånet er omfattet af lov om realkreditlignende lån og  

 andelsboliglån m.v.«.
 4. I § 8 P, stk. 2, nr. 6, ændres »og« til:»,».
 5. I § 8 P, stk. 2, nr. 7, ændres »stk. 3.« til: »stk. 3  

 og«.
 6. I § 8 P, stk. 2, indsættes efter nr. 7, som nyt nr.:
»8) om lånet er stiftet den 1. januar 1988 eller senere.
Dette gælder  

 dog ikke, hvis lånet er et realkreditlån, et lån omfattet af lov om  

 realkreditlignende lån og andelsboliglån m.v. eller et statsligt eller  

 statsgaranteret studielån.«.
§ 3 Stk. 1. § 1 har virkning fra og med afgiftsåret 1988.
 Stk. 2. § 2 har virkning fra og med kalenderåret 1989, dog har § 2, nr.  

 3-6 virkning fra og med kalenderåret 1988.
 Stk. 3. Skatteministeren kan fastsætte regler om afgivelse af særlige  

 kontroloplysninger til brug for skattemyndighedernes beregning af  

 afgiftsgrundlaget for afgiftsårene 1988-92.
Bemærkninger til lovforslaget Almindelige bemærkninger Lovforslaget har til formål at udvide kredsen af lån, hvor renterne er  

 fritaget for renteafgift, til at omfatte samtlige lån optaget før 1. januar  

 1988. For at renteafgiftslovens opsparingsfremmende virkning ikke svækkes, er  

 fritagelsen dog for afgiftsårene 1988-92 betinget af, at den afgiftspligtige  

 foretager en opsparing.
Generelt nedsættes afgiften i samme periode af »gamle« lån, dvs.  

 lån, der er optaget før 1. januar 1988. Afgiftsgrundlaget nedsættes med 3.000  

 kr. pr. person.
Dette svarer til en årlig nedsættelse af renteafgiften med  

 600 kr.
 Desuden afgiftsfritages lån til køb af aktier i egen virksomhed, dog på  

 visse betingelser.
Endvidere er formålet med lovforslaget at forenkle administrationen af  

 renteafgiftsloven.
Dette sker bl.a. som følge af indførelsen af det ovenfor  

 omtalte fradrag på 3.000 kr. vedrørende »gamle« lån.
Herved  

 fritages mange borgere for renteafgift.
Desuden udbygges lønmodtageres og  

 pensionisters mulighed for at anvende erklæringsordningen.
Dette opnås ved en  

 udvidelse af kredsen af oplysningspligtige efter rentekontrolordningen.  

 Samtidig indebærer lovforslaget en administrativ forenkling for  

 ligningsmyndighederne bl.a. i forbindelse med opgørelsen af afgiftsgrundlaget  

 efter renteafgiftsloven.
A. Ændring af renteafgiftsloven 1. Gældende regler Renteafgiften opgøres som 20 pct. af den afgiftspligtiges afgiftsgrundlag.  

 Afgiftsgrundlaget opgøres som den afgiftspligtiges nettorenteudgifter  

 (renteudgifter - renteindtægter) fratrukket de afgiftsfri renteudgifter.  

 Efter de gældende regler er renter af statslige/statsgaranterede studielån,  

 realkreditlån, realkreditlignende lån (herunder andelsboliglån og visse  

 byggelån), samt nettorenteudgifter vedrørende visse former for selvstændig  

 skibsvirksomhed som bierhverv fritaget for renteafgift.
Andre lån med pant i  

 fast ejendom, der er optaget før 7. oktober 1986, er ligeledes under visse  

 betingelser fritaget for renteafgiften.
Endvidere indgår renter på lån under  

 virksomhedsordningen ikke i afgiftsgrundlaget.
Der er således ikke i renteafgiftsloven en generel afgiftsfritagelse for  

 renter af lån optaget før lovens ikrafttrædelse.
Kun visse typer af lån er  

 fritaget for afgiften.
2. Lovforslagets indhold Lovforslaget indebærer en hel eller delvis fritagelse for renteafgiften på  

 lån, i det omfang renteudgifterne på lånet indgår i afgiftsgrundlaget for  

 afgiftsåret 1987. Lempelsen har derfor virkning for alle lån, der er optaget  

 før 1. januar 1988.
I en overgangsperiode fra 1988 til og med 1992 er lempelsen dog betinget  

 af, at den afgiftspligtige foretager en opsparing.
Når den afgiftspligtige  

 foretager en opsparing, vil dennes nettorenteudgifter alt andet lige falde.  

 Omvendt vil nettorenteudgifterne stige, hvis den afgiftspligtige øger sin  

 låntagning.
Ved beregning af lempelsen og dermed ved vurderingen af, om  

 nettorenteudgifterne stiger eller falder, ses der bort fra de afgiftsfritagne  

 renteudgifter (renter af realkreditlån, realkreditlignende lån, studielån  

 m.v.). Derimod indgår de afgiftsfritagne renteudgifter af lån med pant i fast  

 ejendom, der er afgiftsfri, fordi de er optaget før 7. oktober 1986, i disse  

 nettorenteudgifter.
Disse renteudgifter er fortsat fritaget for renteafgift,  

 men nedbringelse heraf ligestilles med en nedbringelse af afgiftspligtige  

 renteudgifter.
Nedbringelsen af disse lån indgår derfor i vurderingen af, om  

 den afgiftspligtige har foretaget en opsparing, der helt eller delvis  

 bevirker afgiftsfritagelse af »gamle« lån, dvs. lån, der er optaget  

 før 1. januar 1988. De således opgjorte nettorenteudgifter kaldes  

 sammenligningsgrundlaget for 1987, henholdsvis sammenligningsgrundlaget for  

 det pågældende afgiftsår.
 Renteafgiften lempes, hvis sammenligningsgrundlaget for 1987 er større end  

 sammenligningsgrundlaget for 1988 - 92.
 Der sker en fuldstændig afgiftsfritagelse, hvis sammenligningsgrundlagene  

 for 1988-92 på årsbasis falder med 20 pct. af afgiftsgrundlaget for 1987.
Hvis sammenligningsgrundlaget falder med mindre end 20 pct. på årsbasis  

 eller stiger, lægges afgiftsgrundlaget for 1987 til grund for beregningen af  

 afgiften for afgiftsåret.
Der sker dog en nedsættelse af afgiftsgrundlaget  

 med 3.000 kr.
For ægtefæller udgør nedsættelsen 6.000 kr.
Hvis der foretages en opsparing, men denne ikke opfylder 20 pct.s-kravet,  

 nedsættes renteafgiften forholdsmæssigt.
Afgiftsgrundlaget for det pågældende  

 år opgøres i så fald som en forholdsmæssig del af det nedsatte  

 afgiftsgrundlag for 1987.
 Er sammenligningsgrundlaget for 1988 eller senere af samme størrelse eller  

 større end for 1987, opgøres afgiftsgrundlaget som stigningen i  

 sammenligningsgrundlaget med tillæg af afgiftsgrundlaget for 1987 nedsat med  

 3.000 kr.
Fra og med 1993, dvs. efter overgangsperiodens udløb, er renteudgifter på  

 alle lån, der er optaget i henhold til en skriftlig aftale, indgået inden 1.  

 januar 1988, fritaget for renteafgift.
Det gælder, uanset om den  

 afgiftspligtige har foretaget en opsparing og dermed eventuelt opnået  

 lempelse i afgiften i overgangsperioden 1988-92, eller om der er optaget nye  

 afgiftspligtige lån.
Det er en betingelse for afgiftsfritagelsen, at lånene afvikles, at lånene  

 ikke forhøjes, og at løbetiden ikke forlænges.
Der gælder særlige regler for  

 kassekreditter, se bemærkningerne til § 1, nr. 5.
Endelig går lovforslaget ud på, at aktionærer og anpartshavere kan beregne  

 kapitalafkast af aktier i egen virksomhed.
Dette betyder i realiteten, at lån  

 til køb af disse aktier fritages for afgift.
Det har været kritiseret, at lån til køb af aktier i den virksomhed, man  

 er ansat i, er belagt med renteafgift.
Dette er især et problem for  

 iværksættere, der etablerer sig i selskabsform, og for medarbejdere, der får  

 tilbud om at købe aktier i virksomheden.
Derfor foreslås der indført en regel  

 om, at aktionærer og anpartshavere, der i hele afgiftsåret har ejet mindst 10  

 pct. af aktiekapitalen, og som udfører et ikke uvæsentligt personligt arbejde  

 i selskabet, kan beregne et kapitalafkast af anskaffelsessummen for  

 aktierne/anparterne efter samme regler, som gælder i renteafgiftslovens § 6  

 om kapitalafkast af fysiske erhvervsaktiver.
B. Ændring af skattekontrolloven Ved skattekontrollovens § 8 P er en nærmere angiven række  

 kreditformidlende selskaber m.v. pålagt pligt til uden opfordring at afgive  

 oplysninger til skattemyndighederne om udlånsforhold til brug for den  

 ligningsmæssige kontrol med rentefradragene.
Denne kreds af  

 oplysningspligtige foreslås udvidet med visse finansieringsselskaber m.v. og  

 Postgirokontoret.
Der er herved lagt vægt på, at kredsen af  

 oplysningspligtige kun udvides med større udlånsvirksomheder, og at  

 fortrinsvis udlån til forbrug inddrages under oplysningspligten.
C.
Administrative virkninger Lovforslaget medfører, at et betydeligt antal borgere helt bliver fritaget  

 for renteafgift.
For de afgiftspligtige og for ligningsmyndighederne betyder lovforslaget,  

 at det på lidt længere sigt bliver lettere at opgøre afgiftsgrundlaget.
Et  

 meget stort antal afgiftspligtige vil således kunne anvende  

 erklæringsordningen både ved indkomstopgørelsen og ved opgørelsen af  

 beregningsgrundlaget for renteafgiften.
Afgrænsningen, af hvilke  

 renteudgifter, der er fritaget for afgift, og hvilke, der er afgiftsbelagte,  

 gøres mere enkel.
Endvidere indberettes renteindtægter og renteudgifter i  

 større omfang end hidtil, da kredsen af oplysningspligtige udvides.
 De foreslåede regler for beregning af renteafgift medfører imidlertid, at  

 edb-systemet for beregning af renteafgiften bliver mere kompliceret.
Beregningen af sammenligningsgrundlaget medfører, at der for 1987 og årene  

 i overgangsperioden må opereres med et register, der omfatter samtlige  

 afgiftspligtige.
For 1987 må der udføres en nærmere kontrol af  

 afgiftsgrundlaget for samtlige afgiftspligtige, bl.a. på grund af, at et  

 negativt afgiftsgrundlag i 1987 får betydning for beregning af renteafgift i  

 overgangsperioden.
Det må forudses, at adskillige afgiftspligtige i  

 overgangsperioden vil anmode om ændring af ansættelsen for 1987 for at opnå  

 et negativt afgiftsgrundlag.
Disse forhold kan medføre et betydeligt og  

 vanskeligt merarbejde for kommunerne.
Det vil formentlig være nødvendigt at udarbejde en særskilt selvangivelse,  

 således at de afgiftspligtige kan udfylde de nødvendige oplysninger.
Der skal  

 således udsendes ca. 4 mill. selvangivelser.
Omkostningerne forbundet med lovforslaget skønnes i mill. kr. til: 1988  

 1989 1990 Personaleudgifter 2,0 3,5 3,5 EDB-udgifter 7,0 9,0 9,0 Øvrige udgifter1) 12,0 12,0 12,0 Information 2,0 2,0 2,0 I alt 23,0 26,5 26,5 1) Porto til udsendelse af selvangivelse vedrørende renteafgift, idet det  

 forudsættes, at denne selvangivelse ikke kan udsendes sammen med den  

 fortrykte selvangivelse.
Hvis forslaget ikke bliver færdigbehandlet i  

 indeværende samling, men skal genfremsættes i 1. samling 1988/1989, vil de  

 for 1988 anførte udgifter blive søgt bevilget ved aktstykke til  

 finansudvalgets førstkommende møde den 10. august 1988.
D.
Provenumæssige virkninger Lovforslaget vil medføre et provenutab i forhold til gældende regler.  

 Dette skyldes dels det foreslåede nedslag på 3.000 kr. pr. person i  

 afgiftsgrundlaget for 1987, som benyttes ved opgørelsen af afgiftsgrundlaget  

 for 1988-92, dels præmieringen af gældsnedbringelsen.
Det er forbundet med betydelig usikkerhed at skønne over størrelsen af  

 dette provenutab.
Der foreligger således endnu ikke nogen oplysninger  

 vedrørende renteafgiften for 1987, som er det første år, hvor afgiften har  

 været i kraft.
Provenuskønnet må derfor baseres på samme usikre grundlag som  

 ved lovens gennemførelse.
 Hertil kommer, at det er vanskeligt at vurdere, i hvilket omfang de  

 afgiftspligtige vil nedbringe deres nettorenteudgifter for derigennem at opnå  

 bortfald eller nedsættelse af renteafgiften, ligesom renteudviklingen kan  

 spille ind.
 Det samlede provenu vedrørende afgiftsåret 1988 skønnes at andrage 1,5  

 mia. kr. med uændret lovgivning.
 Fradraget i afgiftsgrundlaget på 3.000 kr. for enlige og 6.000 kr. for  

 ægtepar skønnes isoleret set at medføre et provenutab i størrelsesordenen  

 550-600 mill. kr. vedrørende afgiftsåret 1988 og skønnes at medføre, at ca.  

 400.000 husstande fritages for renteafgift.
 Det forekommer rimeligt at antage, at det samlede provenutab ved  

 lovforslaget for afgiftsåret 1988 vil være af størrelsesordenen 750-850 mill.  

 kr.
Bemærkninger til de enkelte bestemmelser Til § 1 Renteafgiftsloven er senest ændret ved lov nr. 37 af 29. januar 1988.  

 Behandlingen af denne lov findes omtalt i Folketingstidende 1987-1988, sp.  

 5571 (frems.), sp. 5837 (1. beh.), sp. 6001 (2. beh.), sp. 6004 (3. beh.) og  

 tillæg A sp. 3571.
Til § 1, nr. 1 For afgiftsårene 1988-92 opgøres afgiftsgrundlaget ikke efter de  

 almindelige regler i § 3. Der er tale om en overgangsperiode, hvor de nye  

 regler i § 3 A finder anvendelse, jf. bemærkningerne til § 1, nr. 8.
Til § 1, nr. 2 Den foreslåede ændring skal sikre, at der ikke kan foretages fradrag ved  

 opgørelsen af afgiftsgrundlaget både for aktieudbytte og beregnet  

 kapitalafkast efter den forelåede § 6 A, jf. nedenfor under bemærkningerne  

 til § 1, nr. 11.
Til § 1, nr. 3 Ændringen er en følge af indførelsen af beregning af kapitalafkast af  

 aktier, jf. § 1, nr. 11.
Til § 1, nr. 4 For årene efter udløbet af overgangsperioden er med enkelte undtagelser  

 (kassekreditter o.l.) alle lån stiftet før 1. januar 1988 fritaget for  

 renteafgiften.
De hidtidige regler om afgiftsfritagelse for lån indgået  

 skriftligt før 7. oktober 1986 med pant i fast ejendom tilhørende den  

 afgiftspligtige eller dennes ægtefælle kan derfor ophæves.
Heller ikke i  

 overgangsperioden vil der blive tale om en skærpelse af renteafgiftsloven, da  

 opgørelsen af afgiftsgrundlaget tager udgangspunkt i afgiftsgrundlaget for  

 1987, hvori disse renter ikke indgår.
Til § 1, nr. 5 Efter overgangsperiodens udløb i 1992 bortfalder renteafgiften på lån med  

 aftalt afvikling, såfremt lånet er optaget før 1. januar 1988. Det er en  

 forudsætning for afgiftsfritagelsen, at lånene ikke er aftalt forhøjet eller  

 forlænget siden 1. januar 1988.
 Lån uden aftalt afvikling og kassekreditter vil blive omfattet af afgiften  

 fra 1. januar 1993, uanset oprettelsestidspunktet.
Der åbnes dog mulighed for, at lån uden aftalt afvikling og kassekreditter  

 oprettet før 1. januar 1988 kan omlægges til lån med aftalt afvikling.  

 Omlægningen skal ske inden udgangen af 1988. Lånet skal afvikles over  

 maksimalt 8 år som annuitetslån.
Lånebeløbet kan for så vidt angår  

 kassekreditter og andre lån med adgang til variabel udnyttelse højst udgøre  

 renteudgifterne i 1987 ganget med 8.
 De omlagte lån betragtes som »gamle« lån og fritages for afgift  

 efter udgangen af overgangsperioden.
Til § 1, nr. 6 Lovens § 3, stk. 5, vedrører betingelserne for afgiftsfritagelse for  

 renter på lån med pant i fast ejendom, der er optaget før 7. oktober 1986.
 Disse regler foreslås ophævet med § 1, nr. 4, og bestemmelsen i lovens §  

 3, stk. 5, kan derfor også ophæves.
Til § 1, nr. 7 Grænsen for opkrævning af renteafgift hæves fra 50 kr. til 100 kr.
I overensstemmelse med en aftale af december 1987 mellem den daværende  

 regering, Det Radikale Venstre og Socialdemokratiet blev grænsen for  

 afgiftsåret 1987, hvor renteafgiften kan indbetales på en særlig  

 pensionskonto, hævet til 500 kr.
Den specielt høje grænse for afgiftsåret  

 1987 skyldtes et ønske om at undgå oprettelse af et betydeligt antal  

 pensionskonti med ubetydelige indeståender.
For afgiftsåret 1988 og senere afgiftsår er der ingen adgang til at  

 indbetale renteafgiften på en pensionskonto, og der er derfor ikke behov for  

 så høj en grænse.
Grænsen fastsættes i lovforslaget til 100 kr. i  

 overensstemmelse med førnævnte aftale mellem den daværende regering, Det  

 Radikale Venstre og Socialdemokratiet.
Til § 1, nr. 8 § 3 A indeholder de nye regler for opgørelse af afgiftsgrundlaget i  

 overgangsperioden 1988-92.
1. Sammenligningsgrundlaget Til brug for opgørelsen af afgiftsgrundlaget benyttes et  

 sammenligningsgrundlag, som er defineret i § 3 A, stk. 5, som  

 afgiftsgrundlaget efter § 3 med tillæg af renteudgifterne efter § 3, stk. 4,  

 nr. 4.
Afgiftsgrundlaget efter § 3 opgøres således som de samlede  

 nettorenteudgifter fratrukket de afgiftsfri renteudgifter.
Det er af  

 beregningstekniske grunde ikke hensigtsmæssigt, at renterne omfattet af § 3,  

 stk. 4, nr. 4, fragår ved opgørelsen af sammenligningsgrundlaget.
Disse  

 renter tillægges derfor ved opgørelsen af sammenligningsgrundlaget.
Dette  

 medfører dog ikke, at disse renteudgifter bliver afgiftspligtige.
Renter af lån optaget før 1. januar 1988 indgår således i  

 sammenligningsgrundlaget, uanset om renterne er afgiftspligtige, eller der er  

 tale om afgiftsfri renter på lån med pant i fast ejendom, optaget inden 7.  

 oktober 1986. Sammenligningsgrundlaget for 1987 og de efterfølgende år  

 anvendes ikke som afgiftsgrundlag, men benyttes til at måle, om den  

 afgiftspligtige har foretaget en opsparing eller øget sin gæld.
Dette er  

 afgørende for, hvordan afgiftsgrundlaget i denne periode opgøres.
For ægtefæller er det udviklingen i summen af sammenligningsgrundlagene,  

 der er afgørende for, om ægtefællerne samlet har sparet op eller har øget  

 deres gæld.
Det er derfor også summen af sammenligningsgrundlagene, der  

 bestemmer opgørelsen af ægtefællernes afgiftsgrundlag.
2. Stigende sammenligningsgrundlag § 3 A, stk. 2, omhandler den situation, hvor sammenligningsgrundlaget for  

 det pågældende år er mindst af samme størrelse som for 1987. Den  

 afgiftspligtige har følgelig ikke nedbragt sit afgiftsgrundlag i forhold til  

 1987 og skal derfor svare afgift både af 1987-grundlaget og af renterne på  

 den nye gæld, der er udtrykt ved stigningen i sammenligningsgrundlaget.
 Den afgiftspligtige får efter stk. 7 et nedslag i afgiftsgrundlaget for  

 1987 på 3.000 kr., (for ægtefæller 6.000 kr.), som omtales nærmere under pkt.  

 6.
 Eksempel:
1987 Hvis den afgiftspligtige i 1987 havde større renteindtægter end  

 afgiftspligtige renteudgifter og dermed et negativt afgiftsgrundlag for 1987,  

 skal den afgiftspligtige kun svare afgift af den del af stigningen i  

 sammenligningsgrundlaget, der ligger ud over det negative afgiftsgrundlag.  

 Derved bevares modregningsadgangen for renteindtægter fuldt ud.
 Eksempel:
1987 3. Faldende sammenligningsgrundlag (mindst 20 pct. pr. år).
§ 3 A, stk. 3, omhandler den situation, hvor den afgiftspligtige har  

 nedbragt sit sammenligningsgrundlag med 20 pct. af afgiftsgrundlaget for 1987  

 pr. år.
I så fald sættes afgiftsgrundlaget til 0, og den afgiftspligtige skal  

 ikke svare renteafgift.
 Eksempel:
1987 4. Faldende sammenligningsgrundlag (under 20 pct. pr. år).
§ 3 A, stk. 4, omhandler den situation, hvor sammenligningsgrundlaget er  

 nedbragt i forhold til 1987, men ikke med mindst 20 pct. af afgiftsgrundlaget  

 for 1987 pr. år.
I denne situation fritages den afgiftspligtige kun delvis  

 for at svare renteafgift af afgiftsgrundlaget for 1987. Ligesom i § 3 A, stk.  

 2, gives et nedslag i afgiftsgrundlaget for 1987 på 3.000 kr. (for ægtefæller  

 6.000 kr.). Fritagelsen for renteafgift svarer forholdsmæssigt til  

 nedbringelsen af sammenligningsgrundlaget.
 Eksempel:
 Har den afgiftspligtige i 1988, hvor den krævede nedbringelse er på 20  

 pct., nedbragt sit sammenligningsgrundlag med f.eks. 5 pct. af  

 afgiftsgrundlaget for 1987, bliver den pågældende fritaget for afgift af 5/20  

 af det nedsatte afgiftsgrundlag for 1987. Afgiftsgrundlaget for 1988 bliver  

 således 15/20 eller 75 pct. af det nedsatte afgiftsgrundlag for 1987.
1987 5. Korrektion af afgiftsgrundlaget for 1987 Som nævnt i bemærkningerne til § 3 A, stk. 2 og stk. 4, korrigeres  

 afgiftsgrundlaget for 1987 efter stk. 6 for evt. kapitalafkastberegning af  

 aktier efter § 6 A.
For aktionærer, der i 1987 opfyldte betingelserne for  

 kapitalafkastberegning af aktier, vil kapitalafkastet nedsætte  

 sammenligningsgrundlaget for 1987. Beregning af kapitalafkast i  

 overgangsperioden 1988-92 vil ikke bevirke et fald i  

 sammenligningsgrundlaget.
For aktionærer, der i 1987 opfyldte betingelserne  

 for kapitalafkastberegning, må afgiftsgrundlaget for 1987 derfor korrigeres.  

 Korrektionen er uden betydning for afgiftsberegningen for afgiftsåret 1987 og  

 vedrører alene afgiftsårene 1988-92.
 For aktionærer, der ikke i 1987 opfyldte betingelserne for  

 kapitalafkastberegning af aktier, vil sammenligningsgrundlaget falde, når  

 afkastet medregnes i senere år.
6. Nedsættelse af afgiftsgrundlaget for 1987 For afgiftspligtige med positivt afgiftsgrundlag i 1987 gives der  

 endvidere efter stk. 7 en nedsættelse i afgiftsgrundlaget for 1987. Denne  

 nedsættelse benyttes ved opgørelsen af afgiftsgrundlaget i de følgende år i  

 overgangsperioden.
Nedslaget har derfor ikke betydning for den afgift, der  

 beregnes for afgiftsåret 1987. Nedslaget udgør 3.000 kr. for enlige og 6.000  

 kr. for ægtefæller.
Afgiftsgrundlaget for 1987 kan dog ikke ved dette nedslag  

 nedsættes til mindre end 0.
Nedslaget vedrører alene de »gamle« afgiftspligtige renter  

 udtrykt ved afgiftsgrundlaget for 1987 og kan ikke nedsætte en eventuel  

 stigning i sammenligningsgrundlaget.
En stigning i sammenligningsgrundlaget  

 afgiftsbelægges således fuldt ud.
Er afgiftsgrundlaget i forvejen, dvs. før nedslaget, negativt, gives der  

 intet nedslag i afgiftsgrundlaget.
Det negative afgiftsgrundlag fragår  

 derimod som nævnt under beskrivelsen af § 3 A, stk. 2, i stigningen i  

 sammenligningsgrundlaget, hvorved den fulde modregningsadgang med  

 renteindtægter bevares.
Til § 1, nr. 9 og 10 Ændringerne er redaktionelle.
Til § 1, nr. 11 Det foreslås, at aktionærer og anpartshavere, der i hele afgiftsåret har  

 ejet mindst 10 pct. af aktiekapitalen i selskabet, og som i ikke uvæsentligt  

 omfang deltager i selskabets drift, kan beregne et kapitalafkast af  

 anskaffelsessummen for aktierne.
Kapitalafkastet fragår i den  

 afgiftspligtiges renteudgifter på samme måde som kapitalafkast af fysiske  

 erhvervsaktiver efter renteafgiftslovens § 6.
 Ved kapitalafkastberegningen sker der - under de anførte betingelser - i  

 realiteten en afgiftsfritagelse af renter på lån, der anvendes til køb af  

 aktier i egen virksomhed.
 Når en aktionær kan beregne kapitalafkast efter den foreslåede  

 bestemmelse, er der ikke adgang til også at fradrage et eventuelt  

 aktieudbytte og skattegodtgørelse heraf i renteudgifterne ved opgørelse af  

 afgiftsgrundlaget, jf. bemærkningerne til § 1, nr. 2.
Afgørelsen af, om den afgiftspligtiges deltagelse i virksomhedens drift  

 har været af ikke uvæsentlig omfang beror på en konkret bedømmelse af  

 samtlige omstændigheder i det enkelte tilfælde.
Ved denne afgørelse kan der  

 som vejledende norm lægges vægt på, om arbejdsindsatsen udgør mindst 50 timer  

 månedligt.
I øvrigt vil den praksis, der har dannet sig vedrørende  

 arbejdstidskravet i investeringsfonds- og etableringskontoloven være  

 vejledende ved bedømmelsen af den afgiftspligtiges deltagelse i virksomheden.
 Det er en betingelse for beregning af kapitalafkast, at aktierne har været  

 ejet af den afgiftspligtige i hele det pågældende afgiftsår.
Aktionærer, der som led i deres erhvervsvirksomhed driver handel med  

 aktier, er ikke omfattet af bestemmelsen.
Afgrænsningen af næringsdrivende  

 følger bestemmelsen i aktieavancebeskatningslovens § 3 om næringsaktier.
Til § 2 Skattekontrolloven er senest ændret ved lov nr. 308 af 25. maj 1987, jf.  

 Folketingstidende 1986-1987, 1. samling, sp. 7449, 7990, 11927 og 12277;  

 tillæg A, sp. 4365 og tillæg B, sp. 2053.
Til § 2, nr. 1 Efter forslaget pålægges Postgirokontoret pligt til at oplyse om  

 udlånsforhold på samme måde som pengeinstitutter m.v.
Postgirokontoret er i  

 forvejen oplysningspligtig efter skattekontrollovens § 8 H.
Forslaget er en  

 konsekvens af, at Postgirokontoret er påbegyndt udlånsvirksomhed.
 Postgirokontorets virksomhed udøves i henhold til Postloven, jf.  

 lovbekendtgørelse nr. 395 af 16. august 1983 med senere ændringer.
De oplysninger, som de oplysningspligtige skal indberette til  

 skattemyndighederne, skal fremover ikke udelukkende benyttes til  

 skatteligningen, men også til brug for opgørelsen af grundlaget for beregning  

 af forbrugsrenteafgift.
Visse oplysninger, jf. de foreslåede ændringer i § 2,  

 nr. 3-6, er udelukkende til brug herfor.
Til § 2, nr. 2 Ved finansieringsselskaber m.v. forstås økonomiske enheder, der driver  

 virksomhed ved pengeudlån eller pengeanbringelse.
 Med afgrænsningen til finansieringsselskaber, fonde og foreninger, hvis  

 primære virksomhed er at yde eller formidle udlån, opnås, at fortrinsvis lån  

 til forbrug ydet af større udlånsvirksomheder inddrages under  

 oplysningspligten.
 I de senere år er der opstået en række selskaber af denne art, der  

 specielt sigter på at finansiere køb af bl.a. biler, campingvogne og  

 lystbåde.
Selskabets primære virksomhed vil normalt afspejles i selskabets navn  

 eller fremgå af selskabets vedtægter, men det afgørende er karakteren af den  

 faktisk udøvede virksomhed.
Ved bedømmelsen heraf vil sammensætningen af  

 selskabets aktiver og kilderne til selskabets indtægter være vejledende  

 momenter.
Til § 2, nr. 3 Den foreslåede bestemmelse har kun betydning for oplysningspligtige, der  

 kan yde realkreditlignende lån, jf. lov nr. 689 af 17. oktober 1986 om  

 realkreditlignende lån og andelsboliglån m.v.
Oplysningspligtige pengeinstitutter, forsikringsselskaber m.v., der kan  

 yde realkreditlignende lån, skal ved indberetningen af renteudgifter til  

 skattemyndighederne markere, når der er tale om renter af et  

 realkreditlignende lån.
Dette skyldes, at renteudgifter på realkreditlignende  

 lån er fritaget for renteafgift, jf. renteafgiftslovens § 3, stk. 4, nr. 2.  

 Denne markering er et led i, at et større antal afgiftspligtige får mulighed  

 for at anvende erklæringsordningen for renteafgift.
Til § 2, nr. 4 og 5 Ændringerne er redaktionelle.
Til § 2, nr. 6 Pengeinstitutter m.v., der er oplysningspligtige efter § 8 P, skal efter  

 forslaget oplyse, om et lån er ydet 1. januar 1988 eller senere.
 Denne oplysning har betydning for opgørelsen af renteafgiftsgrundlaget,  

 idet kun renter af lån, der er optaget før 1. januar 1988, kan være  

 afgiftsfritaget efter den foreslåede bestemmelse i § 1, nr. 5.
 Kassekreditter m.v., der omlægges inden 1. januar 1989 og derfor er  

 afgiftsfri efter den foreslåede bestemmelse i § 1, nr. 5, skal indberettes  

 som lån optaget før 1. januar 1988.
Da renter af realkreditlån, realkreditlignende lån og visse studielån  

 altid er afgiftsfritaget efter renteafgiftslovens § 3, stk. 4, nr. 1 og 2, er  

 stiftelsesdatoen for sådanne lån uden betydning for opgørelsen af  

 renteafgiftsgrundlaget.
Det skal derfor ikke for disse lån markeres, om de er  

 ydet efter den nævnte dato.
Til § 3 Det foreslås, at ændringen af renteafgiftsloven har virkning fra og med  

 afgiftsåret 1988.
 Efter stk. 2 foreslås det, at udvidelsen af kredsen af oplysningspligtige,  

 jf. § 2, nr. 1 og 2, først har virkning fra og med kalenderåret 1989. Disse  

 oplysningspligtige skal således første gang foretage indberetning af  

 renteudgifter m.v. til skattemyndighederne i 1990. Dette skyldes hensynet  

 til, at de nye oplysningspligtige får den nødvendige tid til at indrette sig  

 herpå, herunder at tilpasse deres edb-systemer.
 De kreditformidlende institutter, der allerede er oplysningspligtige efter  

 § 8 P, skal dog efter forslaget indberette de oplysninger om lånetype og  

 stiftelsesdato, der er foreslået som § 2, nr. 3-6, allerede fra og med  

 kalenderåret 1988.
 I stk. 3 foreslås det, at skatteministeren bemyndiges til at fastsætte  

 regler vedrørende afgivelse af kontroloplysninger til brug for beregning af  

 afgiftsgrundlaget i overgangsperioden 1988-92. Det kan eventuelt blive  

 nødvendigt at indhente oplysninger fra oplysningspligtige pengeinstitutter  

 m.v. for at beregne sammenligningsgrundlaget for 1987, herunder om byggelån  

 fritaget for renteafgift efter de hidtidige regler i § 3, stk. 4, nr. 3, 2.  

 pkt.
Til brug for beregning af sammenligningsgrundlaget for 1987 vil det være  

 nødvendigt, at den afgiftspligtige afgiver visse oplysninger for afgiftsåret  

 1987. Det drejer sig om renteudgifter i 1987 på lån med pant i fast ejendom,  

 der er optaget før 7. oktober 1986. Endvidere skal den afgiftspligtige oplyse  

 anskaffelsessum for aktier, der berettiger til kapitalafkast efter den  

 foreslåede § 6 A, jf. § 1, nr. 11. Det vil formentlig være nødvendigt at  

 udarbejde en særskilt renteafgiftsselvangivelse, således at de  

 afgiftspligtige kan udfylde de nødvendige oplysninger.
Hjemmel til at  

 indkræve disse oplysninger findes i § 9 i renteafgiftsloven.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 698 af 17. oktober 1986 om afgift af renter af forbrugslån som  

 ændret ved lov nr. 37 af 29. januar 1988 fortages følgende ændringer:
 1. I § 2, stk. 1, indsættes som nyt 2. pkt.:
 »For afgiftsårene 1988-92 opgøres afgiftsgrundlaget dog efter § 3  

 A.«.
 § 2. Afgiftsgrundlaget opgøres for hvert afgiftsår efter § 3.
 Stk. 2. Afgiftsåret er sammenfaldende med indkomståret efter  

 kildeskattelovens § 22.
 2. § 3, stk. 3, nr. 2, affattes således:
 »2) aktieudbytter, jf. ligningslovens § 16 A, dog ikke udbytte af  

 aktier, hvoraf der beregnes kapitalafkast efter § 6 A.«.
 3. § 3, stk. 3, nr. 4, affattes således:
 »4) beregnet kapitalafkast, jf. virksomhedsskattelovens § 7, beregnet  

 kapitalafkast af fysiske erhvervsaktiver efter § 6 og beregnet kapitalafkast  

 af aktier efter § 6 A.«.
 4. I § 3, stk. 4, ophæves nr. 3.
 § 3, stk. 4, nr. 4, bliver herefter § 3, stk. 4, nr. 3.
 5. I § 3, stk. 4, indsættes efter nr. 4, der bliver nr. 3, som nyt  

 nr.:
»4) renter af andre end de under 1, 2 og 3 nævnte lån, for så vidt  

 låneaftalen er indgået skriftligt før den 1. januar 1988, og lånet ifølge  

 aftalen skal afvikles.
Renter af lån uden aftalt afvikling, renter af lån,  

 der ved aftale den 1. januar 1988 eller senere er forhøjet, eller hvor  

 løbetiden er forlænget, og renter på kassekreditter eller andre lån med  

 adgang til variabel udnyttelse er ikke omfattet af denne bestemmelse.
Hvis  

 lån uden aftalt afvikling, kassekreditter eller andre lån med adgang til  

 variabel udnyttelse, der er stiftet skriftligt inden den 1. januar 1988,  

 inden udgangen af 1988 omlægges til faste lån, der afvikles over højst 8 år  

 som annuitetslån, sidestilles disse lån med lån omfatter af første pkt.  

 Kassekreditterne og andre lån med adgang til variabel udnyttelse kan dog  

 højst omlægges med et beløb svarende til renterne i afgiftsåret 1987 ganget  

 med 8.«.
 6. § 3, stk. 5, ophæves.
 Stk. 6-8 bliver herefter stk. 5-7.
 7. I § 3, stk. 7, der bliver stk. 6, ændres »50 kroner«  

 til: »100 kr.«.
§ 3. Afgiften udgår 20 pct. af afgiftsgrundlaget.
Dette opgøres som de i  

 stk. 2 nævnte renteudgifter nedat med de i stk. 3 nævnte renteindtægter og  

 med de i stk. 4 nævnte renteudgifter.
Stk. 2. Renteudgifter efter denne lov omfatter 1) samlede renteudgifter og 2) beløb efter virksomhedsskattelovens § 11, stk., 4, sidste pkt.
Stk. 3. Renteindtægter efter denne lov omfatter 1) samlede renteindtægter, 2) samlede aktieudbytter, jf. ligningslovens § 16 A, 3) skattegodtgørelse af aktieudbytter efter nr. 2, jf.  

 selskabsskattelovens § 17 A, og 4) beregnet kapitalafkast, jf. virksomhedsskattelovens § 7, og beregnet  

 kapitalafkast af fysiske erhvervsaktiver efter § 6.
Stk. 4. Overstiger de i stk. 2 nævnte beløb de i stk. 3 nævnte beløb,  

 nedsættes de således opgjorte nettorenteudgifter med summen af 1) renteudgifter vedrørende statslige og statsgaranterede studielån, 2) renter af lån, der er ydet af institutter omfattet af lov om  

 realkreditinstitutter eller af Dansk Landbrugs Realkreditfond, samt renter af  

 realkreditlignende lån og byggelån, jf. §§ 2 og 9 i lov om realkreditlignende  

 lån og andelsboliglån m.v., 3) renter af andre end de under nr. 1 og 2 nævnte lån, for så vidt der er  

 tale om lån mod sikkerhed i tinglyst pant i fast ejendom, der tilhører den  

 afgiftspligtige eller dennes ægtefælle, eller mod sikkerhed i tinglyste  

 sælgerpantebreve i fast ejendom, der tidligere har tilhørt den  

 afgiftspligtige eller dennes ægtefælle.
Endvidere medregnes i afgiftsårene  

 1987-89 renter af byggelån omfattet af § 62, stk. 5, i lov om stempelafgift.  

 Renter af kassekreditter eller andre lån med adgang til variabel udnyttelse  

 er ikke omfattet af bestemmelsen i 1. pkt., 4) nettorenteudgifter ved selvstændig skibsvirksomhed, der er den  

 skattepligtiges bierhverv, jf. personskattelovens § 4, stk. 1, nr. 10, hvis  

 virksomheden opfylder betingelserne for optagelse af lån i Danmarks  

 Skibskreditfond.
Stk. 5. Nedsættelse af afgiftsgrundlaget efter stk. 4, nr. 3, er betinget  

 af, at aftalen om udstedelse af pantebrev eller låneaftalen er indgået  

 skriftligt før den 7. oktober 1986, og af, at der inden dette tidspunkt er  

 indgået skriftlig aftale om lånets afvikling.
Hvis sikkerheden består i  

 tinglyst ejerpantebrev, skadesløsbrev eller sælgerpantebrev, er det endvidere  

 efter stk. 4, nr. 3, 1. pkt., en betingelse, at afviklingen blev aftalt over  

 en periode på mindst 8 år.
Stk. 6. De i ligningslovens § 8, stk. 3, omhandlede udgifter til  

 provisioner for lån og kaution m.v. for den skattepligtiges gæld behandles  

 ved anvendelsen af denne lov som renteudgifter vedrørende gælden.
Det samme  

 gælder løbende bidrag til realkreditinstitutters reservefonde.
 Stk. 7. Afgiftsbeløb på under 50 kroner opkræves ikke.
 Stk. 8. Ved beregningen af afgiftsbeløbet bortses fra ørebeløb.
 8. Efter § 3 indsættes:
» § 3 A.
For afgiftsårene 1988-92 inkl. opgøres  

 afgiftsgrundlaget efter stk. 2-7. De i stk. 2-4 nævnte  

 sammenligningsgrundlagene opgøres efter stk. 5.
 Stk. 2. Afgiftsgrundlaget opgøres som afgiftsgrundlaget for 1987  

 korrigeret efter stk. 6 og nedsat efter stk. 7 med tillæg af stigningen i  

 sammenligningsgrundlaget, hvis sammenligningsgrundlaget for det pågældende  

 afgiftsår er større end eller lig med sammenligningsgrundlaget for 1987. Var  

 afgiftsgrundlaget for 1987 negativt, fragår det i stigningen i  

 sammenligningsgrundlaget.
 Stk. 3. Afgiftsgrundlaget udgør nul kr., hvis sammenligningsgrundlaget for  

 det pågældende afgiftsår er nedbragt i forhold til sammenligningsgrundlaget  

 for 1987 med de nedenfor anførte eller højere andele af afgiftsgrundlaget for  

 1987:
 Stk. 4. Afgiftsgrundlaget opgøres som afgiftsgrundlaget for 1987  

 korrigeret efter stk. 6 og nedsat efter stk. 7, og yderligere forholdsmæssigt  

 nedsat, hvis sammenligningsgrundlaget for det pågældende afgiftsår i forhold  

 til sammenligningsgrundlaget for 1987 er nedbragt med en mindre andel af  

 afgiftsgrundlaget i 1987 end anført i stk. 3. Den forholdsmæssige nedsættelse  

 svarer til den andel, som det beløb, hvormed sammenligningsgrundlaget er  

 nedbragt i forhold til sammenligningsgrundlaget for 1987, udgør af de i stk.  

 3 angivne procentandele af afgiftsgrundlaget for 1987.
 Stk. 5. Sammenligningsgrundlaget for 1987 og det pågældende afgiftsår  

 opgøres som afgiftgrundlaget efter § 3 med tillæg af renteudgifterne efter §  

 3, stk. 4, nr. 4. For ægtefæller, der er omfattet af § 7, er det udviklingen  

 i summen af ægtefællernes sammenligningsgrundlag, der er afgørende for  

 opgørelsen af ægtefællernes afgiftsgrundlag.
 Stk. 6. For aktionærer, der i 1987 opfyldte betingelserne for beregning af  

 kapitalafkast efter § 6 A, korrigeres afgiftsgrundlaget for 1987 for dette  

 kapitalafkast.
Stk. 7. Afgiftsgrundlaget, der er opgjort for afgiftsåret 1987, nedsættes  

 med 3.000 kr.
For ægtefæller, der er omfattet af § 7, udgør nedsættelsen ialt  

 6.000 kr.
Bliver afgiftsgrundlaget herved negativt, sættes det til 0. Var  

 afgiftsgrundlaget for 1987 negativt, sker der ingen nedsættelse.
Nedsættelsen  

 har alene betydning for renteafgiften for afgiftsårene 1988-92.«.
 9. I § 5, stk. 2 og § 6, stk. 4, ændres »§ 3, stk. 4, nr. 2 og  

 3« til: »§ 3, stk. 4, nr. 2«.
 § 5. Renteindtægter og renteudgifter vedrørende erhvervsvirksomhed, der  

 for det pågældende indkomstår behandles efter reglerne i  

 virksomhedsskatteloven, indgår ikke i opgørelsen af afgiftsgrundlaget.
Stk. 2. De i § 3, stk. 4, nr. 2 og 3, nævnte renteudgifter fragår kun i  

 afgiftsgrundlaget i det omfang, de vedrører lån mod pant i en fast ejendom,  

 som ikke er omfattet af reglerne i virksomhedsskatteloven.
For ejendomme,  

 hvoraf kun en del omfattes af reglerne i virksomhedsskatteloven, anses en  

 tilsvarende del af renteudgifterne at vedrøre virksomheden.
 10. I § 6, stk. 5, ændres »§ 3, stk. 4 nr. 4« til:  

 »§ 3, stk. 4, nr. 3«.
 § 6. Anvender en person med selvstændig erhvervsvirksomhed ikke reglerne i  

 virksomhedsskatteloven, beregnes et kapitalafkast af virkosmheden efter stk.  

 2-4.
Stk. 2. Kapitalafkastet beregnes som afkastsatsen efter § 9 i  

 virksomhedsskatteloven gange den formueskattepligtige værdi af de  

 erhvervsmæssige fysike aktiver med tillæg af eventuelt nedslag efter  

 ligningslovens § 18 A.
Værdien opgøres ved udgangen af det forudgående år.
 Stk. 3. For fast ejendom beregnes kapitalafkastet på grundlag af værdien  

 af ejendommen som opgjort efter reglerne i virksomhedsskattelovens § 8, stk.  

 2.
Stk. 4. Det efter stk. 3 beregnede kapitalafkast nedsættes med  

 renteudgifter vedrørende lån mod pant i ejendommen efter § 3, stk. 4, nr. 2  

 og 3. § 5, stk. 2, 2. pkt., finder tilsvarende anvendelse.
Kapitalafkastet  

 kan dog ikke nedsættes til lavere beløb end 0 kr.
 Stk. 5. Det efter stk. 2 beregnede kapitalafkast nedsættes med  

 nettorenteudgifter efter § 3, stk. 4, nr. 4. Kapitalafkastet kan dog ikke  

 nedsættes til et lavere beløb end 0 kr.
 11. Efter § 6 indsættes:
»§ 6 A.
Aktionærer, der ejer 10 pct. eller mere af aktiekapitalen i  

 et selskab, og som i ikke uvæsentligt omfang har deltaget i driften af  

 virksomheden i afgiftsåret, kan beregne et kapitalafkast af aktieposten, jf.  

 dog stk. 3.
 Stk. 2. Kapitalafkastet beregnes som afkastsatsen efter § 9 i  

 virksomhedsskatteloven ganget med anskaffelsessummen for aktierne.
 Stk. 3. Beregning af kapitalafkast efter stk. 1 er betinget af, at  

 aktionæren ikke er næringsdrivende med aktier samt af, at aktionæren har ejet  

 aktierne i hele det pågældende afgiftsår.
 Stk. 4. Stk. 1-3 finder tilsvarende anvendelse for anpartshavere i  

 anpartsselskaber.«.
§ 2 I skattekontrolloven, jf. lovbekendtgørelse nr. 28 af 11. januar 1988,  

 foretages følgende ændringer:
 1. I § 8 P, stk. 1, 1. pkt., indsættes efter  

 »andelskasser«: », Postgirokontoret,» samt efter  

 »skatteligningen«: »eller til opgørelse af  

 forbrugsrenteafgift«.
 2. I § 8 P, stk. 1, indsættes som 2. pkt.: »Tilsvarende gælder  

 for finansieringsselskaber, fonde og foreninger, hvis primære virksomhed er  

 at yde eller formidle udlån mod forrentning.«.
 3. I § 8 P, stk. 2, nr. 1, indsættes efter »lånetype«:  

 », herunder om lånet er omfattet af lov om realkreditlignende lån og  

 andelsboliglån m.v.«.
 4. I § 8 P, stk. 2 nr. 6, ændres »og« til: »,».
 5. I § 8 P, stk. 2, nr. 7, ændres »stk. 3,» til:  

 »stk. 3 og«.
 6. I § 8 P, stk. 2, indsættes efter nr. 7, som nyt nr.:
»8) om lånet er stiftet den 1. januar 1988 eller senere.
Dette gælder  

 dog ikke, hvis lånet er et realkreditlån, et lån omfattet af lov om  

 realkreditlignende lån og andelsboliglån m.v. eller et statsligt eller  

 statsgaranteret studielån.«.
§ 8 P.
Banker, sparekasser, andelskasser, Kongeriget Danmarks Hypotekbank  

 og Finansforvaltning, Statens Uddannelsesstøtte, realkreditinstitutter,  

 Provinsbankernes Reallånefond, Landsbankernes Reallånefond, Dansk Landbrugs  

 Realkreditfond, Danmarks Skibskreditfond, pensionskasser,  

 forsikringsselskaber, vekselerere, bankierer og advokater, der som led i  

 deres virksomhed yder eller formidler udlån mod forrentning, skal til brug  

 ved skatteligningen hvert år uden opfordring indberette de i stk. 2 nævnte  

 oplysninger til skattemyndighederne.
Skatteministeren kan bestemme, at  

 betalingskortudstedere og andre, der yder eller formidler udlån på  

 tilsvarende måde, er omfattet af oplysningspligten.
Stk. 2. Indberetningen skal indeholode oplysninger til identifikation af  

 låntager og oplysninger om konto- og låneforholdet.
For det enkelte  

 låneforhold skal oplyses:
1) lånetype, 2) tilskrevne eller forfaldne renter, 3) løbende provisioner m.v., jf. ligningslovens § 8, stk. 3, litra a) og  

 b), 4) reservefonds- og administrationsbidag, jf. ligningslovens § 15 J, stk.  

 5, 5) dato for rentetilskrivning, 6) gæld pr. 31. december og 7) kursværdien af gælden pr. 31. december, når lånet er ydet på grundlag  

 af børsnoterede obligationer, eller hvor det fastsættes af ministeren efter  

 stk. 3.
Stk. 3. Skatteministeren fastsætter nærmere regler om de oplysninger, der  

 skal indberettes, og om fremgangsmåde og frist m.v. for indberetningen.
Når  

 praktiske forhold taler derfor og oplysningen har mindre betydning for  

 skattekontrollen, kan skatteministeren fritage for eller lempe  

 oplysningspligten.
Endvidere kan skatteministeren fastsætte særlige regler om  

 indberetning for lån til låntagere, der er bosat eller opholder sig i  

 udlandet.
 Stk. 4. Hvis betalingen vedrørende udlån forvaltes af en oplysningspligtig  

 efter § 8 Q, gælder indberetningnspligten efter stk. 1 ikke.
Stk. 5. Den oplysningspligtige skal inden 1. februar i året efter det  

 kalenderår, oplysningen vedrører, underrette låntageren om de indberettede  

 oplysninger.
Skatteministeren kan bestemme, at underetningen skal indeholde  

 andre oplysninger om lånet.
§ 3 Stk. 1. § 1 har virkning fra og med afgiftsåret 1988.
 Stk. 2. § 2 har virkning fra og med kalenderåret 1989, dog har § 2, nr.  

 3-6 virkning fra og med kalenderåret 1988.
 Stk. 3. Skatteministeren kan fastsætte regler om afgivelse af særlige  

 kontroloplysninger til brug for skattemyndighedernes beregning af  

 afgiftsgrundlaget for afgiftsårene 1988-92.
