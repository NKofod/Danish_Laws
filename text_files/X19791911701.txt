 Ved udmåling af kontanthjælp efter § 37 og 43 samt af uddannelseshjælp  

 efter § 42, skal der i alle tilfælde ses bort fra såvel bistands- og  

 plejetillæg, som invaliditetsydelse, herunder den særlige ydelse til døve og  

 svært tunghøre, ligesom der i almindelighed skal ses bort fra  

 invaliditetsbeløbet.
 MEDDELELSE OM AFGØRELSEN:
 Ved udmåling af kontanthjælp, herunder uddannelseshjælp efter § 42, skal  

 der i alle tilfælde ses bort fra bistands- og plejetillæg samt  

 invaliditetsydelse, da disse ydelser er bestemt til at dække merudgifter som  

 følge af invaliditeten.
 Nødvendig tolkebistand til døve, der modtager uddannelseshjælp efter § 42,  

 vil indgå som en fast udgift ved udmålingen af hjælpen, og der skal således  

 ikke ske fradrag for døveydelsen.
For så vidt angår invaliditetsbeløbet bemærkes, at der i dette også indgår  

 en del, der skal give invalidepensionisten kompensation for, at den  

 pågældende ikke som andre i en tilsvarende aldersklasse kan have indtægt ved  

 erhvervsarbejde.
Ved udmåling af kontanthjælp til en invalidepensionists  

 ægtefælle vil der derfor i almindelighed kunne ses bort fra  

 invaliditetsbeløbet.
Da bistandslovens bestemmelser om kontanthjælp  

 forudsætter, at der i hvert enkelt tilfælde udøves et individuelt skøn kan  

 det dog ikke udelukkes, at det i enkelte tilfælde kan skønnes rimeligt at  

 lade invaliditetsbeløbet indgå helt eller delvis i kontanthjælpsberegningen  

 på baggrund af oplysninger i den enkelte sag om ansøgerens og familiens  

 økonomiske forhold, herunder fx. oplysninger om faktiske eller skønnede  

 udgifter i forbindelse med invaliditeten.
