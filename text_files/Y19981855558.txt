 Told- og Skattestyrelsen har udarbejdet en kommentar til  

 Ligningsrådets afgørelse om, at en helårsbolig ikke kunne afstås skattefrit  

 efter »sommerhusreglen« i ejendomsavancebeskatningslovens § 8 stk.  

 2.
I TfS 1998. xxx er offentliggjort en bindende forhåndsbesked, hvor  

 Ligningsrådet har truffet afgørelse om, at en helårsbolig ikke kunne afstås  

 skattefrit efter »sommerhusreglen« i  

 ejendomsavancebeskatningsloven.
Ved behandlingen af sagen er det overvejet,  

 om et helårshus kan anses for at være en sommerhusejendom, samt hvilke  

 betingelser der i givet fald skal være opfyldt, for at dette er tilfældet i  

 relation til skattefritagelsesreglen i EBL § 8, stk. 2, der gælder for  

 sommerhusejendomme o. lign.
 Parcelhusreglen i EBL § 8, stk. 1 og stk. 2 fandtes tidligere i LOSI § 2  

 A, stk. 1 og stk. 2. Hverken EBL eller LOSI's forarbejder indeholder en  

 afgrænsning af, hvilke typer ejendomme der er omfattet af stk. 1 henholdsvis  

 stk. 2. Sådanne overvejelser gengives derimod i SKDM 1979, s. 27, nr. 14.,  

 hvor et Vestre Landsrets forlig refereres.
I sagen havde en ejer af et helårshus, benyttet dette som helårsbolig i 1  

 1/2 år og herefter kun til ophold i weekends og ferier.
Dengang krævedes det,  

 at en ejer havde boet i et helårshus i 2 år, før det kunne sælges skattefrit.  

 Ejeren af huset ønskede derfor, at perioden, hvor huset havde tjent som  

 bolig, blev lagt sammen med den periode, hvor det havde tjent som sommerhus.
Efter Vestre Landsrets opfattelse omhandler de to bestemmelser (dengang  

 LOSI § 2A, stk. 1 og stk. 2) to forskellige slags huse og anvender to  

 forskellige slags kriterier for, hvad der må anses for beboelse.
Da den i  

 sagen omhandlede ejerbolig er købt som, anvendt som og solgt som helårsbolig,  

 og der i øvrigt ikke foreligger tilladelse til at anvende ejendommen som  

 sommerbolig, vil alene § 2A, stk. 1 kunne finde anvendelse på forholdet.
 Med udgangspunkt heri er det Told- og Skattestyrelsens opfattelse, at  

 helårshuse kun kan omfattes af § 8, stk. 2, hvis huset er købt som og rent  

 faktisk anvendt som sommerbolig.
 Det er ejeren, der må sandsynliggøre, at helårshuset er erhvervet til brug  

 for sommerbolig.
I nogle kommuner kræves det, at der indhentes en weekendtilladelse, for at  

 et helårshus kan anvendes som sommerbolig.
I disse tilfælde må et skattefrit  

 salg efter sommerhusreglen forudsætte, at en sådan tilladelse foreligger.
I andre kommuner accepteres det, at ejeren af et helårshus anvender det  

 efter behov.
I disse tilfælde må ejeren sandsynliggøre, at helårshuset er  

 købt til sommerbolig på anden vis. f.eks. ved bemærkning herom i  

 slutseddelen, ved stempling af skødet o. lign.
 Det er styrelsens opfattelse, at et helårshus, der købes som og anvendes  

 som sådan, men som efterfølgende anvendes som sommerhus, ikke kan bringes ind  

 under § 8, stk. 2. I de tilfælde, hvor huset har tjent til (helårs)bolig for  

 ejeren eller dennes husstand, er salget omfattet af § 8 stk. 1, idet ejeren  

 har beboet det en del af ejerperioden.
 I de tilfælde, hvor det er andre end ejerens husstand, der har haft bolig  

 i huset (som i den bindende forhåndsbesked - ejerens moder), er der ikke  

 mulighed for skattefrit salg.
