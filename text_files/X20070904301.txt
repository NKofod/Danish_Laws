Gebyr for indkaldelse til syn skal medregnes  

 i momsgrundlaget Spørgsmål Kan  

 synsvirksomheden i momsmæssig henseende betragte gebyret på 22 kr. pr. synet  

 bil, som virksomheden betaler for indkaldelse til syn til  

 Færdselsstyrelsen, som et udlæg uden moms? Svar Nej.
Beskrivelse af  

 de faktiske forhold Spørger er en  

 blandt flere virksomheder, der driver virksomhed med syn af køretøjer.
Markedet for syn  

 af motorkøretøjer er blevet liberaliseret.
Området for godkendelse og syn af  

 køretøjer er reguleret i lov nr. 473 af 9.6.2004 og tilhørende  

 bekendtgørelser.
 Som køretøjsejer  

 modtager man med de terminer, der nu er fastsat for syn, en indkaldelse fra  

 Færdselsstyrelsen,  

 som oplyser, at man inden en given dato skal have sit køretøj synet.  

 Indkaldelsen  

 er vedlagt et bilag med oplysninger om samtlige synshaller i Danmark.
I henhold til  

 bekendtgørelse nr. 968 af 14.10.2005 om synsvirksomheder er det fastsat, at  

 alle synsvirksomheder betaler et gebyr på 22 kr. pr. synet bil til  

 Færdselsstyrelsen.
Gebyret opkræves kvartalsvis af Færdselsstyrelsen hos de  

 godkendte synsvirksomheder.
Gebyret på de 22 kr. er momsfrit, da det bliver  

 opkrævet af en offentlig virksomhed.
I forbindelse med indkaldelse til syn  

 sker  

 der således ikke en direkte betaling mellem den enkelte bilejer og  

 Færdselsstyrelsen  

 for indkaldelsen.
 I ovennævnte lov  

 er det i dag fastsat i § 14, at syn af en personbil maksimalt må koste 320  

 kr.  

 ekskl. moms, men det er oplyst, at prisen for syn pr. 1. januar 2007 bliver  

 givet fri, således at der ikke fremover vil være en maksimumpris.
 I det synsgebyr,  

 som spørger i dag udfakturerer i forbindelse med syn af et motorkøretøj, er  

 gebyret på de 22 kr. til Færdselsstyrelsen indeholdt, og der bliver således  

 beregnet moms af gebyret.
Spørgers eventuelle opfattelse ifølge anmodning og bemærkninger til  

 sagsfremstilling Det er spørgers  

 opfattelse, at spørgsmålet skal besvares med ja, således at gebyret på de 22  

 kr. kan udeholdes fra spørgers momsgrundlag efter reglerne om udlæg i  

 momsloven  

 § 27, stk. 3, nr. 3.
Det anføres som  

 begrundelse, at gebyret er en betaling for at blive indkaldt til syn for at  

 dække  

 de omkostninger, som Færdselsstyrelsen har i den forbindelse.
I princippet er  

 spørger i den forbindelse alene et mellemled, idet beløbet er en betaling fra  

 den enkelte bilejer til Færdselsstyrelsen for indkaldelsen til syn.
Spørger finder  

 det afgørende for, om et beløb kan betragtes som et udlæg, at beløbene føres  

 på  

 en særskilt konto, og at de er afholdt for den enkelte aftagers navn og  

 regning.
Spørger vil derfor indrette sin bogføring således, at gebyret fra de  

 enkelte bilejere bliver indsat på en særskilt udlægskonto, som så bliver  

 modregnet, når fakturaen fra Færdselsstyrelsen modtages.
Beløbene vil således  

 ikke påvirke spørgers driftsregnskab.
Der henvises til  

 TfS 1997,546, der omhandler betaling for nummerplader, som kan betragtes som  

 et  

 udlæg og dermed holdes uden for momsgrundlaget.
Der henvises endvidere til  

 TfS  

 1996,847, som omhandler gebyr til CopyDan, som en fællesantenneforening  

 betaler  

 på vegne af den enkelte bruger.
 I begge  

 ovenstående tilfælde kan udlægsreglerne anvendes med den begrundelse, at  

 udgiften er afholdt på vegne af den enkelte kunde og for dennes navn og  

 regning.
 Slutteligt  

 henvises til udlægsreglerne for postordrevirksomhederne, efter hvilke en  

 postordrevirksomhed kan anvende udlægsreglerne i forbindelse med porto,  

 således  

 at den del af det samlede gebyr, som virksomheden opkræver vedrørende porto,  

 kan udeholdes fra momsgrundlaget.
 Spørger anfører  

 videre, at gebyret er opkrævet på vegne af Færdselsstyrelsen hos den enkelte  

 bilejer.
 I høringssvaret  

 meddeler spørger, at de ikke kan tilslutte sig SKATs begrundelser.
For det første  

 finder man, at betalingstidspunktet er irrelevant, da pligten til at betale  

 gebyret efter deres opfattelse opstår på det tidspunkt, hvor bilejeren  

 modtager  

 indkaldelsen til syn.
Spørger henviser til de retningslinier, der gælder for  

 postordrevirksomheders anvendelse af udlægsreglerne for portoudgifter.
Det er  

 spørgers opfattelse, at postordrevirksomhederne modtager betaling for  

 leverancen,  

 inden de skal afregne portoforbruget til Post Danmark.
For det andet  

 finder man, at udlægsreglerne kan anvendes, selvom det er synsvirksomheden og  

 ikke bilejeren, der hæfter for gebyret.
Også her drages en parallel til  

 postordrevirksomhederne, hvor det er den enkelte postordrevirksomhed og ikke  

 den enkelte kunde, der hæfter i forhold til Post Danmark.
Videre anfører  

 spørger, at det er af praktiske grunde, at man fra lovgivers side har valgt  

 at  

 opkræve gebyret via de virksomheder, der er godkendt til at foretage syn, og  

 ikke direkte hos den enkelte bilejer, idet det er mest praktisk at foretage  

 det  

 på den måde, men det ændrer ikke på den kendsgerning, at gebyret kan henføres  

 til den enkelte ejer.
Gebyret ville ikke indgå som en del af prisen for et  

 syn,  

 hvis der ikke på den enkelte bil skulle betales et gebyr til  

 Færdselsstyrelsen.
Endelig anfører  

 spørger, at gebyret på de 22 kr. på ingen måde retter sig mod spørgers drift  

 af  

 synshaller m.v., og gebyret kan derfor ikke sammenlignes med det nævnte gebyr  

 til  

 Telestyrelsen.
I den afgørelse er det anført, at "gebyrerne (til  

 Telestyrelsen) retter sig mod selskabets drift af teleanlæg og ikke kan  

 siges,  

 at være afholdt for den enkelte bruger." SKATs  

 indstilling og begrundelse Ved leverancer  

 af varer og ydelser er hovedreglen, at der skal betales moms af hele  

 vederlaget.
Det følger af momslovens § 27, stk. 1.
Som en  

 undtagelse hertil (§ 27, stk. 3, nr. 3,) kan beløb, som en sælger modtager  

 fra  

 køber som godtgørelse af omkostninger, som sælger har afholdt i købers navn  

 og  

 for dennes regning, holdes uden for momsgrundlaget.
Det er en betingelse, at  

 sælger opfører de omhandlede beløb på en udlægskonto, og at sælger kan gøre  

 rede for de enkelte udlægsbeløb.
Som betingelser  

 for at spørger kan holde beløbet uden for momsgrundlaget, skal der således  

 for  

 det første være tale om omkostninger, som spørger har afholdt, dvs. lagt ud.  

 For det andet skal beløbet være afholdt for aftagerens regning og i  

 aftagerens  

 navn.
For det tredje skal beløbet registreres på en udlægskonto, og der skal  

 kunne redegøres for de enkelte beløb.
Det fremgår af  

 de af spørgeren afgivne oplysninger, at synsvirksomheder betaler et gebyr på  

 22  

 kr. pr. synet køretøj til Færdselsstyrelsen.
Gebyret opkræves kvartalsvis af  

 Færdselsstyrelsen hos de godkendte synsvirksomheder.
Det må  

 naturligvis forstås således, at spørger først betaler gebyret til  

 Færdselsstyrelsen, efter køretøjet har været til syn.
Typisk skal der betales  

 for syn af et køretøj, inden køretøjet synes.
Allerede fordi spørger således  

 ikke lægger beløbet ud for aftageren (typisk køretøjets ejer), kan der ud fra  

 en sproglig fortolkning ikke være tale om udlæg, og udlægsreglerne kan derfor  

 ikke anvendes.
I lov om  

 godkendelse og syn af køretøjer, lov nr. 473 af 9. juni 2004, § 15 fremgår:  

 "Tilladelsesindehaverne skal betale gebyr pr. syn eller omsyn til  

 staten.  

 Hvis gebyret ikke betales rettidigt, tillægges renter i overensstemmelse med  

 rentelovens regler for rente af pengekrav på formuerettens område." I bekendtgørelse  

 om virksomheder, der foretager syn af køretøjer (synsvirksomheder),  

 bekendtgørelse  

 nr. 968 af 14. oktober 2005, § 21 fremgår: "For hvert foretaget syn  

 eller  

 omsyn betaler synsvirksomheden til Færdselsstyrelsen et gebyr på 22 kr." Det er således  

 synsvirksomhederne, herunder spørger, der i henhold til lov er forpligtet til  

 at betale gebyret, der således må betragtes som en driftsudgift for spørger.  

 Det er derfor SKATs opfattelse, at når spørger indbetaler gebyret til  

 Færdselsstyrelsen,  

 sker det på egne vegne og i eget navn og ikke på vegne af ejerne af de synede  

 køretøjer, hvorefter gebyret også af den årsag ikke kan udeholdes af  

 momsgrundlaget.
Betaling for  

 nummerplader, som kan betragtes som et udlæg (omhandlet i TfS 1997, 546)  

 påhviler  

 reelt set indehaveren af bilen.
Når autoforhandleren således lader en bil  

 indregistrere, foregår det reelt set i indehaveren navn, hvorefter beløbet i  

 overensstemmelse med momsloven § 27, stk. 3, nr. 3 kan udeholdes af  

 autoforhandlerens momsgrundlag.
Betaling for  

 Copy-Dan, som ligeledes kan betragtes som et udlæg (omhandlet i TfS 1996,  

 847)  

 er en udgift, der er pålagt denne endelige bruger.
Der er i den situation  

 derfor reelt etableret et direkte forhold mellem ophavsmanden og brugeren,  

 hvor  

 anlægsejeren alene varetager en praktisk administrativ opkrævningsopgave.  

 SKAT  

 mener ikke, at situationen er sammenlignelig med det i denne sag omhandlede  

 gebyr på 22 kr., idet udgiften i henholdt til førnævnte lov og bekendtgørelse  

 alene er pålagt synsvirksomheden.
Afgørelsen i TfS  

 1996, 847 omhandler desuden gebyrer, som af Telestyrelsen opkræves for  

 teleselskabets  

 brugstilladelse, oprettelsestilladelse, stikprøvekontrol, dokumentation m.v.  

 Gebyrerne påhviler efter deres karakter reelt teleselskabet på samme måde som  

 andre driftsomkostninger og kan ikke siges at være afholdt for den enkelte  

 bruger.
Gebyrerne skulle derfor medgå i teleselskabets momsgrundlag som  

 udlæg.
Skatterådets  

 afgørelse og begrundelse Skatterådet har  

 truffet afgørelse i overensstemmelse med SKATs indstilling og begrundelse.  

 Svaret er bindende fra 1. oktober 2006 til 30. september 2011.
