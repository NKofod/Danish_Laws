(Til samtlige kommunalbestyrelser i  

 kommuner med udvidet hjælpetjeneste og  

 Civilforsvarskommissionen for Storkøbenhavn) Med virkning fra den 1. januar 1982 - ikrafttrædelsesdagen for den nye  

 civilforsvarslov (lov nr. 253 af 27. maj 1981) - varetager  

 kommunalbestyrelserne i henhold til lovens § 19, stk. 1, bl.a.  

 vedligeholdelse og drift af lokale kommandocentraler.
De til opgavernes  

 løsning hørende bevillinger er fra 1. januar 1982 overført til  

 kommunalbestyrelserne i form af bloktilskud.
Som følge deraf disponerer  

 Civilforsvarsstyrelsen fra denne dato ikke over bevillinger til disse formål.
I cirkulæreskrivelse af 21. april 1970 vedrørende  

 civilforsvarskommissionernes ansvar for statsligt materiel og personlig  

 udrustning, der befinder sig i kommissionernes varetægt, har styrelsen  

 redegjort for kommissionernes erstatningsansvar i tilfælde af det omhandlende  

 materiels m.v. undergang eller forringelse, herunder om tegning af  

 forsikring.
En ekstraktafskrift heraf vedlægges.
 For så vidt angår kommandocentraler er det Civilforsvarssytrelsens  

 opfattelse, at ansvar for disse må behandles efter principperne i  

 cirkulæreskrivelsen af 21. april 1970, og man henleder derfor  

 kommunalbestyrelsens opmærksomhed på hensigtsmæssigheden af, såfremt det ikke  

 allerede er gjort, at der tegnes forsikring til dækning af bygningsskader og  

 løsøreskader ved kommandocentraler.
 P.D.V.
