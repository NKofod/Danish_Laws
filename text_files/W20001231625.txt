Klage over psykologs brud på  

 tavshedspligten Patientklagenævnet fandt, at psykologen havde overtrådt lov om  

 patienters retsstilling i forbindelse med sin opringning til skolepsykologen.  

 Nævnet lagde vægt på, at psykologen kontaktede  

 skolepsykologen i strid med en aftale, der var indgået mellem moderen  

 og afdelingen.
Det var nævnets opfattelse, at den blotte henvendelse  

 til skolepsykologen udgjorde en overtrædelse af tavshedspligten.  

 Afgørelsen blev truffet af et flertal af nævnets medlemmer.
Et mindretal fandt, at psykologen ikke havde tilsidesat sin tavshedspligt.  

 Mindretallet lagde vægt på, at psykologen ikke traf  

 skolepsykologen, og at hun ikke oplyste andet, end hvem henvendelsen  

 vedrørte, og at hun under den senere telefonsamtale trak sin  

 henvendelse tilbage.
Mindretallet fandt, at en forespørgsel  

 vedrørende en navngiven person ikke i sig selv udgjorde en  

 overtrædelse af tavshedspligten.
