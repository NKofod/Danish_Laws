 Efter undersøgelsen, aftalte reservelæge A tid til fornyet  

 undersøgelse 1 uge senere.
Behandling af delvist læderet  

 korsbånd Kvinden faldt under skiløb i udlandet, og blev  

 undersøgt af en lokal praktiserende læge, som fandt, at der var  

 tale om et sprængt korsbånd og lagde hele benet i gips.
Hun blev  

 herefter fløjet til Danmark og undersøgt på en skadestue  

 3 dage efter faldet.
Ifølge skadestuens instruks skulle patienter med  

 mistanke om hel eller delvis overrivning af forreste korsbånd ikke  

 indlægges i den akutte situation, men vurderes af en bagvagt senest 1  

 uge efter den første kontakt til skadestuen.
I forbindelse med den  

 første henvendelse skulle der foretages undersøgelse med  

 henblik på udelukkelse af brud.
Ifølge instruksen var der  

 sædvanligvis ikke behov for bandage.
Ved den primære  

 undersøgelse ved bagvagt skulle behovet for primær  

 rekonstruktion vurderes.
I givet fald skulle dette planlægges til 6-8  

 uger senere, når hævelsen var svundet, og bevægelsen  

 normaliseret.
Med hensyn til reservelæge A lagde nævnet  

 vægt på, at lægen ved sin undersøgelse af patienten  

 fandt indskrænket bevægelighed, let hævelse og dyb smerte i  

 knæet, samt at der ved røntgenundersøgelse ikke var  

 fundet tegn på brud, men ansamling.
Nævnet lagde endvidere  

 vægt på, at lægen i henhold til afdelingens instruks  

 aftalte tid til en fornyet undersøgelse inden for 1 uge ved 1.  

 reservelæge i ortopædkirurgisk ambulatorium.
Med hensyn til 1. reservelæge B lagde nævnet  

 vægt på, at lægen ved sin første undersøgelse  

 af patienten fandt, at der var fremgang.
Knæet kunne dog kun  

 bøjes til 90 °  

 , og at det var vanskeligt at foretage en nærmere undersøgelse  

 af knæet på grund af kraftige spændinger.
Lægen gav  

 instruktioner i bevægeøvelser samt aftalte fornyet klinisk  

 kontrol 2 uger senere.
Ved den efterfølgende kontrol blev der fundet 5  

 graders strækkedefekt og ømhed ved den mediale ledlinie, men  

 ellers normale forhold.
Det blev aftalt, at der skulle foretages  

 kikkertundersøgelse, og ved kikkertundersøgelsen blev der ikke  

 fundet forhold, som kunne behandles.
Nævnet lagde tillige vægt på, at der  

 altid er en betydelig usikkerhed i forbindelse med  

 knæundersøgelse få dage efter en akut skade, ligesom der  

 heller ikke kan foretages fuldstændig knæundersøgelse  

 umiddelbart efter, at en gipsbandage er fjernet.
Nævnet fandt på  

 baggrund af de nævnte forhold ikke anledning til at kritisere den  

 behandling, patienten havde modtaget af henholdsvis reservelæge A og 1.  

 reservelæge B.
