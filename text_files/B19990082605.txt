Bekendtgørelse om  

 forsøgsordninger efter den sociale lovgivning I medfør af § 110 i lov om aktiv socialpolitik, jf.  

 lovbekendtgørelse nr. 707 af 29. september 1998, og § 138 i lov  

 om social service, jf. lovbekendtgørelse nr. 581 af 6. august 1998,  

 fastsættes:
Københavns Kommune:  

 Privat børnepasning § 1. Socialministeriet har godkendt en  

 forsøgsordning for Københavns Kommune, hvorefter kommunen for  

 børn i aldersgruppen ½ - 2 år kan fravige bestemmelsen om, at  

 tilskud til privat pasning først kan ydes fra det tidspunkt, hvor  

 barnet optages i et dagtilbud.
Det er en forudsætning for  

 forsøgsgodkendelsen, at forældre, der får tilskud til  

 privat pasning før det tidspunkt, hvor børnene kan optages i et  

 kommunalt dagtilbud efter § 7, stk. 1, i lov om social service bevarer  

 deres anciennitet på ventelisten til et kommunalt dagtilbud, og at  

 børnene vil få tilbudt plads efter kommunens almindelige  

 optagelsesregler.
 Stk. 2. Forsøgsgodkendelsen indebærer, at  

 § 26, stk. 2, 1. pkt., i lov om social service kan fraviges i  

 Københavns Kommune.
 Stk. 3. Københavns Kommune sørger for, at  

 forsøgsordningen evalueres.
 Stk. 4. Forsøgsgodkendelsen har virkning fra den  

 3. november 1999 til den 31. december 2001.
Københavns Kommune:  

 Beskæftigelsestilbud til unge § 2. Socialministeren har givet Københavns  

 Kommune tilladelse til en forsøgsordning, hvorefter kommunen kan give  

 unge, herunder unge under 18 år, der deltager i kommunens projekt om  

 nye behandlingstilbud, tilbud om optræning hos private eller offentlige  

 arbejdsgivere med løntilskud.
Det er en forudsætning for at  

 modtage tilbud, at den unge i øvrigt opfylder de almindelige  

 betingelser for at modtage hjælp efter § 46 i lov om aktiv  

 socialpolitik.
Stk. 2. Forsøgsordningen indebærer, at  

 reglerne om revalidering med helt eller delvis løntilskud, jf.  

 § 60 i lov om aktiv socialpolitik, fraviges i Københavns Kommune  

 i relation til dette projekt.
Med godkendelsen er der ikke samtidig givet  

 tilladelse til, at § 103, stk. 1, i lov om aktiv socialpolitik kan  

 finde anvendelse, idet Københavns Kommune afholder udgiften til  

 løntilskud.
Stk. 3. Aflønningen under optræning  

 følger reglerne i §§ 61-62 i lov om aktiv socialpolitik.
Det  

 samlede løntilskud må dog ikke overstige satsen for hjælp  

 til forsørgelse til en udeboende under 25 år, jf. § 25 i  

 lov om aktiv socialpolitik.
 Stk. 4. Københavns Kommune sørger for, at  

 forsøgsordningen evalueres.
 Stk. 5. Tilladelsen har virkning fra den 1. april 1999  

 til den 31. december 2001.
Nordjyllands Amt:  

 Døgnhuse for sindslidende § 3. Socialministeren har givet Nordjyllands Amt  

 tilladelse til en forsøgsordning, hvorefter amtet kan etablere  

 døgnhuse i forbindelse med den distriktspsykiatriske ordning som  

 alternativ til ophold på sygehus og ophold efter § 93,  

 stk. 1, nr. 1, i lov om social service.
Døgnhusene er et  

 tilbud til mennesker med psykiatriske lidelser om, for en kortere periode at  

 bo med faste rammer og støtte omkring sig, mens deres situation  

 stabiliseres.
Nordjyllands Amt afholder udgifterne, og der er ikke  

 brugerbetaling.
 Stk. 2. Forsøgstilladelsen indebærer, at  

 § 95 om brugerbetaling, § 131 om refusion samt reglerne om  

 visitation i kap. 18 i lov om social service fraviges i Nordjyllands Amt  

 i relation til dette projekt.
 Stk. 3 Nordjyllands Amt sørger for, at  

 forsøgsordningen evalueres.
 Stk. 4. Forsøgstilladelsen har virkning fra den 1.  

 maj 1999 til den 30. april 2002.
Ringkjøbing Amt:  

 Valgfrihed i høreomsorgen § 4. Socialministeren har givet Ringkjøbing  

 Amt tilladelse til en forsøgsordning, hvorefter borgeren kan  

 vælge mellem gratis høreapparatbehandling i offentligt regi,  

 eller høreapparatbehandling med offentligt tilskud i privat regi.
Ved  

 valg af høreapparatbehandling med offentligt tilskud i privat regi  

 skal der foreligge en speciallægehenvisning til  

 høreapparatbehandling.
Der udbetales et tilskud på 4.000 kr. pr.  

 høreapparat ved høreapparatbehandling i privat regi.
 Stk. 2. Forsøgstilladelsen indebærer, at  

 principperne for støtte til hjælpemidler i § 97 i lov om  

 social service fraviges i Ringkjøbing Amt i relation til dette  

 projekt.
Stk. 3. Det er en forudsætning for  

 forsøgsordningen, at det amtskommunale serviceniveau indenfor  

 høreomsorgen ikke må forringes, hverken kapacitets- eller  

 kvalitetsmæssigt.
Ringkjøbing Amt udarbejder retningslinier for  

 et kvalitetsniveau hos de private høreapparatleverandører.
 Stk. 4. Ringkjøbing Amt sørger for, at  

 forsøgsordningen evalueres.
 Stk. 5. Tilladelsen har virkning fra den 1. juni 1999 til  

 den 31. maj 2001.
Viborg Amt:  

 Døgnhuse for sindslidende § 5. Socialministeren har tilladt, at Viborg Amt  

 etablerer døgnhuse i forbindelse med den distriktspsykiatriske ordning  

 som et alternativ til ophold på sygehus og ophold efter § 93,  

 stk. 1, nr. 1, i lov om social service.
Døgnhusene er et  

 tilbud til mennesker med psykiatriske lidelser om, for en kortere periode, at  

 bo med faste rammer og støtte omkring sig, mens deres situation  

 stabiliseres.
Viborg Amt afholder udgifterne, og der er ikke  

 brugerbetaling.
 Stk. 2. Forsøgstilladelsen indebærer, at  

 § 95 og § 131 i lov om social service fraviges i Viborg Amt i  

 relation til dette projekt.
 Stk. 3. Forsøgstilladelsen, der er givet efter lov  

 om social bistand, jf. lovbekendtgørelse nr. 110 af 26. februar 1996,  

 med virkning fra den 1. december 1990, videreføres efter lov om social  

 service til den 31. december 1999.
Århus Kommune:  

 Anvisning af pladser i dagtilbud § 6. Socialministeren har godkendt en  

 forsøgsordning for Århus Kommune, hvorefter kommunen kan fravige  

 anciennitetsprincippet ved anvisning af pladser i dagtilbud med henblik  

 på at opnå en hensigtsmæssig fordeling af tosprogede  

 børn i dagtilbudene.
Det er en forudsætning for forsøget,  

 at der ikke sker en generel tilsidesættelse af det enkelte barns  

 mulighed for at få en plads, og at der ikke etableres forskellige  

 anvisningsregler eller -praksis for henholdsvis tosprogede og dansksprogede  

 børn.
 Stk. 2. Forsøgsgodkendelsen indebærer, at  

 bestemmelsen om anvisning af pladser efter anciennitet i § 12, stk. 2, i  

 lov om social service kan fraviges i Århus Kommune i den nævnte  

 sammenhæng.
 Stk. 3. Århus Kommune sørger for, at  

 forsøgsordningen evalueres.
 Stk. 4. Forsøgsgodkendelsen har virkning fra den  

 4. oktober 1999 til den 31. december 2001.
Fælles bestemmelser § 7. Det nærmere indhold af hver enkelt  

 godkendelse fremgår af en skrivelse fra Socialministeriet til  

 pågældende kommunalbestyrelse eller amtsråd.
Skrivelsen kan  

 rekvireres i Socialministeriet, Holmens Kanal 22, 1060 København K,  

 tlf. 33 92 93 00.
 Stk. 2. Pågældende kommunalbestyrelse eller  

 amtsråd informerer borgerne om tilladelsen.
 § 8. Bekendtgørelsen træder i kraft  

 den 20. november 1999.
 Stk. 2. Samtidig ophæves bekendtgørelse nr. 759 af 4.  

 oktober 1999 om forsøgsordninger efter den sociale lovgivning.
