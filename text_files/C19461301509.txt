§ 1 Jagt- og Skovbrugsmuseet i Hørsholm ejes af den danske Stat  

 Landbrugsministeriet, og er installeret i Staten tilhørende Bygninger i  

 Hørsholm, hvilke Bygninger fremdeles ejes af Staten og er istandsat til  

 Museumsbrug ved de fra nedennævnte Institutioner fremkomne Bidrag.
Museet er indrettet for Midler, der for Størstedelen er ydet af Jagtfonden  

 og Hørsholm Kommune, samt iøvrigt af Dansk Skovforening, den kgl.
Veterinær-  

 og Landbohøjskole, Direktoratet for Statsskovbruget og den danske Afdeling af  

 I.C.B.P..
 Bygningerne er overladt Museet til Brug, uden at der derfor svares nogen  

 Leje, men Museet afholder Udgifterne ved Bygningernes Vedligeholdelse,  

 Skatter og lignende.
§ 2 De i Museet anbragte Museumsgenstande, Inventar m.m. er fremkommet dels  

 ved Gaver, dels ved Indkøb og dels ved Deponering.
De indkøbte og som Gaver modtagne Genstande tilhører Museet, medens de  

 deponerede Genstande tilhører Deponenterne, og af disse kan kræves  

 tilbageleveret efter de derom ved Deponeringen trufne Aftaler eller  

 Forudsætninger.
De deponerede Genstande er anbragt i Museet for Ejerens  

 Risiko, men Museet holder Genstandene forsikret samlet mod Brand og Tyveri.  

 Saafremt de deponerede Genstande stjæles, beskadiges eller fuldstændig  

 ødelægges ved Brand, gives der saavidt muligt Deponenten Meddelelse herom, og  

 denne kan da faa udbetalt den Erstatning, som Forsikringsselskabet gaar ind  

 paa at yde for den paagældende Genstand.
§ 3 Museet ledes af en af Ministeriet for Landbrug og Fiskeri udnævnt  

 Bestyrelse bestaaende af 10 Medlemmer.
Bestyrelsen sammensættes saaledes:
Departementschefen i Ministeriet for Landbrug og Fiskeri som Formand, Direktøren for Statsskovbruget, Jagtraadets 3 Medlemmer, Overjagtkonsulenten, 1 medlem udpeget af Hørsholm Sogneraad, 2 Medlemmer valgt af Ministeriet uden Indstilling.
Den ene af disse  

 Medlemmer skal være forstkyndig.
 1 Medlem valgt af Ministeriet bland 4 af Dansk Jagtforening og  

 Landsjagtforening i Fællesskab indstillede Kandidater.
 Ministeriet for Landbrug og Fiskeri udnævner blandt Medlemmerne en  

 Næstformand.
 Formanden, jagtraadets Medlemmer, Statsskovdirektøren og  

 Overjagtkonsulenten afgaar, naar deres Funktion som henholdsvis  

 Departementschef, Jagtraadsmedlemmer, Skovdirektør og Overjagtkonsulent  

 ophører, medens de øvrige Medlemmer udnævnes for højst 4-aarige Perioder.  

 Genudnævnelse kan finde Sted.
 Departementschefen og Direktøren for Statsskovbruget kan lade give Møde  

 ved af dem selv udpegede Suppleanter.
 Ministeriet for Landbrug og Fiskeri fastsætter en Forretningsorden for  

 Bestyrelsen.
§ 4 Museets daglige Ledelse forestaas af en af Bestyrelsen med  

 Landbrugsministeriets Godkendelse antaget Museumsinspektør.
§ 5 Bestyrelsen træffer de til Museets Drift fornødne Dispositioner, idet dog  

 Dispositioner af større økonomisk eller anden Betydning samt Ansættelser og  

 Afskedigelse af fast Personale skal forelægges Ministeriet for Landbrug og  

 Fiskeri til Godkendelse.
§ 6 Forslag til Budget for det kommende Finansaar skal hvert Aar i god Tid af  

 Museumsinspektøren (Museumsbestyreren) forelægges Bestyrelsen til Behandling  

 og Godkendelse.
 Museets Regnskab føres af Museumsinspektøren (Museumsbestyreren) efter de  

 ham af Ministeriet for Landbrug og Fiskeri og Hovedrevisoratet angivne  

 Retningslinier og under Ansvar saavel over for Bestyrelsen som over for  

 Ministeriet.
 Regnskabet for det forløbne Finansaar forelægges snarest efter  

 Finansaarets Udløb for Bestyrelsen til Behandling og Godkendelse, hvorefter  

 Bestyrelsen indsender Regnskabet til Ministeriet for Landbrug og Fiskeri til  

 endelig Godkendelse.
Regnskabet revideres af III.
Hovedrevisorat.
 Bestyrelsen paaser, at der ikke sker væsentlige Overskridelser af de paa  

 de aarlige Finanslove eller ved andre Bevillinger til Museets Disposition  

 stillede Midler.
§ 7 De fornødne Midler til Museets Opretholdelse og Drift bevilges paa de  

 aarlige Finanslove og det forudsættes, at de Tilskud, der er nødvendige  

 hertil, som hidtil fremskaffes ved Tilskud fra Hørsholm Kommune, Den kgl.  

 Veterinær- og Landbohøjskole, Direktoratet for Statsskovbruget og Jagtfonden,  

 idet Jagtfonden maa dække, hvad der ikke kan dækkes ad anden Vej, hvorved dog  

 bemærkes, at Statskassen afholder Udgifterne til Forrentning og Afskrivning  

 paa Bygningerne.
§ 8 Foranstaaende Vedtægter er fastsat indtil videre og kan til enhver Tid  

 ændres af Ministeriet for Landbrug og Fiskeri.
 Ministeriet for Landbrug og Fiskeri, den  

 10. September 1946.
sign.
Erik Eriksen.
/sign.
Chr.
Gulmann.
cst.
Eksp.sekr.
