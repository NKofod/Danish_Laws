Fremsat den 13. oktober 1999 af erhvervsministeren (Pia  

 Gjellerup) Forslag til Lov om ændring af sømandsloven1) (Tjenestefrihed ved pårørendes sygdom eller  

 ulykke) § 1 I Sømandsloven, jf. lovbekendtgørelse  

 nr. 766 af 19. september 1995, som ændret senest ved § 1 i lov nr. 902  

 af 16. december 1998, foretages følgende ændringer:
 1. I § 2, stk. 1, indsættes efter nr.  

 3:
» Nr. 4   17 bliver herefter nr. 5   18.
 2. § 10, stk. 1, ophæves.
 Stk. 2 og 3 bliver herefter stk. 1 og 2.
 3. I § 10, stk. 2, 1. pkt., der bliver stk.1, 1.  

 pkt., udgår »også«.
 4. I § 10, stk. 3, der bliver stk. 2, ændres  

»stk. 2« til: »stk. 1«.
 5. I § 15, stk. 1, 2. pkt., ændres »fratrædelse efter § 10, stk. 1« til: »tjenestefrihed efter  

 § 18 d, stk.1«.
 6. Efter § 18 c indsættes:
» § 18 d.
En søfarende har ret til tjenestefrihed uden  

 hyre, når tvingende familiemæssige årsager gør sig  

 gældende i tilfælde af sygdom eller ulykke, som gør den  

 søfarendes umiddelbare tilstedeværelse påtrængende  

 nødvendig i hjemmet (force majeure).
Stk. 2. Under tjenestefriheden kan den søfarende,  

 uanset hvad der er bestemt i § 6 om fratrædelseshavn, opsige  

 tjenesteforholdet med det aftalte eller det i § 5 eller § 37 nævnte  

 opsigelsesvarsel. « 7. § 35, stk. 1, 1. pkt. affattes således:
» 8. § 49, nr. 5, ophæves.
 Nr. 6 og 7 bliver herefter nr. 5 og 6.
 9. Efter § 49, nr. 7, som bliver nr. 6;  

 indsættes:
» § 2 Loven træder i kraft 1. januar 2000.
§ 3 Loven gælder ikke for Færøerne og Grønland, men  

 kan ved kongelig anordning sættes i kraft for Grønland med de  

 ændringer, der følger af de særlige grønlandske  

 forhold.
Bemærkninger til lovforslaget Almindelige bemærkninger Hovedloven er sømandslov nr. 420 af  

 13. juni 1973, som er en social beskyttelseslov, hvis formål er at  

 beskytte den svagere part (sømanden) i tjenesteforholdet.
Dette giver  

 sig bl.a. udslag i reglerne om indgåelse og indhold af tjenesteaftalen,  

 sømandens beskyttelse i sygdomstilfælde og værn mod  

 usaglig afskedigelse.
Loven sætter således grænser for,  

 hvad der kan aftales søfartserhvervets parter imellem.
De europæiske arbejdsgiver- og  

 arbejdstagerorganisationer UNICE, CEEP og EFS indgik i december 1995 en  

 rammeaftale om forældreorlov.
Rådets Direktiv 96/34/EF af 3. juni  

 1996 (EF Tidende 1996 nr.
L 145/4) gør rammeaftalen obligatorisk.  

 Rammeaftalen indgår som bilag til direktivet.
I Danmark skulle  

 direktivet have været implementeret senest 3. juni 1999, der henvises  

 herom til bemærkningerne til § 2.
Rammeaftalens væsentligste bestemmelser, der  

 vedrører forældreorlov, er allerede gennemført ved lov om  

 orlov, jf. lovbekendtgørelse nr. 571 af 4. august 1998. Loven omfatter  

 også søfart.
Rammeaftalen indeholder imidlertid i § 3 en force  

 majeure bestemmelse om tjenestefrihed, når den søfarendes  

 umiddelbare tilstedeværelse i hjemmet er påtrængende  

 nødvendig som følge af sygdom eller ulykke.
Efter sømandslovens § 10, stk. 1, kan en  

 sømand, som efter forhyringen får besked om, at vedkommendes  

 ægtefælle eller barn er afgået ved døden eller er  

 alvorligt syg, hæve ansættelsesaftalen.
Denne bestemmelse  

 medfører ikke en tilstrækkelig beskyttelse til at kunne leve op  

 til kravene i § 3 i rammeaftalen, der medfører, at  

 ansættelsesforholdet ikke skal afbrydes for at få en ret til at  

 forlade arbejdspladsen (skibet). Da de tilfælde, der er omhandlet af  

 rammeaftalen går videre end den hidtidige lovbestemmelse, giver  

 lovforslagets § 18 d derfor en videre dækning end § 10, stk. 1.  

 Endvidere opnår den søfarende en bedre beskyttelse i forhold til  

 den nuværende lov, idet der ikke kræves afbrydelse af  

 tjenesteforholdet for at kunne rejse hjem for f.eks. at deltage i pasningen  

 af et sygt barn.
I dag skal rederen betale for omkostningerne til at  

 få en afløser, herunder rejseomkostningerne.
Uanset udvidelsen  

 af den søfarendes mulighed for at fratræde tjenesten om bord,  

 har man fundet det rimeligt, at rederen fortsat skal afholde udgifterne til  

 afløseren.
Arbejdsmarkedets parter på landjorden har  

 tilkendegivet, at de efter den danske aftalemodel vil gennemføre force  

 majeure reglen via de kollektive aftaler.
For søfart har det ikke  

 været muligt at opnå en tilsvarende løsning, hvorfor  

 lovgivning er nødvendig.
Høring Et udkast til forslaget har været sendt til  

 høring hos de på vedlagte høringsliste anførte  

 offentlige og private institutioner, jf. bilag 1.
Økonomiske og administrative konsekvenser for det  

 offentlige Lovforslaget skønnes ikke at få  

 økonomiske eller administrative konsekvenser af betydning for det  

 offentlige.
 Økonomiske og administrative konsekvenser for  

 erhvervslivet mv.
Lovforslaget skønnes i meget begrænset omfang  

 at medføre øgede omkostninger for erhvervet til betaling af  

 rejseomkostninger til afløsere.
Forslaget har ikke derudover  

 erhvervsøkonomiske eller administrative konsekvenser for  

 søfartserhvervet.
Miljømæssige konsekvenser Lovforslaget skønnes ikke at have  

 miljømæssige konsekvenser.
Administrative konsekvenser for borgerne Lovforslaget skønnes ikke at have administrative  

 konsekvenser for borgerne.
Vurdering af konsekvenserne af  

 lovforslaget Positive Konsekvenser/mindreudgifter (hvis ja, angiv omfang) Negative Konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen I begrænset omfang: Begrænsede  

 rejseomkostninger i forbindelse med udsendelse af afløsere Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Gennemfører § 3 i den rammeaftale, der er indeholdt  

 i bilaget til EF-direktiv 96/34/EF af 3. juni 1996 Bemærkninger til lovforslagets  

 enkelte bestemmelser Til § 1 Til nr. 1 Rammeaftalen omfatter alle arbejdstagere.
Det  

 foreslås derfor at ændre bestemmelsen således, at  

 rammeaftalen gennemføres for § 2-søfarende, dvs. personer, der  

 er ansat af rederen til at udføre andet arbejde om bord end  

 skibstjeneste, samt personer, der er ansat om bord af andre end rederen.
Til nr. 2 - 4 Som en følge af rammeaftalens krav om arbejdsfrihed  

 i de omhandlede sygdoms- og ulykkessituationer foreslås  

 sømandslovens § 10, stk. 1, ophævet, idet denne bestemmelse -  

 der alene giver den søfarende ret til at hæve sin  

 ansættelsesaftale ved at kræve afsked ved ægtefælles  

 eller barns alvorlige sygdom eller død - mister sin betydning ved  

 force majeure reglens gennemførelse.
 De to andre ændringer er redaktionelle  

 konsekvensændringer.
Til nr. 5 Ved fratrædelse efter den hidtidige § 10, stk. 1,  

 har den søfarende ikke været forpligtet til at forblive i  

 tjenesten for at yde bistand ved arbejde, som nødvendigt må  

 udføres, når skibet kommer i havn.
Forslaget tilsikrer, at den  

 søfarende bevarer denne ret i tilfælde af tjenestefrihed som  

 følge af tvingende familiemæssige årsager.
Til nr. 6 Rammeaftalens bestemmelse om arbejdsfrihed ved sygdom og  

 ulykke er sålydende:
» 1. Medlemsstaterne og/eller arbejdsmarkedets parter  

 træffer de nødvendige foranstaltninger for at tillade  

 arbejdstagerne arbejdsfrihed i overensstemmelse med national ret, kollektive  

 overenskomster og/eller gældende praksis som følge af force  

 majeure, når tvingende familiemæssige årsager gør  

 sig gældende i tilfælde af sygdom eller ulykke, der gør  

 arbejdstagerens umiddelbare tilstedeværelse påtrængende  

 nødvendig.
 2. Medlemsstaterne og/eller arbejdsmarkedets parter kan  

 præcisere betingelserne for adgang til og anvendelse af stk. 1 og  

 begrænse denne ret til en vis varighed om året og/eller for hvert  

 enkelt tilfælde.
 Rammeaftalen og direktivet giver i de  

 nævnte situationer ved alvorlig sygdom og ulykke arbejdstageren ret til  

 arbejdsfrihed uden hyre.
Der er tradition for, at arbejdsretlige  

 spørgsmål her i landet i videst muligt omfang løses af  

 arbejdsmarkedets parter.
Lovforslaget er derfor udformet således, at  

 det alene indeholder den regulering, som Danmark er EU-retligt forpligtet til  

 at gennemføre, samt nødvendige konsekvenser heraf under  

 hensyntagen til, at det ikke har været muligt at nå frem til en  

 løsning ved kollektiv regulering.
Da spørgsmål om den  

 søfarendes aflønning er et overenskomstanliggende, vil der dog  

 intet være i vejen for, at erhvervets parter aftaler mere  

 vidtgående rettigheder for de søfarende.
 Efter forslaget får alle søfarende og  

 skibsførere ret til tjenestefrihed uden løn i tilfælde af  

 force majeure, når tvingende familiemæssige årsager  

 gør sig gældende ved sygdom eller ulykke for den nære  

 familie, som gør den søfarendes umiddelbare  

 tilstedeværelse påtrængende nødvendig.
Ændringen fra en hæveadgang efter lovens § 10,  

 stk. 1, til en ret til tjenestefrihed efter forslaget er en forbedring for de  

 søfarende, som derved opnår en større tryghed i  

 ansættelsen.
Bestemmelsen i stk. 2 indebærer, at den  

 søfarende under tjenestefriheden vil kunne opsige  

 ansættelsesforholdet med sædvanligt varsel.
Lovforslaget indebærer, at der under  

 tjenestefriheden ikke skal betales hyre af arbejdsgiveren.
Det skal dog i  

 denne forbindelse nævnes, at hvis en søfarende tager  

 tjenestefrihed, og der ikke i perioden ansættes en anden om bord,  

 således at en rejse helt eller delvist bliver udført med mindre  

 mandskab end forudsat ved forhyringen (forkortsejlads), vil forkortsejlads  

 hyre til den øvrige besætning kunne udløses efter reglen  

 i sømandslovens § 23. Forslaget skønnes i øvrigt kun i  

 begrænset omfang at medføre øgede omkostninger for  

 rederne til betaling af rejseomkostninger til afløsere.
Den  

 søfarende skal fortsat selv afholde sine rejseomkostninger, medmindre  

 andet aftales med rederen.
Dette svarer til den nuværende ordning efter  

 sømandslovens § 10, stk. 1.
Til nr. 7 Den ændrede affattelse af bestemmelsen i § 35, stk.  

 1, 1. pkt. indebærer, at rederiansatte har ret til tjenestefrihed, selv  

 om de ikke gør tjeneste om bord på et skib på tidspunktet,  

 hvor ulykken eller sygdommen indtræder.
Til nr. 8 Ændringen er en nødvendig konsekvens af  

 ophævelsen af lovens § 10, stk. 1.
Til nr. 9 Bestemmelsen indebærer, at skibsføreren  

 på lige fod med andre søfarende har ret til tjenestefrihed uden  

 hyre i de af § 18 d omfattede situationer.
Til § 2 Direktiv 96/34/EF s gennemførelsesfrist er den 3.  

 juni 1998, dog med mulighed for udskydelse i et år.
Med en  

 ikrafttrædelse den 1. januar 2000 bliver der en vis overskridelse af  

 denne frist.
Det skyldes, at en forventet aftaleløsning mellem  

 arbejdsmarkedets parter ikke har kunnet realiseres på  

 søfartsområdet.
Bilag 1 Høringsliste Danmarks Rederiforening, Rederiforeningen for mindre skibe, Rederiforeningen af 1895, Bilfærgernes Rederiforening, Danmarks Fiskeriforening, Dansk Arbejdsgiverforening, Specialarbejderforbundet i Danmark, Sømændenes Forbund, RestaurationsBranchens Forbund, Dansk Sø-Restaurationsforening, Dansk Navigatørforening, Radiotelegrafistforeningen af 1917, Metal-Søfart, Hotel-, Restaurant- & Turisterhvervets  

 Arbejdsgiverforening, Maskinmestrenes Forening, Fiskernes Forbund, Justitsministeriet, Trafikministeriet, Statsministeriet, Finansministeriet, Arbejdsministeriet, Socialministeriet, Funktionærernes og Tjenestemændenes  

 Fællesråd, Forbundet af Offentlige Ansatte, Statsansattes Kartel, Landsorganisationen i Danmark, Amtsrådsforeningen i Danmark, Kommunernes Landsforening, Arbejderbevægelsens Erhvervsråd, Rigsombudsmanden i Grønland, Grønlands Hjemmestyre, Færøernes Landsstyre, Rigsombudsmanden på Færøerne.
Bilag 2 Lovforslaget sammenholdt med gældende  

 lov Gældende formulering Lovforslaget § 2. På personer, der er ansat af rederen til at  

 udføre andet arbejde om bord end skibstjeneste, samt på  

 personer, der er ansat om bord af andre end rederen, finder følgende  

 bestemmelser anvendelse:
 1) § 3, stk. 1, om oprettelse af skriftlig ansættelseskontrakt  

 m.v.
 2) § 4 om mindstealder, lægeundersøgelse m.v.
3) § 9 om ret til afsked og hjemrejse i tilfælde af graviditet, 4) § 19, stk. 2 og 3, om hyre, hjemrejse m.m. i tilfælde af skibets  

 forlis m.v.
 5) § 27 om omsorgspligt m.v.
6) § 30, stk. 5, om statens overtagelse af udgifterne til pleje og  

 hjemrejse i tilfælde af kønssygdom eller tuberkulose, 7) § 31 om statens dækning af visse udgifter til syg eller skadet  

 sømand, 8) § 32 om skibsførerens pligt til at sørge for begravelse  

 m.v.
9) § 24, stk. 2 og 3, om statens dækning af udgifterne ved  

 begravelse, 10) § 52, stk. 1 og 3, om pligten til at efterkomme ordrer og erstatte  

 skade, 11) § 55 om kost- og sundhedsforhold 12) § 57 om hviletid, 13) § 59 om adgangen til at medtage gods m.v.
14) § 60 om ejendele, der efterlades om bord, 15) § 62 om magtmidler, 16) § 63 om skibsførerens pligter i tilfælde af en grovere  

 forbrydelse, og 17) § 67, stk. 1, nr. 1, og stk. 2, om straf for visse forseelser.
 1. I § 2, stk. 1, indsættes efter nr.  

 3:
» Nr. 4   17 bliver herefter nr. 5   18.
 § 10. Får en sømand efter forhyringen underretning om,  

 at hans ægtefælle eller barn er afgået ved døden  

 eller er alvorligt syg, kan han kræve afsked.
Stk. 2. En sømand kan også kræve  

 afsked, hvis han efter forhyringen får underretning om, at han på  

 andet skib kan få stilling af højere grad end den, han har,  

 eller anden stilling af væsentlig betydning for ham, eller om andre  

 omstændigheder, som gør det til en velfærdssag for ham at  

 kunne fratræde.
Bliver skibet derved usødygtigt, kan  

 sømanden dog kun kræve afsked efter 1. pkt., hvis en  

 kvalificeret mand kan skaffes i hans sted.
 Stk. 3. Sømanden skal erstatte rederen udgifterne  

 ved at skaffe en ny mand efter stk. 2. Erstatningen kan nedsættes eller  

 bortfalde under hensyn til sømandens resterende tjenestetid og  

 omstændighederne i øvrigt.
 2. I § 10, stk. 1, ophæves.
 Stk. 2 og 3 bliver herefter stk. 1 og 2.
 3. I § 10, stk. 2, 1. pkt., der bliver stk.1, 1. pkt.,  

 udgår »også«.
 4. I § 10, stk. 3, der bliver stk. 2, ændres  

»stk. 2« til: »stk. 1«.
§ 15. En sømand, der efter aftalen eller bestemmelse i dette  

 kapitel har ret til at fratræde, skal forblive i tjenesten for at yde  

 bidrag ved arbejde, som nødvendigt må udføres, når  

 skibet kommer i havn, dog ikke ud over 48 timer efter ankomsten.
Dette  

 gælder dog ikke ved fratrædelse efter § 10, stk. 1.
 5. I § 15, stk. 1, 2. pkt., ændres »fratrædelse efter § 10, stk. 1« til: »tjenestefrihed efter  

 § 18 d, stk.1«.
 6. Efter § 18 c indsættes:
» § 18 d.
En søfarende har ret til tjenestefrihed uden  

 hyre som følge af force majeure, når tvingende  

 familiemæssige årsager gør sig gældende i  

 tilfælde af sygdom eller ulykke, som gør den søfarendes  

 umiddelbare tilstedeværelse påtrængende nødvendig i  

 hjemmet.
Stk. 2. Under tjenestefriheden kan den søfarende,  

 uanset hvad der er bestemt i § 6 om fratrædelseshavn, opsige  

 tjenesteforholdet med det aftalte eller det i § 5 eller § 37 nævnte  

 opsigelsesvarsel. « § 35. Er det aftalt, at sømandens tjenesteforhold er knyttet  

 til rederiet, således at sømandens ansættelse hos rederen  

 skal fortsætte, selv om tjenesten på det enkelte skib  

 ophører, finder bestemmelserne om hyre i § 18 c, stk. 2 og 3, § 29 og  

 § 33, stk. 3, anvendelse, selv om sømanden ikke gør tjeneste  

 på et af rederiets skibe på det tidspunkt, hvor orlov begynder  

 eller uarbejdsdygtighed eller dødsfald indtræder.
7. § 35, stk. 1, 1. pkt., affattes således:	»Er det aftalt, at sømandens tjenesteforhold er  

 knyttet til rederiet, således at sømandens ansættelse hos  

 rederen skal fortsætte, selv om tjenesten på det enkelte skib  

 ophører, finder § 18 d om tjenestefrihed uden hyre og bestemmelserne  

 om hyre i § 18 c, stk. 2 og 3, § 29, og § 33, stk. 3, anvendelse, selv om  

 sømanden ikke gør tjeneste på et af rederiets skibe  

 på det tidspunkt, hvor tjenestefrihed og orlov begynder eller  

 uarbejdsdygtighed eller dødsfald indtræder.« § 49. For skibsføreren gælder med de fornødne  

 lempelser:
1) § 4, stk. 2, om lægeundersøgelse, 2) § 6, stk. 1, om fratrædelsessted, 3) § 7, stk. 1, jf. § 39, om fratrædelse efter 6 måneder, hvis  

 ikke andet er aftalt, 4) § 8 om fri hjemrejse efter 6 måneders tjeneste, 5) § 10, stk. 1, om ret til at kræve afsked i tilfælde af, at  

 hans ægtefælle eller barn er afgået ved døden eller  

 er alvorligt syg og omstændighederne tillader, at skibsføreren  

 kan fratræde, 6) § 14, stk. 1, jf. stk. 3, om ret til at kræve afsked, hvis skibet  

 mister retten til at føre dansk flag, 7) § 18 c om søfarendes graviditet og barsel, 8) §§ 29 og 30, jf. §§ 35, 40 og 41, om hyre, pleje og fri rejse i  

 tilfælde af sygdom eller legemsskade, 9) § 31 om rederens adgang til at staten at få erstattet visse  

 udgifter, 10) §§ 32 og 34 om begravelse eller ligbrænding og om behandling af  

 efterladenskaber, 11) § 33, stk. 3, jf. §§ 35 og 41, om efterhyre ved død, og 12) § 61 om erstatning for tab af ejendele.
 8. § 49, nr. 5, ophæves.
 Nr. 6 og 7 bliver herefter nr. 5 og 6.
 9. Efter § 49, nr. 7, som bliver nr. 6;  

 indsættes:
» 1)  Forslaget indeholder bestemmelser, som delvist gennemfører  

 Rådets Direktiv 96/34/EF af 3. juni 1996 om den rammeaftale  

 vedrørende forældreorlov, der er indgået af UNICE, CEEP og  

 EFS.
