Bekendtgørelse om ændring af bekendtgørelse om medlemskab af en a-kasse § 1 I bekendtgørelse nr. 1180 af 26. september 2018 om medlemskab af en a-kasse, som ændret ved bekendtgørelse nr. 288 af 26. marts 2020, bekendtgørelse nr. 475 af 22. april 2020, bekendtgørelse nr. 997 af 26. juni 2020, bekendtgørelse nr. 1644 af 19. november 2020 og bekendtgørelse nr. 60 af 19. januar 2021, foretages følgende ændring:
 1. Efter § 2 c indsættes:
»§ 2 d.
En person, som er udmeldt af a-kassen med virkning fra og med den 1. marts 2021 frem til og med den 22. marts 2021, fordi pågældendes dagpengeret i denne periode blev opbrugt, kan fra og med den 1. marts 2021 til og med den 30. april 2021, genoptages som medlem med virkning fra udmeldelsestidspunktet.
Der er en betingelse, at medlemmet betaler medlemsbidrag i overensstemmelse med reglerne i bekendtgørelse nr. 723 af 20. juni 2013. Betalingen skal ske for perioden fra og med udmeldelsestidspunktet til og med genoptagelsestidspunktet, jf. 1. pkt.« § 2 Bekendtgørelsen træder i kraft den 22. marts 2021.
