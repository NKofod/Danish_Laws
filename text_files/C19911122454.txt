Kriminalforsorgens anstalter, afdelinger, pensioner samt  

 arrestinspektørerne 1. Med henblik på at forbedre muligheden for at følge  

 personalets sygefravær og samtidig forenkle de eksisterende sygestatistikker  

 er det besluttet at etablere en ny fælles sygestatistik for hele  

 kriminalforsorgens personale.
 I forbindelse med udvidelse af direktoratets EDB-system er det blevet  

 muligt at sortere og udskrive det indberettede sygefravær, således at de  

 enkelte tjenestesteder ikke længere skal udarbejde de hidtidige  

 »Indberetning af fraværsoplysninger« hvert kvartal til  

 direktoratet.
Tjenestestederne skal i stedet månedsvis indsende opgørelse over de  

 enkelte medarbejderes sygefravær indenfor alle personalegrupper til  

 direktoratet.
Opgørelsen indsendes senest den 10. i den efterfølgende måned.
2. Skemaet, der skal anvendes, vedlægges.
Skemaet  

 udfyldes således:
 Cpr.nr. og navn: Udfyldes med det fulde cpr.nr. og navn.
-Sygedage: Udfyldes med det samlede antal fraværsdage opgjort for hver  

 sygeperiode for sig.
Opgørelsen sker i overensstemmelse med gældende regler  

 om notering af sygedage på sygedagslister for tjenestemænd eller som fastsat  

 i vedkommende overenskomst.
 Afløsningstimer: Udfyldes, for så vidt angår opsyns- og værkpersonale,  

 med det antal arbejdstimer og eventuelt feriedage, der indgår i den  

 sygemeldtes arbejdsnorm.
 Kompensationstid, særlige feriedage og skæve helligdage skal, efter samme  

 retningslinier som fridage, ikke noteres i opgørelsen.
 Fortsat syg: Udfyldes med »Ja«, hvis der ikke foreligger  

 raskmelding ved månedens ophør, og med »Nej«, hvis den ansatte er  

 raskmeldt senest den sidste dag i måneden, og således genoptager tjenesten  

 den 1. i efterfølgende måned.
 Årsagen til fraværet: Med kryds i de enkelte kolonner tilkendegives, om  

 sygefraværet vedrører:
 For så vidt angår 4) »Gravid skal det med kryds tillige  

 tilkendegives, hvis sygefraværet skyldes svangerskabet.
I kolonnerne »Barselsorlov« og »Adoptionsorlov«  

 tilkendegives med kryds, hvis pågældende har været fraværende på grund af  

 barsel eller adoption.
Set i forhold til den enkelte medarbejder vil denne  

 registrering ikke indgå i det samlede antal sygedage/afløsningstimer, men  

 indberetningen sker mest hensigtsmæssigt på samme skema.
 3. Tjenestestederne anmodes om at anvende skemaet fra  

 den 1. juni 1991. Indberetning af fraværsoplysninger for april kvartal skal  

 dog tillige indsendes på det hidtil anvendte skema.
 Direktoratets skrivelser af 26. maj 1988 og 12. marts 1989 ophæves.
 Yderligere eksemplarer af skemaet kan rekvireres i direktoratet.
 E.B.
