Skriftlig fremsættelse (4. oktober 2006) Undervisningsministeren  

  

 (Bertel Haarder) :
 Herved tillader jeg mig for Folketinget at fremsætte:
Forslag til lov om  

 ændring af lov om støtte til folkeoplysende voksenundervisning, frivilligt  

 folkeoplysende  

 foreningsarbejde og daghøjskoler samt om Folkeuniversitetet  

 (folkeoplysningsloven) (Fleksible tilrettelæggelsesformer) (Lovforslag nr.
L 13).
Den folkeoplysende virksomhed er i udvikling i disse år, og det  

 globaliserede vidensamfund har bud efter en omstillingsparat og fleksibel  

 folkeoplysning.
Aftenskolen skal fortsat være en del af de lokale  

 fællesskaber,  

 give deltagerne kvalitetsoplevelser og skabe sammenhæng i lokalsamfundet.
Der  

 er brug for den lokale aftenskole både i forhold til globaliseringens  

 indvirkning  

 på det danske samfund og i forhold til det lokale demokrati og de  

 udfordringer,  

 som de nye og større kommuner konkret stiller, men for at kunne imødekomme de  

 mange udfordringer er det nødvendigt at gøre folkeoplysningsloven mere  

 fleksibel.
Folkeoplysningsloven er indrettet til en tid med lange kurser og  

 foredragsrækker.
Deltagerne får imidlertid nye forbrugsmønstre og  

 efterspørger  

 ikke længere lange, men korte kurser, oplevelser, foredrag, fordybelse og  

 personlig udvikling.
Nye kurser får kortere levetid, og aftenskolelederne  

 skal  

 hele tiden produktudvikle for at fastholde deltagerne.
Udviklingen i  

 befolkningens ønsker stiller krav til andre og mere fleksible  

 tilrettelæggelsesformer.
 En arbejdsgruppe med forhenværende folketingsmedlem Else Theill  

 Sørensen som formand og med deltagelse af Oplysningsforbundenes Fællesråd,  

 Dansk Folkeoplysnings Samråd og Kommunernes Landsforening fik derfor til  

 opgave  

 at belyse mulighederne for mere fleksible tilrettelæggelsesformer i  

 folkeoplysningslovens folkeoplysende voksenundervisning.
 Lovforslaget bygger på arbejdsgruppens anbefalinger.
 Med lovforslaget foreslås, at den enkelte aftenskole, der i dag  

 skal afsætte 10 pct. af sit kommunale tilskudstilsagn til debatskabende  

 aktiviteter, af den resterende del af tilskudstilsagnet kan afsætte op til 40  

 pct. til aktiviteter tilrettelagt som fleksible tilrettelæggelsesformer, der  

 kan afregnes på andre udgiftstyper end lærer- og lederløn.
 Formålet med fleksible tilrettelæggelsesformer er at styrke  

 udviklingen af et aktivt medborgerskab inden for væsentlige  

 samfundsrelaterede  

 områder og temaer som eksempelvis integration af etniske minoriteter,  

 livsstilssygdomme, folkesundhed, forbrugeroplysning og borgerinddragelse.  

 Fleksible tilrettelæggelsesformer kan blandt andet være åbne studiecirkler,  

 åbne studieværksteder, workshops, fjernundervisning.
Den enkelte aftenskole beslutter selv, om den vil anvende midler  

 af tilskudstilsagnet og i givet fald, om den vil anvende hele rammen eller en  

 mindre del.
Den aftenskole, der fravælger muligheden for aktiviteter  

 tilrettelagt som fleksible tilrettelæggelsesformer, kan derfor fortsætte sin  

 aftenskolevirksomhed som hidtil.
 De overordnede retningslinjer vil blive fastsat af  

 undervisningsministeren i en bekendtgørelse, men kommunalbestyrelsen får  

 inden  

 for de i loven og bekendtgørelsen fastsatte rammer mulighed for at fastsætte  

 generelle lokale retningslinjer.
 Forslaget indeholder tillige en bestemmelse, hvorefter  

 kommunalbestyrelsen kan beslutte, at mindre uforbrugte tilskud af puljen til  

 debatskabende aktiviteter overføres til næste års tilsvarende pulje.  

 Forslaget  

 vil især give små aftenskoler langt bedre muligheder for at anvende puljen  

 efter intentionerne.
 Ændringerne foreslås at træde i kraft den 1. januar 2007.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale lovforslaget til hurtig og  

 velvillig  

 behandling i det høje Ting.
