Skriftlig fremsættelse (24. oktober  

 2001) Erhvervsministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 VækstFonden og lov om erhvervsudvikling. (Innovationsmiljøer og  

 lånegarantier).
(Lovforslag nr.
L 55).
Formålet med lovforslaget er at lette  

 innovationsmiljøernes overgang til at fungere på mere  

 kommercielle vilkår i takt med, at der som allerede planlagt sker en  

 reduktion af den offentlige støtte til miljøerne.
Dette sker  

 ved at overdrage administration af den offentlige medfinansiering af  

 innovationsmiljøerne til VækstFonden.
Et andet formål med  

 forslaget er at give VækstFonden fleksibilitet til at tilpasse  

 lånegarantiordningen, i daglig tale kaldet VækstKaution, over  

 flere år.
Innovationsmiljøerne arbejder i det meget tidlige  

 udviklingsstadie, hvor det undersøges, om nye ideer og  

 forskningsresultater kan udnyttes kommercielt.
Det er forbundet med stor  

 risiko, at investere i denne type aktiviteter, samtidig rummer aktiviteterne  

 også muligheder for store samfundsøkonomiske og  

 privatøkonomiske gevinster I opbygningsfasen har den offentlige medfinansiering af  

 innovationsmiljøerne både været anvendt til drift og  

 udvikling af miljøerne og til miljøernes formidling af kapital  

 og kompetence til konkrete udviklingsprojekter.
Det er hensigten, at  

 innovationsmiljøerne gradvist skal fungere på mere kommercielle  

 vilkår samtidig med, at private partnere i stadig højere grad  

 involveres økonomisk og ledelsesmæssigt i  

 innovationmiljøerne.
Lovgrundlaget for innovationsmiljøerne  

 findes i dag i lov om erhvervsudvikling.
VækstFonden har de senere år forstærket  

 sin indsats for sammen med private partnere at opbygge og udvikle et  

 velfungerende venturemarked.
Dette sker ved, at VækstFonden sammen med  

 private partnere indskyder kapital i udviklingsselskaber, som tilfører  

 kapital og kompetence til virksomheder, der igangsætter  

 udviklingsaktiviteter.
 Aktiviteterne i et udviklingsselskab svarer i høj  

 grad til aktiviteterne i et innovationsmiljø bortset fra, at  

 innovationsmiljøerne typisk beskæftiger sig med  

 udviklingsprojekter på et tidligere udviklingsstadie.
 VækstFonden har fra sit arbejde med opstart og  

 udviklingen af udviklingsselskaber oparbejdet en erfaring, som med fordel kan  

 anvendes i forhold til den videre udvikling af innovationsmiljøerne.  

 Samtidig har VækstFonden den fordel, at fonden har mulighed for stor  

 fleksibilitet i forhold til, hvordan fonden yder medfinansiering og den  

 tidshorisont medfinansieringen ydes indenfor.
For at lette innovationsmiljøernes udbygning af  

 samarbejdet med private partnere og overgangen til at miljøerne kan  

 fungere på mere kommercielle vilkår, foreslås, at det  

 kommer til at fremgå af loven om VækstFonden, at fonden  

 også kan medfinansiere innovationsmiljøer, og at fonden kan  

 anvende de instrumenter fonden i øvrigt anvender til medfinansiering  

 af udviklingsselskaber.
Samtidig ophæves bestemmelserne om  

 innovationsmiljøer i lov om erhvervsudvikling.
I dag skal VækstFonden styre udgifterne til  

 lånegarantiordningen inden for de årlige bevillinger på  

 finansloven.
Erfaringen har vist, at dette kan være vanskeligt.  

 Samtidig har det uheldige virkninger for de virksomheder, der har behov for  

 en lånegaranti, hvis der pludselig kommer et midlertidigt stop for  

 garantierne.
 En vedtagelse af lovforslaget vil give VækstFonden  

 fleksibilitet til at styre ordningen over en længere tidshorisont.  

 Dette vil indebære, at midlertidige stop for lånegarantierne kan  

 undgås, da fonden vil få mulighed for i en kortere periode at  

 anvende en del af sin egenkapital til dækning af de budgetterede tab,  

 der ikke kan dækkes af den årlige finanslovsbevilling.
 Set over en lidt længere årrække er det  

 hensigten, at de gennemsnitlige budgetterede tab skal holdes inden for de  

 rammer, der afsættes på finansloven.
 Med disse ord anbefaler jeg lovforslaget til Folketingets  

 velvillige behandling.
