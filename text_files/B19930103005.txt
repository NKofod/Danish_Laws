 I medfør af § 29, stk. 2, § 33, stk. 2, og § 69 i lov om  

 erhvervsuddannelser, jf. lovbekendtgørelse nr. 789 af 28. september 1993, §  

 12, stk. 1, § 13, stk. 2, og § 23 i lov om de erhvervsgymnasiale uddannelser  

 til højere handelseksamen og højere teknisk eksamen, jf. lovbekendtgørelse  

 nr. 684 af 29. juli 1992, og § 2, § 13, stk. 2, og § 23, stk. 1, i lov nr.  

 371 af 6. juni 1991 om landbrugsuddannelser fastsættes:
 Formål m.v.
 § 1.  Elever under erhvervsuddannelser,  

 erhvervsgymnasiale uddannelser og landbrugets grunduddannelse (uddannelsen  

 til faglært landmand), der har behov for det, tilbydes specialpædagogisk  

 støtte, som imødekommer deres særlige uddannelsesforudsætninger, hvis de har  

 et handicap eller andre vanskeligheder, der kan sidestilles hermed.
 Stk. 2.  Eleverne optages efter de almindelige regler  

 for optagelse til de enkelte uddannelser og kan ikke afvises med begrundelse  

 i handicappet.
 Stk. 3.  Bekendtgørelsen finder tillige anvendelse, når  

 de i stk. 1 nævnte uddannelser gennemføres efter lov om åben uddannelse.
 § 2.  Specialpædagogisk støtte til uddannelsen skal  

 sikre, at eleverne kan opfylde uddannelsens mål på grundlag af deres særlige  

 uddannelsesforudsætninger.
 Stk. 2.  Undervisning efter erhvervsuddannelseslovens §  

 51, stk. 1, herunder sygeundervisning, er ikke omfattet af bekendtgørelsen.
Indhold, tilrettelæggelse og finansiering § 3.  Specialpædagogisk støtte er et individuelt  

 tilrettelagt tilskud til den almindelige undervisning på skole eller i  

 praktik og ydes normalt under en eller flere af følgende former:
 Stk. 2.  Specialpædagogisk støtte tilrettelægges af  

 læreren i samarbejde med eleven på en sådan måde, at eleven kan deltage fuldt  

 ud i den almindelige undervisning.
 § 4.  Skolen afgør i samarbejde med eleven og den  

 eventuelle praktikvirksomhed, om der skal ydes specialpædagogisk støtte og i  

 bekræftende fald, hvordan dens art og omfang skal være.
 Stk. 2.  Afgørelse efter stk. 1, træffes i samråd med  

 Undervisningsministeriet ud fra en samlet vurdering af elevens  

 uddannelsesmæssige situation.
 Stk. 3.  Ministeriet kan pålægge skolen at udføre en  

 bestemt foranstaltning.
 § 5.  Skolen afholder udgifterne til specialpædagogisk  

 støtte.
 Stk. 2.  Undervisningsministeriet kan efter skolens  

 ansøgning yde særlige tilskud til hel eller delvis dækning af skolens  

 udgifter efter stk. 1. Tilskud kan ydes i naturalier.
 § 6.  Skolens ansøgning om tilskud i henhold til § 5,  

 stk. 2, skal indeholde:
 Stk. 2.  Den del af skolens forslag, der vedrører  

 eventuel praktikuddannelse i en virksomhed skal udarbejdes i samarbejde med  

 praktikvirksomheden.
§ 7.  Hjælpemidler anskaffes af skolen eller stilles  

 til rådighed af Undervisningsministeriet for den enkelte elev, så længe  

 eleven bruger hjælpemidlet til sin uddannelse på skolen eller i  

 praktikvirksomheden.
Ministeriet kan bestemme, at et hjælpemiddel, der er  

 anskaffet med tilskud eller stillet til rådighed i henhold til § 5, stk. 2,  

 overføres til en anden skole eller iøvrigt anvendes til et andet formål end  

 det, hvortil det oprindelig blev anskaffet.
Prøver og eksaminer § 8.  Elever, der har fået specialpædagogisk støtte er  

 omfattet af de almindelige prøve- og eksamensregler, der gælder for den  

 pågældende uddannelse, med de særlige vilkår m.v., der følger af § 9.
 § 9.  Elever, der er omfattet af § 1, skal have tilbud  

 i henhold til § 3, om særlige vilkår for og arbejdsformer under prøver og  

 eksaminer, der modsvarer den enkeltes særlige uddannelsesforudsætninger.
 Stk. 2.  Skolen kan for den enkelte elev fastsætte et  

 tillæg til den almindelige frist for afslutning af en prøve eller eksamen.
 Stk. 3.  De tekniske hjælpemidler til brug for  

 uddannelsen og særligt tilpassede undervisningsmidler, som er stillet til  

 rådighed for en elev i henhold til § 3, må anvendes af eleven ved prøver og  

 eksaminer.
 Stk. 4.  Når en elev ved en prøve eller eksamen bruger  

 omformede opgavetekster eller tekniske hjælpemidler, skal arbejdsforholdene  

 være tilrettelagt under hensyntagen til alle elever ved den pågældende prøve.
 Stk. 5.  Elever, der bruger omformede opgavetekster,  

 skal have udleveret både den omformede og den oprindelige opgavetekst til  

 prøven eller eksamen.
 § 10.  Elever, der er omfattet af § 1, kan ikke blive  

 fritaget for prøver eller eksaminer på grundlag af den pågældendes handicap  

 eller andre vanskeligheder, der sidestilles hermed.
Forskellige regler § 11.  Efter gennemførelse af hvert enkelt  

 uddannelsesforløb med specialpædagogisk støtte udarbejder eleven og læreren i  

 fællesskab en rapport med evaluering af støttens effekt og med oplysning om  

 de anvendte ressourcer.
Rapporten afleveres til skolen, som sender kopi til  

 Undervisningsministeriet, hvis rapporten angår en opgave, hvortil der er  

 givet tilskud i henhold til § 5, stk. 2.
 § 12.  Hvis elever i en erhvervsgymnasial uddannelse  

 under eksamen har modtaget personlig assistance, har haft forlænget  

 forberedelsestid eller forlænget eksaminationstid, skal eksamensbevis eller  

 attestation for opnåede resultater forsynes med påtegning herom.
 Stk. 2.  Oplysninger om ydet specialpædagogisk støtte,  

 herunder særlige prøve- eller eksamensordninger, må i øvrigt ikke anføres i  

 elevens prøve- eller eksamensbevis og må kun anføres i anden form for  

 dokumentation for elevens uddannelse, hvis det følger af § 13, stk. 1.
 § 13.  Skolen kan kun afgive oplysninger om elevers  

 rent private forhold, ydet specialpædagogisk støtte eller om den pågældendes  

 vanskelighed eller handicap i de tilfælde, som er omhandlet i  

 forvaltningslovens §§ 28 og 31.
 Stk. 2.  Skolen må kun indhente oplysninger om elevers  

 rent private forhold, oplysninger om ydet specialpædagogisk støtte eller om  

 den pågældendes vanskelighed eller handicap, fra andre skoler eller en  

 forvaltningsmyndighed i de tilfælde, som er omhandlet i forvaltningslovens §  

 29, stk. 2.
 § 14.  Klager over skolens afgørelser efter denne  

 bekendtgørelse kan indbringes for Undervisningsministeriet.
Stk. 2.  Klagen indgives til skolen senest 4 uger efter,  

 at afgørelsen er meddelt den pågældende.
Hvis klagen ikke tages til følge af  

 skolen, og klageren fastholder klagen, videresender skolen klagen til  

 ministeriet ledsaget af skolens udtalelse.
 Stk. 3.  Skolen skal give ministeriet de nødvendige  

 oplysninger til behandling af sagen.
 § 15.  Bekendtgørelsen træder i kraft den 1. januar  

 1994.
 Stk. 2.  Samtidig ophæves:
