(Tekniske skoler) 1. Da ministeriet er blevet opmærksom på, at der ved  

 skolerne følges en forskellig praksis med hensyn til den procedure, der  

 anvendes ved ansættelse af timelærere, skal man efter drøftelse med Dansk  

 Teknisk Lærerforening herved meddele følgende:
a.
Ved ansættelsen skal det skriftligt meddeles, på hvilke vilkår læreren  

 er ansat.
Dette kan ske ved en henvisning til undervisningsministeriets  

 cirkulære af 2. april 1974 om ansættelse, aflønning m.v. af timelærere ved  

 tekniske skoler og maskinmesterskoler og med udtrykkelig angivelse af, om  

 aflønning sker med kvotatimeløn, jfr. § 2 i cirkulæret, eller pr. læst time,  

 jfr. § 5. Et eksemplar af cirkulæret kan udleveres timelæreren.
b.
Det bør endvidere for at undgå tvivl angives, hvilken timeløn der ydes,  

 og så vidt muligt også for hvilken periode læreren ansættes, og for  

 kvotatimelønnede angives datoen for ansættelsesforholdets ophør, jfr.  

 cirkulærets § 1, stk. 2 og § 6 stk. 1.
 2. Med hensyn til skolernes adgang til at ansætte  

 timelærere skal ministeriet henlede opmærksomheden på, at timelærere i  

 princippet ikke kan være fuldtidsbeskæftigede, og at der derfor kun  

 undtagelsesvis vil kunne beskæftiges deltidsansatte lærere med mere end  

 maskimalt 3/7 af det for det faste embede normerede antal pligtige ugentlig  

 undervisningstimer, jfr. skrivelse af 9. juli 1975 fra direktoratet for  

 erhvervsuddannelserne.
 For timelærere inden for lærlinge/efg-uddannelserne udgør  

 beskæftigelsesgraden 3/7 x den årlige undervisningenspligt (p.t. 1068  

 undervisningstimer) eller 458 undervisningstimer årlig.
 For timelærere inden for eksamensuddannelserne udgør  

 beskæftigelsesgraden 3/7 x 24 x (40/42) = 411 - 432 undervisningstimer årlig.
 Det bemærkes i øvrigt, at tjenestetidsaftalen ikke gælder for timelærere.
3. I tilfælde af at en fastansat lærer opnår  

 tjenestefrihed uden løn for en længere periode, f.eks. for at varetage en  

 opgave for DANIDA, vil ministieret indtil videre være indforstået med, at der  

 ansættes en lærer som vikar i stillingen på tilsvarende løn- og  

 beskæftigelsesvilkår, som gjaldt for den fastansatte lærer.
Ansættelsen er  

 midlertidig.
Det anføres i ansættelsesbrevet, for hvilken periode  

 ansættelsesforholdet er aftalt, samt at ansættelsesforholdet betragtes som  

 ophørt uden videre fra slutdato, hvis ikke andet skriftligt er aftalt  

 forinden.
 P.m.v.
 e.b.
A.
Jahnsen eksp.sekr.
