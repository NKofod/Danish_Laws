Pressenævnet  

 havde ikke mulighed for at foretage en bevismæssig bedømmelse af faktiske  

 forhold, som parterne var uenige om.
Nævnet kunne derfor ikke afgøre, om  

 klager  

 alene havde udtalt sig generelt om sekter eller specifikt henvist til en  

 sekt,  

 og heller ikke, om klager havde udtalt sig til B.T.s fotograf om en præsts  

 tilknytning til en sekt.
Nævnet kunne af samme grund ikke bedømme, om de i  

 artiklen anførte citater var taget ud af den sammenhæng, de fremkom i under  

 interviewet, og heller ikke, om citaterne blev fremsendt til gennemsyn i  

 fuldstændig  

 form.
 Efter at  

 citaterne havde været til gennemsyn og godkendelse hos klager, blev der  

 foretaget ændringer, og de citater, der var fremhævet bl.a. i forbindelse med  

 fotografier, var ikke gengivet i samme ordlyd som den, der blev bragt i  

 artiklen.  

 Pressenævnet fandt imidlertid, at de bragte citater ikke afveg afgørende fra  

 de  

 citater, der var godkendt af klager, og der var derfor ikke grundlag for  

 kritik.
I overensstemmelse med det almindelige princip  

 om redaktørens ret til at redigere mediet var redaktøren berettiget til at  

 beslutte, hvad man ville bringe i bladet, herunder i hvilket omfang og  

 hvornår  

 læserbreve optages.
Læserbreve, der indsendes som led i en aktuel debat, bør  

 dog  hvis redaktøren vælger at optage dem - optages uden væsentlig  

 forsinkelse  

 fra indsendelsen, medmindre indsenderen er indforstået med andet.
Efter en  

 samlet vurdering af debattens karakter og den tid, der gik fra indsendelsen  

 af  

 læserbrevet til optagelsen i bladet fandt Pressenævnet, at B.T. ikke havde  

 tilsidesat god presseskik ved først at bringe klagers læserbrev den 18.  

 august  

 2005.
 Der var  

 heller ikke i øvrigt grundlag for at udtale kritik i sagen.
Kendelse  

 fra Pressenævnet i sag 2005-6-222 [K] har klaget til Pressenævnet over en artikel i B.T. den 1.  

 august 2005, idet hun mener, at god presseskik er tilsidesat.
Artiklen, der har overskriften   

  

 PRESSES TIL BRYLLUP AF INDRE MISSION  

  

  og underoverskriften   

 Sex før ægteskabet er en synd.
Så det  

 gælder for indremissionske forældre om at få børnene gift så hurtigt som  

 muligt, lyder som følger:
Djævelen tager  

 dig, hvis ikke du er gift, når du er fyldt 18 år.
Det lyder sekt-agtigt, men  

 det er hverdagen for mange kristne unge i Danmark, der bliver presset til  

 alteret i en alt for tidlig alder.
De barske  

 metoder, som presser unge ind i tidlige ægteskaber, bliver messet af præster  

 og  

 forældre i de mest benhårde af de indremissionske trossamfund i Danmark.
Og  

 det  

 har alvorlige følger for dem.
 De unge i  

 missionen bliver presset til at blive gift, inden de næsten er myndige,  

 siger  

 psykolog [K].
Hun har praksis  

 i [A] i Ringkøbing Amt  midt i missionens hjerte.
Hun har lige nu unge,  

 der har  

 forladt Indre Mission, i behandling, og gennem hendes tid som psykolog har  

 hun  

 oplevet mange unge fra Indre Mission, der kommer ud i en krise på grund af  

 presset fra familien og missionen.
Når unge  

 bliver presset til at blive gift, er det fordi, forældrene tror, de kan styre  

 dem.
Forældrene er jo meget imod sex før ægteskabet, og derfor gælder det om  

 at  

 få dem gift hurtigst muligt.
Når de ikke kan styre de unges lyster, er det  

 deres løsning, forklarer hun.
Smadret selvværd [K] mener, at  

 de unges selvværd bliver direkte smadret, fordi de reelt set ikke må bestemme  

 over noget i deres liv.
De lærer at være fuldstændig ukritiske over for alt.  

 Det, forældrene siger, er Guds egne ord, tror de.
Jeg mener  

 faktisk, at det er direkte overgreb fra forældrenes side.
Og det er faktisk  

 uhyggelig alvorligt, fortæller hun.
Desuden kan  

 tidligt ægteskab være med til at smadre de unges fremtid.
Hvis ægteskabet er  

 indgået på grund af pres eller tvang i en ung alder, er der nemlig stor  

 sandsynlighed for, at det ikke holder, ifølge psykologen.
Heldigvis går  

 det op for nogle af de unge, at missionen og forældrenes jerngreb måske ikke  

 er  

 det rigtige for dem.
Og det er her, [K] kommer ind i billedet.
De unge, som  

 forlader missionen, er dem, der har set verden udenfor.
De begynder at tvivle  

 på, om de virkelig skal giftes så hurtigt, og om det er det rigtige.
Derfor  

 kommer de til mig og spørger, om der er noget galt med dem, siger hun.
Men derefter  

 venter en langvarig proces, hvor de unge langsomt skal begynde at tro på sig  

 selv  

 og verden udenfor.
De skal lære at tænke selv  og det kan nemt tage op  

 til 30  

 timers intensiv terapi.
Hvis de vælger  

 at forlade missionen, mister de jo hele deres netværk.
Alt, de har lært,  

 bliver  

 smidt væk.
Og det er specielt hårdt, hvis forældrene slet ikke vil tale med  

 dem.
Det ser jeg ofte, siger hun.
Gruppepres Også  

 religionsekspert og teolog Niels Henrik Gregersen fra Københavns Universitet,  

 kender til de fanatiske forældre, der presser unge til at blive gift.
Gruppepresset  

 i Indre Mission gør, at de unge bliver gift tidligt.
Det giver sig selv, da  

 sex  

 før ægteskabet er direkte forbudt, fortæller Niels Henrik Gregersen fra  

 Københavns Universitet.
Og han ved  

 godt, hvorfor det er så vigtigt for de kristne ekstremister.
Indre Mission er  

 nemlig meget traditionsbunden og værner om familien i alle sammenhænge.
Så  

 selv  

 om det ikke er naturligt for unge at blive gift som 18-årige i 2005, tror  

 Indre  

 Mission stadig, at det er vejen til et lykkeligere liv.
Det er en del  

 af religionen, at de er familiebundne og meget traditionstro,  

 forklarer han.
Men man kan ikke skære alle over en kam.
Niels Henrik  

 Gregersen  

 mener, at de kristne, der presser purunge til at blive gift, er såkaldte  

 hardliners.
Disse er de mest ekstreme inden for Indre Mission i  

 Danmark, og  

 det er dem, der kan finde på at udstøde medlemmer, hvis de lever på en anden  

 måde.
Hardliners har  

 den mentalitet, at enten er man inde, eller også er man ude, siger  

 Gregersen. I artiklen er fremhævet følgende citat:
Jeg mener, at det er direkte overgreb fra forældrenes side.
Og  

 det er faktisk uhyggeligt I artiklen er indsat et foto af en ung kvinde, som sidder foran  

 en kirke og støtter hovedet i sine hænder.
Under dette står:
Tvangsægteskaber er ikke kun noget, der foregår i muslimske  

 indvandrer-familier.
Mange unge fra Indre Mission bliver også presset til at  

 gifte sig som purunge.
Sex før ægteskabet er direkte forbudt, så det gælder  

 for  

 forældrene om at få løst dette problem hurtigst muligt Under et andet foto af [K] foran en kirke står:
Psykolog [K]: De unge, som forlader missionen, har set  

 verdenen udenfor.
De er begyndt at tvivle på, om det kan være rigtigt, at de  

 skal giftes så hurtigt. Det fremgår af sagen, at [K] har haft citaterne i artiklen  

 forelagt til udtalelse, inden artiklen blev bragt.
B.T. erkender, at der er  

 sket redigeringsfejl, således at der er mindre afvigelser fra de citater, [K]  

 havde rettet til efter forelæggelsen. [K] finder, at disse ændringer ikke  

 blot  

 har karakter af mindre afvigelser, men at der er tale om fejlcitater eller  

 manipulation.
Ifølge det over for Pressenævnet oplyste lød citaterne   

 efter [K]s  

 havde tilføjet sine rettelser  som følger.
Rettelserne er anført i  

 kursiv:
De unge i missionen og [  

  

 i  

 andre trossamfund  

  

 ], kan blive presset til at blive gift, [  

  

 mens de er meget unge  

  

 ] inden de næsten  

 er myndige Når unge  

 bliver presset til at blive gift, er det fordi, forældrene tror, de kan styre  

 dem [  

  

 mener, at de dermed kan kontrollere  

 dem].
Forældrene er jo meget imod sex før ægteskabet, og derfor gælder  

 det  

 om at få dem gift hurtigst muligt.
Når de ikke kan styre de unges lyster, er  

 det deres løsning. [  

  

 B.T. havde i  

 overensstemmelse med [K]s ønsker ændret udtrykket de unges  

 drifter til de  

 unges lyster.  

  

 ] Jeg mener  

 faktisk, at det er direkte overgreb fra forældrenes side.
Og det er faktisk  

 uhyggelig alvorligt. [K] havde bedt om at få slettet ordet  

 direkte fra dette  

 citat De unge, som forlader missionen, er dem, der har set [  

  

 at der er en  

  

 ] verden udenfor. Hvis de vælger  

 at forlade missionen, mister de jo hele deres netværk.
Alt de har lært,  

 bliver  

 midt væk.
Og det er specielt hårdt, hvis forældrene slet ikke vil tale med  

 dem.  

 Det ser jeg ofte. [K] indsendte  

 den 3. august 2005 et læserbrev til B.T. med hendes kommentar til artiklen af  

 1. august 2005. Læserbrevet blev bragt af bladet den 18. august 2005 [K] har anført, at de udtalelser, hun er fremkommet med i  

 samtalen med B.T.s journalist, er blevet stærkt manipuleret og taget ud af  

 deres sammenhæng.
Endvidere har hun anført, at journalisten har tilskrevet  

 hende  

 holdninger og udtalelser, som hun ikke på noget tidspunkt har haft eller er  

 fremkommet  

 med.
Særligt har hun anført, at hun under samtalen udtalte sig generelt om de  

 problemer, unge mennesker kan opleve, hvis de forlader fundamentalistiske  

 sekter, og at hun ikke udtalte sig kritisk specifikt om Indre Mission, og at  

 hun særligt lagde vægt på, at hun er af den opfattelse, at Indre Mission ikke  

 praktiserer tvangsægteskaber.
 [K] har ligeledes anført, at journalisten ikke har fremlagt  

 citaterne til gennemsyn på fuldstændig vis, til trods for at parterne havde  

 indgået en mundtlig aftale herom, samt at journalisten bevidst ikke har taget  

 højde for de rettelser, hun fremsendte til de forelagte citater, og at han  

 har  

 ændret ordlyden af hendes udtalelser.
 Endelig har [K] anført, at B.T. var for længe om at besvare  

 hendes henvendelser til avisen, og at der gik for lang tid, fra hun indsendte  

 et læserbrev vedrørende artiklen, til dette blev bragt i B.T.
B.T. har vedrørende citaterne anført, at det er korrekt, at de  

 ikke er ordret de samme, som de af [K] godkendte citater, hvilket B.T.  

 vedkender, er en fejl.
B.T. mener imidlertid ikke, at dette ændrer væsentligt  

 på citaternes indhold.
[K] sagde ifølge B.T. til fotografen, at præsten i den kirke  

 foran hvilken det ene foto blev taget ikke tilhører den hårde kerne af  

 Indre  

 Mission, og at han derfor ikke skulle inddrages i sagen.
Denne  

 udtalelse  

 beviser ifølge B.T., at [K] var klar over, at fokus i artiklen var på Indre  

 Mission.
 B.T. har ligeledes anført, at det af [K] anvendte udtryk  

 Missionen, i Vestjydsk sprogbrug er synonymt med Indre Mission.
 Endelig har B.T. vedrørende anvendelse af udtrykket  

 tvangsægteskab  

 anført, at der visse steder i artiklen benyttes populært sprog, hvilket i  

 nogle  

 tilfælde kommer i konflikt med de mere religionsteoretiske spørgsmål.
 I sagens behandling har følgende nævnsmedlemmer deltaget:  

 Niels Grubbe, Finn Rowold, Lene Sarup  

 og Ole Askvig.
 Pressenævnet udtaler:
Pressenævnet har ikke mulighed for at foretage en bevismæssig  

 bedømmelse af faktiske forhold, som parterne er uenige om.
Nævnet kan derfor  

 ikke afgøre, om [K] alene har udtalt sig generelt om sekter eller specifikt  

 henvist til Indre Mission, og heller ikke, om [K] har udtalt sig til B.T.s  

 fotograf om en præsts tilknytning til Indre Mission.
Nævnet kan af samme  

 grund  

 ikke bedømme, om de i artiklen anførte citater er taget ud af den sammenhæng,  

 de fremkom i under interviewet, og heller ikke, om citaterne blev fremsendt  

 til  

 gennemsyn i fuldstændig form.
Efter at citaterne havde været til gennemsyn og godkendelse hos [K],  

 blev der foretaget ændringer, og de citater, der er fremhævet bl.a. i  

 forbindelse med fotografier, er ikke gengivet i samme ordlyd som den, der  

 blev  

 bragt i artiklen.
Pressenævnet finder imidlertid, at de bragte citater ikke  

 afviger afgørende fra de citater, der er godkendt af [K], og der er derfor  

 ikke  

 grundlag for kritik.
I overensstemmelse med  

 det almindelige princip om redaktørens ret til at redigere mediet er  

 redaktøren  

 berettiget til at beslutte, hvad man vil bringe i bladet, herunder i hvilket  

 omfang og hvornår læserbreve optages.
Læserbreve, der indsendes som led i en  

 aktuel debat, bør dog  hvis redaktøren vælger at optage dem - optages  

 uden  

 væsentlig forsinkelse fra indsendelsen, medmindre indsenderen er indforstået  

 med andet.
Efter en samlet vurdering af debattens karakter og den tid, der  

 gik  

 fra indsendelsen af læserbrevet til optagelsen i bladet finder Pressenævnet,  

 at  

 B.T. ikke har tilsidesat god presseskik ved først at bringe [K]s læserbrev  

 den  

 18. august 2005.
 Der er heller ikke i øvrigt grundlag for at udtale kritik i sagen.
 Afgjort den 22. november 2005.
