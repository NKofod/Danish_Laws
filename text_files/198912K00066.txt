Nr LSF 66 Forslag til Lov om ændring af merværdiafgiftsloven (Handicapvenlige  

 hyrevognes fritagelse for moms) Fremsat af Kofod-Svendsen (KRF) Lysholm Christensen (KRF) Glønborg (KRF)  

 Inger Stilling Pedersen (KRF) den 15. november 1989 § 1 I lov om almindelig omsætningsafgift (merværdiafgift), jf.  

 lovbekendtgørelse nr. 629 af 20. oktober 1988, som ændret ved § 2 i lov nr.  

 700 af 22. november 1988, foretages følgende ændring:
 I § 3 indsættes efter stk. 5 som nyt stk.:
»Stk. 6. Levering af hyrevogne omfattet af § 2, stk. 1, nr. 13, i lov  

 om registreringsafgift af motorkøretøjer m.v. (hyrevogne godkendt til  

 befordring af handicappede i kørestol) medfører ikke pligt til at svare  

 afgift.« § 2 Loven træder i kraft den 1. april 1990.
Bemærkninger til lovforslaget Baggrunden for lovforslaget er forslagsstillernes ønske om at forbedre de  

 individuelle transportmuligheder for de handicappede, der er nødt til at  

 anvende kørestol, ved at give et yderligere incitament til taxavognmændene  

 til anskaffelse af handicapvenlige køretøjer.
 Den foreslåede ændring tilsigter at få den virkning, at hyrevogne, som er  

 godkendt til befordring af mindst een person siddende i kørestol, fritages  

 for moms ved salg til en taxavognmand.
 Den nævnte type taxa er ikke omfattet af den for almindelige hyrevogne  

 gældende frikørselsordning og er i øvrigt fritaget for registreringsafgift.  

 Det er endvidere karakteristisk for denne type hyrevogn, at den er  

 indregistreret på gule plader, så den umiddelbart kan kendes fra almindelige  

 hyrevogne, der er indregistreret på hvide plader, og som ikke kan medtage  

 personer siddende i kørestole.
 Forslagsstillerne er bekendt med, at lovforslaget kan indebære  

 vanskeligheder i forhold til gældende EF-regler på momsområdet.
 Man finder imidlertid, at hensynet til de handicappedes forbedrede  

 muligheder for transport med hyrevogn til almindelig takst er så  

 tungtvejende, at dette forhold berettiger til, at der fra regeringens side  

 indledes forhandlinger med EF-Kommissionen om de fornødne undtagelsesregler.
Det bemærkes, at lovforslaget i hovedtræk er en genfremsættelse af et i  

 folketingsåret 1988-89 fremsat forslag, idet lovforslagets tekst dog er  

 ændret rent lovteknisk.
Der henvises til Folketingstidende 1988-89,  

 forhandlingerne sp. 8424 og 8889 samt tillæg A sp. 5391.
