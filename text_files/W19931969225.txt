Goodwill, Ligningsrådets vejledende  

 anvisning - Goodwill, - Ligningsrådets vejledende anvisning Samtidig er SD-cirkulære 1988-17 og TS-cirkulære 1990-7  

 ophævet med udgangen af 1993.
 Den nye anvisning har virkning for goodwill, der overdrages den 1. januar  

 1994 eller senere.
Anvisningen er et resultat af såvel en vurdering af de  

 goodwillbeløb, der fremkom ved anvendelse af den hidtidige  

 beregningsregel som den ved lov nr. 428 af 25. juni 1993 genindførte  

 beskatning af fortjeneste og tab på goodwill.
Loven er nærmere  

 omtalt i TOLD SKAT Nyt 1993.17.781 samt i TfS 1993, s. 684 og 880.
 Goodwill skal som udgangspunkt ansættes til handelsværdien, og  

 anvisningen er derfor kun vejledende for det skøn over  

 handelsværdien, som må foretages i de tilfælde, hvor der  

 ikke er øvrige særlige holdepunkter for  

 værdiansættelsen, som f.eks. branchekutymer eller dokumenterede  

 købstilbud fra tredjemand.
Beregningen foretages med udgangspunkt i den skattepligtige  

 virksomhedsindkomst i de seneste tre indkomstår forud for  

 overdragelsen.
De skattepligtige resultater reguleres med  

 renteindtægter og -udgifter, investeringsfondshenlæggelser,  

 forskudsafskrivninger, overførsel til medarbejdende  

 ægtefælle, ændring i varelagernedskrivninger m.v. i  

 overensstemmelse med de hidtil gældende regler.
 De regulerede indkomster for de tre år vægtes herefter  

 således: Det tredjesidste år før overdragelsen ganges med  

 1, det næstsidste år ganges med 2, og det sidste år ganges  

 med 3. Gennemsnitsindtjeningen, der kan være såvel et positivt  

 som et negativt beløb, fremkommer herefter ved at dividere de  

 regulerede og vægtede indkomster med 6.
 Da budgetter ikke anses for et egnet grundlag for skønnet over  

 goodwillværdien, når der er tale om overdragelse mellem parter  

 med interessefællesskab, vil der i stedet skulle reguleres for en  

 udviklingstendens, såfremt resultatet i de tre år, der ligger til  

 grund for beregningen, har vist stigende eller faldende tendens.
 Hvis den regulerede indkomst i det sidste år overstiger den  

 regulerede indkomst i det næstsidste år, og den regulerede  

 indkomst i det næstsidste år overstiger den regulerede indkomst i  

 det tredjesidste år, forhøjes gennemsnitsindtjeningen med 2/3 af  

 forskellen mellem de regulerede indkomster i sidste og næstsidste  

 år.
 Er den regulerende indkomst i sidste år mindre end den regulerede  

 indkomst i næstsidste år, og er den regulerede indkomst i  

 næstsidste år mindre end den regulerede indkomst i tredjesidste  

 år, reduceres gennemsnitsindtjeningen med 2/3 af forskellen mellem de  

 regulerede indkomster i sidste og næstsidste år.
Der foretages således kun korrektion for udviklingstendens, hvis  

 indtjeningen er enten konstant stigende eller konstant faldende i de tre  

 indkomstår.
Er den regulerede gennemsnitsindtjening negativ efter  

 tillæg/fradrag af udviklingstendens, antages goodwill at være 0  

 kr.
Ved salg af en personligt ejet virksomhed anses halvdelen af det herefter  

 fremkomne beløb, dog højst 500.000 kr., for  

 driftsherreløn, som fratrækkes.
Ved salg af en selskabsejet  

 virksomhed foretages der i almindelighed ikke fradrag for  

 driftsherreløn, idet samtlige medarbejdere, herunder aktionærer,  

 vil have modtaget løn for deres arbejde i virksomheden.
Efter fradrag af driftsherreløn fratrækkes en forrentning af  

 virksomhedens aktiver, bortset fra egentlig driftsfremmede aktiver, som  

 f.eks. obligationer og pantebreve samt goodwill.
Forrentningssatsen er  

 fastsat til 12 pct.
 Den beregnede indtjeningsevne kapitaliseres med 6, og det herved fremkomne  

 beløb reduceres med 10 pct. (1996), hvor fortjeneste på goodwill  

 beskattes fuldt ud.
I årene 1994 og 1995, hvor kun 50 pct. og 75 pct. af fortjeneste  

 på goodwill beskattes, reduceres med henholdsvis 25 pct. og 20 pct.
I  

 perioden fra den 19. 19. maj - 31. december 1993 kan beregningsreglen  

 anvendes ved bedømmelsen af, om en skattepligtig goodwill er  

 overdraget til et beløb, der afviger fra handelsværdien i et  

 så væsentligt omfang, at der bør ske korrektion herfor,  

 jfr. pkt. 4 i SD-cirkulære 1988-17. Reduktionen bør i disse  

 tilfælde ske med 30 pct.
