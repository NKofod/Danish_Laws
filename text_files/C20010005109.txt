Cirkulære om dekoncentreret sagsudlægning  Sportsmomssagerne  

1) Efter § 2, stk. 3 i bekendtgørelse nr. 1107 af  

 13. december 2000 om sagsudlægning kan direktøren for Told- og  

 Skattestyrelsen  

 i de i § 2, stk. 1 og 2 nævnte tilfælde, det vil sige tilfælde,  

 hvor  

 kompetencen i 1. instans ligger hos told- og skatteregionerne, bemyndige en  

 enkelt eller enkelte told- og skatteregioner til at træffe afgørelse i første  

 instans vedrørende alle sager på et bestemt område (dekoncentreret  

 opgavevaretagelse).
 Direktøren for Told- og Skattestyrelsen har efter § 2,  

 stk. 3 i sagsudlægningsbekendtgørelsen bemyndiget Told- og Skatteregion  

 København til at træffe afgørelse i 1. instans vedrørende krav på  

 tilbagebetaling af moms af sportsaktiviteter.
 Told- og Skatteregion Københavns afgørelse kan, for så vidt  

 der ikke er klageadgang til Landsskatteretten, påklages til Told- og  

 Skattestyrelsen, jf. sagsudlægningsbekendtgørelsens § 18. Fristen for  

 klagen er 3 måneder regnet fra afgørelsesdatoen.
 Cirkulæret træder i kraft den 9. april 2001.
