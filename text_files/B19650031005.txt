 Ved lov nr. 221 af 4. juni 1965, jfr. lovbekendtgørelse nr. 281 af 2. juli  

 1965, er gennemført en række ændringer i lov om særlig indkomstskat m.v.,  

 jfr. lovbekendtgørelse nr. 210 af 18. juni 1964.
 Under henvisning til den finansministeren ved § 19, stk. 8, i  

 lovbekendtgørelse nr. 281 givne bemyndigelse meddeles herved følgende nærmere  

 regler for anvendelsen af nævnte lov for så vidt angår fortjeneste ved  

 afståelse af fast ejendom:
 I.
 Fortjeneste ved afståelse af en- og tofamilieshuse.
 Fortjenester, der er erhvervet den 1. januar 1964 eller senere ved  

 afståelse af en- og tofamilieshuse, er i henhold til lovbekendtgørelsens § 2,  

 nr. 13, 2. punktum, jfr. § 19, stk. 3, fritaget for beskatning som særlig  

 indkomst, såfremt a) det pågældende hus tjener til bolig for ejeren, b)  

 ejendommens samlede areal udgør mindre end 1.400 kvm og c) den for ejendommen  

 ved den nærmest forud for afståelsen foretagne vurdering fremkomne  

 forskelsværdi udgør mindst halvdelen af den ved samme vurdering fastsatte  

 ejendomsværdi.
Skatterådene (i Københavns og Frederiksberg kommune vedkommende  

 skattedirektorat) vil foretage fornyet prøvelse af allerede foretagne  

 ansættelser af særlig indkomst, hvor der foreligger mulighed for, at der i  

 ansættelserne indgår fortjenester, der er skattefri i henhold til  

 bestemmelserne i § 2, nr. 13, 2. punktum.
De pågældende skatteydere vil  

 skriftligt få underretning fra skatterådene (skattedirektoraterne) om  

 udfaldet af ansættelsernes prøvelse og kan på sædvanlig måde påklage  

 afgørelsen for landsskatteretten.
 Hvor ændring af ansættelser af særlig indkomst medfører tilbagebetaling af  

 allerede erlagt særlig eller almindelig indkomstskat, ydes der renter af det  

 tilbagebetalte beløb med 5 pct. p.a. fra de respektive indbetalingsdage at  

 regne.
 II.
 Fortjeneste ved modtagelse af erstatnings- eller forsikringssummer  

 vedrørende fast ejendom.
I henhold til lovbekendtgørelsens §§ 7B og 7C kan der på begæring af den  

 skattepligtige indrømmes fritagelse for beskatning for skatteåret 1965-66 af  

 fortjenester konstateret ved modtagelsen af erstatnings- eller  

 forsikringssummer i anledning af en indtruffen skade på en bygning eller  

 installation og af erstatningssummer i anledning af ekspropriation af fast  

 ejendom.
Fritagelse meddeles på følgende i loven nærmere fastsatte vilkår:
b.
Såfremt erstatningssummen i ekspropriationstilfælde benyttes til  

 anskaffelse af bygninger, som kan gøres til genstand for skattefri  

 afskrivning, kan sådan afskrivning ikke foretages på det beløb, hvormed  

 anskaffelsessummen for disse bygninger overstiger et beløb svarende til  

 erstatningssummen med fradrag af den under 3) nævnte fortjeneste.  

 Nedsættelsen af afskrivningsgrundlaget kan dog ikke overstige den opgjorte  

 fortjeneste.
---- Begæring om fritagelse for beskatning i henhold til foranstående skal  

 indsendes senest den 30. september 1965 til vedkommende kommunalbestyrelse (i  

 Københavns og Frederiksberg kommune til vedkommende skattedirektorat).  

 Begæringen skal være vedlagt en erklæring om, at genanskaffelse eller  

 genopførelse af det skadelidte formuegode respektive anskaffelse af en  

 erstatningsejendom er sket eller vil ske inden udløbet af den under 2) nævnte  

 frist.
 Er begæring om fritagelse for beskatning i henhold til foranstående regler  

 ikke indsendt senest den 30. september 1965, skal indbetaling af eventuelle i  

 henhold til skattedepartementets meddelelse af 7. april 1965 i bero stillede  

 skattebeløb ske senest på den sidste rettidige indbetalingsdag for den første  

 skatterate, som i vedkommende kommune skal indbetales efter den 1. oktober  

 1965. Der gælder dog i alle tilfælde en indbetalingsfrist på mindst 14 dage.  

 Rettidig indbetaling i overensstemmelse hermed af de i bero stillede  

 skattebeløb kan finde sted uden rentetilsvar.
 III.
 Fritagelse for beskatning for skatteår forud for skatteåret 1965-66 af  

 fortjenester ved modtagelse af erstatnings- eller forsikringssummer  

 vedrørende fast ejendom.
 I henhold til bestemmelsen i lovbekendtgørelsens § 19, stk. 4, kan  

 finansministeren på nærmere af ministeren fastsatte vilkår med  

 tilbagevirkende kraft dispensere fra bestemmelsen i § 4, stk. 1, i  

 lovbekendtgørelse nr. 210 af 18. juni 1964, hvorefter erstatnings- og  

 forsikringssummer sidestilles med salgssummer.
 Der vil herefter på de nedenfor nævnte vilkår kunne meddeles hel eller  

 delvis fritagelse for allerede foretagen beskatning af særlig indkomst  

 hidrørende fra fortjenester erhvervet den 10. juli 1960 eller senere ved  

 modtagelse af erstatnings- eller forsikringssummer vedrørende fast ejendom.
 Dispensation vil som hovedregel forudsætte, at skatteyderen fuldt ud har  

 anvendt forsikrings- eller erstatningssummen til genopførelse eller  

 genanskaffelse respektive anskaffelse af en erstatningsejendom, eller at  

 dette sker inden udgangen af året 1965. Dispensationen vil i øvrigt kun kunne  

 forventes meddelt på de ovenfor under II nævnte vilkår med hensyn til  

 nedsættelse af anskaffelsessummen ved senere afståelse samt eventuelt tillige  

 nedsættelse af afskrivningsgrundlaget.
 Ansøgninger om dispensation indsendes til skattedepartementet,  

 Christiansborg Slotsplads 1, København K.
 Ansøgningen må indeholde oplysning om 1) hvornår skaden er indtruffen  

 eller ekspropriationen har fundet sted, 2) størrelsen af den modtagne  

 erstatning samt 3) i hvilket omfang erstatningssummen er anvendt til  

 genopførelse eller til anskaffelse af en erstatningsejendom.
 Finansministeriet, den 3. august 1965.
 Poul Hansen.
