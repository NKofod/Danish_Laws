A-kasses afslag på VEU/refusion vedrørende medlem som ikke længere var medlem af kassen, da kassen skulle tage stilling til udbetaling Vedr. medlemmet XX 13.marts 2008 Ankenævnet har behandlet arbejdsgivers YY´s klage på møde den 11. marts 2009.
Nævnet traf denne A F G Ø R E L S E Ankenævnet tiltræder arbejdsløshedskassens afgørelse af 18. august 2008 om afslag på YY´s ansøgning om VEU-godtgørelse/refusion i forbindelse med XX´s deltagelse i AMU-kurset Arbejdsmiljø-svejs, som blev afholdt på ..Tekniske Skole den 25. juni 2008.
 Ankenævnet tiltræder a-kassens afgørelse og videresender sagen til .. Tekniske Skole med henblik på afgørelse om VEU-godtgørelse/refusion.
B E G R U N D E L S E Ankenævnet har lagt til grund, at  YY den 2. juli 2008 søgte arbejdsløshedskassen om VEU-refusion i forbindelse med XX´s deltagelse i AMU-kursus den 25. juni 2008 afholdt på .
Tekniske Skole,  a-kassen den 18. august 2008 returnerede ansøgningsskemaet til YY med henvisning til, at kassen ikke kunne udbetale VEU-godtgørelse, da pågældende ikke var medlem af a-kassen,  XX er slettet som medlem på grund af kontingentrestance med virkning fra 1. marts 2008, og YY ved brev af 20. august 2008 har anket a-kassens afgørelse.
 Det fremgår af bekendtgørelse om godtgørelse ved deltagelse i erhvervsrettet voksen- og efteruddannelse (VEU), at godtgørelse for deltagere, der ikke er medlem af en a-kasse, administreres og tildeles af uddannelsesstedet.
 Ankenævnet har ved afgørelsen lagt vægt på, at XX på tidspunktet for a-kassens stillingtagen til udbetalingen ved a-kassens afgørelse den 18. august 2008 ikke var medlem af a-kassen.
 Da godtgørelse for deltagere, der ikke er medlem af en a-kasse administreres af de uddannelsessteder, der udbyder voksen- og efteruddannelse, har nævnet videresendt sagen til .. Tekniske Skole med henblik på stillingtagen til VEU-godtgørelse/refusion.
R E G L E R Ankenævnet henviser til  § 1, § 2, stk. 1, nr. 1-3, § 4, stk. 1 og stk. 2, nr. 1-2 og stk. 6 og § 9, i lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 772 af 27. juni 2007, og  § 1, stk. 1 og stk. 2, nr. 1, § 2, stk. 1, nr. 1, § 4, § 14, § 21, stk. 1-3 og § 25, stk. 2 og 3, i bekendtgørelse nr. 1362 af 5. december 2007 om godtgørelse ved deltagelse i erhvervsrettet voksen- og efteruddannelse.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra a-kassen.
På ankenævnets vegne Sign.
 De kan læse om afgørelsens retlige grundlag på de følgende sider.
 Kopi til:
Arbejdsløshedskassen Tekniske Skole akter Regler Lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 772 af 27. juni 2007:
Kapitel 1 Formål og område § 1. Loven har til formål at skabe økonomisk grundlag for, at voksne, fortrinsvis kortuddannede, kan deltage i erhvervsrettet voksen- og efteruddannelse til og med erhvervsuddannelsesniveau.
Dette formål sikres ved, at deltagerne under uddannelsen kan opnå godtgørelse for tab af indtægt eller arbejdsmulighed.
 § 2. Den personkreds, der kan opnå ydelser efter § 1, omfatter:
1) beskæftigede lønmodtagere, såvel privat som offentligt ansatte, 2) selvstændige erhvervsdrivende og 3) ledige, der er berettigede til dagpenge efter § 55 i lov om arbejdsløshedsforsikring m.v. og § 3. Der kan opnås ydelser efter § 1, jf. dog § 5, ved deltagelse i følgende uddannelser til og med erhvervsuddannelsesniveau, i det omfang udbuddet, dog undtaget de i nr. 8 nævnte forløb, udløser tilskud efter lov om åben uddannelse (erhvervsrettet voksenuddannelse) m.v.:
 1) Arbejdsmarkedsuddannelser (AMU) efter lov om arbejdsmarkedsuddannelser m.v., dog undtaget Træningsskolens arbejdsmarkedsuddannelser (TAMU).
Kapitel 2 Godtgørelse § 4. Under deltagelse i uddannelse, der er omfattet af § 3, kan beskæftigede lønmodtagere, selvstændige erhvervsdrivende og ledige med ret til selvvalgt uddannelse, jf. § 2, stk. 1, nr. 3, opnå godtgørelse for tab af indtægt eller arbejdsmulighed som følge af deres deltagelse, jf. dog stk. 2.
 Stk. 2. Der kan ikke opnås godtgørelse efter stk. 1 i følgende tilfælde:
 1) Hvis der er ret til løn fra en arbejdsgiver under uddannelsen som følge af en uddannelsesaftale, indgået i henhold til lov.
 2) Hvis der er adgang til at opnå godtgørelse fra andre godtgørelsesordninger.
 Stk. 6. Undervisningsministeren kan fastsætte nærmere regler om godtgørelse.
§ 9. For beskæftigede lønmodtagere kan godtgørelse i henhold til §§ 4 og 5 udbetales til arbejdsgiveren i tilfælde, hvor der er truffet aftale om, at arbejdsgiveren fortsætter med at udbetale sædvanlig løn under uddannelsen.
Beløbet svarer til den godtgørelse, som en deltager kunne have fået udbetalt efter §§ 4 og 5. Beløbet kan dog højst udgøre et beløb, der svarer til arbejdsgiverens lønudgifter til en deltager under dennes uddannelse.
 Bekendtgørelse nr. 1362 af 5. december 2007 om godtgørelse ved deltagelse i erhvervsrettet voksen- og efteruddannelse:
Kapitel 1 Uddannelser, hvortil der kan opnås godtgørelse § 1. Der kan opnås godtgørelse efter reglerne i denne bekendtgørelse ved deltagelse i erhvervsrettet voksen- og efteruddannelse til og med erhvervsuddannelsesniveau.
 Stk. 2. Erhvervsrettet voksen- og efteruddannelse, jf. stk. 1, er:
 1) Arbejdsmarkedsuddannelser (AMU) efter lov om arbejdsmarkedsuddannelser m.v., dog undtaget Træningsskolens arbejdsmarkedsuddannelser (TAMU).
Kapitel 2 Personkredsen § 2. Deltagere, der kan opnå godtgørelse efter denne bekendtgørelse, er 1) beskæftigede lønmodtagere, såvel privat som offentligt ansatte, jf. dog § 3, § 4. Det er en betingelse for at opnå godtgørelse efter denne bekendtgørelse, at deltageren højst 1) har en uddannelse ud over en almen skoleuddannelse til og med gymnasialt niveau, 2) har en erhvervsuddannelse efter lov om erhvervsuddannelser, en lærlingeuddannelse, en erhvervsfaglig grunduddannelse, en grundlæggende social- og sundhedsuddannelse eller en grundlæggende uddannelse efter lov om landbrugsuddannelser, 3) har en kommunal- eller etatsuddannelse eller lignende, hvis uddannelsesniveau og varighed ikke overstiger erhvervsuddannelserne eller et niveau og en varighed, der kan sidestilles hermed, eller 4) har en anden og højere uddannelse end nævnt i nr. 1-3, og ikke har haft beskæftigelse inden for uddannelsens område i de sidste 5 år.
Stk. 2. Uddannelser, der kan sidestilles med erhvervsuddannelserne, jf. stk. 1, er uddannelser, der i niveau eller varighed maksimalt svarer til niveauet eller varigheden af erhvervsuddannelserne.
Det er en betingelse, at der ikke er et adgangskrav til uddannelsen, der forudsætter bestået uddannelse på gymnasialt niveau.
 Stk. 3. Personer med en uddannelse, der er afløst af en ny tilsvarende uddannelse, kan opnå godtgørelse, hvis den nye uddannelse ikke forudsætter bestået gymnasial uddannelse.
Kapitel 6 Refusion til arbejdsgiver § 14. Arbejdsgivere, der efter aftale med deltageren udbetaler sædvanlig løn under uddannelsen, har ret til refusion.
Refusionen svarer til den godtgørelse, som deltageren ville have været berettiget til efter kapitlerne 3, 4 og 5. Refusionen kan dog ikke være højere end den løn, arbejdsgiveren udbetaler under uddannelsen.
 Stk. 2. Hvis godtgørelsen er højere end lønnen, udbetales forskellen til deltageren.
 Stk. 3. Arbejdsgivere, der udbetaler løn for fuld arbejdstid til deltagere, der ellers er deltidsbeskæftigede, har ret til refusion efter stk. 1 og 2.
Kapitel 9 Administration og udbetaling § 21. Styrelsen for Statens Udannelsesstøtte har det overordnede ansvar for administrationen af godtgørelse ved deltagelse i erhvervsrettet voksen- og efteruddannelse og foretager udbetaling til deltagere, der ikke er medlemmer af en a-kasse, jf. stk. 3.
 Stk. 2. Godtgørelse til deltagere, der er medlemmer af en arbejdsløshedskasse, administreres og udbetales af arbejdsløshedskassen.
 Stk. 3. Godtgørelse til deltagere, der ikke er medlem af en arbejdsløshedskasse, administreres, herunder beregnes og tildeles af de uddannelsessteder, der udbyder voksen- og efteruddannelse, jf. § 1, stk. 2.
 § 25.
 ..........
 Stk . 2. Ansøgningsskemaet skal afleveres senest 4 uger efter uddannelsens afslutning.
Stk. 3. Den arbejdsløshedskasse, det uddannelsessted eller Styrelsen for Statens Uddannelsesstøtte, som ansøgningsskemaet er afleveret til træffer afgørelse om, hvorvidt skemaet er afleveret rettidigt.
Arbejdsløshedskassens, uddannelsesstedets eller Styrelsen for Statens Uddannelsesstøttes afgørelse kan ikke indbringes for anden administrativ myndighed.
