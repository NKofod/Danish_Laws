 Kundgørelse for Forsvaret B.9-1987.
Hermed 1 bilag B E S T E M M E L S E R om arbejdstidsregler m.m., overarbejdsbetaling og godtgørelse for mistede fridage for personel under Forsvarsministeriet (med undtagelse af farvandsvæsenet).
 Indholdsfortegnelse: Side.:
Pkt.1. Personelgrupper, for hvem kundgørelsen er gældende 51 Pkt.2. Finansministeriets aftale om arbejdstidsregler m.m. 51 Højeste arbejdstid 51 Beregning af den højeste arbejdstid 52 Definition af begrebet arbejdstid 53 Indtjent frihed 53 Regler for rådighedstjeneste, herunder Forsvarsministeriets bemærkninger  

 55 Regler om tjenestens tilrettelæggelse 57 Fridage 59 Erstatning for inddragelse af fridage 61 Overarbejde 63 Satser for overarbejdspenge 64 Rejsetid i udlandet for tjenestemænd uden højeste arbejdstid 66 Specielle bestemmelser 66 Aftalens ikrafttrædelse 67 Pkt.3. Tillæg for merarbejde og godtgørelse for ulemper m.v. 67 Officerer, der oppebærer særligt tillæg 67 Officerer, der oppebærer procenttillæg 68 Øvrige officerer, musikere, mekanikere, visse kontraktansatte officerer og  

 stampersonel 68 Civilt personel 69 Øvrigt personel 69 Pkt.4. Civilt personel, der har særlig overenskomst/aftale vedrørende  

 arbejdstid 69 Pkt.5. Særlige tjenesteområder 69 Pkt.6. Cirkulære af 10. november 1971 om godtgørelse for merarbejde til  

 tjenestemænd, for hvem der ikke gælder en højeste tjenestetid 69 Pkt.7. Kundgørelsens ikrafttrædelse 71 Bilag Uddrag af tjenestetidsudvalgets 3. betænkning.
 1. Bestemmelserne i denne kundgørelse er med de  

 undtagelser og supplerende bestemmelser, der er optaget som bemærkninger  

 (Bmk.) til de enkelte paragraffer, gældende for tjenestemænd, personel med  

 tjenestemandslignende løn samt kontrakt- og overenskomstansat personel, i det  

 omfang dette i henhold til indgåede overenskomster og aftaler følger de for  

 tjenestemænd fastsatte regler.
 Bestemmelserne i kundgørelsen gør ingen indskrænkning i den påhvilende  

 pligt til efter ordre, eller hvis forholdene tilsiger det, på eget initiativ  

 at træde i funktion eller forblive i funktion, når hensynet til tjenestens  

 forsvarlige udførelse tilsiger det.
 2. Aftale af 28.april 1986 om arbejdstidsregler m.m.,  

 udsendt ved Finansministeriets cirkulære LP nr.90/86 af 15.maj 1986.
 Arbejdstid.
 § 1. For tjenestemænd i staten i lønramme 1 - 23 inclusive fastsættes en  

 højeste arbejdstid, der beregnes for en nærmere aftalt periode, der ikke bør  

 være mindre end 4 uger.
 Stk.2.  Følgende tjenestemænd omfattes ikke af reglerne  

 om højeste arbejdstid:
 Bmk.:
 De i §§ 1 - 8 aftalte regler vedrørende arbejdstid fastsætter grundlaget  

 for enhedens/tjenestestedets planlægning m.v. af den arbejdstid  

 (arbejdsbyrde), der inden for den aftalte løn kan pålægges personellet.  

 Såfremt der af hensyn til tjenestens tarv pålægges personellet arbejde  

 herudover, ydes godtgørelse herfor gennem de for den enkelte personelgruppe  

 fastsatte tillægsordninger, jfr. §§ 19- 22 med tilhørende bemærkninger samt  

 kundgørelsens pkt.3. For tjeneste til søs fastsættes endvidere særlige  

 tillægsordninger for nødvendigt merarbejde udover ovennævnte norm.  

 Fastsættelse af en højeste arbejdstid har således alene betydning for  

 opgørelse af arbejdstiden ved afgørelse af, om der for arbejde herudover skal  

 ydes overarbejdsbetaling efter bestemmelserne i §§ 19 - 22, og medfører ikke,  

 at der må præsteres mindre end gennemsnitligt 39 timer pr. uge.
Arbejdstiden tilrettelægges inden for en nærmere fastsat periode, der ikke  

 må være mindre end 4 uger.
Periodens varighed fastsættes under hensyntagen  

 til forholdene inden for de enkelte tjenesteområder og kan f.eks. for områder  

 med udsving i arbejdsvilkårene fra sommer- til vinterhalvåret være på op til  

 eet års varighed (52 uger). Jfr. endvidere bmk. til § 9.
§ 2. Den højeste arbejdstid beregnes som 7,8 timer (7 timer 48 minutter)  

 pr.dag for den enkelte periode efter dennes dageantal med fradrag af  

 feriedage og fridage i henhold til § 12, stk.1 og 2. Fridage af den i § 14,  

 stk.1, fastsatte længde regnes som 2 dage.
Endvidere fradrages dage, på  

 hvilke der er tildelt tjenestemanden ekstraordinær tjenestefrihed i henhold  

 til tjenestemandslovens § 58.
Stk.2.  Ved beregning af den højeste arbejdstid medtages  

 sygedage i dageantallet, idet den tjeneste, der skulle være udført den  

 pågældende dag, samtidig medregnes i arbejdstidsopgørelsen.
Såfremt der ikke  

 for den pågældende dag har været fastsat en bestemt arbejdstid, indgår dagen  

 i arbejdstidsopgørelsen med 7,8 timer.
 Stk.3.  Tjeneste på mistede fridage, der senere  

 erstattes med andre fridage, medregnes i arbejdstidsopgørelsen, men ved  

 beregningen af den højeste arbejdstid for perioden fradrages den mistede  

 fridag ikke i periodens dageantal.
 Stk.4.  Tjeneste på mistede fridage, der senere  

 erstattes med kontant betaling, medregnes ikke i arbejdstidsopgørelsen,  

 ligesom den for perioden beregnede højeste arbejdstid, jfr. stk.1, ikke  

 ændres.
 Stk.5.  Frihed, der i henhold til § 20 gives som  

 erstatning for et i en tidligere periode udført overarbejde, frihed i henhold  

 til § 5, som gives for tjeneste i tiden kl.14 - 06, samt frihed der i henhold  

 til § 16 gives som erstatning for mistede fridage, medregnes i  

 arbejdstidsopgørelsen som tjeneste med det antal timer, erstatningsfriheden  

 berettiger til, dog højst et antal timer svarende til den tjeneste, som  

 tjenestemanden frigøres for den pågældende dag, jfr. herved stk.2, 2.pkt.
 Bmk:
Ovennævnte daglige arbejdstid er baseret på en 5-dages arbejdsuge, der -  

 hvor tjenstlige forhold ikke taler derimod - bør fordeles jævnt over ugens 5  

 arbejdsdage med en daglig arbejdstid på normalt 7,8 timer.
Arbejdstidsnormen  

 for f.eks. en 4-ugers periode udgør således 156 timer.
 Dage, på hvilke der er givet tjenestefrihed (f.eks. i forbindelse med  

 bryllup, begravelse o.lign.) samt kursus- og skoledage medregnes med den  

 normale arbejdstid i periodens dageantal ved beregning af den højeste  

 arbejdstid.
Arbejdstiden inden for den fastsatte tjenestetilrettelæggelsesperiode kan  

 foretages gennem anvendelse af flextid.
Det er dog herved forudsat, at der i  

 forbindelse hermed tilrettelægges sådanne kontrolforanstaltninger  

 (kontrolure/-brikker, særlige skemaer o.lign.), at  

 myndighedens/institutionens ledelse har sikkerhed for, at de  

 arbejdstidsnormer, der skal præsteres for den aftalte løn, opfyldes.
 Flextid, med en fleksibel placering af arbejdstiden, således at den  

 enkelte medarbejder/en gruppe medarbejdere inden for fastsatte begrænsninger  

 selv kan placere arbejdstiden, kan med  

 Forsvarsministeriets/Forsvarskommandoens/Hjemmeværnskommandoens tilslutning i  

 det enkelte tilfælde anvendes inden for administrative og eventuelt andre  

 områder efter forudgående beslutning herom i det stedlige samarbejdsudvalg.
 Der kan ikke med anledning i flextidsordninger ydes natpenge m.v., og de  

 må endvidere ikke medføre, at uddannelsesenheder, tekniske/producerende  

 enheder m.fl. ikke får den nødvendige administrative/tekniske støtte.
§ 3. Ved arbejdstid forstås tiden mellem mødetid på arbejdsstedet (det  

 beordrede mødested) og det tidspunkt, da tjenestemanden atter kan forlade  

 dette, dog med fradrag af hvilepauser på 1/2 time eller derover.
Ved  

 hvilepauser forstås sådanne afbrydelser i tjenesten, i hvilke tjenestemanden  

 kan forlade arbejdsstedet.
 Stk.2.  3-delt tjeneste indgår i arbejdstidsopgørelsen  

 med den faktisk udførte tjeneste, dog mindst 7,8 timer.
 Bmk.:
 For personel, hvis arbejde udføres uden for det faste tjenestested, regnes  

 det sted (den lokalitet m.v.), hvor tjenesten udføres, som arbejdssted.  

 Tidsrum, hvor den pågældende har opholdt sig eller har kunnet opholde sig i  

 den bolig, herunder kvarter, lukaf el.lign., som på det givne tidspunkt er  

 vedkommendes underbringelsessted i fritiden, kan således ikke medregnes som  

 arbejde, jfr. endvidere § 6.
 Pauser i arbejdet bør så vidt muligt undgås, jfr. § 10 og spisepauser  

 skal, med mindre tjenstlige hensyn - herunder hensynet til en økonomisk  

 forsvarlig tilrettelæggelse af tjenesten - taler herimod, tilrettelægges med  

 en sådan længde, at de ikke medregnes i arbejdstiden, hvilket forudsætter, at  

 de har en varighed af mindst 1/2 time, og at tjenestemanden kan forlade  

 arbejdsstedet i pausen.
 § 4. Såfremt en mindre del af en tjeneste, der er henført under den i §  

 1, jfr. § 2, nævnte højeste arbejdstid, ikke er kontrollabel med hensyn til  

 varigheden, vil der for denne del af tjenesten kunne fastsættes en  

 gennemsnitsvarighed for den enkelte dag.
§ 5. For hver fulde 40 timers tjeneste, der efter ordre eller ifølge en  

 godkendt tjenestefordeling er udført i tiden kl.17 - 06, ydes der 3 timers  

 frihed.
I beregningen indgår tillige tjeneste, der udføres i tiden kl.14 - 17  

 som led i en forud tilrettelagt tjeneste, hvoraf halvdelen ligger efter  

 kl.17.
 Stk.2.  Den således indtjente frihed afvikles ved  

 tildeling af ekstra fridage af den i § 14, stk.2, fastsatte længde.
Stk.3.  Ved tildeling af sådanne fridage nedsættes den  

 indtjente frihed med den tid, hvori der skulle være udført tjeneste den  

 pågældende dag.
Såfremt der ikke var fastsat en bestemt arbejdstid, nedsættes  

 den indtjente frihed med 7,8 timer.
Stk.4.  Regnskabet over indtjent frihed opgøres een gang  

 årlig for perioden 1.oktober - 30.september.
Eventuelle resttimer, som ikke  

 udløser frihed, jfr. stk. 1, overføres til den følgende periode.
Stk.5.  Den efter stk.1 indtjente frihed skal være  

 endeligt afviklet senest 31.marts i det efter den i stk.4 nævnte  

 opgørelsesperiode nærmest følgende år.
Såfremt friheden ikke er afviklet  

 inden nævnte frist, ydes der for tilgodehavende indtjent frihed  

 tjenestemanden et kontant vederlag beregnet efter satserne for overarbejde på  

 udbetalingstidspunktet, jfr. § 21.
 Bmk.:
Den optjente frihed afvikles løbende i forbindelse med  

 arbejdstidsplanlægningen.
Såfremt afvikling ikke har fundet sted, skal der  

 ske indberetning til Forsvarsministeriet.
 § 6. Ved tjeneste uden for hjemstedet medregnes rejsetiden til og fra  

 arbejdsstedet som arbejdstid.
 Stk.2.  Ved rejse til udlandet medregnes dog kun  

 halvdelen af rejsetiden som arbejdstid, medmindre andet hidtil har været  

 gældende i de enkelte styrelser.
 Stk.3.  Rejsetid mellem kl. 22 og kl. 08 medregnes ikke  

 som arbejdstid, såfremt der er stillet soveplads til rådighed for  

 tjenestemanden.
 Bmk.:
 Rejsetid i tog, skib o.lign., hvor der godtgøres udgifter til  

 sovevogn/kahyt eller udbetales nattillæg, kan ikke medregnes, jfr.  

 Kundgørelse for Forsvaret B.18-1979, § 8.
 Rejsetid til og fra skole/kursus vil kunne medregnes som tjeneste, idet  

 der maksimalt vil kunne medregnes 7,8 timer for den enkelte dag, incl.  

 kursusvirksomheden.
 § 7. Arbejdsfri ophold uden for hjemstedet på indtil 2 timer (hvis den  

 overvejende del af opholdet falder i tiden kl.21 - 06 dog indtil 3 timer)  

 medregnes fuldt ud.
 Stk. 2.  Såfremt det arbejdsfri ophold uden for  

 hjemstedet er af længere varighed end anført i stk. 1, men ikke overstiger 6  

 timer, medregnes hele opholdet med 1/3 af tiden.
 Stk. 3.  I øvrigt medregnes arbejdsfri ophold ikke.
§ 8. Når personalet i en del af arbejdstiden må opholde sig på  

 tjenestestedet for at være til rådighed, medregnes kun 3/4 af rådighedstiden  

 som tjeneste.
Tilsvarende tjeneste i hjemmet medregnes med 1/3 af tiden.
 Stk. 2.  De i stk. 1 nævnte bestemmelser kan fraviges,  

 når dette efter rådighedstjenestens karakter må anses for rimeligt.
 Bmk.:
Bestemmelsen i stk. 1 om rådighedstjeneste anvendes i enkeltstående  

 tilfælde, hvor personer må opholde sig på tjenestestedet eller i hjemmet for  

 at være til rådighed.
I tilfælde, hvor rådighedstjeneste indgår som en fast  

 del af tjenestetilrettelæggelsen for en eller flere personer, ydes i stedet  

 et rådighedstillæg (militær-, døgn- og søtillæg samt særlige tillæg), der  

 fastsættes under hensyntagen til de ulemper, der er forbundet med  

 rådighedstjenesten, herunder om den udføres om aftenen og om natten, samt om  

 man kan lægge sig til at sove.
 Indstilling om ydelse af rådighedstillæg i henhold til ovenstående  

 fremsendes til Forsvarsministeriet, idet tillæggets størrelse fastsættes ved  

 aftale mellem Forsvarsministeriet/Finansministeriet og berørte  

 personelorganisationer.
Øvelsesvirksomhed indgår fremover i arbejdstidsberegningen, således at de  

 første 32 timer af en samlet øvelsesvirksomhed på 32 timer eller derover  

 medregnes som effektiv tjeneste, samt at øvelsesvirksomhed udover de 32 timer  

 medregnes som 16 timers tjeneste for hver 24 timers periode.
Overskydende  

 timer udover en fuld 24 timers periode medregnes efter 16 - 24 timers reglen,  

 således at antallet af timer mellem 16 og 24 medregnes som 16 timer, samt at  

 antallet af timer under 16 medregnes i forhold til det præsterede antal  

 timer.
 2. erstatningsfrihed/2. døgntillæg ved længerevarende  

 sammenhængende tjeneste i forbindelse med øvelse kan under ingen  

 omstændigheder udløses, før der er forløbet 40 timer efter tjenestens  

 påbegyndelse.
 Vagttjeneste m.v.:
 Ved planlægning af vagtturnus skal det tilstræbes, at vagtperioder -  

 eventuelt kombineret med anden tjeneste - får en varighed på 24 timer, når  

 der kan hviles under vagten.
I tilfælde, hvor personellet har adgang til at lægge sig til at sove eller  

 hvile i tjenesteperioden kan denne fortsat - efter drøftelse af principperne  

 herom i samarbejdsudvalg m.v. - tilrettelægges med en varighed på over 24,  

 men under 32 timer.
Hvor tjenesten tillader det, og personellet - bl.a. under  

 hensyn til ønsker om mere samlet fritid, mindre transporttid og  

 transportudgifter - kan tjenesten tilrettelægges med en varighed på 32 timer  

 og derover.
 Ved en sådan sammenhængende vagttjeneste indtjenes  

 erstatningsfrihed/døgntillæg for hver 16 timers periode inden for hvert  

 vagtdøgn (24 timers periode).
 Principperne for planlægning og beregning af arbejdstid berøres ikke  

 herved.
Det bemærkes, at udført døgntjeneste (mindst 16 timers tjeneste inden for  

 en 24 timers periode) kan afvikles enten med een erstatningsfrihed eller,  

 såfremt erstatningsfrihed ikke har kunnet gives, med eet døgntillæg.
Det  

 forudsættes, at der i planlægningsperioden for arbejdstidsforbruget er  

 indbygget det fornødne antal fridage i henhold til reglerne i §§ 12 - 18.
 I tilknytning til planlægningen af arbejdstidsforbruget skal der  

 principielt tages højde for planlagt døgntjeneste.
Såfremt der undtagelsesvis planlægges på et større forbrug end 39 timer i  

 gennemsnit pr. uge, ydes der, efter udløbet af planlægningsperioden, jfr. dog  

 nedenfor, alene betaling eller erstatningsfrihed herfor efter de i  

 Kundgørelse for Forsvaret B.15- 1985, § 48, fastsatte regler.
For så vidt  

 angår merarbejde, der ikke er planlagt, og som ikke medfører betaling i  

 henhold til ovennævnte § 48, henvises til reglerne vedrørende grundlaget for  

 at oppebære militærtillæg, jfr.
Kundgørelse for Forsvaret B.15-1985, § 47.
Til stampersonel i hæren, hvis hovedfunktion det er at varetage tjenesten  

 som instruktør i forbindelse med uddannelse af stampersonel eller  

 værnepligtigt personel, kan der ydes et vagttillæg svarende til 2 x normalt  

 døgntillæg.
Anvendelse af denne ordning forudsætter, at den enkelte udover  

 nævnte vagter skal præstere 39 arbejdstimer pr.uge i gennemsnit, idet nævnte  

 vagter - bortset fra den del, der eventuelt udføres som almindelig daglig  

 tjeneste - ikke indgår i arbejdstidsplanlægningen eller -beregningen.
For at  

 oppebære denne godtgørelse forudsættes det, at vagttjenesten, kombineret med  

 daglig tjeneste (instruktørtjeneste) umiddelbart før eller efter  

 vagttjenesten, har en varighed af mindst 24 timer, samt at vagttjenesten på  

 dage, hvor der ikke udføres daglig tjeneste, har en varighed af mindst 24  

 timer.
 Ved enheder med kontinuerlig drift, hvor tjenesten er tilrettelagt efter  

 standardvagtlister (f.eks. 9 - 15 timers vagter), kan der, i tilfælde hvor  

 der af tjenstlige årsager opstår behov for på en arbejdsfri dag at beordre  

 personel til tjeneste af en varighed på over 7,8 timer, ydes en anden  

 arbejdsfri dag, såfremt tjenesten tillader det.
 Boligtjenestetelefon kan efter de i Kundgørelse for Forsvaret B.7- 1981  

 fastsatte bestemmelser tildeles ansatte, som det er absolut påkrævet at kunne  

 opkalde tjenstligt uden for den normale arbejdstid, eller som jævnligt og i  

 større omfang må foretage tjenstlige opkald fra bopælen.
 Tildeling af boligtjenestetelefon foretages under hensyntagen til  

 beredskabsmæssige og lignende tjenstlige forhold, herunder i forbindelse med  

 etablering af tilkaldevagter, der træder i stedet for vagtordninger, der  

 medfører konstant ophold på tjenestestedet.
 I samtlige tilfælde, hvor en materielfunktionær/depotarbejder er  

 beskæftiget ved et depot og samtidig er pålagt tilsyn med depotet, gælder  

 følgende retningslinier:
- Arbejdet som tilsynsførende ved depotet pålægges  

 materielfunktionæren/depotarbejderen som et led i den pågældendes almindelige  

 tjenestepligter - eventuelt i form af en instruks - og således, at  

 tilsynsarbejdet indenfor en normal uges 5 første dage udføres indenfor den  

 almindelige tjenestetidsnorm, - der kan for en kortvarig, frivillig tjeneste på  

 materielfunktionærens/depotarbejderens fridage, hvor den pågældende fører  

 tilsyn med depotet, ydes vederlag svarende til 1 times overarbejde plus  

 eventuel helligdagsbetaling i medfør af § 16, stk. 8. Der ydes ikke betaling  

 til den pågældende på fridage, hvor han forlader depotet, således at andre  

 (f.eks. regimentet) varetager tilsynet.
 Er der i særlige tilfælde forhold, der måtte begrunde et større vederlag  

 for tilsyn med depoter på fridage m.v., vil sagen være at forelægge for  

 Forsvarsministeriet.
 Regler om tjenestens tilrettelæggelse.
 § 9. Ved fordelingen af tjenesten skal der inden for de grænser, som  

 tjenestens tarv kræver, tages størst muligt hensyn til personalets ønsker, og  

 der skal derfor gives personalet adgang til gennem de stedlige tillidsmænd  

 for de forhandlingsberettigede tjenestemandsorganisationer at gøre sig  

 bekendt med forslag til tjenestefordelingen og ændringer i denne.
 Bmk.:
 Tjenestens tarv kræver, at der ved tilrettelæggelsen bl.a. tages hensyn  

 til uddannelses- og øvelsesvirksomhed, beredskabskrav, overvågnings- og  

 redningstjeneste, virksomheder/institutionernes produktions- og åbningstider.  

 Tilrettelæggelsen forudsættes endvidere foretaget under hensyntagen til  

 økonomisk forsvarlige dispositioner.
Principper for placering af den daglige arbejdstid, pauser, periodens  

 længde, kontrol m.v., behandles i samarbejdsudvalgene, jfr.
Kundgørelse for  

 Forsvaret B.3-1980, § 5. Disse spørgsmål kan endvidere drøftes i talsmands-  

 og kontaktudvalg, jfr.
Kundgørelse for Forsvaret B.6-1981, afsnit II, pkt.6  

 og 7. Øvrige spørgsmål i forbindelse med tjenestens tilrettelæggelse  

 forhandles med berørte personelorganisationer/tillidsrepræsentanter.
 Den praktiske gennemførelse af tjenestens tilrettelæggelse foretages af  

 den enkelte enhed/myndighed efter de ovenfor anførte retningslinier og på  

 grundlag af de af højere myndigheder fastsatte krav.
 Det bemærkes, at tjenesten skal tilrettelægges for mindst en 4-ugers-  

 periode forud for afviklingen, jfr. bmk. til § 1. Tjenestelisten skal således  

 indeholde angivelse af, på hvilke tidspunkter den enkelte skal udføre  

 tjeneste, medmindre dette undtagelsesvis kan fastsættes samlet for hele  

 enheden.
§ 10. Tjenesten skal, når det er muligt, være samlet, og det bør  

 tilstræbes, at pauser i videst muligt omfang udfyldes med arbejde, der ikke  

 er bundet til bestemte tider af døgnet.
Tjenesten må inden for døgnet ikke  

 falde i mere end 3 dele.
 Stk.2.  En delt tjeneste må ikke tilrettelægges således,  

 at den strækker sig ud over 12 timer, regnet fra første tjenesteafsnits  

 påbegyndelse til sidste tjenesteafsnits afslutning, medmindre personalet er  

 enig heri.
 Stk.3.  For søfartspersonale kan der i pågældende  

 styrelsers specielle arbejdstidsbestemmelser fastsættes særlige regler om  

 delt tjeneste, når tjenestens karakter gør det påkrævet.
 Bmk.:
Ovennævnte regler om delt tjeneste kan fraviges i forbindelse med  

 uddannelses- og øvelsesvirksomhed.
Der henvises endvidere til § 3.
 § 11. Ved opstilling af tjenesteliste el.lign. skal det så vidt gørligt  

 iagttages, at den længste arbejdstid inden for en periode på 24 timer ikke  

 overskrider visse bestemte tider, der fastsættes under hensyn til de særlige  

 forhold inden for de enkelte styrelsesgrene.
Stk.2.  Det skal endvidere iagttages, at hviletiden  

 mellem to døgns hovedarbejder udgør mindst 11 timer.
Hviletiden kan dog  

 undtagelsesvis af hensyn til omskiftning i tjenesten, f.eks. i forbindelse  

 med fridagstildeling, nedsættes til 8 timer.
Sådan forkortet hviletid kan  

 bringes i anvendelse een gang om ugen og vil ikke kunne anvendes i direkte  

 tilslutning til tjenester, der påbegyndes og/eller afsluttes i tidsrummet  

 efter kl.23.00 og før kl.05.00. Herudover kan hviletiden nedsættes til 8  

 timer ved lokal aftale, jfr. § 24, idet dog aftale om hviletidsnedsættelse ud  

 over 8 gange indenfor en 4-ugers periode indgås mellem Finansministeriet og  

 vedkommende centralorganisation.
 Bmk.:
 Bestemmelserne om arbejdstidens tilrettelæggelse (placering m.v.) i lov om  

 arbejdsmiljø omfatter ikke arbejde, der udføres af militært personel, og som  

 kan henregnes til egentlig militærtjeneste.
 Militært personel er under udførelse af egentlig militærtjeneste derfor  

 ikke omfattet af bestemmelserne i § 50 i lov om arbejdsmiljø om arbejdstidens  

 udstrækning, hviletid m.v.
 Bestemmelserne vedrørende eventuelle begrænsninger i arbejdstidens  

 udstrækning, hviletid m.v. for militært personel fastsættes af  

 Forsvarskommandoen/Hjemmeværnskommandoen ud fra sikkerhedsmæssige og lignende  

 hensyn på grundlag af drøftelser i hovedsamarbejdsudvalget.
 Civilt personel, der deltager i øvelsesvirksomhed og udfører vagt- og  

 beredskabstjeneste m.v. i tilknytning til det militære forsvars aktiviteter,  

 kan i påkrævet omfang og efter Forsvarsministeriets nærmere bestemmelse  

 fritages for at følge bestemmelserne i arbejdsmiljølovens §§ 50 og 53.
 Bestemmelsen vil bl.a. omfatte vagtmestre, telegrafister, signal-,  

 varslings- og telefonoperatører, kystudkigspersonel m.v., men vil under  

 truende forhold, uden at der er tale om egentlig forøget beredskab eller  

 krig, kunne udstrækkes til at omfatte alt personel, herunder også en del af  

 personellet ved de under Forsvarsministeriet hørende institutioner.
 Fridage.
 § 12. Der tilkommer hver tjenestemand 52 fridage årlig.
 Stk.2.  I de måneder, hvori der forekommer helligdage  

 uden for søndage (* 1), forhøjes antallet af fridage tilsvarende for de  

 tjenestemænd, der ikke i forvejen altid har fri på disse dage.
Stk.3.  Mellem den enkelte styrelse og vedkommende  

 forhandlingsberettigede organisation aftales en fridagsturnus eller fordeling  

 af fridagene med angivelse af det mindste antal fridage pr. måned eller anden  

 aftalt periode, og således at der i et kvartal skal gives 13 fridage af den i  

 § 14, stk. 1, fastsatte længde eller et dertil svarende antal fridage af den  

 i § 14, stk. 2, fastsatte længde.
Der bør så vidt muligt tildeles  

 tjenestemanden 1 fridag hver uge, og der må højst være 10 arbejdsdage mellem  

 fridagene.
Fridagene skal i videst muligt omfang lægges på søn- og  

 helligdage.
§ 13. I det omfang det er muligt, skal tjenestemændene i løbet af hvert  

 kalenderår, i hvilket de har forrettet tjeneste hele året, have adgang til  

 mindst 30 dages frihed på søn- og helligdage.
For tjenestemænd, der ansættes  

 i løbet af kalenderåret, nedsættes adgangen til helligdagsfrihed i forhold  

 til tjenestetiden inden for året, således at tallet 30 formindskes med 3 for  

 hver måned, hvori den pågældende ikke har været ansat i staten.
Ved  

 afgørelsen af, hvorvidt der er ydet den fornødne helligdagsfrihed, bortses  

 fra søn- og helligdage, som falder i sygeperioder.
For hver 11 sygedage i  

 løbet af kalenderåret nedsættes tallet 30 med 1. Søn- og helligdage, der  

 falder i ferier, betragtes som helligdagsfrihed.
 Stk.2.  Ved helligdagsfrihed forstås frihed i mindst 36  

 timer inden for tidsrummet kl. 17 dagen før helligdagen og kl. 08 dagen efter  

 helligdagen.
 Stk.3.  Såfremt en tjenestemand ikke i løbet af et  

 kalenderår får den ham tilkommende helligdagsfrihed, ydes der ham i det  

 følgende ferieår et antal særlige feriedage, således at der for hver mistet  

 helligdagsfrihed indtil 11 incl. gives 1/2 feriedag med afrunding opad til  

 hel feriedag og for hver yderligere mistet helligdagsfrihed 1 feriedag.
 § 14. De i § 12, stk. 1, nævnte fridage skal, bortset fra de nedenfor i  

 stk. 2 nævnte tilfælde, have en længde af mindst 64 timer, dog at de kan  

 betragtes som givet, uanset at fritiden kun har udgjort fra 56 til 64 timer,  

 såfremt denne fritid omfatter 2 hele kalenderdøgn.
Stk.2.  Inden for tjenesteområder, hvor særlige forhold  

 som f.eks. tjenestestedernes åbningstid, hensynet til publikumsbetjening  

 eller tjenestens karakter bevirker, at de i § 12, stk. 1, nævnte fridage  

 ikke, eller ikke alle, kan gives en længde som fastsat i stk. 1, kan der i  

 stedet for hver sådan fridag tildeles 2 fridage, der hver skal have en længde  

 af mindst 40 timer.
Fridagen kan dog betragtes som givet, uanset at fritiden  

 kun har udgjort 36 timer, såfremt der heri indgår et helt kalenderdøgn.
 Stk.3.  De i § 12, stk. 2, nævnte fridage skal have en  

 længde som fastsat ovenfor i stk. 2.
 § 15. Såfremt 2 eller flere fridage af den i § 14, stk. 1, angivne længde  

 sammenlægges, skal den første opfylde betingelserne i § 14, stk. 1, medens de  

 øvrige skal vare 48 timer.
 Stk.2.  Såfremt en fridag af den i § 14, stk. 1, angivne  

 længde sammenlægges med fridage af den i § 14, stk. 2, angivne længde, skal  

 den første opfylde betingelserne i § 14, stk. 1, medens de øvrige fridage  

 hver skal vare 24 timer.
 Stk.3.  Såfremt 2 eller flere fridage af den i § 14,  

 stk. 2, angivne længde sammenlægges skal de 2 første tilsammen have en længde  

 som angivet i § 14, stk. 1, medens de øvrige skal vare 24 timer.
§ 16. Hvis en fastlagt fridag undtagelsesvis må inddrages, eller der ikke  

 er givet tjenestemanden det for en periode aftalte antal fridage, erstattes  

 den eller de manglende fridage snarest med en anden (andre) tilsvarende  

 fridag(e) med tillæg af yderligere fritid svarende til 50 pct. af den på den  

 inddragne fridag præsterede tjeneste, henholdsvis 50 pct. af det antal timer,  

 hvormed den højeste arbejdstid for perioden, jfr. § 2, stk. 1, er forhøjet på  

 grund af den manglende fridagstildeling.
Tillægget afrundes opad til hele  

 timer.
 Stk.2.  Såfremt en fastlagt fridag af den i § 14, stk.  

 1, fastsatte længde inddrages, og der før påbegyndelsen eller efter  

 afslutningen af tjenesten på den inddragne fridag er ydet mindst samme frihed  

 som fastsat i § 14, stk. 2, skal erstatningsfridagen dog kun have en længde  

 som fastsat i § 14, stk. 2, med tillæg af yderligere frihed som nævnt i  

 stk.1.
 Stk.3.  Fridage, der falder inden for sygeperioder,  

 erstattes ikke.
 Stk.4.  Underretning om tildeling af erstatningsfridag  

 eller ikke i forvejen fastlagte fridage skal gives senest 48 timer forud for  

 det tidspunkt, da sidste tjeneste før fridagen tiltrædes.
 Stk.5.  Mistede fridage godtgøres med kontant vederlag,  

 jfr. § 17, såfremt de ikke efter stk.1 er erstattet med frihed inden udløbet  

 af den efter den aftalte periode følgende kalendermåned.
 Stk.6.  Når en mistet fridag godtgøres med kontant  

 vederlag, bortses fra det i stk.1 omhandlede tillæg af yderligere fritid.
 Stk.7.  Såfremt den mistede fridag er erstattet med en  

 anden fridag inden for den i stk.5 nævnte frist, men der ikke inden fritstens  

 udløb er ydet tjenestemanden den i stk.1 omhandlede yderligere fritid, ydes  

 der ham i stedet herfor et kontant vederlag beregnet efter satserne for  

 overarbejdspenge, jfr. § 21.
Stk.8.  En fridag anses som bortfaldet, når vedkommende  

 tjenestemand beordres til tjeneste på fridagen, jfr. dog stk.2. En  

 tjenestemand kan dog efter aftale med pågældende styrelse frivilligt påtage  

 sig ganske kortvarig tjeneste på dage, hvor ekspeditionsstedet ellers er  

 lukket, eller hvor det kun er åbent en ganske kort tid og betjenes af kun 1  

 tjenestemand, uden at hans fridag betragtes som bortfaldet.
I så tilfælde  

 ydes der tjenestemanden et vederlag, som fastsættes til satserne for  

 overarbejde, opgjort efter tjenestens varighed forlænget med 50 pct., og  

 således at der mindst ydes betaling for 1 time.
Hvis det undtagelsesvis er  

 nødvendigt at lade ordningen omfatte sådan tjeneste 2 gange på en fridag,  

 forlænges tiden for det andet tjenesteafsnit med 100 pct., og der beregnes  

 mindst 1 time for hvert af de 2 tjenesteafsnit.
Afstanden mellem de 2  

 mødetider må højst være 3 timer.
For tjenestemænd, der falder uden for  

 reglerne om overarbejdspenge, beregnes vederlaget efter de for tilsvarende  

 eller eventuelt nærmest lavere lønramme (skalatrin) gældende satser for  

 overarbejdspenge, jfr. § 21.
 Bmk.:
Såfremt det forekommer nødvendigt at inddrage en fridag, skal der ydes en  

 anden fridag som kompensation herfor.
Der ydes ikke af den grund  

 overarbejdsbetaling for den tjeneste, der udføres på den omhandlede fridag.  

 Bestemmelsen i stk. 3 gælder endvidere for fridage, der ydes i medfør af  

 opsparet frihed i henhold til § 5.
 § 17. Tjeneste på mistede fridage, der ikke erstattes med frihed, jfr. §  

 16, godtgøres med overarbejdsbetaling, jfr. § 21, for den på den mistede  

 fridag præsterede tjeneste, dog mindst for 12 timers tjeneste, såfremt den  

 mistede fridag er af den i § 14, stk.1, fastsatte længde, og mindst for 6  

 timers tjeneste, såfremt den er af den i § 14, stk.2, fastsatte længde.
 Stk.2.  Er der til delvis erstatning for en mistet  

 fridag af den i § 14, stk.1, fastsatte længde ydet en erstatningsfridag af  

 den i § 14, stk.2, fastsatte længde med tillæg af yderligere fritid svarende  

 til 50 pct. af den på den mistede fridag præsterede tjeneste ydes som  

 resterende godtgørelse overarbejdsbetaling for 6 timers tjeneste.
 Stk.3.  For tjenestemænd i lønramme 24 og højere  

 lønrammer, der er berettigede til godtgørelse for mistede fridage, anvendes  

 den for pågældende skalatrin gældende sats for overarbejdspenge ved  

 beregningen af nævnte godtgørelse, dog således at tjenestemænd på skalatrin  

 36 og højere skalatrin oppebærer godtgørelse for mistede fridage beregnet på  

 grundlag af den for tjenestemænd på skalatrin 35 fastsatte sats.
 § 18. Bestemmelserne i §§ 12 - 17 gælder ikke for tjenestemænd med  

 tjeneste til søs eller for de under § 1, stk.2, punkt a), nævnte  

 tjenestemænd, for hvem afløsning ville medføre urimelige vanskeligheder eller  

 uforholdsmæssig bekostning.
 Stk.2.  For de i stk.1 nævnte tjenestemænd fastsættes  

 der ved aftale regler for fridage m.v., der optages i de pågældende  

 styrelsers specielle arbejdstidsbestemmelser.
 Bmk. til §§ 12 - 18:
 Tjenesten tilrettelægges så vidt muligt således, at der gives frihed på  

 lørdage samt søn- og helligdage, når vagttjeneste, øvelsesvirksomhed eller  

 beredskabskrav ikke forhindrer det.
Uanset at det militære personel samt civilt personel, der oppebærer  

 merarbejdstillæg, oppebærer betaling for mistede fridage gennem de ydede  

 generelle tillæg, vil ovennævnte bestemmelser om fridage være at følge for  

 dette personel i det omfang, tjenesten tillader det.
Det bør tilstræbes, at  

 hele arbejdsfri dage gives en længde som fastsat i bestemmelsernes § 14. Der  

 bør ikke gives hele arbejdsfri dage, som ikke medregnes som fridage.
 Bestemmelsen i Kundgørelse for Forsvaret B.9-1980 om de for statens  

 tjenestemænd gældende ferieregler, § 2, stk.5, hvorefter der, når tjenesten  

 er tilrettelagt med 5 arbejdsdage om ugen, indgår 1 arbejdsfri dag som  

 afviklet ferie for hver 5 dage, den pågældende holder ferie, er uændret  

 gældende i alle tilfælde, hvor fridage tildeles i overensstemmelse med  

 ovennævnte §§ 12 - 17.
 For tjeneste til søs fastsættes særlige regler for fridage m.v.
 Overarbejde.
 § 19. Overarbejde bør så vidt muligt undgås.
 Stk.2.  Som overarbejde betragtes tjeneste, der er  

 pålagt en tjenestemand ud over den efter § 2 beregnede højeste arbejdstid  

 ved:
 Stk.3.  Den under stk.2, punkt a), nævnte  

 tjenesteoverskridelse afrundes periodevis opad til 1/2 time, medens de i  

 stk.2, punkt b) og c), nævnte tjenesteoverskridelser afrundes opad til  

 mangefold af 1/2 time for den enkelte dag.
§ 20. Overarbejde skal så vidt muligt søges godtgjort med fritid, der  

 skal være af samme varighed som det præsterede overarbejde med tillæg af 50  

 pct. afrundet opad til hele timer.
Sådan erstatningsfrihed skal, såfremt  

 overarbejdet er af tilstrækkeligt omfang, fortrinsvis gives som hele fridage  

 af den i § 14, stk.2, fastsatte længde.
 Stk.2.  Erstatningsfritiden skal gives inden udløbet af  

 den efter normperioden følgende kalendermåned og med passende varsel, hvorved  

 der i tilfælde, hvor fritiden gives som hele fridage, forstås et tidsrum af  

 mindst 48 timer forud for det tidspunkt, da sidste tjeneste før fridagen  

 tiltrædes.
 Stk.3.  Såfremt den i stk.1 nævnte fritid ikke er givet  

 inden udløbet af den i stk.2 fastsatte frist, udbetales overarbejdspenge,  

 jfr. § 21. Der bortses herved fra det i stk.1 nævnte procenttillæg.
 Stk.4.  For overarbejde, der inclusive det i stk.1  

 nævnte tillæg giver grundlag for ydelse af mere erstatningsfritid end  

 svarende til 2 hele fridage for hver fulde 4 ugers normperiode, ydes  

 overarbejdspenge inden udløbet af den efter normperioden følgende  

 kalendermåned.
 Stk.5.  I tilfælde, hvor det er klart eller overvejende  

 sandsynligt, at præsteret overarbejde ikke vil kunne godtgøres med fritid  

 inden den i stk.2 fastsatte frist, vil overarbejdspenge kunne ydes inden  

 udløbet af nævnte frist.
 Stk.6.  Overarbejde, der er fastlagt ved tjenesteliste  

 eller skyldes tilkaldelse til tjeneste ud over normal tjeneste, og som ikke  

 er udlignet ved fritid af tilsvarende længde i den måned, hvori det er  

 udført, godtgøres dog i alle tilfælde med overarbejdspenge inden udløbet af  

 den følgende kalendermåned.
§ 21. Satserne for overarbejdspenge beregnes med 1/2028 af årslønnen for  

 hvert skalatrin med tillæg af 50 pct.
Ved årslønnen forstås lønnen i medfør  

 af kapitel 1 og 2, som reguleret i henhold til § 5 i aftale af 9.september  

 1985 om justering af tjenestemandslønninger m.v.
 Stk.2.  Satserne fastsættes efter tjenestemandens  

 lønmæssige og stedtillægsmæssige placering den 1. i den måned, hvori  

 overarbejdspengene kommer til udbetaling.
 § 22. Der kan ikke ydes overarbejdspenge til tjenestemænd, for hvem en  

 overskridelse af tjenesten unddrager sig kontrol, samt til andre  

 tjenestemænd, hvis tjeneste helt eller delvis består i at tilrettelægge  

 arbejdet for andre eller i at kontrollere arbejdets udførelse og som  

 derigennem har indflydelse på arbejdstidens længde og på, at denne udnyttes  

 på rette måde.
 Bmk. til §§ 19 - 22:
 Civile tjenestemænd i lønramme 1 - 23 incl. og ikke- tjenestemandsansat  

 personel med en tjenestemandslignende løn svarende til disse lønrammer er -  

 for så vidt de ikke oppebærer merarbejdstillæg i henhold til Kundgørelse for  

 Forsvaret B.27-1969, pkt.1, § 2, eller andre tillæg som godtgørelse for  

 merarbejde - i fuldt omfang omfattet af ovennævnte bestemmelser om  

 overarbejde.
 De nærmere retningslinier for indstilling om og udbetaling af  

 overarbejdspenge fastsættes af de direkte under Forsvarsministeriet hørende  

 myndigheder og institutioner med selvstændige bevillinger på finanslovens §  

 22.
 Øvrigt personel er ikke omfattet af bestemmelserne om overarbejde.
 Sommertid.
For personale, der er på arbejde på det tidspunkt, hvor der ændres  

 klokketime ved at uret stilles en time frem som følge af indførelse af  

 sommertid, gælder følgende vedrørende I.
Arbejdstilrettelæggelsen og II.
Betaling af særlige ydelser m.v.:
I.
Arbejdstilrettelæggelsen.
 Følgende muligheder kan anvendes:
På det tidspunkt, hvor sommertid ophører, ændres klokketiden til kl.02.00,  

 ved at uret stilles 1 time tilbage.
Den da forløbne time betegnes i  

 tidsangivelsen som kl.02.00 A og den kommende time kl.02.00 B.
Døgnet bliver  

 altså en time længere.
 For personale, der er på arbejde på det pågældende tidspunkt, kan følgende  

 muligheder anvendes:
 Arbejdstilrettelæggelse i overensstemmelse med 1), 2) og a) forudsættes i  

 givet fald foretaget under iagttagelse af gældende frist- og varslingsregler.
II.
Betaling af særlige ydelser m.v.
 Såvel det tidspunkt, hvor sommertiden indtræder, som det tidspunkt hvor  

 denne ophører, betales særlige ydelser (natpenge, søndagsgodtgørelse m.v.)  

 for det faktisk præsterede antal timer, ligesom de faktisk præsterede timer  

 indgår i opsparing af frihed for aften-/nattjeneste.
 Rejsetid i udlandet for tjenestemænd uden højeste arbejdstid.
 § 23. Tjenestemænd, der oppebærer rådighedstillæg i henhold til lønnings-  

 og klassificeringslovens § 31, stk.2, eller dertil svarende regler, får  

 rejsetid i forbindelse med rejser til udlandet medregnet i arbejdstiden efter  

 samme regler, som gælder for ansatte i henhold til overenskomsten mellem  

 Finansministeriet og Danmarks Jurist- og Økonomforbund.
Stk.2.  For personale (bortset fra ansatte i egentlige  

 chefstillinger og dermed ligestillede stillinger), der ikke er omfattet af  

 reglerne om højeste arbejdstid, og som ikke oppebærer særligt tillæg for  

 merarbejde m.v., ydes 4 timers frihed for hver rejse, der foretages uden for  

 normal kontortid.
Ved en rejse forstås ud- og hjemrejse.
Foretages rejsen  

 såvel i som uden for kontortiden, fradrages den tid, der er medgået inden for  

 kontortiden, i de 4 timer.
 Den ovenfor omhandlede frihed kan ikke konverteres til betaling, og den  

 omhandlede rejsetid kan ikke medregnes ved opgørelse af eventuelt krav på  

 godtgørelse for merarbejde.
 Specielle bestemmelser.
§ 24. Foranstående bestemmelser kan ved aftale suppleres med særlig e regler for tjenestemænd i de enkelte styrelser.
Endvidere kan  

 bestemmelserne ved aftale fraviges for tjenestemænd, hvis arbejdsvilkår er af  

 særlig karakter, eller når andre særlige forhold måtte give grundlag herfor.  

 Sådanne aftaler optages i de for de enkelte styrelser gældende specielle  

 arbejdstidsbestemmelser.
 Bmk.:
 Særaftaler om supplering eller fravigelse af de generelle  

 arbejdstidsregler kan kun indgås af Forsvarsministeriet med  

 Finansministeriets bemyndigelse i det enkelte tilfælde, og såfremt de ikke  

 medfører merudgifter i forhold til de generelle regler.
 For militært personel og visse grupper af civilt personel er der indgået  

 særlige aftaler om tillæg m.v. for overarbejde, mistede fridage, delt  

 tjeneste, rådighedstjeneste m.v., jfr. nærmere kundgørelsens pkt.3.
 § 25. Denne aftale gælder ikke for statens lærerpersonale og  

 tjenestemandsansatte sygeplejersker.
 Ikrafttrædelse.
 § 26. Denne aftale har virkning fra 1. januar 1987 og kan opsiges med 3  

 måneders varsel, dog tidligst til 1. april 1987.
 Stk.2.  Samtidig med denne aftales ikrafttræden ophæves  

 aftale af 4. juni 1981 mellem finansministeren og Statstjenestemændenes  

 Centralorganisation I, Statstjenestemændenes Centralorganisation II,  

 Akademikernes Centralorganisation (tjenestemandsudvalget) og Lærernes  

 Centralorganisation om de for statens tjenestemænd gældende arbejdstidsregler  

 m.m., overarbejdsbetaling og godtgørelse for mistede fridage, som ændret ved  

 aftale af 15. august 1983.
 3. Tillæg for merarbejde og godtgørelse for ulemper m.v.
 For følgende personelgrupper er der indgået særlige aftaler om betaling  

 for merarbejde m.v., hvorfor de i pkt.2 fastsatte godtgørelser for  

 overarbejde, mistede fridage m.v. ikke gælder for nævnte personel:
a.
Officerer, der oppebærer særligt tillæg.
 Ved den lønmæssige placering for nævnte officerer er der taget hensyn til  

 de for gruppen som helhed gældende særlige tjenester og arbejdsvilkår.
 For oberstløjtnanter/kommandørkaptajner og højere grader ydes et særligt  

 tillæg efter vurdering af de enkelte stillingers ansvars- og arbejdsområder,  

 særlige tjenesteforpligtelser, ulemper m.v., hvorfor der i overensstemmelse  

 med forudsætningerne for nævnte tillæg ikke kan ydes vederlag eller  

 godtgørelse for særlige tjenester eller arbejdsvilkår.
b.
Officerer, der oppebærer procenttillæg:
Visse officerer oppebærer i medfør af § 31, stk.4, i lov om  

 tjenestemandslønninger m.m. og klassificering af tjenestemandsstillinger i  

 staten, folkeskolen og folkekirken, et særligt tillæg på 5, 10 eller 15 pct.  

 Tillægget kan under særlige tjenestevilkår forhøjes herudover.
Det er i  

 bemærkningerne til loven forudsat, at der ikke kan ydes særskilt betaling  

 eller godtgørelse for forhold, der indtil 1.juli 1969 var dækket af tillæg i  

 henhold til lønnings- og pensionsloven af 1958, § 117 (døgn- og søtillæg), og  

 normerings- og klassificeringsloven af 1958, § 270 (militærtillæg).
 I medfør af aftaler med de respektive personelorganisationer oppebærer  

 disse personelgrupper lørdag-søndagsgodtgørelse og  natpenge som betaling for  

 de ulemper, der er forbundet med at forrette tjeneste på lørdage efter  

 kl.14.00, søn- og helligdage m.v. samt tjeneste om natten i tiden fra  

 kl.17.00 - 06.00.
Når omhandlede personel oppebærer variabelt procenttillæg under sejlads  

 med flådens skibe, kan ovennævnte ydelser ikke oppebæres.
Indtil videre kan  

 nævnte ydelser endvidere ikke oppebæres af sygeplejersker med rådighedspligt,  

 jfr.
Kundgørelse for Forsvaret B.19-1982.
 c. Øvrige officerer, musikere, mekanikere, visse kontraktansatte  

  officerer og stampersonel:
I medfør af aftaler med de respektive personelorganisationer oppebærer  

 disse personelgrupper militærtillæg, erstatningsfrihed/døgntillæg, søtillæg,  

 lørdag-søndagsgodtgørelse og natpenge m.v.
Disse ydelser er fastsat under  

 hensyntagen til de særlige arbejdsvilkår, der regelmæssigt gør sig gældende  

 for de nævnte personelgrupper.
Ydelserne dækker følgende:
 Militærtillæg: Vederlag for overarbejde, mistede fridage, delt tjeneste,  

 rådighedstjeneste samt som godtgørelse for timepenge under tjenesterejser,  

 der ikke medfører overnatning.
 Erstatningsfrihed eller døgntillæg : Ydes som kompensation i tilfælde,  

 hvor personellet i anledning af vagt- eller beredskabstjeneste eller beordret  

 deltagelse i øvelser inden for en 24-timers periode har udført tjeneste på  

 arbejdsstedet i mindst 16 timer.
 Søtillæg: Ydes som betaling for merarbejde og ulemper under sejlads med  

 søværnets skibe.
 Lørdag-søndagsgodtgørelse/natpenge: Ydes som betaling for de ulemper, der  

 er forbundet med at forrette tjeneste på lørdage efter kl.14.00, søn- og  

 helligdage m.v. samt tjeneste om natten i tiden fra kl.17.00 - 06.00.
d.
Civilt personel:
Civilt personel oppebærer i visse tilfælde - som en personlig ordning - et  

 merarbejdstillæg.
Dette tillæg ydes bl.a. som vederlag for overarbejde,  

 mistede fridage, delt tjeneste, nattjeneste, tjeneste på lørdage efter  

 kl.14.00 samt på søn- og helligdage m.v.
Ovennævnte personel kan vælge at  

 overgå til almindelig overarbejdsbetaling, ulempebetaling m.v., jfr.  

 Kundgørelse for Forsvaret B.27-1969, pkt.1, § 2.
 e. Øvrigt personel:
 Personel, der ikke er omfattet af reglerne om overarbejde eller særlige  

 tillægsordninger, kan oppebære godtgørelse for merarbejde efter de i  

 kundgørelsens pkt.6 fastsatte regler.
 4. Civilt personel, der har særlig overenskomst/aftale vedrørende  

  arbejdstid.
For civilt personel, der er omfattet af en overenskomst, indgået mellem  

 Økonomi- og Budgetministeriet/Budgetministeriet/Finansministeriet og en  

 faglig sammenslutning følges vedrørende arbejdstidsregler m.m. de i  

 overenskomsten indeholdte regler.
For andre personer, der har særlige aftaler  

 vedrørende arbejdstidsregler m.m., følges det i aftalen fastsatte.
 5. Særlige tjenesteområder.
 De i pkt.1 - 3 fastsatte regler omfatter ikke personel, der af hensyn til  

 egen uddannelse er optaget som elever på forsvarets skoler og kurser m.v.  

 eller civile uddannelsesinstitutioner m.v.
 Reglerne omfatter endvidere ikke personel, der som enkeltpersoner eller  

 med deres enhed forretter tjeneste i udlandet.
 6. Cirkulære af 10.november 1971 om godtgørelse for merarbejde til  

  tjenestemænd i staten, for hvem der ikke gælder en højeste  tjenestetid  

 (økonomi- og budgetministeriet).
§ 1.  Til tjenestemænd i staten, der ikke er omfattet  

 af reglerne om højeste tjenestetid i den mellem parterne indgåede aftale af  

 14. august 1970 om de for statens tjenestemænd gældende arbejdstidsregler  

 m.m., jfr.
Lønnings- og Pensionsministeriets cirkulære af 8.oktober 1971, §  

 1, stk.2, kan der ydes godtgørelse for merarbejde efter de i §§ 2 - 6  

 indeholdte regler.
 § 2.  Godtgørelse kan alene ydes for tjenstligt  

 merarbejde, som er af midlertidig karakter, og som er pålagt tjenestemanden i  

 henhold til særlig ordre eller ifølge en godkendt tjenestefordeling eller i  

 øvrigt har været en forudsætning for den forsvarlige varetagelse af de med  

 stillingen forbundne tjenstlige pligter.
 Stk.2.  Godtgørelse kan endvidere kun ydes, såfremt  

 merarbejdet har været af større omfang og har strakt sig over en periode, der  

 normalt ikke må være mindre end 4 uger.
 Stk.3.  For tjenestemænd i egentlige chefstillinger og  

 dermed ligestillede stillinger er parterne enige om, at spørgsmålet om  

 godtgørelse for merarbejde afgøres ud fra de synspunkter, som er anført i den  

 af tjenestetidsudvalget af 11.maj 1965 afgivne 3. betænkning (nr.572), side  

 29 (* 2). Det er i denne forbindelse forudsat, at der kun ydes disse  

 tjenestemænd godtgørelse for merarbejde, såfremt dette har været af et sådant  

 omfang, at den pågældende tjenestemands samlede arbejdsbyrde set over en  

 længere periode væsentligt har oversteget den arbejdsbyrde, der påhviler  

 tjenestemænd, som oppebærer særligt tillæg i henhold til lønnings- og  

 klassificeringslovens § 31, stk.2, 1.punktum, jfr. den mellem Lønnings- og  

 Pensionsministeriet og Danske Statsembedsmænds Samråd indgåede aftale af  

 30.oktober 1969.
 Stk.4.  Til tjenestemænd, der oppebærer særligt tillæg,  

 herunder rådighedstillæg, som godtgørelse for overarbejde m.v. i medfør af  

 lønnings- og klassificeringsloven eller aftale indgået i henhold til § 45 i  

 tjenestemandsloven, kan godtgørelse kun ydes, såfremt det samlede merarbejde  

 væsentligt overstiger det overarbejde, der anses som godtgjort gennem det  

 særlige tillæg.
§ 3.  For at godtgørelse kan ydes, skal tjenestemanden  

 til sin foresatte afgive en indberetning om grundlaget for merarbejdet og  

 dettes omfang.
Sådan indberetning afgives ved merarbejdets ophør, eller hvis  

 merarbejdet strækker sig over længere tid, mindst hvert kvartal.
De i § 2,  

 stk.3, nævnte tjenestemænd afgiver dog alene indberetning een gang om året.
 § 4.  Godtgørelse for merarbejde ydes så vidt muligt i  

 form af tjenestefrihed, hvis længde fastsættes under hensyn til merarbejdets  

 omfang.
 Stk.2.  Sådan tjenestefrihed bør normalt være tildelt  

 tjenestemanden inden udløbet af det kvartal, der ligger umiddelbart efter det  

 tidspunkt, da merarbejdets omfang er opgjort, jfr. § 3.
 Stk.3.  Meddelelse om tjenestefrihed gives  

 tjenestemanden med passende varsel, der normalt ikke bør være mindre end 14  

 dage.
 § 5.  Såfremt tjenestefrihed ikke kan ydes, godtgøres  

 merarbejdet med betaling, hvis størrelse fastsættes under hensyn til  

 merarbejdets omfang og tjenestemandens lønmæssige placering.
§ 6.  Godtgørelse for merarbejde fastsættes af det  

 ministerium, under hvis ressort tjenestemanden er ansat.
Fastsættelsen sker  

 på grundlag af en efter forudgående drøftelse med tjenestemanden afgivet  

 indstilling fra den institution eller for tjenestemænd i ministerielle  

 kontorer fra det kontor, hvori den pågældende gør tjeneste.
 § 7.  Denne aftale har virkning fra den 1.november  

 1971.
 Stk.2.  Samtidig ophæves § 42, stk.1 og 2, i lov nr.154  

 af 7.juni 1958 om lønninger og pensioner m.v. til statens tjenestemænd.
 Bmk.:
Kontant godtgørelse i medfør af ovenstående kan ydes til personel, der  

 ikke oppebærer tillæg eller vederlag for merarbejde m.v.
Til personel, der  

 oppebærer særlige tillæg, kan godtgørelse kun ydes, såfremt det samlede  

 merarbejde væsentligt overstiger det, der anses som godtgjort gennem de  

 særlige tillæg.
Eventuel indstilling om kontant godtgørelse fremsendes til  

 Forsvarsministeriet.
 7. Ikrafttrædelse.
 Bestemmelserne i denne kundgørelse har virkning fra den 1. januar 1987.
 Kundgørelse for Forsvaret B.16-1983 ophæves ikke, idet den fortsat er  

 gældende for Færøerne.
FMN 6.kt.201.2-0 Hans Engell.
 Bilag til KFF B.9-1987.
Uddrag af den af tjenestetidsudvalget af 11. maj 1965 afgivne 3.  

  betænkning (nr. 572) omfattende synspunkter om godtgørelse for  merarbejde,  

 jfr. kundgørelsens pkt.6 Der er i udvalget enighed om, at der for tjenestemænd i lønmæssigt højere  

 placerede stillinger i overensstemmelse med det af tjenestemandskommissionen  

 anførte ikke bør fastsættes en bestemt tidsmæssig afgrænsning af  

 tjenestepligterne, og at de pågældende derfor ikke bør være omfattet af  

 reglerne om en højeste tjenestetid.
Udvalget har anført, at der kun bør gælde  

 en højeste tjenestetid for tjenestemænd i lønrammerne 1 - 23 inclusive.
Efter udvalgets opfattelse kan dette dog ikke indebære, at der kan  

 pålægges tjenestemænd i 24. og højere lønrammer - og heller ikke tjenestemænd  

 i lønrammerne 1 - 23, der er undtaget fra reglerne om højeste tjenestetid -  

 en arbejdsbyrde, der gennem længere tid væsentligt overstiger, hvad der  

 påhviler tjenestemænd med en højeste tjenestetid, uden at der ydes dem  

 godtgørelse herfor.
For en stor del af tjenestemændene i 24. og højere  

 lønrammer adskiller arbejdsvilkårene sig ikke på afgørende måde fra de  

 vilkår, der arbejdsmæssigt gælder for tjenestemænd i lavere lønrammer, og  

 udvalget finder, at normeringen af stillinger inden for disse kategorier  

 fortsat bør ske ud fra det synspunkt, at det krav, der stilles til deres  

 arbejde, er af nogenlunde samme omfang som for andre tjenestemænds  

 vedkommende.
Såfremt det måtte blive nødvendigt gennem en periode at pålægge  

 disse tjenestemænd et merarbejde af større omfang, bør der herfor ydes dem en  

 særlig aftalt godtgørelse i form af enten fritid eller betaling.
Hvad angår tjenestemænd i egentlige chefstillinger og dermed ligestillede,  

 må der under hensyn til disse stillingers karakter og lønmæssige placering i  

 overensstemmelse med tjenestemandskommissionens synspunkter kunne stilles  

 større krav med hensyn til arbejdsbyrdens omfang end for andre tjenestemænd.  

 Dette kan efter udvalgets opfattelse dog ikke være ensbetydende med, at der  

 kan pålægges disse tjenestemænd ubegrænsede arbejdsbyrder uden særlig  

 godtgørelse, men alene, at de pågældende må affinde sig med, at arbejdsbyrden  

 og dermed de tidsmæssige krav til dem vil kunne variere stærkt, og at de  

 normale arbejdstidsregler derfor ikke er anvendelige.
Selv væsentlige  

 kortvarige merbelastninger vil derfor ikke kunne motivere krav om  

 godtgørelse, når blot arbejdsbyrden taget over længere tid ikke overskrider,  

 hvad der med rimelighed kan forventes afviklet inden for den for andre  

 tjenestemænd fastsatte normale arbejdstid.
Hvis det imidlertid må erkendes,  

 at der påhviler tjenestemanden en ekstraordinært stor arbejdsbyrde, der må  

 anses for værende af varig karakter, finder udvalget, at det bør tilstræbes  

 at skaffe den pågældende en lettelse i arbejdsbyrden.
Hvor dette af  

 organisatoriske og lignende hensyn ikke vil være muligt ved normering af  

 yderligere stillinger på tilsvarende niveau, bør den fornødne aflastning  

 søges tilvejebragt ved omlægning af arbejdet, således at en del af dette  

 overdrages til andre tjenestemænd, og om fornødent ved stillingsnormering på  

 lavere niveau.
Såfremt det alligevel måtte blive nødvendigt mere varigt at  

 pålægge en tjenestemand af den her omtalte kategori en arbejdsbyrde af  

 ekstraordinært stort omfang, finder udvalget, at den fornødne kompensation  

 herfor bør ydes gennem den aftalte løn.
 I tilfælde, hvor der midlertidigt måtte blive pålagt en af de  

 heromhandlede tjenestemænd en arbejdsbyrde, der væsentligt overstiger, hvad  

 der påhviler tjenestemænd i almindelighed, og hvor det ikke drejer sig om en  

 ganske kortvarig periode, finder udvalget, at der herfor bør ydes den  

 pågældende en særlig aftalt godtgørelse i form af fritid eller betaling.
 Udvalget skal herefter indstille, at bestemmelsen i det gældende  

 tjenestetidscirkulære bortfalder, og at der med hensyn til arbejdsbyrden for  

 og godtgørelse for merarbejde til de tjenestemænd, som ikke er omfattet af  

 reglerne om højeste tjenestetid, forholdes som foran anført.
 (* 1) Herunder ikke grundlovsdagen.
 (* 2) jfr. bilaget til denne kundgørelse.
