Bekendtgørelse om betaling af gebyr ved tilladelse til anvendelse af kvægundtagelsen I medfør af § 72, stk. 1, i lov om husdyrbrug og anvendelse af gødning m.v., jf. lovbekendtgørelse nr. 520 af 1. maj 2019, som ændret ved lov nr. 415 af 5. april 2022, fastsættes efter bemyndigelse:
§ 1. Jordbrugsvirksomheder, der har fået tilladelse til at tildele op til 230 kg kvælstof pr. hektar harmoniareal pr. planperiode i henhold til bekendtgørelse om jordbrugsvirksomheders anvendelse af gødning, skal betale et gebyr på 1.600 kr.
Gebyret dækker Landbrugsstyrelsens omkostninger i forbindelse med administration og tilsyn med overholdelse af betingelserne i bilag 2 i bekendtgørelse om jordbrugsvirksomheders anvendelse af gødning.
 § 2. Gebyret forfalder ved påkrav, og betaling skal ske senest 30 dage efter fakturaens dato.
 § 3. Bekendtgørelsen træder i kraft den 1. februar 2023.
