 I forbindelse med principiel tilladelse til etablering af et  

 bølgeenergianlæg har ministeriet godkendt et detailprojekt til forsøgsvis  

 opstilling af et bølgeenergianlæg.
 Efter at ministeriet i brev af 13. februar 1989 havde meddelt principiel  

 tilladelse til etablering af et bølgeenergianlæg ved Hanstholm, har selskabet  

 i brev af 26. juni 1989 ansøgt om endelig godkendelse af et medfulgt  

 detailprojekt til forsøgsvis opstilling af et bølgeenergianlæg ved Hanstholm.
 Ministeriet har i sagens anledning anmodet Farvandsvæsenet og  

 Kystinspektoratet om en udtalelse.
Det fremgår af sagen, at forsøgsanlægget omfatter 1 bølgeenergimaskine,  

 som påregnes udlagt i løbet af august måned i år.
Næste år udlægges endnu 1  

 maskine.
Forsøgsperioden er angivet til 2 år.
 Anlægget udlægges på ca. 30 m vanddybde på positionen 57 grader 08. 80  

 n.br., 8 grader 35. 70 ø-lg. (ca. 2 km nord for Hanstholm Havn). Det består  

 af et flydeelement med 6 m diameter, der med wire er forbundet til en  

 bundkonstruktion med stempelpumpe og turbine/generator.
 De vedlagte beregninger viser, at konstruktionen skulle kunne modstå de i  

 forsøgsperioden forekommende belastninger.
 Det fremgår endvidere af sagen, at Farvandsvæsenet med selskabet  

 ved Christian Scholten har aftalt afmærkning af anlægget.
 I denne anledning skal ministeriet herved meddele tilladelse til  

 etablering af det ansøgte forsøgsanlæg på følgende vilkår: 1.  

 Kabelforbindelsen til land skal være godkendt af Energistyrelsen. 2. Der skal  

 foreligge tilladelse fra Telestyrelsen til krydsning af telekabler. 3.  

 Afstanden til Post og Telegrafvæsenets telekabler må ikke være mindre end 300  

 m. 4. Farvandsvæsenet skal underrettes, hvis tidspunktet for udlægning -  

 ultimo august 1989 - ændres. 5. Den endelige placering af anlæg, afmærkning  

 og stærkstrømskabel skal efter etablering meddeles Farvandsvæsenet,  

 Trafikministeriet og Kystinspektoratet ved en plan. 6. Såfremt anlægget  

 inddrages skal Farvandsvæsenet, Trafikministeriet og Kystinspektoratet  

 underrettes herom. 7. Såfremt anlægget påfører pågældende fiskere tab, samt  

 hvorvidt og i hvilket omfang de bør holdes skadesløse herfor, skal i mangel  

 af mindelig overenskomst afgøres af et i medfør af saltvandsfiskerilovens §  

 4, stk. 3, nedsat nævn. 8. Der må ikke uden Trafikministeriets tilladelse  

 foretages udvidelse af eller ændring på det godkendte anlæg. 9. Ansøgeren  

 skal vedligeholde anlægget i god og forsvarlig stand, samt forpligte sig til  

 at fjerne det fuldstændigt inden udgangen af 1991, dersom forlængelse af  

 driftsperioden ikke efter ansøgning måtte være meddelt.
 10. Endvidere kan anlægget af ministeriet kræves fjernet for ejernes  

 regning, dersom det flytter sig fra positionen og ikke straks bringes på  

 plads, dersom det mod forventning skønnes at genere sejlads eller lignende,  

 eller ministeriet af andre grunde anser en fjernelse for nødvendig.
 11. Til sikkerhed for opfyldelsen af ovenstående vilkår skal der over for  

 ministeriet stilles en bankgaranti på 400.000 kr.
 For tilladelsen gælder i øvrigt:
 a) Tilladelsen fritager ikke ejeren af anlægget for et i forbindelse med  

 dettes tilstedeværelse eventuelt opstående civilretligt ansvar.
 b) Tilladelsen indeholder ingen garanti for de foreslåede konstruktioners  

 sikkerhed eller stabilitet.
