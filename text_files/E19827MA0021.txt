 Et TV-udlejningsselskab rejste spørgsmål om den afgiftsmæssige stilling af  

 de beløb, som det modtager som erstatning for fjernsynsapparater, der er  

 beskadiget, herunder brændt eller stjålet, hos selskabets kunder.
Selskabet udlejer fjernsynsapparater mv på langtidskontrakter, hvoraf bl a  

 fremgår, at de udlejede apparater er selskabets ejendom.
De udlejede  

 apparater kan ikke købes, og lejerne skal holde dem forskriftsmæssigt  

 forsikrede, idet de påtager sig hele ansvaret for skader på apparaterne.
I  

 tilfælde, hvor der opstår en skade på eller tyveri af et lejet apparat,  

 afkræves lejerens forsikringsselskab et erstatningsbeløb.
Såfremt der ikke  

 har været tegnet en dækkende forsikring, eller forsikringen er blevet opsagt  

 eller er ude af kraft, gøres kravet gældende direkte mod lejeren.
Nævnet traf afgørelse om, at der ikke skal svares afgift af sådanne  

 erstatningsbeløb.
Nævnet lagde herved vægt på, at der ikke i forbindelse med  

 forsikringsbegivenhedens indtræden er sket eller skal ske nogen afsætning  

 (leverance) af et TV-apparat til lejeren; lejeren skal ifølge kontrakten  

 alene have leveret en ydelse.
Nævnet lagde endvidere vægt på, at det apparat,  

 der skal erstattes, er et apparat (driftsmiddel) uden afgift.
