 Ved særudstyr forstås et udstyr, som ikke leveres og fejlrettes af  

 teleadministrationerne, men som på de af teleadministrationerne angivne  

 vilkår kan tilsluttes en abonnentinstallation i det offentlige telefonnet.  

 Tilslutning er kun tilladt, hvis udstyret er godkendt af  

 teleadministrationerne som særudstyr.
 Teleadministrationernes godkendelse medfører ingen begrænsning i disses  

 ret til selv at forhandle et godkendt udstyr eller et hertil svarende udstyr.
 I øvrigt gælder for godkendelse følgende betingelser:
 1. Udstyret skal opfylde bestemmelserne i Cirkulære  

 nr. 27 A, »Tekniske krav til særudstyr tilsluttet det offentlige  

 telefonnet«. i det omfang disse krav vedrører egenskaber og forhold ved  

 det pågældende udstyr.
 2. Et eksemplar af udstyret skal stilles til rådighed  

 for undersøgelse og kontrol hos en af teleadministrationerne.
3. Til brug ved den under pkt. 2. nævnte undersøgelse  

 og kontrol skal der leveres fyldestgørende beskrivelse, specifikation,  

 strømskema og monteringstegning samt brugsanvisning for udstyret.
Hvis  

 godkendelse meddeles skal der til teleadministrationerne leveres yderligere  

 indtil 10 eksemplarer af nævnte dokumentation.
 Beskrivelsen skal forklare alle særudstyrets funktioner og med henvisning  

 til strømskema detaljeret redegøre for disse.
 Specifikationen skal i det mindste omfatte de egenskaber, for hvilke der i  

 »Tekniske krav til særudstyr...« er angivet værdier og tolerancer,  

 som vedrører særudstyret, og der skal foreligge en målerapport, som med  

 angivelse af målemetoder og -resultater bekræfter, at »Tekniske krav til  

 særudstyr...« er opfyldt.
 4. Særudstyret skal være mærket tydeligt med fabrikat,  

 typebetegnelse og fabrikationsnummer.
 Særudstyret skal være D-mærket eller registreret hos DEMKO, hvis dette  

 kræves i henhold til danske love og bestemmelser.
 5. Alle særudstyr af en godkendt type skal med hensyn  

 til funktion, strømskema, komponenter og alle andre forhold nøje svare til  

 det af teleadministrationerne kontrollerede eksemplar med samme  

 typebetegnelse.
 Ændringer i særudstyr af en godkendt type skal forelægges og godkendes af  

 teleadministrationerne og kan efter teleadministarationernes skøn medføre  

 såvel ny typebetegnelse som ny undersøgelse og kontrol af særudstyret.
 Såfremt der i et særudstyr konstateres afvigelser fra det kontrollerede  

 eksemplar med samme typebetegnelse, kan godkendelsen af denne type særudstyr  

 inddrages, hvis afvigelserne ikke er godkendt af teleadministrationerne.
 6. Leverandøren af et særudstyr er forpligtet til at  

 give brugeren klar og tydelig dansksproget brugsanvisning for tilslutning og  

 anvendelse af udstyret samt angive, hvor i Danmark udstyret i tilfælde af  

 fejl kan fås fejlrettet.
Teleadministrationernes »Vilkår for anvendelse af særudstyr  

 tilsluttet det offentlige telefonnet« (Cirkulære 27 C) skal være  

 eftertrykt i brugsanvisningen eller være vedlagt denne.
Disse vilkår skal af  

 leverandøren fremhæves over for brugeren.
 7. Ved godkendelse af særudstyr for tilslutning til  

 det offentlige telefonnet påtager teleadministrationerne sig intet ansvar for  

 særudstyrets funktion og kvalitet, men sikrer sig alene i rimelig omfang mod  

 forstyrrelser og ulemper for driften af telefonanlæggene.
 Teleadministrationerne forbeholder sig ret til at ændre den  

 transmissions-, signalerings- og centraltekniske funktion af telefonanlæg med  

 tilknyttede abonnentinstallationer, og de påtager sig ved sådanne ændringer  

 intet ansvar for, at tilsluttet særudstyr forsat er anvendeligt.
 8. Dersom et udstyr ved anvendelsen giver anledning  

 til unødige fejlmeldinger eller til forstyrrelser eller ulemper for driften  

 af telefonanlæggene, kan godkendelsen af denne type særudstyr inddrages,  

 indtil de nødvendige ændringer er foretaget og disse ændringer er godkendt af  

 teleadministrationerne.
 9. Udstyr, der af teleadministrationerne bliver  

 godkendt som særudstyr, tildeles et godkendelsesnummer og skal på et synligt  

 sted påsættes et godkendelsesskilt, som skal købes hos  

 teleadministrationerne, og som er påtrykt teksten:
 10.Særudstyret skal normalt forsynes med en speciel trepolet stikkprop  

 (gennemgangsstik) for tilslutning til telefonnettet og må frit tilsluttes en  

 stikkontakt i en abonnentinstallation.
 Særudstyret kan dog til særlige formål forsynes med en fempolet stikprop  

 for tilslutning til telefonnettet, men må i så fald kun tilsluttes en  

 fempolet stikkontakt med brydekontakter, som på bestilling af abonnenten  

 opsættes af teleadministrationen.
 Anvisning på levering af det nødvendige tilslutningsmateriel vil blive  

 givet sammen med godkendelsen.
11. For undersøgelse og kontrol med henblik på  

 godkendelse af et særudstyr betales en afgift, hvis størrelse er afhængig af,  

 om der er tale om: 1) udstyr uden opkalds- og svarfunktion 2) udstyr med  

 enten opkalds- eller svarfunktion 3) udstyr med både opkalds- og svarfunktion Afgiften skal betales forud for undersøgelsens iværksættelse.
 De for tiden gældende afgifter samt prisen for godkendelsesskilte kan fås  

 opgivet hos teleadministrationerne.
