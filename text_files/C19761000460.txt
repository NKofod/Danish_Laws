VEJLEDNING FOR BYGNING AF BÅDE AF GLASFIBERARMERET POLYESTER såsom:
Redningsbåde, Erhvervsfartøjer, Udlejningsfartøjer og lignende.
INDHOLDSFORTEGNELSE 1. Almindelige bestemmelser 2. Produktions- og lagerlokaler 3. Råmaterialer 4. Arbejdsudførelse og detailudformning 5. Laminaternes mekaniske egenskaber 6. Opdrift 7. Kontrol af arbejdskvalitet 8. Reparation af fejl og skader Appendix I - Godkendelse af armeringsmaterialer 1. Generelt 2. Materialespecifikation - Datablad 3. Oplysninger om virksomheden og produktionen 4. Godkendelsesprøvning 5. Stikprøvekontrol 6. Dokumentation Appendix II - Godkendelse af polyester, gelcoat og topcoat 1. Generelt 2. Materialespecifikation - Datablad 3. Oplysninger om virksomheden og produktionen 4. Godkendelsesprøvning 5. Stikprøvekontrol 6. Dokumentation Denne vejledning er bl.a. udarbejdet på grundlag af de bestemmelser, som  

 en del lande i henhold til EFTA-overenskomsten af 1. juli 1973 (England,  

 Norge, Sverige, Finland, Island, Danmark, Jugoslavien og Portugal) har  

 fastlagt, og som dækker de krav, der må stilles for en gensidig anerkendelse  

 af prøver, inspektion og godkendelse af redningsbåde af glasfiberarmeret  

 polyester, herefter benævnt GRP, samt på grundlag af de bestemmelser, der er  

 indeholdt i de nordiske regler »Regler for bygning og certificering af  

 både af GRP«.
1. Almindelige bestemmelser 1.1. Vejledningen omfatter kun anvisninger for fremstilling af selve båden  

 samt betingelser til værkstedet og de benyttede materialer, men der må med  

 hensyn til bådens udformning, dimensionering, stabilitet og udrustning m.v.  

 henvises til derom gældende bestemmelser i handelsministeriets bekendtgørelse  

 nr. 173 af 21. maj 1965 samt gældende udgaver af »Skibstilsynets  

 Meddelelser«.
 Vejledningen er fortrinsvis udarbejdet med henblik på både, der  

 fremstilles ved håndoplægning af glasfibermateriale, imprægneret med  

 polyesterharpiks.
 1.2. Såfremt der ønskes benyttet andre tekniske fremgangsmåder (f.eks.  

 opbygning ved sprøjtning), skal fuldstændige oplysninger herfor forelægges  

 direktoratet, forinden fabrikation påbegyndes.
 1.3. Kemiske reaktioner betinger i væsentlig udstrækning, hvorvidt de  

 produktionsmetoder, der benyttes ved polyesterkonstruktioner, falder  

 tilfredsstillende ud, hvilket medfører, at man nøje må overholde de  

 anvisninger, der er givet af polyesterfabrikanterne.
 1.4. Forinden fabrikationen påbegyndes, skal virksomheden godkendes af  

 direktoratet, som vil påse, at virksomheden råder over egnede lokaler, og om  

 den råder over arbejdskraft med de nøvendige kvalifikationer.
 Såfremt et anerkendt klassifikationsselskab har godkendt virksomheden, vil  

 denne godkendelse blive accepteret af danske myndigheder mod forevisning af  

 klassifikationsselskabets godkendelsesattest.
Skibstilsynet skal til enhver tid have adgang til virksomheden for kontrol  

 af, at de for godkendelsen stillede betingelser overholdes.
Godkendelsen  

 ophører, når der ikke længere foregår produktion under kontrol af klasse  

 eller myndigheder, eller når de betingelser, der er stillet for godkendelsen,  

 misligholdes.
2. Produktions- og lagerlokaler 2.1. Produktionslokalerne skal være således udstyret og indrettet, at  

 materialeleverandørernes forskrifter for såvel behandling af materialerne,  

 lamineringsprocessen og hærdebetingelserne kan opfyldes.
2.2. Temperaturen i støberilokalerne må ikke være lavere end 18 grader C  

 og må ikke variere mere end plus/minus 3 grader C fra middeltemperaturen i  

 løbet af et døgn.
Den foreskrevne temperatur skal kunne holdes uafhængig af  

 den udvendige temperatur.
2.3. Den relative luftfugtighed må ikke overstige 80 pct.
Dersom der i  

 lokalet anvendes laminering ved sprøjtning, må den relative luftfugtighed  

 ikke være mindre end 40 pct.
Den foreskrevne luftfugtighed skal kunne holdes  

 uafhængig af fugtighed og temperatur udenfor.
2.4. Temperatur og relativ fugtighed skal registreres regelmæssigt og  

 journalføres, fortrinsvis med mindst en termohydrograf for hver 1500 kvm,  

 hvor lamineringsarbejde foregår.
Placeringen skal være så neutral som mulig i  

 rummet.
 2.5. Træk gennem døre, vinduer etc. og direkte sollys må ikke forekomme på  

 steder, hvor lamineringsarbejde og hærdeprocesser foregår.
 2.6. Produktionslokalerne skal holdes rene og mest muligt frie for støv  

 således, at råmaterialer og forme ikke forurenes.
 2.7. Ventilationsanlægget skal være således indrettet, at hærdeprocessen  

 og laminatets endelige styrenindhold ikke påvirkes negativt og hæmmer  

 laminatets udhærdning.
 2.8. Lagerlokaler skal være udstyret og arrangeret således, at  

 materialeleverandørens forskrifter med hensyn til lagring og behandling af  

 råmaterialerne kan overholdes.
2.9. Lagerlokaler for glasfiber skal holdes rene og mest muligt frie for  

 støv således, at råmaterialerne ikke forurenes.
Glasfibermaterialet bør, hvis  

 ikke andet er foreskrevet af materialeleverandøren, før det overføres til  

 produktionslokalet, lagres i mindst to døgn i et lagerlokale med en lavere  

 relativ fugtighed end i produktionslokalet og i en temperatur, som mindst er  

 2 grader C højere end temperaturen i produktionslokalet.
Dersom en sådan  

 lagring af glasfibermaterialet ikke er mulig, skal dette lagres i mindst to  

 døgn i lokaler med samme miljø som i støberilokalet.
3. Råmaterialer 3.1. Råmaterialer såsom gelcoat, polyester og glasarmering skal være  

 godkendte enten af direktoratet eller af et anerkendt klassifikationsselskab.
 En prøvemetode for godkendelse af armeringsmaterialer er angivet i  

 Appendix I, men andre ækvivalente metoder kan tillades.
 Det færdige laminat i redningsbåde skal, udover at opfylde de under pkt. 5  

 og i Appendix I stillede krav, besidde de for selvslukning nødvendige  

 egenskaber, som angivet under pkt. 7.2.
3.2. Gelcoaten skal være godkendt efter krav, fastsat i Appendix II.  

 Gelcoaten skal have en større duktilitet end den benyttede polyester.
Dette  

 krav anses for imødekommet, når forskellen mellem gelcoatens brudforlængelse  

 og den benyttede polyesters brudforlængelse (uden glasfiberarmering) er  

 mindst 1 pct.
Pigment og fyldstof skal være således, at separation ikke finder sted,  

 hverken ved sprøjtning eller påstrygning.
Gelcoatens lagringstid skal ligge  

 inden for de grænser, som er foreskrevet af materialeleverandøren.
3.3. Polyester skal være passende for laminater, som er i stand til at  

 modstå temperaturer inden for området plus 66 grader C til minus 30 grader C,  

 og polyesteren skal være godkendt i henhold til kravene fastsat i Appendix II  

 eller British Standard 3532 »Specification for unsaturated Polyester  

 Resin Systems for low Pressure Fibre reinforced Plastics«, undtaget  

 herfra er, at maximum absorbering af støbt polyester, bestemt ved prøvemetode  

 502G af BS 2783, ikke overstiger 16,5 mg.
Direktoratet kan godkende  

 tilsvarende nationale eller internationale standards.
Polyester skal have en brudforlængelse på mindst 1,5 pct.
Brugen af  

 tilsætningsstoffer skal holdes på et minimum, og disse må ikke benyttes ud  

 over det, som er påkrævet for nødvendig tixotropi og for at opnå de for  

 selvslukning nødvendige egenskaber.
 Hærder/akcelerator-system skal vælges med henblik på polyesterens  

 reaktivitet og i overensstemmelse med leverandørens anvisninger.
 Varmeudviklingen ved hærdningen skal holdes på et forsvarligt niveau.  

 Hærder/akceleratormængden skal ligge inden for de grænser, leverandøren  

 foreskriver.
 Polyesterens lagringstid skal ligge inden for de grænser, som er  

 foreskrevet af leverandøren.
3.4. Armeringsmaterialer Glasfibermaterialet skal være godkendt efter krav, fastsat i Appendix I  

 eller følgende British Standards:
BS 3496 - »Glass fibre chopped strand mats for the reinforcement of  

 polyester resin systems« BS 3396 - »Woven glass fibre fabrics for plastics reinforcement« Part 1 Loom state fabrics Part 2 Desized fabrics Part 3 Finished fabrics for use with polyester resin systems BS 3691 - »Glass fibre rovings for the reinforcement of resin  

 systems« BS 3749 - »Woven glass fibre rovings fabrics for the reinforcement of  

 polyester resin systems« Glasfibermåtter (chopped strand mats) skal bruges til selve oplægningen og  

 må ikke have en større nominel vægt end 900 g/kvm og skal have en finish, som  

 giver tilfredsstillende binding til polyesteren.
 Vævede måtter, vævet roving og envejs roving kan efer direktoratets skøn  

 benyttes til sådanne dele, som anses for egnet til deres anvendelse.
3.5. Træ- og metalindlæg skal være af egnet materiale.
Almindeligt træ  

 skal benyttes mindst muligt.
Finer skal tilfredsstille kravene, fastsat i BS  

 1455-1963 klasse W.B.P.
 3.6. Topcoat skal være godkendt efter krav, fastsat i Appendix II.
4. Arbejdsudførelse og detailudformning 4.1. Generelt Gelcoat skal påføres i en tykkelse af 0,3 - 0,5 mm og bør sprøjtes.
Det må  

 undgås, at gelcoaten »løber« efter påføringen.
Gelcoaten må ikke  

 hærde mere end 24 timer, før laminatopbygnigen starter.
Konstruktionsdele  

 skal i almindelighed udføres med laminering ved håndoplæg og/eller laminering  

 ved sprøjtning.
Andre formningsmetoder vil kunne godkendes, efter at  

 udførlige prøver er foretaget med tilfredsstillende resultat.
Laminering af vigtige skrogdele skal udføres af øvede personer.  

 Producenten er ansvarlig for, at dette arbejde sker under tilsyn af en  

 arbejdsleder, som har erfaring i at vurdere arbejdsudførelsen og bedømme  

 kvaliteten af det færdige laminat.
Producenten er endvidere ansvarlig for, at  

 produktionen svarer til reglerne.
 Store konstruktionsdele skal understøttes forsvarligt efter, at de er  

 taget ud af formen, og ekstra godt, hvis de skal udrustes eller/og udbygges  

 videre.
Indstøbning af afstivning, skodder, aptering etc. skal fortrinsvis udføres  

 i vådt laminat.
Indstøbning af styrkekomponenter på helt eller delvis hærdet  

 laminat må ikke ske på polyesterrig overflade.
Overfladen skal være ren og  

 fri for voks.
Laminatets inderside, som kan blive udsat for vand, skal påføres en egnet  

 overfladebelægning (f.eks. topcoat), som beskytter laminaterne.
Afstivning,  

 skodder og aptering, som er indstøbt i disse laminater, skal også påføres  

 tilstrækkelig topcoat.
Hvor kanten af et laminat forbliver ubeskyttet, skal kanten dækkes med  

 polyester, og om muligt, armeres med mindst et lag måtte.
Efter afsluttet  

 laminering skal laminatet hærde i mindst to døgn under samme betingelser som  

 angivet for støberilokaler.
Hvor dette ikke er praktisk muligt, skal et  

 specielt anlæg for efterhærdning installeres.
Dette anlæg skal godkendes.
 4.2. Laminering ved håndoplægning.
Glasarmeringen skal lægges ind i den godkendte rækkefølge.
Yderst mod  

 gelcoaten skal lægges et lag let måtte eller finmasket dug.
 Der skal normalt kun indlægges et armeringslag ad gangen, og der skal  

 påføres polyester på hvert lag.
I intet tilfælde må der påføres mere end 2 lag ad gangen, og  

 overflademåtte eller væv skal altid påføres særskilt.
Overlapning af to lag  

 glasfiber må ikke være mindre end 50 mm.
Gas- og luftindeslutninger skal  

 arbejdes ud af laminatet, før end næste lag lægges på.
Udvalsningen af de  

 enkelte lag skal udføres omhyggeligt, og forsigtighed skal udvises ved skarpe  

 overgange og hjørner.
Tidsintervallet mellem oplæg af hvert lag forstærkninger skal ligge inden  

 for de grænser, som materialeleverandøren foreskriver.
Ved tykke laminater  

 skal påses, at tidsintervallet ikke bliver så lille, at der opstår for stor  

 eksoterm varmeudvikling.
 4.3. Laminering ved sprøjtning.
Med sprøjtelaminering forstås påføring af polyester og glasarmering  

 samtidig.
Virksomheder, som anvender sprøjtelaminering, skal godkendes  

 specielt for dette.
 Ved vurderingen for godkendelse af sprøjteproduktion vil der særligt blive  

 lagt vægt på produktionsoplæg, ventilationsudstyr, virksomhedens interne  

 kontrol og andre forhold, som har betydning for produktionsresultatet.  

 Sprøjtelaminering af skrog, dæk og andre styrkedele må kun udføres af  

 godkendte operatører.
Ved sprøjtelaminering skal der benyttes udstyr, som giver en jævn og  

 homogen laminatopbygning med ensartet glasindhold over hele  

 eksponeringsfladen.
Eventuelle doseringsanordninger skal være således, at de  

 sikrer en jævn tilførsel af tilsætningsstoffer til polyesteren.
Ved sprøjtelaminering skal påføringen ske jævnt over hele overfladen.
Der  

 skal foretages regelmæssige udvalsninger af de påsprøjtede lag.
Nærmest  

 gelcoaten skal udvalsning ske ved ca. 1 mm færdig laminattykkelse, senere  

 mindst for hver 2 mm færdig laminattykkelse.
Udvalsningen skal ske  

 omhyggeligt for at sikre en god sammenpresning og for fjernelse af gas- og  

 luftindeslutninger, og forsigtighed skal udvises ved skarpe overgange og  

 hjørner.
4.4. Detailudformning Konstruktioner i GRP bør udformes med gode afrundinger uden skarpe kærv.  

 Hvor dette ikke kan undgås, skal der overstøbes eller der skal kompenseres  

 ved indlægning af ekstra forstærkningsstrimler.
Formgivningen må ikke være  

 for kompliceret, og der skal undgås konstruktioner, som vanskeliggør tilsyn  

 og reparation.
 Konstruktioner, som resulterer i trækpåvirkninger vinkelret på laminatet,  

 skal undgås.
Afstivning, skodder, aptering etc., som indstøbes til side- og  

 bundlaminat, skal overstøbes med mindst 2 mm laminat.
Laminater med  

 forskellig tykkelse skal have en jævn overgang på mindst 20 gange  

 tykkelsesforskellen og for højt belastede laminater mindst 40 gange  

 tykkelsesforskellen.
 4.5. Forbindelser, generelt.
 Alle forbindelser skal være lette at forme og kontrollere, og de skal  

 udformes på en måde, som ikke giver fare for delaminering af de laminater,  

 som forbindes.
 4.6. Nagle- og bolteforbindelser.
 Nagler og bolte skal være af et ikke-korroderende metal eller være  

 korrosionsbeskyttet.
Huller for nagler og bolte skal bores og skal have samme diameter som  

 nagle eller bolt.
Afstanden fra hulcenter til laminatkant skal være mindst  

 2,5 huldiametre for nagler og mindst 3 huldiametre for bolte.
 Nagledelingen skal være mindst 2,5 huldiametre.
 Boltedelingen skal være mindst 3 huldiametre.
Boltens hoved og møtrik skal have underlagsskive med en udvendig diameter  

 på mindst 2 gange huldiameteren og en tykkelse på mindst 0,1 gange  

 huldiameteren, min. 0,5 mm.
Hvis dimensionerne af boltens hoved  

 tilfredsstiller kravet til underlagsskive, kan denne sløjfes.
På hårdt  

 påvirkede detailler kan der kræves større underlagsskiver.
 Ved vandtætte forbindelser skal nagle/bolt påføres tætningsmateriale før  

 montage og sikres efter montage.
 4.7. Skrueforbindelser.
Skrueforbindelser kan benyttes ved let belastede dele, eller hvor  

 gennemgående bolt-/nagleforbindelse ikke kan bruges.
Skruer skal anbringes  

 mest muligt vinkelret på laminatet.
 Laminat, som danner skruefæste, skal have tilstrækkelig tykkelse (mindst 6  

 mm), eller der skal monteres andet skruefæste i eller på bagsiden af  

 laminatet.
5. Laminaternes mekaniske egenskaber 5.1. Generelt.
 Dersom en producent kan påvise bedre mekaniske egenskaber ved at anvende  

 andre armeringsoplæg end glasfibermåtter, kan der i hvert enkelt tilfælde  

 godkendes reducerede dimensioner.
 5.2. Mekaniske egenskaber.
 Færdig afhærdede laminater skal mindst tilfredsstille følgende krav til  

 mekaniske egenskaber:
 Strækstyke og elasticitetsmodul Eb bestemmes i overensstemmelse med ISO/R  

 527-1966.
 Bøjestyrke og elasticitetsmodul Eb bestemmese i overensstemmelse med ISO/R  

 178-1961.
Middelværdien af resultaterne fra prøvningen ifølge 5.2. skal opfylde de  

 givne krav.
Mindst 70 pct. af enkeltværdierne skal opfylde kravene.
 5.3. Glasindholdet i udhærdede laminater skal være min. 27 vægtprocent og  

 max. 40 vægtprocent målt i henhold til ISO/R 1172-1970. Glasindholdet i  

 laminatet bør ikke variere med mere end 4 pct.
Samtlige enkeltværdier skal opfylde de givne krav.
Prøvernes antal efter  

 godkendelse reduceres til to.
 6. Opdrift.
6.1. Opdriftsmaterialer, bortset fra metalkasser, skal være godkendt af  

 direktoratet med hensyn til vandabsorbering, modstand mod brand, afgivning af  

 gas ved forbrænding og dets egenskaber i forbindelse med andre  

 konstruktionsmaterialer.
De skal desuden være resistente mod:
1. Uraffineret olie 2. Brændselsolie 3. Dieselolie 4. Benzin 5. Petroleum Såfremt skum anvendes som opdrift i luftkasserne, skal det færdige produkt  

 have »lukkede celler«, der forhindrer vandabsorbation.
De til  

 enhver tid godkendte opdriftsmaterialer er angivet i Skibstilsynets  

 Godkendelsesbog.
 7. Kontrol af arbejdskvalitet.
7.1 Forsøgslaminat Forinden produktionen af både af GRP påbegyndes, skal producenten  

 fremstille et forsøgslaminat for skibstilsynets godkendelse.
Laminatet skal være fladt, 305 mm, kvadratisk og udført med tre 600 gr/kvm  

 (eller tilsvarende) glasfibermåtte.
Glasfibermåtten, polyesterblandingen,  

 polyester-glasmængden, gelcoat og betingelserne for fremstillingen af dette  

 laminat skal undersøges og være i overensstemmelse med materialet og  

 arbejdsmetoder for den pågældende båd samt kunne opfylde de under pkt. 5  

 anførte minimumskrav til mekaniske egenskaber.
7.2. Selvlukkende oplæg Stykker, der skal anvendes til denne prøve, skal udskæres fra et  

 forsøgslaminat som beskrevet under pkt. 7.1 Det selvslukkende element skal  

 være iblandet hele laminatet, incl. gelcoat, og for at opnå dette benyttes  

 enten en af skibstilsynet godkendt selvslukkende polyester, som den leveres  

 af polyesterfabrikanten, eller brandhæmmende stoffer kan tilføjes af  

 bådebyggeren til ikke-selvslukkende polyester, der skal være godkendt af  

 skibstilsynet.
Tre prøvelaminater, hvert ca. 150 mm langt og 13 mm bredt,  

 skal bruges til denne prøve, der skal prøves i fri luft.
Hvert prøveemne skal  

 være mærket med en punkteret linie 25 mm fra den ene ende.
Den anden ende  

 skal indspændes og understøttes således, at længdeaksen af prøveemnet er  

 vandret og tværaksen drejet 45 grader med vandret.
Under prøveemnet skal der være fastspændt et stykke rent trådnet, 18  

 masker pr. 25 mm, omkring 130 mm, kvadrat i vandret position, 6 1/2 mm under  

 kanten af prøveemnet og med 13 mm af prøveemnet strækkende sig ud over kanten  

 af nettet.
En bunsenbrænder (1 mm minimum udv. diameter) med en klar flamme  

 13 mm til 19 mm i højden skal placeres under den frie ende af prøveemnet.
Efter 30 sekunder skal flammen fra bunsenbrænderen fjernes, og prøveemnet  

 have lov til at brænde.
Hvis flammen på dette emne slukkes, før den når 25  

 mm-mærket, skal brænderen igen placeres under den frie ende for en periode af  

 30 sekunder umiddelbart følgende slukningen af den første flamme.
Hvis  

 flammen atter slukkes, før den når 25 mm-mærket på hver af de tre prøveemner,  

 skal prøvestykket, fra hvilket emnerne er skåret ud, betragtes som  

 selvslukkende.
8. Reparation af fejl og skader 8.1. Reparationer af større omfang skal altid foregå på et godkendt  

 værksted under samme lokalemæssige forhold og med materialer, som angivet  

 under de foregående punkter i denne vejledning.
 I de tilfælde, hvor beskadiget laminat har været udsat for fugt- og  

 vandindtrængen, skal dette før reparationens påbegyndelse udtørres  

 omhyggeligt.
 8.2. Større reparationer.
Hvor laminatet har fået svære beskadigelser eller direkte gennemgående  

 brud, skal alt beskadiget materiale bortskæres ud til absolut helt fejlfrit  

 laminat, hvis kanter skærpes i en bredde på mindst 4 gange den oprindelige  

 laminatstykkelse.
Herudover skal det intakte laminat renses og slibes  

 omhyggeligt i hele det område, hvor nyt glasfiberlaminat skal pålægges.
 Når det beskadigede område er blevet gendannet ved lagvis oplægning af  

 glasfibermåtter til samme tykkelse som det oprindelige laminat ved hjælp af  

 en midlertidig form, påføres hele området på den indvendige side to lag  

 måtter, som skal strække sig mindst 75 mm uden for reparationsstedet på alle  

 sider.
 For at den udvendige overflade kan blive så glat som mulig, skal  

 overgangen mellem nyt og bestående laminat afslibes, og en overflademåtte  

 påføres hele området.
 8.3. Mindre reparationer.
Hvor laminatet har fået mindre skader såsom afskrabninger i  

 glasfiberarmeringens overflade, som ikke på noget sted er gennemgående, skal  

 løs polyester og armering fjernes, hvorefter det beskadigede område opkradses  

 let, renses for støv og tørres grundigt.
Herudover skal det intakte laminat  

 renses og slibes omhyggeligt i hele det område, hvor nyt glasfiberlaminat  

 skal pålægges.
 Armering og polyester påføres herefter lagvis i det omfang, der er  

 nødvendigt for at opnå den oprindelige laminatstykkelse, og lagene skal  

 strække sig ud over det beskadigede område for at tilvejebringe en ensartet  

 overflade.
 8.4. Reparationer af skader i overfladen.
 Såfremt gelcoatlaget kun har lette afskrabninger eller revner, slibes det  

 berørte område i fornødent omfang og behandles, som anført i pkt. 8.5.
 8.5. Efterbehandling.
Når reparationerne er tilendebragt i henhold til de foregående punkter,  

 påføres den indvendige overflade topcoat, medens den udvendige overflade  

 slibes grundigt.
Hvor det anses for nødvendigt at spartle nyt og berørt  

 laminat, skal der anvendes en spartelmasse på polyesterbasis, hvorefter der i  

 alle tilfælde afsluttes med en påføring af gelcoat.
APPENDIX I Program for godkendelse af armeringsmaterialer til brug ved bygning af  

 både i glasfiberarmeret polyester 1. GENERELT Ved ansøgning om godkendelse af armeringsmaterialer skal følgende  

 indsendes for vurdering:
Datablad med oplysninger i henhold til pkt. 2 Oplysninger om virksomheden og produktionen i henhold til det, som er  

 angivet i pkt. 3.
 Hvis de specifikationer, som er angivet på databladet, og producentens  

 produktionsoplæg godkendes, udføres godkendelsesprøvning af det aktuelle  

 produkt som beskrevet i pkt. 4.
Godkendelse gives for en periode på max. 5 år.
Under en  

 godkendelsesperiode skal der udføres stikprøvekontrol ifølge pkt. 5. Hvis  

 producenten inden for godkendelsesperioden forandrer en kvalitets  

 sammensætning, skal dette rapporteres, og ny godkendelsesprøvning kan kræves  

 udført.
Ved udløbet af perioden må producenten søge om fornyet godkendelse,  

 som normalt vil blive vurderet på grundlag af en stikprøvekontrol.
2. MATERIALESPECIFIKATION - DATABLAD Producenten skal indsende datablad med alle oplysninger om nødvendige  

 materialespecifikationer for en god karakterisering af den aktuelle kvalitet.  

 Databladet skal mindst indeholde de data, som er sat som krav i pkt. 4.2.
 3. OPLYSNINGER OM VIRKSOMHEDEN OG PRODUKTIONEN.
 Der skal indsendes oplysninger om følgende forhold vedrørende  

 produktionen:
3.1. Råvarer Den kontrol, som udføres for de forskellige råvarer, og omfanget af denne  

 kontrol.
3.2. Produktion Produktionsudstyr og fremstillingsproces som benyttes.
 (Kun generel beskrivelse).
3.3 Produktionskontrol De prøvninger, som bliver udført i den løbende produktion, de standarder  

 prøvningerne udføres efter, omfanget af disse prøvninger og på hvilket trin i  

 produktionen prøvningerne foregår.
 Det benyttede prøveudstyr må også angives.
3.4. Identifikation Producentens system for identifikation af de forskellige produkter gennem  

 produktionsprocessen.
4. GODKENDELSESPRØVNING 4.1. Generelt I forbindelse med en godkendelsesprøvning skal virksomheden inspiceres.
 De krav, som er specificeret under pkt. 4.2., skal kontrolleres enten af  

 et godkendt laboratorium eller, hvis producenten ønsker det, i hans  

 laboratorier i overværelse af den tilsynsførende og efter aftale med denne.
 Hvis nogle af de krav, som er angivet i pkt. 4.2., ikke opfyldes ved  

 første gangs prøvningen, kan produktet godkendes, hvis producenten kan  

 dokumentere, at alle de prøvninger, som er udført i de foregående 4 uger,  

 ligger inden for de specificerede krav og hvis fornyet prøvning giver  

 tilfredsstillende resultat.
 Andre standardiserede prøvemetoder end dem, der er angivet under 4.2., kan  

 benyttes efter aftale.
4.2. Krav til armeringsmaterialer Efterfølgende krav gælder for glasfiberarmering.
Der forlanges E-glaskvalitet, hvor summen af Na2O og K2O skal være mindre  

 end 1 pct.
Der skal fremlægges analysecertifikat på kemisk sammensætning  

 eller udføres kemisk analyse, som viser, at kravene til E-glas er opfyldt  

 (SiO2 52-56 pct., CaO 16-25 pct., Al2O3 12-16 pct., b2O3 6-12 pct., Na2O plus  

 K2O 0-1 pct. og MgO 0-6 pct.). Fiber af anden glaskvalitet med lige så gode  

 eller bedre mekaniske egenskaber og hydrolytisk resistens kan bruges efter  

 speciel aftale.
Glasfibrene skal være produceret som kontinuerlige fibre.
Der skal  

 benyttes hæftemidler af typerne silanforbindelser eller komplekse  

 kromforbindelser.
 For de enkelte produkter skal følgende ekstrakrav tilfredsstilles:
Roving Fugtighedsindhold: Max. 0,2 pct. ved levering.
Prøvningen udføres efter  

 ASTM D2654-67T, procedure 1.
Glødningstab: Producentens nominelle værdi plus/minus producentens  

 tolerancegrænser.
Prøvningen udføres efter ASTM D578-61. Tolerancegrænserne  

 for de enkelte rovingtyper skal godkendes i hvert enkelt tilfælde.
 Rovingvægt: Producentens nominelle værdi plus/minus 10 pct.
 Prøvningen udføres efter ASTM D578-61.
For roving, som skal bruges til sprøjtning, skal der i overværelse af den  

 tilsynsførende udførs en funktionskontrol, som viser, at den er egnet til  

 dette.
Huggede fibre skal have en minimumslængde på 15 mm.
Måtter, pulverbundet og emulsionsbundet Fugtighedsindhold: Max. 0,2 pct. ved levering ved pulverbundet måtte.
 Max. 0,3 pct. ved levering ved emulsionsbundet måtte.
Glødningstab: Producentens nominelle værdi plus/minus producentens  

 tolerancegrænser ved pulver- og emulsionsbundet måtte.
Tolerancegrænserne for  

 de enkelte måttetyper skal godkendes i hvert enkelt tilfælde.
 Prøvningerne udføres som følger:
En prøve af måtten 305 gange 305 mm holdes i 10-12 min. i en ovn ved  

 temperatur 625 plus/minus 25 grader C.
Andre dimensioner end 305 gange 305 mm  

 kan også benyttes forudsat, at fladeindholdet bliver tilsvarende.
 Prøven vejes før og efter opvarmning med en nøjagtighed på 0,01 g.  

 Middelværdien af 5 prøvninger lægges til grund for vurderingen.
 Vægt pr. fladeenhed: Producentens nominelle værdi plus/minus 10 pct.
 Prøvningen udføres efter ASTM D1910-64.
 Andre metoder, tilsvarende ASTM D1910, vil også kunne blive godtaget.
Væv Fugtighedsindhold: Max. 0,2 pct. ved levering.
Prøvningen udføres efter  

 ASTM D2654-67T, procedure 1.
Glødningstab: Producentens nominelle værdi plus/minus producentens  

 tolerancegrænser.
Prøvningen udføres efter ASTM D579-66. Tolerancegrænserne  

 for de enkelte vævtyper skal godkendes i hvert enkelt tilfælde.
 Vægt pr. fladeenhed: Producentens nominelle værdi plus/minus 10 pct.
 Prøvningen udføres efter ASTM D579-66.
5. STIKPRØVEKONTROL Under en godkendelsesperiode skal der udføres stikprøvekontrol.  

 Kontrolrapporter fra de forskellige kontrolpunkter skal være tilgængelige for  

 den tilsynsførende, inden for den tidsperiode godkendelsen er løbende.
Stikprøvekontrollen skal omfatte prøvning af fugtighedsindhold, rovingvægt  

 eller vægt pr. fladeenhed og glødningstab.
De krav, som gælder for  

 godkendelsesprøvningen, skal tilfredsstilles.
 Stikprøvekontrollen skal udføres efter de samme regler, som gælder for  

 godkendelsesprøvningen, se pkt. 4.1.
 Hvis en stikprøvekontrol ikke tilfredsstiller kravene, kan godkendelsen  

 fortsat gælde, hvis producenten dokumenterer, at alle de prøvninger, som er  

 udført i de foregående 4 uger, ligger inden for de specificerede krav, og  

 hvis stikprøvemæssig ekstraprøve giver tilfredsstillende resultat.
 Foruden de prøvninger, der udføres ved stikprøvekontrollen, kan der  

 forlanges udtaget prøver fra produktionen, som oversendes for kontrol i  

 laboratorier.
6. DOKUMENTATION 6.1. Generelt Med hver levering skal der følge et certifikat, som udfyldes af  

 producenten.
Værdierne, som angives på certifikatet, skal være fra prøvning  

 af det aktuelle leveringsparti eller af tilsvarende produkter på samme måde  

 og i samme tidsrum.
6.2. Certifikat Certifikatets udformning skal forelægges den tilsynsførende til  

 godkendelse.
 6.2.1. Certifikatet skal indeholde følgende data:
Certifikatnr. og dato Produktionsbetegnelse Dimension og antal Værdier for fugtighedsindhold, glødningstab og rovingvægt eller vægt pr.  

 fladeenhed Underskrift af virksomhedens leder eller af den, han bemyndiger.
APPENDIX II Program for godkendelse af polyester, gelcoat og topcoat til brug ved  

 bygning af både i glasfiberarmeret polyester 1. GENERELT Ved ansøgning om godkendelse af polyester- og gelcoatkvaliteter skal  

 følgende indsendes for vurdering:
Datablad med oplysninger i henhold til pkt. 2 Oplysninger om virksomheden og produktionen i henhold til det, der er  

 angivet i pkt. 3.
 Hvis de specifikationer, som er angivet på databladet og producentens  

 produktionsoplæg godkendes, udføres godkendelsesprøvning af det aktuelle  

 produkt som beskrevet i pkt. 4.
Godkendelse gives for en periode på max. 5 år.
Under en  

 godkendelsesperiode skal der udføres stikprøvekontrol ifølge pkt. 5. Hvis  

 producenten inden for godkendelsesperioden forandrer en kvalitets  

 sammensætning, skal dette rapporteres, og nye godkendelsesprøvning kan kræves  

 udført.
Ved udløbet af perioden må producenten søge om fornyet godkendelse,  

 som normalt vil blive vurderet på grundlag af en stikprøvekontrol.
2. MATERIALESPECIFIKATION - DATABLAD Producenten skal indsende datablad med alle oplysninger om nødvendige  

 materialespecifikationer for en god karakterisering af den aktuelle kvalitet.  

 Databladet må mindst indeholde de data, som er krævet i pkt. 4.2., 4.3. og  

 4.4.
3. OPLYSNINGER OM VIRKSOMHEDEN OG PRODUKTIONEN Der skal indsendes oplysninger om følgende forhold vedrørende  

 produktionen:
3.1. Råvarer Den kontrol, som udføres med de forskellige råvarer og omfanget af denne,  

 omfatter følgende:
3.2. Produktion Produktionsudstyr og fremstillingsproces, som benyttes (kun generel  

 beskrivelse).
3.3. Produktionskontrol De prøvninger, som bliver udført i den løbende produktion, de standarder  

 prøvningerne udføres efter, omfanget af disse prøvninger og på hvilket trin i  

 produktionen, prøvningerne foregår.
Det benyttede prøveudstyr må også  

 angives.
3.4. Identifikation Producentens system for identifikation af de forskellige produkter gennem  

 produktionsprocessen.
4. GODKENDELSESPRØVNING 4.1. Generelt I forbindelse med en godkendelsesprøvning skal virksomheden inspiceres.
 De krav, som er specificeret under pkt. 4.2., 4.3. og 4.4., skal  

 kontrolleres af et godkendt laboratorium eller, hvis producenten ønsker det,  

 i hans laboratorier i overværelse af den tilsynsførende.
 Hvis nogle af de krav, som er angivet i pkt. 4.2., 4.3. og 4.4., ikke  

 opfyldes ved første gangs prøvning, kan produktet alligevel godkendes, hvis  

 producenten kan dokumentere, at alle de prøvninger, som er udført i de  

 foregående 4 uger, ligger inden for de specificerede krav, og hvis fornyet  

 prøvning giver tilfredsstillende resultat.
De angivne krav i pkt. 4.2., 4.3. og 4.4. skal kontrolleres efter  

 standardiserede prøvningsmetoder.
ISO-Standard skal fortrinsvis benyttes,  

 hvor disse findes, desuden kan ASTM DIN og SPI-standarder benyttes.
4.2. Polyester Polyesteren skal være egnet for laminering ved håndoplægning eller  

 laminering ved sprøjtestøbning.
Den skal have gode fugte-egenskaber og hærde  

 tilfredsstillende ved almindelig rumtemperatur.
4.2.1. Fysikalske egenskaber i flydende tilstand ved rumtemperatur Spec. vægt: Producentens specificerede værdi.
 Viskositet: Producentens nominelle værdi plus/minus 20 pct.
Viskositet bestemmes på tiksotrope typer ved tilnærmet fuld nedbrydning af  

 tiksotropi med Kon plus Plate viskosimeter.
Ved minimal nedbrydning af  

 tiksotropi med f.eks.
Brookfield viskosimeter.
 Syretal: Producentens nominelle værdi plus/minus 10 pct.
 Monomerindhold (sædvanligvis styren): Producentens nominelle værdi  

 plus/minus 2 pct.
 Mineralindhold: - I området under 5 pct.
 Producentens nominelle værdi plus/minus 20 pct.
 - I området over 5 pct.
 Genstand for speciel aftale.
 Geltid: Producentens specificerede værdi.
 Hydroksyltal: Producentens nominelle værdi plus/minus 20 pct.
4.2.2. Fysikalske egenskaber i hærdet tilstand ved rumtemperatur Krympning under hærdning: Producentens specificerede værdi Spec. vægt: Producentens specificerede værdi.
 Hårdhed: Minimum 40 Barcol (GYZJ 934-1).
 Prøvningen udføres i overensstemmelse med ASTM D2583-67. Prøvningen skal  

 udføres med afhærdede prøver med angivne hærdebetingelser, tidligst 25 timer  

 efter fremstilling af pladen.
 Blødgøringsgrad: Producentens nominelle værdi plus/minus 5 pct.
 Vandabsorbtion: Max. 100 mg/prøvestykke efter at et fuldt afhærdet laminat  

 har været ekspaneret i kunstigt søvand (DIN 50900) i 28 døgn.
 Prøvningen udføres i overensstemmelse med ISO/R 62-1958. Dimensionerne af  

 prøvestykket skal være 50 x 50 x 5 mm plus/minus 1 x 1 x 0,5 mm.
 Mekaniske egenskaber:
Trækstyrke: Min. 450 kg/kvcm Bøjestyrke: Min. 800 kg/kvcm Brudforlængelse: Min. 1,5 pct. (ISO/R 527-1966) E-modul: Min. 30.000 kp/kvcm 4.3. Gelcoat Gelcoat skal være fremstillet af polyester.
Gelcoat skal hærde  

 tilfredsstillende ved almindelig rumtemperatur.
Hvis ikke specielle forhold  

 (sprøjteudstyr, konstruktion og sprøjteteknik) foreskriver en bestemt  

 polyester, forlanges generelt gelcoat på isoftalsyre basis.
Brug af anden  

 type skal specielt godkendes.
For polyester brugt i gelcoat skal data nævnt  

 under pkt. 4.2. opgives.
 4.3.1. Fysikalske egenskaber i flydende tilstand ved rumtemperatur.
Spec. vægt: Producentens specificerede værdi Viskositet: (Kon plus Plate/Brookfield): Producentens nominelle værdi  

 plus/minus 20 pct.
 Syretal: Producentens nominelle værdi plus/minus 10 pct.
 Monomerindhold (almindeligvis styren): Producentens nominelle værdi  

 plus/minus 2 pct.
Geltid: Producentens specificerede værdi 4.3.2. Fysikalske egenskaber i hærdet tilstand ved rumtemperatur Krympning under hærdning: Producentens specificerede værdi Hårdhed: Min. 35 Barcol Blødgøringsgrad: Producentens nominelle værdi plus/minus 5 pct.
Vandabsorbtion: Max. 80 mg/prøvestykke Dækevne: Fuld dækevne ved en tykkelse på max. 0,5 mm Mekaniske egenskaber Trækstyrke: Producentens specificerede værdi Bøjestyrke: Producentens specificerede værdi Brudforlængelse: Min. 2,5 (ISO/R 527-1966). Prøvningen skal udføres  

 tidligst 24 timer efter fremstilling af pladen E-modul: Producentens specificerede værdi Slagsejhed: Producentens specificerede værdi 4.4. Topcoat Topcoat skal være fremstillet af polyester.
For polyester brugt i topcoat  

 skal data for egenskaber nævnt under pkt. 4.2. opgives.
Som ekstraprøvning  

 for topcoat skal der udføres dækevnekontrol med samme krav som for gelcoat.
5. STIKPRØVEKONTROL Under en godkendelsesperiode skal der udføres stikprøvekontrol.  

 Kontrolrapporter fra de forskellige kontrolpunkter skal være tilgængelige for  

 den tilsynsførende i den tidsperiode, godkendelsen løber.
 Stikprøvekontrol skal for de enkelte produkter omfatte prøvning af  

 følgende egenskaber:
Polyester: Viskositet (Kon plus Plate/Brookfield) Syretal Monomerindhold Geltid Hårdhed Gelcoat: Udover det ovennævnte:
Dækevne Topcoat: Dækevne De krav, som gælder for godkendelsesprøvningen, skal tilfredsstilles.
 Stikprøvekontrollen kan udføres efter de samme regler, som gælder for  

 godkendelsesprøvningen, se pkt. 4.1.
 Hvis en stikprøvekontrol ikke tilfredsstiller kravene, kan godkendelsen  

 fortsat gælde, hvis producenten kan dokumentere, at alle de prøvninger, der  

 er udført i de foregående 4 uger, ligger inden for de specificerede krav.
 Foruden de prøvninger, der udføres ved stikprøvekontrollen, kan der  

 forlanges udtaget prøver fra produktionen.
6. DOKUMENTATION 6.1. Generelt Med hver levering skal der følge et certifikat, som udfyldes af  

 producenten.
Værdierne, som angives på certifikatet, skal være fra prøvning  

 af det aktuelle leveringsparti eller produkter, fremstillet på samme måde og  

 i samme tidsrum.
6.2. Certifikat Certifikatets udformning skal forelægges den tilsynsførende til  

 godkendelse.
 6.2.1. Certifikatet skal indeholde følgende data:
Certifikatnr. og dato Produktbetegnelse Dimension og antal For polyester, værdi for viskositet (Kon plus Plate/Brookfield), syretal,  

 monomerindhold, geltid og hårdhed For gelcoat, værdier for viskositet, syretal, monomerindhold, geltid,  

 hårdhed og dækevne For topcoat, værdier for dækevne Underskrift af virksomhedens leder eller den, han dertil bemyndiger.
