 Ankestyrelsen har behandlet 2 sager om fortolkning af udtrykket  

 »første hele fraværsdag/anden hele fraværsdag«.
I sag nr. 1 havde arbejdsgiveren tegnet forsikring i henhold til  

 dagpengelovens § 11. Lønmodtageren var mødt på arbejde den 16. maj 1983, men  

 havde sygemeldt sig umiddelbart efter uden at have arbejdet.
Han havde ikke  

 fået løn for den pågældende dag.
 Ankestyrelsen tiltrådte, at første hele fraværsdag var den 17. maj  

 1983, og anden hele fraværsdag måtte således fastlægges til den 18.
 maj 1983.
 I sag nr. 2 var der indgået aftale mellem lønmodtager og arbejdsgiver  

 i henhold til dagpengelovens § 12 på grund af en ryglidelse.
Lønmodtageren mødte på arbejde den 12. december 1983, men efter kort  

 tids arbejde fik han rygsmerter og måtte gå hjem.
Han fik ikke løn for den  

 pågældende dag.
Ankestyrelsen tiltrådte, at lønmodtageren først var  

 berettiget til dagpenge fra den 13. december 1983, da dette var første hele  

 fraværsdag.
 1.
 REDEGØRELSE FOR SAGEN:
En lønmodtager var ansat hos en arbejdsgiver, som ved forsikring i henhold  

 til dagpengelovens § 11 havde frigjort sig for forpligtelsen til at udbetale  

 sygedagpenge.
Den 16. maj 1983 mødte lønmodtageren på arbejde, men han  

 sygemeldte sig efter ca. 1/2 time og gik hjem uden at have arbejdet eller  

 modtaget løn for den pågældende dag.
Han genoptog arbejdet den 24. maj 1983.
 Det sociale udvalg fandt, at da lønmodtageren havde været på arbejde den  

 16. maj 1983, omend kun i en halv time, måtte den 17. maj 1983 betragtes som  

 første hele fraværsdag, hvorfor ansøgeren først var berettiget til  

 sygedagpenge fra anden hele fraværsdag den 18. maj 1983.
 AFGØRELSEN, DER KLAGES OVER:
 Amtsankenævnet tiltrådte socialudvalgets afgørelse med udvalgets  

 begrundelse.
 KLAGEN TIL ANKESTYRELSEN:
 Sagen blev anket af lønmodtagerens faglige organisation.
 LOVGRUNDLAG:
 Ifølge dagpengelovens § 18, stk. 2, sammenholdt med § 16, har en  

 lønmodtager, der ikke har ret til dagpenge fra arbejdsgiveren, ret til  

 dagpenge fra det sociale udvalg fra anden hele fraværsdag, såfremt anmodning  

 indgives denne dag.
 ANKESTYRELSENS AFGØRELSE:
Ankestyrelsen fandt, at første hele fraværsdag måtte fastlægges til den  

 17. maj 1983. Ankestyrelsen lagde vægt på, at lønmodtageren faktisk mødte på  

 sin arbejdsplads den 16. maj 1983, og det kunne ikke tillægges afgørende  

 betydning, at han ikke fik udbetalt løn eller nogen løndel for denne dag.  

 Anden hele fraværsdag måtte herefter fastlægges til den 18. maj 1983 Ankestyrelsen tiltrådte således amtsankenævnets afgørelse.
 2.
 REDEGØRELSE FOR SAGEN:
En lønmodtager, der havde indgået aftale i henhold til dagpengelovens § 12  

 med sin arbejdsgiver på grund af en ryglidelse, sygemeldte sig den 12.  

 december 1983 til socialforvaltningen.
Han oplyste, at han samme dag var gået  

 hjem fra arbejde på grund af dårlig ryg.
Lønmodtageren havde fået rygsmerter  

 under støbearbejde fredag den 9. december 1983, og han havde været  

 sengeliggende i week-enden, inden han mødte på arbejdspladsen mandag den 12.  

 december 1983. Efter første slag med en forhammer forværredes hans rygskade,  

 og han måtte gå hjem.
 Det sociale udvalg fandt, at ansøgeren var berettiget til dagpenge fra den  

 13. december 1983, da dette var første hele fraværsdag.
 AFGØRELSEN, DER KLAGES OVER:
 Amtsankenævnet tiltrådte socialudvalgets afgørelse med udvalgets  

 begrundelse.
 KLAGEN TIL ANKESTYRELSEN:
 Lønmodtageren anførte, at arbejdsgiveren ifølge overenskomst ikke skulle  

 betale løn for den 12. december 1983, samt at socialudvalget ifølge  

 amtsankenævnets afgørelse heller ikke skulle betale dagpenge den 12. december  

 1983. Dette måtte være en forkert afgørelse, da der ikke skulle være nogen  

 karensdag for personer, der havde indgået en § 12-aftale med arbejdsgiveren.
 LOVGRUNDLAG:
 Ifølge dagpengelovens § 3, stk. 1, har lønmodtagere, der opfylder visse  

 arbejdstidskrav, og som ikke får udbetalt fuld løn under hele sygdommen, ret  

 til at får udbetalt dagpenge fra arbejdsgiveren fra anden hele fraværsdag.
 Ifølge dagpengelovens § 18, stk. 2, har lønmodtageren i sygdomstilfælde,  

 der er omfattet af en aftale efter § 12, dog ret til dagpenge fra første hele  

 fraværsdag.
 ANKESTYRELSENS AFGØRELSE:
 Ankestyrelsen fandt, at lønmodtagerens første hele fraværsdag måtte  

 fastlægges til den 13. december 1983. Ankestyrelsen lagde vægt på, at  

 pågældende faktisk mødte på sin arbejdsplads den 12. december 1983, og at det  

 ikke kunne tillægges afgørende betydning, at han ikke fik udbetalt nogen løn  

 eller løndel for denne dag.
 Ankestyrelsen tiltrådte således amtsankenævnets afgørelse.
