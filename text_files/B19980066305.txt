Bekendtgørelse om livstestamenter I medfør af § 18, stk. 1 og 2, i lov nr. 482 af 1. juli  

 1998 om patienters retsstilling fastsættes:
Oprettelse af livstestamenter § 1. Enhver, der er fyldt 18 år og ikke er  

 under værgemål, der omfatter personlige forhold, herunder  

 helbredsforhold, jf. værgemålslovens § 5, kan oprette et  

 livstestamente.
I livstestamentet kan testator udtrykke sine ønsker  

 med hensyn til behandling, hvis vedkommende måtte komme i en tilstand,  

 hvor selvbestemmelsesretten ikke længere kan udøves af patienten  

 selv, jf. § 17, stk. 1, i lov om patienters retsstilling.
 § 2. Et livstestamente kan kun oprettes skriftligt  

 ved afkrydsning på en særlig livstestamenteformular  

 udfærdiget af Sundhedsstyrelsen.
 Stk. 2. Et livstestamente skal underskrives og dateres af  

 testator.
 Livstestamenters udformning, retsvirkning m.v.
 § 3. Livstestamenteformularen, jf. § 2,  

 stk. 1, skal indeholde mulighed for, at testator kan tilkendegive,  

 at:
1)	der ikke ønskes livsforlængende behandling i en  

 situation, hvor testator er uafvendeligt døende, og 2)	der ikke ønskes livsforlængende behandling i  

 tilfælde af, at sygdom, fremskreden alderdomssvækkelse, ulykke,  

 hjertestop eller lignende har medført så svær invaliditet,  

 at testator varigt vil være ude af stand til at tage vare på sig  

 selv fysisk og mentalt.
 Stk. 2. Ved livsforlængende behandling forstås  

 behandling, hvor der ikke er udsigt til helbredelse, bedring eller lindring,  

 men alene til en vis livsforlængelse.
 Stk. 3. Testators ønske i medfør af stk. 1,  

 nr. 2, er bindende for sundhedspersonen, medens et ønske efter stk.1,  

 nr. 2, er vejledende for sundhedspersonen og skal indgå i dennes  

 overvejelser om behandling.
 § 5. Sundhedsstyrelsen fastsætter  

 bestemmelser om sundhedspersoners forpligtelser i forbindelse med  

 livstestamenter.
Registrering af livstestamenter § 6. Sundhedsministeriet opretter et  

 livstestamenteregister, hvor testators ønsker i livstestamentet kan  

 registreres.
Registeret placeres på Rigshospitalet og administreres i  

 henhold til de forskrifter, der er fastsat for livstestamenteregisteret i  

 medfør af registerlovgivningen.
 Stk. 2. Livstestamenteregisteret sender testator en  

 bekræftelse på registreringen samt oplysninger om, hvordan  

 livstestamentet kan ændres eller tilbagekaldes.
 Stk. 3. Livstestamenter efter denne bekendtgørelse har  

 kun gyldighed, såfremt de er registreret i livstestamenteregisteret,  

 jf. stk. 1.
 Stk. 4. For optagelse af et livstestamente i  

 livstestamenteregisteret afkræves testator et gebyr på 50 kr.  

 Gebyret opkræves af Rigshospitalet og skal betales senest 2  

 måneder efter, at testator har modtaget den i stk. 2 nævnte  

 bekræftelse.
 Stk. 5. Er betaling af gebyr ikke sket inden for den i  

 stk. 4 nævnte frist, slettes livstestamentet i registeret.
Tilbagekaldelse af livstestamenter § 7. Et livstestamente tilbagekaldes ved, at  

 testator skriftligt og utvetydeligt tilkendegiver over for  

 livstestamenteregisteret, at livstestamentet ikke længere skal  

 være gældende.
Tilbagekaldelsen har virkning fra det tidspunkt,  

 den er registreret.
Gebyret, jf. § 6, stk. 4, tilbagebetales  

 ikke.
Stk. 2. Et livstestamente kan dog uanset stk. 1  

 tilbagekaldes ved, at testator i forbindelse med en aktuel sygdomssituation  

 utvetydigt tilkendegiver, at livstestamentet ikke længere skal  

 være gældende.
Denne tilkendegivelse kan f.eks. finde sted  

 mundtligt over for den læge, der har patienten i behandling.  

 Tilbagekaldelsen har virkning fra det tidspunkt, den er fremsat.
Overgangs- og ikrafttrædelsesbestemmelser § 8. Bekendtgørelsen træder i kraft  

 den 1. oktober 1998, og har virkning for livstestamenter underskrevet og  

 registreret fra og med 1. oktober 1992.
 Stk. 2. Samtidig ophæves bekendtgørelse nr. 782  

 af 18. september 1992 om livstestamenter.
 § 9. Livstestamenter udfærdiget på  

 Sundhedsstyrelsens hidtil gældende livstestamenteformular og  

 registreret i livstestamenteregisteret før 1. oktober 1998 har fortsat  

 gyldighed.
 Stk. 2. Livstestamenter udfærdiget på  

 Sundhedsstyrelsens hidtil gældende livstestamenteformular kan efter 1.  

 oktober 1998 lovligt registreres i livstestamenteregisteret, såfremt  

 registreringen vedrører formularens pkt. 1 og/eller pkt. 2.
