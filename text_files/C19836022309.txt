(Til kommunalbestyrelser, amtsråd og  

 hovedstadsrådet) Indledning 1. Almindelige bemærkninger om bekendtgørelse af 6.  

 december 1983 om anvendelse af slagger og flyveaske Efter § 11, stk. 1, i lov om miljøbeskyttelse (lovbekendtgørelse nr. 663  

 af 16. december 1982) er det miljøministeren, der har myndighed til at  

 tillade nedgravning i eller oplægning på jorden af flyveaske og slagger fra  

 kul- og affaldsforbrænding.
Hidtil er det miljøstyrelsen, der i alle tilfælde  

 har meddelt tilladelse til anvendelse af slagger og flyveaske, idet  

 ministerens beføjelser i henhold til § 11, stk. 1, er henlagt til  

 miljøstyrelsen, jfr. bekendtgørelse nr. 178 af 29. marts 1974 om henlæggelse  

 af opgaver og beføjelser til miljøstyrelsen.
I medfør af § 11, stk. 2, i lov om miljøbeskyttelse kan ministeren  

 imidlertid fastsætte regler om, at der ikke kræves tilladelse efter § 11,  

 stk. 1, såfremt visse nærmere angivne betingelser er opfyldt.
Efter lovens §  

 69 b kan ministeren endvidere henlægge sin adgang til at træffe afgørelser i  

 spørgsmål om miljøbeskyttelse til amtsrådene eller kommunalbestyrelserne.
Ved  

 amtsråd forstås i dette cirkulære for hovedstadsområdets vedkommende  

 hovedstadsrådet.
Med hjemmel i bl.a. disse bestemmelser i lov om miljøbeskyttelse er det i  

 bekendtgørelsen af 6. december 1983 om anvendelse af slagger og flyveaske  

 fastsat, at slagger og flyveaske kan anvendes til bygge- og anlægsarbejder  

 uden forudgående tilladelse efter § 11, stk. 1, hvis anvendelsen opfylder  

 nogle i bekendtgørelsen nærmere fastsatte krav, herunder at anvendelse af  

 større mængder slagger og flyveaske anmeldes til amtsrådet, forinden arbejdet  

 påbegyndes.
Endvidere er kompetencen til at meddele tilladelse til anvendelse  

 af slagger og flyveaske i de tilfælde, hvor bekendtgørelsens bestemmelser  

 ikke kan overholdes, henlagt til amtsrådene.
 Baggrunden for, at kompetencen er henlagt til amtsrådene, er, at  

 amtsrådene allerede behandler en række andre sager om grundvandsbeskyttelse,  

 at amtsrådene efter vandforsyningsloven er ansvarlig for de vandressourcer,  

 der er til rådighed for vandforsyningen, og at amtsrådene er  

 recipientansvarlig myndighed.
2. Baggrunden for bekendtgørelsen Gennem de senere år er slagger og flyveaske fra kul- og affaldsforbrænding  

 blevet undersøgt med henblik på en vurdering af de miljømæssige problemer,  

 der er forbundet med bortskaffelse eller anvendelse af disse restprodukter.  

 Foreløbig har miljøstyrelsen publiceret rapporterne »Flyveaske;  

 karakterisering og vurdering af disponeringsmuligheder« i miljøprojekt  

 nr. 12 og »Undersøgelse af forbrændingsslagger fra typiske kommunale  

 forbrændingsanlæg« i miljøprojekt nr. 13. I 1983 vil rapporten  

 »Undersøgelse af slagger fra kulfyrede kraftværker« blive  

 publiceret af miljøstyrelsen.
Foruden disse undersøgelser foreligger der en  

 askø-undersøgelse og erfaringer fra en endnu ikke afsluttet undersøgelse om  

 landdeponering af flyveaske fra forbrænding af kul og tørv.
Disse undersøgelser har vist, at hvis flyveaske og slagger anvendes  

 indenfor rammerne af bekendtgørelsen vil spredningen i naturen af  

 tungmetallerne i slagger og flyveaske være på et miljømæssigt acceptabelt  

 niveau.
Det har vist sig, at indholdet af tungmetaller i flyveaske og slagger  

 fra kulforbrænding ligger på et konstant niveau, mens koncentrationen af  

 tungmetaller i flyveaske og slagger fra affaldsforbrænding både er varierende  

 og ligger på et højere niveau end i flyveaske og slagger fra kulforbrænding.  

 For at sikre at stærkt forurenende flyveaske og slagger ikke bliver anvendt,  

 stilles der krav om, at flyveaske og slagger fra affaldsforbrændingsanlæg  

 skal opfylde visse kvalitetskrav, som er angivet i bilag 1 til  

 bekendtgørelsen.
Endvidere har det vist sig, at anvendelse af slagger fra kulforbrænding  

 ikke giver væsentlige forureningsmæssige gener.
Som følge heraf er det i  

 bekendtgørelsen om anvendelse af flyveaske og slagger fastsat, at slagger fra  

 kulforbrænding kan anvendes på særdeles lempelige vilkår.
På baggrund af undersøgelser af indholdet af salte og forløbet af  

 udvaskningen af salte fra flyveaske og slagger har miljøstyrelsen vurderet, i  

 hvilken grad anvendelsen af flyveaske og slagger kan påvirke  

 vandindvindingsanlæg.
Under hensyntagen til fortynding af de udvaskede salte  

 har EDB-modelberegninger vist, at vandindvindingsanlæg i en afstand af mere  

 end 20 m fra anvendelsesområdet normalt ikke vil blive påvirket af anvendelse  

 af flyveaske og slagger efter §§ 5, 6 og 7. Når denne afstand holdes, sikres  

 det endvidere, at der ikke siver vand fra slagge- eller flyveaskelaget langs  

 med boringens/ brøndens forerør ned til grundvandet.
Bekendtgørelsens område Bekendtgørelsen fastsætter regler om anvendelsen af slagger og flyveaske  

 fra forbrænding af affald og kul i forbindelse med bygge- og anlægsarbejder,  

 jfr. bekendtgørelsens § 1. De bygge- og anlægsarbejder, der er omfattet af  

 kapitel 5 i lov om miljøbeskyttelse, berøres dog ikke af bekendtgørelsens  

 bestemmelser, jfr. nedenfor kapitel 5.
I bekendtgørelsens § 2 defineres de restprodukter fra kul- og  

 affaldsforbrænding, der er omfattet af bekendtgørelsen.
Det bemærkes, at  

 blandinger af slagger og flyveaske og flyveaske og slagger, der er dannet i  

 forbindelse med støttefyring eller optænding med olieprodukter, er omfattet  

 af bekendtgørelsens bestemmelser.
Kvalitetskrav og analyser I bekendtgørelsens § 3, jfr. bilag 1 til bekendtgørelsen, er der fastsat  

 kvalitetskrav til slagger og flyveaske fra forbrænding af affald, som skal  

 være opfyldt, hvis slaggerne og flyveasken skal anvendes uden forudgående  

 tilladelse.
Der stilles derimod ikke i bekendtgørelsen særlige krav til  

 kvaliteten af slagger og flyveaske fra kulforbrænding.
 Hvis der anvendes blandinger af slagger og flyveaske skal hver enkelt  

 bestanddel af blandingen overholde kvalitetskravene i det omfang, det er  

 fastsat i bekendtgørelsens § 3.
 Baggrunden for, at der stilles særlige kvalitetskrav til slagger og  

 flyveaske fra affaldsforbrænding er, at de ændrer sig fra parti til parti, og  

 at slagger og flyveaske fra affaldsforbrænding indeholder væsentlig større  

 mængder tungmetaller end de tilsvarende restprodukter fra kulforbrænding.
 I henhold til bekendtgørelsens § 3, stk. 2, skal slagger og flyveaske fra  

 såvel affalds- som kulforbrænding analyseres i overensstemmelse med bilag 2  

 til bekendtgørelsen.
I § 3, stk. 3, er det fastsat, at alle analyser af slagger og flyveaske  

 løbende skal sendes til miljøstyrelsen sammen med en opgørelse over de  

 mængder, der er leveret.
Ved denne indberetning finder miljøstyrelsen det  

 hensigtsmæssigt, at kedeltypen tillige angives.
Miljøstyrelsen vil anvende  

 oplysningerne til en vurdering af, om der senere vil være behov for at  

 revidere bilagene til bekendtgørelsen.
Oplysningerne kan endvidere danne  

 grundlag for en bedømmelse af, i hvilket omfang slagger og flyveaske  

 anvendes.
Det forhold, at der stilles krav til kvaliteten af slagger og flyveaske  

 fra affaldsforbrænding, jfr. § 3, stk. 1, indebærer, at slaggerne og  

 flyveasken skal analyseres, før de anvendes uden forudgående tilladelse efter  

 bekendtgørelsens kapitel 3, således at det kan konstateres, om  

 kvalitetskravene er overholdt.
Slagger og flyveaske fra affaldsforbrænding  

 skal derfor oplagres i partier på op til 5.000 tons for udtagning af prøver  

 til analysering, jfr. bekendtgørelsens bilag 2.
I bekendtgørelsens § 4 er der dog åbnet mulighed for, at miljøstyrelsen  

 kan dispensere fra kvalitetskravene og bestemmelserne om udførelse af  

 analyser.
Et alternativ til analyseprogrammet i bilag 2 kan f.eks. være et  

 program, hvor prøverne af slagger og flyveaske udtages samtidig med, at de  

 anvendes, d.v.s. en procedure svarende til prøveudtagning fra slagger og  

 flyveaske fra kulforbrænding.
Til gengæld kunne der f.eks. stilles krav om et  

 udvidet analyse- og prøveudtagningsprogram.
Forudsætningen for, at der kan  

 opnås en dispensation vil bl.a. være, at forbrændingsanlægget kan  

 dokumentere, at slaggerne og flyveasken over en årrække har overholdt de  

 kvalitetskrav, der er fastsat i bilag 1, og eventuelt sandsynliggøre, at de  

 kan overholde kravene fremover.
Anvendelse af slagger og flyveaske der ikke  

 kræver tilladelse efter 1. Friktionsmateriale Friktionsmateriale er et kornet materiale, hvis forskydningsstyrke  

 fortrinsvis hidrører fra gnidningsmodstanden mellem kornene.
I praksis består  

 friktionsmateriale af sand og grus.
Friktionsmateriale anvendes typisk i  

 bærelag og bundsikringslag.
 Friktionsmateriale, der ikke indeholder mere end 25 pct. flyveaske, kan  

 anvendes uden tilladelse, uanset hvor det anvendes, jfr. bekendtgørelsens §  

 5. Sammenblandingen af flyveaske og jord kan efter bygherrens eget valg ske  

 ved sammenblanding på stedet, eller det kan ske uafhængigt af det enkelte  

 projekt.
 Flyveaske, der ønskes anvendt ved produktion af friktionsmateriale, skal  

 overholde kvalitetskravene og være analyseret som angivet i § 3.
 Friktionsmateriale, der indeholder slagger eller mere end 25 pct.  

 flyveaske, kan anvendes uden tilladelse efter reglerne i bekendtgørelsens §§  

 6 og 7, jfr. nedenfor afsnit 2 og 3.
Hvis der er behov for varig deponering af flyveaske på produktionsstedet  

 for friktionsmateriale, skal depotet godkendes i henhold til § 35 i  

 miljøbeskyttelsesloven.
Om godkendelsespligten for specialdepoter for slagger  

 og flyveaske henvises til kapitel 5. Midlertidige oplag af flyveaske i  

 forbindelse med produktion af friktionsmateriale til bygge- og anlægsarbejder  

 kræver dog ikke en godkendelse efter § 11, stk. 1, eller § 35 i  

 miljøbeskyttelsesloven.
Baggrunden herfor er, at der vil forløbe en vis tid,  

 før der sker udvaskning af forurenende stoffer fra depotet.
Oplag, der er placeret det samme sted mere end 6 måneder, kan ikke  

 betragtes som midlertidige.
Tilsvarende gælder for skiftende oplag på samme  

 sted, hvor den samlede varighed af de skiftende oplag er mere end 6 måneder.
Opmærksomheden henledes på, at det bør sikres, at der ikke forekommer  

 væsentlige støvgener for omgivelserne som følge af den midlertidige  

 oplagring.
Endvidere bør oplaget placeres således, at slagger og flyveaske  

 ikke kan skylles væk ved overfladeafstrømning af vand.
2. Slagger fra kulforbrænding I medfør af bekendtgørelsens § 6 kan kulslagger anvendes uden tilladelse,  

 hvis de udlægges i lag på under 2 m, og hvis afstanden til indvindingsanlæg  

 for vandforsyning, hvortil der stilles krav om drikkevandskvalitet, er mindst  

 20 m.
Drikkevandskvalitet kræves for vandindvindingsanlæg til husholdningsbrug  

 og for vandindvindingsanlæg til brug for virksomheder, der fremstiller  

 levnedsmidler, lægemidler eller andre produkter, der stiller særlige  

 sundhedsmæssige krav til vandforsyningen.
Endvidere kræves der som hovedregel  

 vand af drikkevandskvalitet til vanding eller vaskning af spiselige  

 gartneriafgrøder.
Der henvises om disse spørgsmål til § 4 i bekendtgørelse  

 nr. 6 af 4. januar 1980 om vandkvalitet og tilsyn med vandforsyningsanlæg.
 Det bemærkes, at bestemmelserne i bekendtgørelsen om, at der kun skal  

 holdes en afstand på 20 m til vandindvindingsanlæg, ikke er til hinder for,  

 at amtsrådet i særlige tilfælde i medfør af miljøbeskyttelseslovens § 12 kan  

 fastlægge større beskyttelsesområder omkring vandindvindingsanlæg for almene  

 vandforsyningsanlæg, der er særligt sårbare overfor forurening, således at  

 anvendelse af slagger og flyveaske indenfor beskyttelsesområdet forbydes.
3. Flyveaske fra kul- og affaldsforbrænding og slagger  

 fra affaldsforbrænding I henhold til bekendtgørelsens § 7 kan slagger og flyveaske fra  

 forbrænding af affald og flyveaske fra forbrænding af kul anvendes uden  

 tilladelse til en række forskellige formål.
 Anvendelse af cementstabiliseret flyveaske, hvor sammensætningen er f.eks.  

 90 pct. flyveaske og 10 pct. cement, er omfattet af § 7.
 I § 7 skelnes mellem de bygge- og anlægsarbejder, hvor slaggen og  

 flyveasken dækkes med et vandstandsende lag (asfalt, beton m.v.), og de  

 arbejder, hvor dette ikke er tilfældet.
 § 7,  stk. 1, omhandler anvendelse af flyveaske og  

 slagger til veje, stier og pladser m.v., til lægning af rør i stier, veje,  

 pladser m.v., hvor disse anlæg belægges med et vandstandsende lag.  

 Bestemmelsen omfatter endvidere anvendelse af slagger og flyveaske til  

 opfyldning under eller i bygninger.
Ved anvendelse af flyveaske og slagger til veje, stier, pladser m.v., der  

 belægges med et vandstandsende lag, anses rabatter for at være en del af  

 vejen, stien eller pladsen.
Flyveasken eller slaggen må som følge heraf  

 anvendes under rabatten, uanset om denne er overdækket med vandstandsende lag  

 eller ikke.
 Ved anvendelse i henhold til § 7, stk. 1, skal slaggen eller flyveasken  

 være placeret over højeste grundvandsstand for at sikre, at slaggen eller  

 flyveasken ikke udvaskes horisontalt, jfr. stk. 1, litra b.
Når flyveasken eller slaggen overdækkes, må den udlægges i lagtykkelser på  

 ca. 1 m, jfr. § 7, stk. 1, litra c.
Stedvist må slaggen eller flyveasken  

 udlægges i lagtykkelser på op til 2 m, men pr. 1.000 m2 flyveaske- og  

 slaggelag skal gennemsnitstykkelsen være 1 m.
 Ved lægning af rør og lignende i befæstede arealer, hvor der ikke  

 tidligere er anvendt flyveaske eller slagger, må flyveasken eller slaggen i  

 forbindelse med rørlægningen anvendes i op til 2 m tykke lag.
I de tilfælde hvor flyveasken eller slaggen ikke overdækkes af et  

 vandstandsende lag er der i § 7, stk. 2, åbnet mulighed for, at de kan  

 anvendes i op til 30 cm tykke lag på pladser på højst 2000 m2 og veje med 1  

 vognbane samt på stier.
Ved veje med 1 vognbane forstås veje, der højst er 4  

 m brede.
Nedfræsning af flyveaske på ubefæstede veje, stier og pladser er  

 omfattet af § 7, stk. 2.
 Endvidere kan der ifølge § 7, stk. 3, anvendes op til 0,5 m3 flyveaske  

 eller slagge pr. løbende meter lægningsarbejde ved lægning af rør eller  

 lignende, når slaggen eller flyveasken ikke overdækkes af et vandstandsende  

 lag.
 Lægning af f.eks. olietanke, hvor man ønsker at placere tanken på et  

 afrettet lag flyveaske, er omfattet af § 7, stk. 3. Længden af olietanken på  

 dens længste vandrette flade skal benyttes ved udregningen af, hvor meget  

 flyveaske eller slagge der må anvendes.
Nedbør vil uhindret kunne strømme gennem slagger og flyveaske, der  

 anvendes efter § 7, stk. 2 og 3, hvorfor en eventuel horisontal  

 gennemvaskning af slaggen eller flyveasken vil være uden betydning.
Der er  

 derfor ikke i stk. 2 og 3 stillet krav om, at slaggen eller flyveasken skal  

 udlægges over højeste grundvandsstand.
Disse forhold har medført, at der kun  

 må anvendes mindre mængder flyveaske eller slagger efter § 7, stk. 2 og 3.
 Ved alle de anvendelsesområder, der er omfattet af § 7, skal flyveasken  

 eller slaggen være placeret mindst 20 m fra indvindingsanlæg for  

 vandforsyning, hvortil der stilles krav om drikkevandskvalitet, jfr. ovenfor  

 afsnit 2.
Også i forbindelse med anlægsarbejder i henhold til § 7 kan det være  

 nødvendigt at oplagre flyveaske og slagger i en kortere periode.
Denne  

 oplagring må anses for en del af bygge- og anlægsarbejdet, og der kræves  

 derfor ikke særskilt tilladelse til en sådan midlertidig oplagring, jfr.  

 ovenfor afsnit 1.
4. Anmeldelsespligt for større projekter Ved anvendelse af op til 100 tons slagger og flyveaske til et bygge- eller  

 anlægsarbejde kan arbejdet uden videre påbegyndes, hvis vilkårene i §§ 3, 5  

 og 7 overholdes.
Ved anvendelse af mere end 100 tons flyveaske fra affalds- og  

 kulforbrænding eller slagger fra affaldsforbrænding skal tidspunktet for  

 arbejdets udførelse anmeldes til amtsrådet og kommunalbestyrelsen som  

 tilsynsmyndighed, jfr. bekendtgørelsens § 8, stk. 1. Anvendelse af mere end  

 100 tons slagger fra kulforbrænding skal derimod ikke anmeldes.
Anmeldelsen  

 skal indgives senest 4 uger før, slaggen og flyveasken ønskes anvendt af den  

 bygherre eller vejbestyrelse, der er ansvarlig for projektet.
Sammen med  

 anmeldelsen skal der indsendes en beskrivelse af projektet.
 Hvis amtsrådet er bygherre for et bygge- og anlægsarbejde, hvor man ønsker  

 at anvende mere end 100 tons flyveaske eller slagger, skal amtsrådet anmelde  

 projektet til kommunalbestyrelsen efter reglerne i § 8, stk. 1 og 2.
 Det fremgår af bekendtgørelsens § 8, stk. 2, at en projektbeskrivelse som  

 minimum skal indeholde oplysning om følgende:
 1. Anlæggets eller bygningens udformning, herunder  

 hvorledes og i hvilke mængder flyveasken eller slaggen indgår i projektet  

 (gerne illustreret ved tegning).
 2. Anlæggets eller bygningens beliggenhed (placeringen  

 bør angives på et kort, og matr.nr. bør anføres).
 3. Slaggens eller flyveaskens produktionssted.
 4. Sammensætningen af flyveaske eller slagger fra  

 affaldsforbrænding.
Når amtsrådet har modtaget anmeldelsen har amtsrådet efter § 9, stk. 1, 4  

 uger til at vurdere, om udførelsen af projektet skal udsættes, så projektets  

 påvirkning af miljøet kan blive nærmere undersøgt eller vurderet.
På baggrund  

 af undersøgelsen eller vurderingen kan amtsrådet i medfør af § 9, stk. 2,  

 nedlægge forbud mod, at slagger eller flyveaske anvendes til bygge- eller  

 anlægsarbejdet eller stille særlige vilkår for arbejdets udførelse.
Hvis f.eks. en vejbestyrelse har konkrete planer om at bygge en række veje  

 over en længere årrække, kan det, hvis man ønsker at anvende slagger eller  

 flyveaske i de projekterede veje, være hensigtsmæssigt at indsende en samlet  

 anmeldelse til amtsrådet efter § 8. Anmeldelsen skal indeholde de  

 oplysninger, som er nævnt ovenfor.
På det planlæggende stadie kan det  

 imidlertid være vanskeligt at foretage en nøjere præcisering af slagge- og  

 flyveaskelagenes tykkelse og af den mængde slagger eller flyveaske, som man  

 regner med at anvende.
I disse situationer finder miljøstyrelsen det  

 acceptabelt, at der i stedet angives et lille interval for lagtykkelse og  

 mængder, indenfor hvilket anvendelsen vil ligge.
Det vil dog ikke være muligt  

 at foretage en sådan samlet anmeldelse af anvendelsen af slagger og flyveaske  

 fra forbrændingsanlæg for affald, medmindre man opnår en dispensation efter  

 bekendtgørelsens § 4, idet der ellers for disse produkters vedkommende skal  

 foreligge en analyse af de slagger og flyveaske, man ønsker at anvende.
Med bestemmelserne i §§ 8 og 9 har amtsrådet mulighed for at gribe ind,  

 hvis amtsrådet vurderer, at anvendelse af flyveaske og slagger vil komme i  

 konflikt med vandindvindings- og recipientinteresser.
Konflikten kan f.eks.  

 bestå i, at anvendelse af flyveaske og slagger hindrer etablering af  

 vandindvindingsanlæg til drikkevandsforsyning i en afstand af indtil 20 m fra  

 anvendelsesområdet.
En sådan indskrænkning af mulighederne for at anvende  

 området fremover bør af amtsrådet vurderes i relation til planlægningen for  

 den pågældende region.
Amtsrådet har mulighed for at nedlægge forbud mod  

 eller stille skærpede krav til udførelsen af bygge- og anlægsarbejder i  

 områder, hvor det vurderes, at overfladerecipienter eller  

 grundvandsressourcer er særligt sårbare.
 Det skal i forbindelse med amtsrådets mulighed for at gøre indsigelse mod  

 et projekt i medfør af bekendtgørelsens § 9 bemærkes, at det ikke indebærer,  

 at amtsrådet skal træffe en egentlig afgørelse i de tilfælde, hvor amtsrådet  

 ikke finder, at der er grund til at gribe ind over for et projekt, jfr.  

 nedenfor kapitel 6.
Anvendelse af slagger eller flyveaske, der  

 kræver tilladelse fra I medfør af bekendtgørelsens § 10, stk. 1, kan amtsrådet meddele  

 tilladelse til anvendelse af slagger og flyveaske i de tilfælde, hvor - der er tale om andre anvendelsesformer end de, der er omfattet af § 7,  

 eller - de betingelser, der er fastsat i §§ 3, 5, 6 og 7, for at de deri nævnte  

 anvendelser kan ske uden tilladelse, ikke kan overholdes.
 Det skal understreges, at bestemmelsen i § 10, stk. 1, kun omfatter  

 anvendelse af slagger og flyveaske i forbindelse med bygge- og  

 anlægsarbejder.
 De tilfælde, hvor anvendelsen sker i forbindelse med virksomheder m.v.,  

 der er omfattet af miljøbeskyttelseslovens kapitel 5, er ikke omfattet af  

 bekendtgørelsen, idet amtsrådet i disse tilfælde må tage stilling til  

 anvendelsen i forbindelse med godkendelsessagen, jfr. bekendtgørelsens § 10,  

 stk. 2.
Det fremgår af pkt.
G 1 på listen over virksomheder, anlæg og  

 indretninger, i bilaget til miljøbeskyttelsesloven, at anlæg for oplagring  

 eller deponering af affald, herunder fyldpladser, lossepladser og  

 specialdepoter til slam eller slagger, skal godkendes af amtsrådet i medfør  

 af bestemmelserne i lovens kapitel 5.
Amtsrådets afgørelse om godkendelsespligt er således resultatet af en  

 konkret vurdering i forbindelse med hvert enkelt projekt.
Et moment, der bør  

 indgå i overvejelserne om godkendelsespligt er, om anvendelsen har karakter  

 af en deponering.
Amtsrådets afgørelser vedrørende godkendelsespligt kan  

 påklages til miljøstyrelsen og miljøankenævnet.
 Det må dog formentlig antages, at bygge- og anlægsarbejder, hvor der  

 anvendes op til 30.000 tons slagger eller flyveaske, og hvor slagger og  

 flyveaske udlægges i lag på mindre end 5 m, som hovedregel bør behandles  

 efter reglerne i § 10, stk. 1, i bekendtgørelsen om anvendelse af slagger og  

 flyveaske.
 Endelig skal opmærksomheden henledes på, at amtsrådets tilladelser i  

 henhold til § 10, stk. 1, til enhver tid kan ændres eller tilbagekaldes uden  

 erstatning, når dette måtte vise sig ønskeligt af hensyn til fare for  

 forurening af vandforsyningsanlæg, eller når hensynet til miljøbeskyttelsen i  

 øvrigt gør det ønskeligt, jfr. § 11, stk. 3, i lov om miljøbeskyttelse.
Regler om afgørelser og klager Amtsrådets afgørelser efter §§ 9 og 10 skal meddeles skriftligt i  

 overensstemmelse med reglerne i miljøbeskyttelseslovens kapitel 10, jfr.  

 bekendtgørelsens § 11. I medfør af miljøbeskyttelseslovens § 65 skal alle,  

 der må anses for klageberettigede underrettes om amtsrådets afgørelse.
Det  

 følger endvidere af lovens § 66, at der i amtsrådets afgørelser skal gives  

 klagevejledning.
Det skal i denne forbindelse fremhæves, at amtsrådets vurdering af, at der  

 ikke i medfør af bekendtgørelsens § 9 er grundlag for at gribe ind overfor et  

 bygge- og anlægsarbejde, der er anmeldt til amtsrådet efter § 8, ikke kan  

 betragtes som en afgørelse, der skal meddeles efter reglerne i  

 miljøbeskyttelseslovens kapitel 10, og som kan påklages.
Konsekvensen af, at  

 amtsrådet ikke anvender bestemmelserne i § 9, er, at bekendtgørelsens  

 hovedregel om, at slaggen eller flyveasken kan anvendes uden tilladelse,  

 gælder.
 Amtsrådets afgørelser efter §§ 9 og 10 kan påklages til miljøstyrelsen  

 efter reglerne i miljøbeskyttelseslovens kapitel 11, jfr. bekendtgørelsens §  

 12.
Udnyttelsen af en tilladelse fra amtsrådet i medfør af bekendtgørelsens §  

 10 vil altid forudsætte udførelse af bygge- og anlægsarbejder.
I henhold til  

 miljøbeskyttelseslovens § 72, stk. 3, må sådanne arbejder derfor ikke  

 påbegyndes, før klagefristen på 4 uger er udløbet.
Hvis tilladelsen påklages  

 inden for klagefristen, må arbejderne ikke påbegyndes, før klagemyndighedens  

 afgørelse foreligger.
I medfør af § 72, stk. 4, kan klagemyndigheden dog  

 efter klagefristens udløb på begæring meddele tilladelse til påbegyndelse af  

 bygge- og anlægsarbejder.
 Miljøstyrelsens afgørelser efter bekendtgørelsen kan ikke påklages til  

 højere administrativ myndighed, jfr. bekendtgørelsens § 13. Dette indebærer,  

 at miljøstyrelsens afgørelser i første instans om dispensation i medfør af  

 bekendtgørelsens § 4 ikke kan indbringes for anden administrativ myndighed.
