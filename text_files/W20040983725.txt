Dato  

 for efterlønsbevis Vedrørende Ankenævnet har behandlet Deres klage på møde den 12.  

 februar 2004.
Nævnet traf denne A F G Ø R E L S E ... har ikke ret til efterlønsbevis med en tidligere  

 bevisdato end den 25. november 2002 Ankenævnet lægger ved afgørelsen til grund, at ... modtog kassens  

 vejledningsbrev om efterlønsbevis af 14. april 2000.
Ifølge arbejdsløshedsforsikringslovens § 74 b, stk.1, kan et  

 efterlønsbevis kun udstedes efter ansøgning, og beviset kan tidligst få  

 virkning fra ansøgningstidspunktet.
Der ligger ikke i reglen et krav om, at  

 ansøgning om efterlønsbevis kun kan ske ved skriftlig ansøgning.
 Ankenævnet lægger ved afgørelsen vægt på, at a-kassen den 10.  

 oktober 2003 har anført, at den ikke har modtaget ansøgningen om  

 efterlønsbevis  

 i foråret 2000. A-kassen har henvist til, at al indkommen post journaliseres  

 og  

 vil fremgå af postlisten, og at der ikke er modtaget en ansøgning om  

 efterlønsbevis  

 før den 25. februar 2003.
 Nævnet lægger endvidere vægt på, at a-kassen i samme brev har  

 oplyst, at der ikke er noget notat om ...s henvendelse i april 2000.
 Endvidere lægges vægt på, at det i klagebrevet af 29. september  

 2003 er anført, at ...s henvendelse til kassen i april 2000 var en  

 forespørgsel  

 om yderligere information om efterlønsbevis, der ikke kan sidestilles med en  

 mundtlig anmodning om efterlønsbevis.
 Endelig lægges vægt på, at ... først i efteråret 2002 rykkede  

 a-kassen for efterlønsbevis.
 Der henvises til arbejdsløshedsforsikringslovens § 74 b,  

 stk. 1, jf. lovbekendtgørelse nr. 603 af 25. juni 2001.
 Ankenævnet tiltræder herefter direktoratets afgørelse af 4.  

 september 2003.
På ankenævnets vegne De kan læse om afgørelsens faktiske og retlige grundlag  

 på de følgende sider.
 Kopi til:
...  

  

 Arbejdsløshedskassen  

  

 Arbejdsdirektoratet 1. Sagsforløb Arbejdsdirektoratet fremstillede sagen på denne måde:
  Det fremgår af sagen, at De er fyldt 60 år den 1. juli 2000.
Deres a-kasse har den 14. april 2000 sendt Dem  

 vejledningsmateriale og ansøgningsblanket til efterlønsbevis.
Det fremgår  

 heraf, at De tidligst kan få udstedt efterlønsbeviset med virkning fra den  

 dag,  

 hvor a-kassen har modtaget ansøgningen.
 A-kassen har i vejledningsmaterialet orienteret Dem om  

 betingelserne for at få udstedt et efterlønsbevis, herunder at De skal  

 indsende  

 vedlagte blanket AR 288 for at få udstedt et efterlønsbevis.
 I vejledningen til blanket AR 288 er det oplyst, at  

 efterlønsbeviset først kan udstedes, når a-kassen har modtaget Deres  

 ansøgning  

 og tidligst fra det fyldte 60. år.
 A-kassen har oplyst, at den først har modtaget Deres ansøgning om  

 efterlønsbevis den 25. november 2002.
De har i brev vedlagt ansøgningen oplyst, at De den 14. april 2000  

 modtog a-kassens vejledning og ansøningsskemaet og returnerede ansøgningen  

 nogle  

 dage efter.
Hvorefter De ikke skænkede sagen en yderligere tanke, men at De  

 efterfølgende har opdaget at De ikke har modtaget et efterlønsbevis.
A-kassen  

 har oplyst Dem at De ikke har modtaget og registreret ansøgningen, hvorfor De  

 mener den må være gået tabt i posten.
De søger på den baggrund om  

 dispensation  

 fra datoen for efterlønsbeviset.
 A-kassen har den 7. juli 2003 truffet afgørelse om, at De først  

 kan få udstedt et efterlønsbevis med virkning fra den 25. november 2002.
Den 14. juli 2003 har De klaget over a-kassens afgørelse.
De har  

 blandt andet anført i klagen, at De sendte ansøgningen omgående og derefter  

 regnede  

 med at alt var iorden, samt regnede med at beviset ville blive tilsendt Dem.  

 Hvorefter De glemte alt om efterlønsbeviset og det først i efteråret 2002 gik  

 op for Dem, at De ikke havde modtaget et efterlønsbevis kan ikke føre til et  

 andet resultat.
Den 11. august 2003 har a-kassen sendt Deres klage og sagens akter  

 til direktoratet.
A-kassen har bemærket, at den i anledning af Deres klage på  

 ny har gennemgået sagen.
A-kassen har på den baggrund oplyst, at den må  

 fastholde afgørelsen.
 Sekretariatet er enig i fremstillingen.
2.  

 Arbejdsdirektoratets afgørelse Direktoratet traf den 4. september 2003 denne afgørelse:
  De har først ret til et efterlønsbevis med virkning fra den 25.  

 november 2002, hvor a-kassen modtog Deres ansøgning.
Begrundelse A-kassen kan kun  

 udstede et efterlønsbevis med virkning fra den dato, hvor a-kassen har  

 modtaget  

 ansøgningen om efterlønsbevis.
Det er dog et krav, at de øvrige betingelser  

 for  

 at få et efterlønsbevis også er opfyldt.
Det står i § 74 b, stk. 1,  

 i  

 lov om arbejdsløshedsforsikring m.v., jf. lovbekendtgørelse nr. 708 af 13.  

 august 2003. Direktoratet henviser også til § 2, stk. 3, i  

 bekendtgørelse  

 nr. 594 af 22. juni 2001 om fleksibel efterløn.
 Deres a-kasse modtog Deres  

 ansøgning om efterlønsbevis den 25. november 2002. Som udgangspunkt kan  

 efterlønsbeviset først få virkning fra denne dato.
A-kassen har en pligt til at  

 vejlede sine medlemmer om de rettigheder og pligter, der følger af loven.
Det  

 står i lovens § 65, stk. 1.
Senest 2 måneder før det fyldte  

 60. år, skal a-kassen informere skriftligt om retten til at få et  

 efterlønsbevis.
A-kassen skal samtidig sende en ansøgningsblanket.
Det står i  

 § 2, stk. 2, i bekendtgørelse om fleksibel efterløn.
A-kassen skal samtidig  

 vejlede om, hvordan man får udstedt et efterlønsbevis, hvad beviset  

 garanterer  

 og om de rettigheder, der er forbundet med beviset.
Det står i § 5 i  

 bekendtgørelse nr. 310 af 19. maj 1999 om en a-kasses pligt til at vejlede  

 m.v.
 Direktoratet har lagt vægt på, at a-kassen den 14. april 2000 har  

 sendt informationsbrev og en ansøgningsblanket til efterlønsbevis med  

 tilhørende vejledning, og det fremgår af vejledningsmaterialet og  

 vejledningen  

 til ansøgningsblanketten, at efterlønsbeviset tidligst kan udstedes med  

 virkning fra den dag, hvor a-kassen modtager Deres ansøgning.
 Endelig har direktoratet lagt vægt på Deres oplysning og a-kassens  

 dokumentation for, at a-kassen ikke har modtaget Deres ansøgning, idet  

 ansøgningen  

 ikke fremgår af a-kassens postjournaler over dagligt indgående post.
 Det forhold, at De har oplyst at:
   

 	  

 Have sendt  

 ansøgningen omgående og derefter regnede med at alt var iorden, hvorfor  

 ansøgningen må være gået tabt i posten.
   

 	  

 Regnede med at  

 beviset ville blive tilsendt Dem.
   

 	  

 De glemte alt om  

 efterlønsbeviset og det først i efteråret 2002 gik op for Dem, at De ikke  

 havde  

 modtaget et efterlønsbevis.
Dette kan ikke føre til et andet resultat.
Deres a-kasse har givet  

 Dem behørig vejledning og sendt ansøgning om efterlønsbeviset rettidig, De må  

 derfor selv bære ansvaret for, at De først i efteråret 2002 bliver klar over  

 at  

 De ikke har modtaget et efterlønsbevis, hvorefter De retter henvendelse til  

 a-kassen.
3. Klagen til  

 ankenævnet Dansk   har fastholdt, at ... i april 2000 sendte  

 ansøgning om efterlønsbevis til a-kassen.
Hun sendte brevet som almindelig  

 brev  

 og har derfor ikke sikret sig bevis for at brevet er sendt.
 Forbundet har henvist til, at ... i april 2000 kontaktede a-kassen  

 for at få yderligere informationer og samtalen afsluttede med at ... oplyste,  

 at hun med det samme ville returnere ansøgningen om efterlønsbevis.
... konstaterede i efteråret 2002 i forbindelse med et møde  

 med  

 hendes bank, at hun ikke havde modtaget efterlønsbevis.
Hun havde hidtil  

 været  

 af den overbevisning, at når hun betalte efterlønsbidrag viste det, at hun  

 var  

 interesseret i at benytte sig af muligheden for efterløn.
 Endvidere har forbundet henvist til, at da ... ansøgte 2. gang  

 havde ansøgningen forputtet sig, og forbundet mener derfor, at det samme kan  

 have været tilfældet med hensyn til den første ansøgning.
4.  

 Arbejdsdirektoratets bemærkninger til klagen Direktoratet har den 23. oktober 2003 fastholdt den  

 trufne afgørelse uden yderligere bemærkninger.
5. Nyt efter  

 klagen Intet nyt fremkommet.
6. Regler Lov om  

 arbejdsløshedsforsikring m.v., jf. lovbekendtgørelse nr. 603 af 25. juni  

 2001:
 § 65.  

  

 Arbejdsløshedskassen skal vejlede medlemmet om de rettigheder og pligter, der  

 følger af lovens kapitel 7-16, samt om medlemmets rettigheder og pligter i  

 øvrigt efter arbejdsmarkedslovgivningen.
§ 74  

 b.  

  

 Medlemmer, der opfylder betingelserne i § 74 a, bortset fra  

 stk. 1, nr. 6, har ret til efter ansøgning at få udstedt et  

 efterlønsbevis  

 af arbejdsløshedskassen.
Beviset har tidligst virkning fra  

 ansøgningstidspunktet.
 Arbejdsdirektoratets bekendtgørelse nr. 594 af 22. juni 2001  

 om fleksibel efterløn som er ændret ved bekendtgørelser nr. 1208 af 18.  

 december  

 2002 og nr. 471 af 4. juni 2003 om ændring af bekendtgørelse om fleksibel  

 efterløn:
 § 2.
Stk. 2.  

  

 A-kassen skal senest 2 måneder før, et medlem fylder  

 60 år, informere skriftligt om retten til at få et efterlønsbevis efter  

 lovens  

 § 74 b.
A-kassen skal samtidig sende medlemmet en blanket til at ansøge  

 om  

 beviset, og en oversigt over de elektronisk indberettede pensioner, som  

 a-kassen har modtaget, jf. lovens § 74 i, stk. 4.
 Stk. 3.  

  

 A-kassen kan udstede et bevis med virkning fra den  

 dato, hvor a-kassen har modtaget ansøgningen fra medlemmet, dog tidligst fra  

 det tidspunkt, hvor medlemmet opfylder betingelserne for efterløn.
 Arbejdsdirektoratets af bekendtgørelse nr. 310  

 af 19. maj 1999 om en a-kasses pligt til at vejlede m.v.:
 § 5.
A-kassen skal  

 vejlede et medlem i god tid forud for det 60. år om, 1)  

 	  

 hvordan medlemmet får udstedt et efterlønsbevis, 2)  

 	  

 hvad beviset garanterer, og 3)  

 	  

 om de rettigheder, der er forbundet med beviset.
